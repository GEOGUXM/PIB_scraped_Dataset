      संचार एवं सूचना प्रौद्योगिकी मंत्रालय

      कीकृत विकास और समेकित वृद्धि के लिए केंद्रित सरकार
      लोगों को सच्ची खबरें और संपूर्ण मनोरंजन प्रदान करने के लिए प्रतिबद्ध दूरदर्शन- वेंकैया नायडू

      Posted On: 27 MAY 2017 7:41PM by PIB Delhi
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  सरकार की बहुत सारी अहम योजनाओं की सफलता की कहानी पर केंद्रित दूरदर्शन की बनाई 14 लघु फिल्म को सूचना प्रसारण मंत्रालय ने जारी किया                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  सूचना प्रसारण मंत्री श्री वेंकैया नायडू ने कहा कि प्रधानमंत्री नरेंद्र मोदी की अगुवाई में सरकार का पूरा ध्यान एकीकृत विकास, समेकित वृद्धि और सुशासन पर है। सरकार ने पिछले 3 साल में लोक कल्याण के लिए कई शुरुआत की है जिससे सबका साथ सबका विकास सुनिश्चित हो सके। कई अहम सरकारी योजनाएं जिनका लोगों पर सकारात्मक प्रभाव पड़ा और देश में बड़ा बदलाव आया, उनकी सफलता को दर्शाने के लिए दूरदर्शन ने 14 लघु फिल्मों का निर्माण किया है. ये फिल्म देशभर में जमीनी स्तर पर आए बदलाव को सफलतापूर्वक और विस्तार से बताने में सफल रही है। केंद्रीय मंत्री ने अलग-अलग अहम सरकारी योजनाओं की सफलता पर दूरदर्शन द्वारा तैयार की गई 14 लघु फिल्मों के रिलीज के मौके पर आज ये बातें कही।
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  आगे श्री नायडू ने कहा कि ये लघु फिल्में सभी दूरदर्शन केंद्रों पर हिंदी और दूसरी भारतीय भाषाओं में दिखाई जाएंगी जिसका लक्ष्य दूसरे लोगों को भी सरकारी योजनाओं के तहत लाभ लेने के लिए प्रेरित करना और इसकी जानकारी देना है। ये फिल्में सूचना मंत्रालय के दूसरे मीडिया यूनिट के जरिए भी दिखाईं जाएंगी ताकि देश के ज्यादा से ज्यादा लोग इसे देख सकें। श्री नायडू ने ये भी कहा कि सूचना प्रसारण मंत्रालय सरकार की योजनाओं को लोगों तक पहुंचाने के लिए MODI (मेकिंग ऑफ डेवलप्ड इंडिया) यानि विकसित भारत निर्माण का एक उत्सव देशभर में मनाएगी जिसे मीडिया यूनिट के जरिए भी दिखाया जाएगा।                                                                                         
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  दूरदर्शन की नई पहल फ्रीडिश पर श्री वेंकैया नायडू ने कहा कि डीडी फ्री डिश सेवा देश में मौजूद सबसे बड़ी डीटीएच सेवा है। हाल के आंकड़ों के मुताबिक 2 करोड़ 20 लाख परिवार तक इसकी पहुंच है। सरकार ने इसकी पहुंच और बढ़ाने के लिए डीडी डिटिएच बॉक्स को राज्य सरकारों के जरिए देश के सुदूर और आंतरिक इलाकों खासकर नक्सल पीड़ित इलाकों में मुफ्त में देने की योजना बनाई है। उन्होंने ये भी कहा कि सूचना प्रसारण मंत्रालय 10 हजार बॉक्स छत्तीसगढ़ सरकार को नक्सली इलाकों में वितरण के लिए देगा।                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  दूरदर्शन द्वारा निर्मित लघु फिल्मों में निम्नलिखित विषय-वस्तु को ध्यान में रखा गया है।                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  1. मिशन इंद्रधनुष                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  2. प्रधानमंत्री फसल बीमा योजना और सॉयल हेल्थ कार्ड                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  3. सबका साथ सबका विकास                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  4. प्रधान मंत्री मुद्रा योजना                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  5. स्किल इंडिया                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  6. बेटी बचाओ बेटी पढ़ाओ                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  7. प्रधानमंत्री कृषि सिंचाई योजना                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  8. कौशल भारत कुशल भारत                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  9. प्रधानमंत्री जन धन योजना                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  10. उज्जवल भारत के तहत राष्ट्रीय सोलर मिशन                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  श्री नरेंद्र मोदी ने भी बताया था कि दूरदर्शन कल यानि 28 मई 2017 को नई दिल्ली के एसियाड विलेज में एक स्पोर्ट्स कॉन्क्लेव का आयोजन करने जा रहा है। इसमें देश की जानी मानी खेल शख्सियतें, खेल संघ, खेल पत्रिकाओं और अखबारों के संपादक इसके लाइव प्रसारण के दौरान परिचर्चा में हिस्सा लेंगे। डीडी स्पोर्ट्स पर वाराणसी, गुवाहाटी और दूसरे जगहों के स्थानीय खिलाड़ी और राज्य खेल संघों के अधिकारी सीधे जुड़ेंगे और बातचीत करेंगे। इस खेल आयोजन में भारतीय खेल के भविष्य और स्थानीय खिल की गुणवत्ता को सुधारने के लिए नीति बनाने ताकि भारत आने वाले दिनों में खेल के क्षेत्र में मजबूती से उभरे, इस पर चर्चा होगी।                                                              
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  ***                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            
  वीके/पीयूष/एनआर-1 512                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                            

    

    
    (Release ID: 1491023) Visitor Counter : 7