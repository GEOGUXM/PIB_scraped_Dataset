      पेट्रोलियम एवं प्राकृतिक गैस मंत्रालय

      उत्‍तर प्रदेश में स्‍थित सभी पेट्रोल पंपों का राज्‍य के विशेष कार्यबल (एसटीएफ), वजन एवं माप विभाग, नागरिक आपूर्ति विभाग और तेल विपणन कंपनियों की एक टीम द्वारा फिर से आकलन किया जाएगा : पेट्रोलियम मंत्री
      
      ‘ देश भर में पेट्रोल पंपों पर औचक जांच किए जाएंगे ‘ : श्री धर्मेन्‍द्र प्रधान
      
      
      
      श्री धर्मेन्‍द्र ने कहा कि उपभोक्‍ताओं का हित सर्वोच्‍च है, दोषी पाए जाने वालों के खिलाफ कड़ी कार्रवाई की जाएगी

      Posted On: 01 MAY 2017 8:34PM by PIB Delhi
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     
केंद्रीय पेट्रोलियम एवं प्राकृतिक गैस राज्‍य मंत्री (स्‍वतंत्र प्रभार) श्री धर्मेन्‍द्र प्रधान ने आज मीडिया को संबोधित करते हुए लखनऊ के पेट्रोल पंपों पर इ्ंधन की कम आपूर्ति में संलिप्‍त रैकेट का भंडाफोड़ करने के लिए उत्‍तर प्रदेश के विशेष कार्य बल की सराहना की। इलेक्‍ट्रोनिक चिप के इस्‍तेमाल के जरिये मशीन में गड़बड़ी कर इ्ंधन की कम आपूर्ति करने के बारे में विशिष्‍ट जानकारी पाने के बाद 11 पेट्रोल पंपों पर छापे मारे गए थे। इनमें से 9 पेट्रोल पंपों पर इलेक्‍ट्रोनिक चिप पाए गए थे जिसमें से 3 आईओसीएल के तथा 6 बीपीसीएल से संबंधित थे।
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     
मंत्री महोदय ने कहा कि उन्‍होंने इस मुद्वे पर उत्‍त्‍र प्रदेश के मुख्‍यमंत्री, मुख्‍य सचिव एवं उत्‍त्‍र प्रदेश के डीजीपी के साथ बातचीत की। केन्‍द्र एवं राज्‍य सरकारों ने छापों के आलोक में लखनऊ में एक बैठक आयोजित करने का फैसला किया है जिसकी अध्‍यक्षता उत्‍त्‍र प्रदेश के मुख्‍य सचिव द्वारा की जाएगी एवं उसमें पेट्रोलियम एवं प्राकृतिक गैस मंत्रालय तथा तेल विपणन कंपनियों के प्रतिनिधि भाग लेंगे।                                                                                                                                             
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     
मंत्री महोदय ने कहा कि उत्‍तर प्रदेश में स्‍थित सभी पेट्रोल पंपों का राज्‍य के विशेष कार्यबल (एसटीएफ), वजन एवं माप विभाग, नागरिक आपूर्ति विभाग, विशेष कार्य बल और तेल विपणन कंपनियों की एक टीम द्वारा फिर से आकलन किया जाएगा। इसके साथ साथ, देश भर में पेट्रोल पंपों पर औचक जांच किए जाएंगे।                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     
श्री प्रधान ने कहा कि उपभोक्‍ताओं का हित सर्वोच्‍च है, और मशीन में गड़बड़ी कर इ्ंधन की कम आपूर्ति करने का दोषी पाए जाने वालों के खिलाफ कड़ी कार्रवाई की जाएगी।                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     
*****                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     
वीके/एसकेजे/- 1222                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                     

    

    
    (Release ID: 1488958) Visitor Counter : 9