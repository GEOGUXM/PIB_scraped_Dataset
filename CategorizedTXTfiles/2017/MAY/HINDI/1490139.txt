      प्रधानमंत्री कार्यालय

      प्रधानमंत्री ने नर्मदा उद्गम स्थल पर पूजा अर्चना की और अमरकंटक, मध्य प्रदेश में नमामि नर्मदे - नर्मदा सेवा यात्रा की समाप्ति पर सभा को संबोधित किया
      Posted On: 15 MAY 2017 6:10PM by PIB Delhi


    प्रधानमंत्री श्री नरेंद्र मोदी ने आज, नमामि उद्गम स्थल - नर्मदा नदी का उद्गम मंदिर में पूजा अर्चना की, उन्होंने अमरकंटक, मध्य प्रदेश में नमामि नर्मदे नर्मदा सेवा यात्रा की समाप्ति पर विशाल जनसभा को संबोधित किया।


    इस अवसर पर वक्तव्य देते हुए, स्वामी अवधेशानंद जी ने प्रधानमंत्री को ‘विकास अवतार’ बताया और कहा कि प्रधानमंत्री ने जल संरक्षण के प्रति व्यापक जन जागरूकता अभियान की प्रेरणा दी है।


    जनसभा को संबोधित करते हुए मध्य प्रदेश के मुख्यमंत्री श्री शिवराज सिंह चौहान ने कहा कि नर्मदा नदी को जन भागीदारी के माध्यम से विश्व की सबसे स्वच्छ नदियों में से एक नदी बनाया जाएगा। उन्होंने कहा कि प्रदेश में उन सभी 18 शहरों में जल उपचार संयंत्र स्थापित किए जाएंगे जोकि नर्मदा नदी के किनारों के बसे हैं। उन्होंने यह भी कहा कि यह आंदोलन यहीं पर समाप्त नहीं होगा बल्कि यह अन्य नदियों के संरक्षण के लिए भी चलाया जाएगा।


    उन्होंने प्रधानमंत्री श्री नरेंद्र मोदी के नेतृत्व में विश्वास अभिव्यक्त किया और कहा कि भारत एक विश्व गुरु बनेगा। उन्होंने केंद्र सरकार के गठन की आगामी तीसरी वर्षगांठ पर प्रधानमंत्री को बधाई दी।


    प्रधानमंत्री ने नर्मदा प्रवाह - नर्मदा नदी के लिए मिशन कार्य योजना दस्तावेज जारी किया।


    जनसभा को संबोधित करते हुए, प्रधानमंत्री ने कहा कि वह नर्मदा सेवा यात्रा के यात्रियों को नमन करते हैं और यह आशा व्यक्त की कि उनके प्रयासों का लाभ भारत को मिलेगा और यह लाभ भारत की गरीब जनता को मिलेगा।


    नर्मदा नदी दशकों से जीवन प्रदायिनी रही है, यह बात बताते हुए प्रधानमंत्री ने कहा कि हाल ही के समय में नर्मदा नदी का बड़ी निर्दयता से शोषण किया गया है और इसी शोषण के कारण नर्मदा सेवा यात्रा की जरूरत महसूस की गई थी। उन्होंने यह भी कहा कि यदि हम हमारी नदियों को संरक्षित और पोषित नहीं करते हैं तो यह मानवता की हार होगी।


    प्रधानमंत्री ने कहा कि 150 दिन की नर्मदा सेवा यात्रा अंतर्राष्ट्रीय मानकों पर भी उत्कृष्ट साबित होती है। प्रधानमंत्री ने यह नोट करते हुए कि नर्मदा नदी बर्फ से न निकलकर, पेड़ों से निकलती है। प्रधानमंत्री ने कहा कि मध्यप्रदेश सरकार का वृक्षारोपण कार्यक्रम मानवता की भी महान सेवा करेगा।


    प्रधानमंत्री ने गुजरात और महाराष्‍ट्र की जनता और क‍िसानों की ओर से, जो नर्मदा नदी से लाभान्‍व‍ित होते हैं, नर्मदा सेवा यात्रा के ल‍िए मध्‍यप्रदेश की जनता और सरकार को धन्‍यवाद द‍िया ।


    प्रधानमंत्री ने स्वच्छ भारत मिशन में राज्य के प्रदर्शन के लिए मध्यप्रदेश सरकार की सराहना की है क्योंकि स्वच्छ भारत मिशन में 24 शहरों में से 22 शहर मध्य प्रदेश के हैं।


    प्रधानमंत्री ने राज्य सरकार द्वारा प्रस्तुत किए गए नर्मदा सेवा मिशन के दस्तावेज को भविष्यवादी बताया जिसमें प्राकृतिक संसाधनों के संरक्षण के लिए उचित दूरदृष्टि मौजूद है।


    प्रधानमंत्री ने कहा कि केंद्र सरकार ने किसानों की आय को दोगुना करने का संकल्प लिया है और मध्य प्रदेश सरकार ने इस संबंध में एक बहुत अच्छा विजन दस्तावेज तैयार किया है उन्होंने लोगों से आजादी की 75वीं वर्षगांठ अर्थात 2022 तक देश को सकारात्मक योगदान देने का संकल्प लेने का अनुरोध किया।


    प्रधानमंत्री ने स्वामी अवधेशानंद द्वारा की गई प्रशंसा और सराहना के लिए उनका धन्यवाद दिया।


    अंत में, प्रधानमंत्री जोर देकर लोगों से नर्मदा नदी के लिए योगदान और बलिदान देने के लिए तैयार रहने का आग्रह किया और यह भी कहा कि यह यात्रा समाप्त हो गई होगी, लेकिन यज्ञ तो अभी शुरू हुआ है।


    ****


    AKT/SH/HJ

    
    
    (Release ID: 1490139) Visitor Counter : 10