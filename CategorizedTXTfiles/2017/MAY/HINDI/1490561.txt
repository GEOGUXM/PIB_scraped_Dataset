      गृह मंत्रालय

      केंद्रीय गृह सचिव श्री राजीव महर्षि ने अमरनाथ यात्रा के प्रबंधो की समीक्षा की
      Posted On: 23 MAY 2017 10:47AM by PIB Delhi


    केंद्रीय गृह सचिव श्री राजीव महर्षि ने 29 जून,2017 से प्रारंभ हो रही अमरनाथ यात्रा-2017 के लिए प्रबंधो की समीक्षा की। 40 दिनो की अमरयात्रा दो मार्गो गांदरबल जिले में बालटाल और अनंतनाग जिले में चंदनवारी से शुरू होगी।


    समीक्षा बैठक में केंद्रीय गृह,रक्षा,स्वास्थ्य और भूविज्ञान मंत्रालय, दूरसंचार विभाग,राष्ट्रीय राजमार्ग प्राधिकरण, सीआरपीएफ, आईटीबीपी,बीएसएफ और एसएसबी के महानिदेशक, आईबी के अपर महानिदेशक, जम्मू-कश्मीर के मुख्य सचिव और पुलिस महानिदेशक,श्री अमरनाथ जी श्राइन बोर्ड और केंद्र और राज्य सरकार के अन्य वरिष्ठ अधिकारियो ने भाग लिया।


    बैठक में गृह सचिव श्री राजीव महर्षि ने दूरसंचार, स्वास्थ्य, अग्नि सुरक्षा, बिजली और पेयजल आपूर्ति, मौसम पूर्वानुमान और आपदा प्रबंधन की समीक्षा की।


    श्री महर्षि ने सभी यात्रियो और सेवा प्रदातो के लिए जम्मू-कश्मीर सरकार और राज्य पुलिस द्वारा विभिन्न केंद्रीय मंत्रालयो और विभागो, सेना और केंद्रीय सशस्त्र पुलिस बलो के समन्वय के साथ सुरक्षा प्रबंधो सहित सभी मूलभूत आवश्यकताओ की विस्तृत योजना की समीक्षा भी की।


    बैठक में श्री अमरनाथ जी श्राइन बोर्ड के मुख्य कार्यकारी अधिकारी(सीआईओ) ने जानकारी दी की यात्रा के लिए अब तक डेढ़ लाख यात्री पंजीकरण करा चुके हैं। इसके अतिरिक्त 25 हजार यात्रियो ने हैलीकॉप्टर सेवा के लिए पंजीकरण कराया है और यात्रा के लिए प्रबंध लगातार जारी हैं।


    *****


    वीके/एजे/एसके -1453

    
    
    (Release ID: 1490561) Visitor Counter : 11