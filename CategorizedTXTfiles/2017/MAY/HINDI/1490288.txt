      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने महाराष्‍ट्र में मनमाड से जलगांव के बीच विद्युतीकृत तीसरी लाइन के निर्माण को मंजूरी दी
      Posted On: 17 MAY 2017 5:30PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति ने महाराष्‍ट्र में मनमाड से जलगांव के बीच विद्युतीकृत तीसरी लाइन के निर्माण को मंजूरी दी है।


    मनमाड से जलगांव के बीच इस लाइन की कुल लंबाई 160 किलोमीटर होगी। इस परियोजना की अनुमानित पूर्णता लागत 1,198.92 करोड़ रुपये के साथ अनुमानित लागत 1,035.16 करोड़ रुपये होगी। यह परियोजना अगले पांच वर्षों में पूरी होने की संभावना है।


    तीसरी लाइन के निर्माण से मनमाड से जलगांव मार्ग पर लगातार बढ़ रही यात्री एवं माल ढ़ुलाई यातायात को कम करने में मदद मिलेगी और इससे रेल राजस्‍व में वृद्धि होगी। महाराष्‍ट्र के जलगांव और नासिक जिले इस मार्ग के दायरे में होंगे।


    पृष्‍ठभूमि:


    मनमाड- जलगांव सेक्‍शन दिल्‍ली- मुंबई और कोलकाता- मुंबई कॉरिडोर के यातायात को संचालित करता है। वर्धा और इटारसी से दो‍हरी लाइन के दो ट्रैक भुसावल में मिलते हैं। जलगांव- भुसावल सेक्‍शन में तीसरी और चौथी लाइन के कार्य पहले से ही प्रगति पर हैं। इस सेक्‍शन पर परिचालन पहले से ही पूरी क्षमता पर हो रहा है। ऐसे में मनमाड से जलगांव के बीच तीसरी लाइन का निर्माण अनिवार्य एवं अपरिहार्य हो चुका है।


    *****


    AKT/VBA/SH/SKC

    
    
    (Release ID: 1490288) Visitor Counter : 6