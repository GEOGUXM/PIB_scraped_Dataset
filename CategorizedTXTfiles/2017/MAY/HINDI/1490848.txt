      महिला एवं बाल विकास मंत्रालय

      राष्‍ट्रीय महिला आयोग ने राज्‍य महिला आयोगों के साथ बैठक की
      Posted On: 25 MAY 2017 8:03PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                   
बैठक के दौरान महिलाओं की सुरक्षा और महिलाओं के अधिकारों के बारे में चर्चा की गई                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                   
राष्‍ट्रीय महिला आयोग ने आज नई दिल्‍ली में राज्‍य के महिला आयोगों के साथ एक परस्‍पर संवाददात्‍मक बैठक की जिसमें राज्‍य महिला आयोगों के साथ एक दूसरे के अनुभवों को हासिल करने के माध्‍यम से राष्‍ट्रीय महिला आयोग की नेटवर्किंग प्रक्रिया को मजबूत बनाने के बारे में चर्चा की गई। बैठक का मुख्‍य मुद्दा महिलाओं के हितों की रक्षा करना रहा। महिलाओं के विकास के बारे में सभी पहलुओं के बारे में जिम्‍मेदारी की बात बैठक के दौरान कही गई।                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                   
इस अवसर पर राष्‍ट्रीय महिला आयोग की अध्‍यक्ष श्रीमती ललिता कुमारमंगलम ने इस बात पर जोर दिया कि राज्‍य महिला आयोगों के साथ राष्‍ट्रीय महिला आयोग को भी मजबूत बनाने तथा एक दूसरे के अनुभवों को साझा करने जरूरत है। राष्‍ट्रीय महिला आयोग की सदस्‍य श्रीमती रेखा शर्मा ने अपने संबोधन में राज्‍यों में महिला हॉस्‍टलों के निर्माण की आवश्‍यकता पर बल दिया। राष्‍ट्रीय महिला आयोग की सदस्‍य श्रीमती सुषमा साहु ने एसिड अटैक के मुद्दे तथा एसिड की अनियमित बिक्री पर सुप्रीम कोर्ट के दिशा निर्देशों के कार्यान्वयन का मुद्दा उठाया। राष्‍ट्रीय महिला आयोग के सदस्‍य श्री आलोक रावत ने पूर्वोत्‍तर की उन महिलाओं तथा लडकियों की जरूरतों तथा मुद्दों को उठाया जो रोजगार और अध्‍ययन के लिए श्‍हरों की ओर प्‍लायन करती हैं।
                                                                                                                                                                                                                                                                                                                                                                                                                                                                                                                                                                                                                                                                                                                   
बैठक में विभिन्‍न महिला आयोगों के अध्‍यक्षों, सदस्‍यों और सदस्‍य सचिवों ने भाग लिया। बैठक में 18 राज्‍यों - असम, अरुणाचल प्रदेश, आंध्र प्रदेश, कर्नाटक, तेलंगाना, मिजोरम, पंजाब, उत्तर प्रदेश, मणिपुर, उत्तराखंड, मध्य प्रदेश, ओडिशा, महाराष्ट्र, गुजरात, सिक्किम आदि के प्रतिनिधियों ने भाग लिया। बैठक के दौरान प्रतिनिधियों ने विभिन्‍न राज्‍यों में महिलाओं की सुरक्षा को लेकर उठाये जाने वाले कदमों तथा इससे संबंधित चुनौतियों के बारे में चर्चा की।                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                   
***                                                                                                                                                                                                                                                                                                                                                                                                                                                                                                                                                                                                                                                                                                                
जीवाई/केजे/एस – 1484                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                   

    

    
    (Release ID: 1490848) Visitor Counter : 6