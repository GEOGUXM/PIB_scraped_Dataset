      राष्ट्रपति सचिवालय

      भारत फलस्तीन के लोगों की उनके विकास लक्ष्यों को हासिल करने में सहायता करने के प्रति पूरी तरह प्रतिबद्ध है: राष्ट्रपति
      Posted On: 17 MAY 2017 6:32PM by PIB Delhi

                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
राष्‍ट्रपति श्री प्रणब मुखर्जी ने कल (16 मई, 2017) राष्‍ट्रपति भवन में फलस्‍तीन के राष्‍ट्रपति महामहिम श्री महमूद अब्‍बास का स्‍वागत किया। उन्‍होंने उनके सम्‍मान में एक प्रीतिभोज की भी मेजबानी की।                                                                                                                                                                                                                                                                                              
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
फलस्‍तीन के राष्‍ट्रपति का स्‍वागत करते हुए राष्‍ट्रपति महोदय ने अक्‍तूबर 2015 में फलस्‍तीन की अपनी यात्रा एवं फलस्‍तीन की सरकार तथा वहां के लोगों के भावभीने स्‍वागत का स्‍मरण किया। राष्‍ट्रपति महोदय ने श्री महमूद को फतेह पार्टी के चैयरमैन के रूप में उनके पुनर्निर्वाचन पर बधाई दी। उन्‍होंने कहा कि श्री महमूद के पुनर्निर्वाचन के साथ फलस्‍तीन के लोगों ने यह स्‍पष्‍ट कर दिया है कि उनकी प्राथमिक आकांक्षा शांति और मजबूत नेता की है, जो उन्‍हें उनकी आकांक्षाओं की दिशा में आगे ले जाये।
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
राष्‍ट्रपति महोदय ने कहा कि भारत, फलस्‍तीन के साथ अपने द्वीपक्षीय सम्‍बन्‍धों को काफी महत्‍व देता है, जिसमें हाल के वर्षों में काफी गति आई है और वृद्धि हुई है। उन्‍होंने उम्‍मीद जताई कि इस यात्रा से दोनों देशों के बीच सहयोग और अधिक विस्‍तारित होगा।                                                                                                                                                                                                                                          
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
राष्‍ट्रपति महोदय ने कहा कि फलस्‍तीन के ध्‍येय के प्रति भारत की प्रतिबद्धता और फलस्‍तीन के लोगों के साथ भारत की मित्रता देश की विदेश नीति का एक अंदरूनी हिस्‍सा बन चुका है।                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
***                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
वीके/ एसकेजे/आरएन-1387                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  

    

    
    (Release ID: 1490084) Visitor Counter : 6