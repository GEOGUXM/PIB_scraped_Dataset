      रक्षा मंत्रालय

      वायु सेना स्टेशन सरसवा में शहीदी दिवस मनाया गया
      Posted On: 29 MAY 2017 6:20PM by PIB Delhi


    देश की रक्षा में अपने प्राणों का बलिदान देने वाले शहीद सैनिकों के सम्मान में देशभर में शहीदी दिवस मनाया गया। 28 मई 1999 को करगिल ऑपरेशन के दौरान भारतीय वायुसेना के चार जवान भी विरोधियों से लोहा लेते हुए शहीद हो गए थे। इस दिन एमआई-17 हेलिकॉप्टर ने इस मिशन को पूरा करने के लिए उड़ान भरी थी। इसमें स्क्वॉड्रन लीडर राजीव पुंडीर (पायलट), फ्लाइट लेफ्टिनेंट एस मुहिलान (सह पायलट), सर्जेन्ट पीवीएनआर प्रसाद (फ्लाइट गनर) और सर्जेन्ट आरके साहु (फ्लाइट इंजीनियर) के तौर पर सवार थे। करगिल सेक्टर में टाइगर हिल पर रॉकेट हमला करने के दौरान, शत्रुओं ने हेलिकॉप्टर पर हमला कर इसे नीचे गिरा दिया था। इस घटना में ये चारों वायु सेना के योद्धा शहीद हो गए थे। उसके बाद से ही इन बहादुर शहीदों के सम्मान में इस दिन को इस स्टेशन पर प्रति वर्ष शहीदी दिवस के रूप में मनाया जाता है। इस वर्ष 28 मई को एयर ऑफिसर कमांडिंग और एयर फोर्स स्टेशन सरसवा के सभी वायु योद्धाओं ने करगिल में बलिदान देने वाले शहीदों को पुष्प अर्पित कर श्रद्धांजलि दी। इसी दौरान, इस स्टेशन के चार हेलिकॉप्टरों ने ‘मिसिंग मैन फॉर्मेशन’ के लिए आसमान में उड़ान भरी। शाम के समय कैंडल लाइट कार्यक्रम का भी आयोजन किया गया, जिसमें स्टेशन के सभी परिवार इकट्ठा हुए और इन योद्धाओं को श्रद्धांजलि अर्पित की।


    ***


    
    जीवाई/प्रवीन/एसकेपी - 1533

    
    
    (Release ID: 1491203) Visitor Counter : 4