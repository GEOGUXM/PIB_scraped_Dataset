      पूर्वोत्‍तर क्षेत्र विकास मंत्रालय

      नेपाली समुदाय के प्रतिनिधिमंडल ने डॉ. जि‍तेन्‍द्र सिंह से भेंट की
      Posted On: 05 MAY 2017 5:06PM by PIB Delhi


    ‘नेपाली संस्‍कृति परिषद’ के प्रतिनिधित्‍व एवं इसके अध्‍यक्ष श्री अशोक चौरासिया की अगुवाई वाले नेपाली समुदाय के प्रतिनिधिमंडल ने आज यहां केन्‍द्रीय पूर्वोत्तर क्षेत्र विकास राज्‍य मंत्री (स्‍वतंत्र प्रभार), पीएमओ, कार्मिक, लोक शिकायत, पेंशन, परमाणु ऊर्जा एवं अंतरिक्ष राज्‍य मंत्री डॉ. जितेन्‍द्र सिंह से भेंट की और इस समुदाय से जुड़े कुछ मसलों को सुलझाने के लिए उनसे हस्‍तक्षेप करने का अनुरोध किया।
    
    प्रतिनिधिमंडल के सदस्‍यों ने डॉ. जितेन्‍द्र सिंह को यह जानकारी दी कि सिर्फ दिल्‍ली-एनसीआर में ही नेपाल समुदाय की आबादी लगभग 35 लाख है, जबकि पूरे भारत में इसकी आबादी 2.25 करोड़ से भी ज्‍यादा है। इनमें से लगभग 1 करोड़ लोग अनिवासी हैं, जो भारत में कार्यरत हैं। उन्‍होंने कहा कि यह संख्‍या निश्चित रूप से काफी अधिक है क्‍योंकि नेपाल की कुल आबादी लगभग 3.5 करोड़ है जिसमें अनेक गैर-नेपाली निवासी भी शामिल हैं।
    
    श्री चौरासिया के अनुसार नेपाली समुदाय ने सदा ही मुख्‍यधारा से जुड़ी गतिविधियों में काफी उत्‍साह के साथ भाग लिया है। प्रतिनि‍धिमंडल के सदस्‍यों ने नेपाली भाषा में आकाशवाणी के समाचार बुलेटिन के प्रसारण से जुड़े दस्‍तावेज भी मंत्री महोदय को पेश किये।
    
    डॉ. जितेन्‍द्र सिंह ने इस प्रति‍निधिमंडल के सदस्‍यों की बातों को बड़े ध्‍यानपूर्वक सुना। श्री सिंह ने कहा कि भारत के सामाजिक एवं सांस्‍कृतिक परिदृश्‍य में इस समुदाय के उल्‍लेखनीय योगदान पर राष्‍ट्र को गर्व है। उन्‍होंने कहा कि नेपाली समुदाय के सदस्‍यों ने भारतीय सेना और अर्द्धसैनिक बलों में बहुमूल्‍य योगदान दिया है।

    ***


    
    
    वीके/आरआरएस/वीके -1278

    
    
    (Release ID: 1489318) Visitor Counter : 6