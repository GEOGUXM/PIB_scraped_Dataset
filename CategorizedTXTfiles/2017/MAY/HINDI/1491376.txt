      पोत परिवहन मंत्रालय

      श्री नितिन गडकरी ने जवाहर लाल नेहरू पोर्ट ट्रस्‍ट की सम्‍पर्क सुविधा के लिए 8 परियोजनाओं की आधारशिला रखी
      Posted On: 30 MAY 2017 7:41PM by PIB Delhi


    नौवहन, भूतल परिवहन तथा राजमार्ग मंत्री श्री नितिन गडकरी ने आज जवाहर लाल नेहरू पोर्ट ट्रस्‍ट(जेएनपीटी) की सम्‍पर्क सुविधा के लिए 1117.03 करोड़ रुपये की लागत से बनने वाली 8 परियोजनाओं की आधारशिला रखी। इसके अन्‍तर्गत निम्‍न परियोजनाएं हैं-

                                                                                     
क्रम संख्‍या  परियोजना                                             लागत              
                                                                                     
                                                                                     
                                                                                     
1             जेएनपीटी पर समेकित रेल यार्ड सुविधा                  रुपये 250 करोड़   
                                                                                     
                                                                                     
                                                                                     
2             जेएनपीटी के चौथे टर्मिनल को रेल से जोड़ना            रुपये 100 करोड़   
                                                                                     
                                                                                     
                                                                                     
3             जसई- जेएनपीटी तीसरी रेलवे लाइन                       रुपये 150 करोड़   
                                                                                     
                                                                                     
                                                                                     
4             उत्‍तरी गेट पर उपरिगामी पुल                          रुपये 127.45 करोड़
                                                                                     
                                                                                     
                                                                                     
5             ट्रेक्‍टर –ट्रेलर के लिए समेकित केन्‍द्रीय पार्किंग  रुपये 149.31 करोड़
                                                                                     
                                                                                     
                                                                                     
6             समुद्र तटीय जहाज ठहरने के स्‍थान का निर्माण          रुपये 142.32 करोड़
                                                                                     
                                                                                     
                                                                                     
7             वाई जंक्‍शन पर उपरिगामी सेतू                         रुपये 82.95 करोड़ 
                                                                                     
                                                                                     
                                                                                     
8             जहाज ठहरने के स्‍थान के पीछे यार्ड की पुनर्संरचना    रुपये 115 करोड़   
                                                                                     
                                                                                     

    ये सभी परियोजनाएं जेएनपीटी को सुदुर ग्रामीण क्षेत्रों से जोड़ने में मदद करेंगी। बंदरगाहों की सम्‍पर्क सुविधा, नौवहन मंत्रालय के महत्‍वपूर्ण सागरमाला कार्यक्रम के चार प्रमुख स्‍तम्‍भों में से एक है।


    इस अवसर पर अपने सम्‍बोधन में श्री गडकरी ने कहा कि सागरमाला कार्यक्रम के तहत बड़े निेवेश होने का अनुमान है, जो आधारभूत सुविधा को बेहतर बनाने, नई नौकरियों के सृजन करने तथा भारतीय निर्यात को बढ़ावा देने में सहायता प्रदान करेगा। उन्‍होंने कहा कि अनेक कम्‍पनियों ने जीएनपीटी-एसईजैड क्षेत्र में कारखाने लगाने के लिए जमीन प्राप्‍त करने में रूचि दिखाई है। इससे प्रशिक्षित लोगों को नौकरी मिलने की संभावना बढ़ेगी। श्री गडकरी ने जानकारी देते हुए कहा कि इस संबंध में एक संयोजक की नियुक्ति की जाएगी, जो इन कम्‍पनियों की आवश्‍यकताओं को ध्‍यान में रखते हुए रायगढ व कोंकण क्षेत्रों के स्‍थानीय युवाओं को प्रशिक्षित करने की व्‍यवस्‍था करेगा ताकि कम्‍पनियों की आवश्‍यकता-विशेष को पूरा किया जा सके। उन्‍होंने कहा कि सरकार का लक्ष्‍य कार्यकुशलता बढ़ाना तथा बंदरगाह के समीपवर्ती क्षेत्र का विकास करना है।


    जेएनपीटी के अध्‍यक्ष श्री अनिल दिग्गिकर ने आश्‍वस्‍त किया कि पोर्ट ट्रस्‍ट विश्‍वस्‍तरीय आधारभूत संरचना के निर्माण के लिए प्रतिबद्ध है, जिससे व्‍यापार करने में कोई परेशानी न हो तथा जो व्‍यापार अनुकूल परिस्थिति के निर्माण में अपना योगदान दे सके। जेएनपीटी पर आधारभूत संरचना के निर्माण का प्रयास प्रारंभ हो चुका है और इसके सुखद परिणाम भी सामने आने लगे हैं। जैसे- वाहनों की भीड़-भाड़ समाप्‍त हो चुकी है और पोर्ट पर कुल लदान का भार 4.5 मिलियन टीईयू (मार्च 2017) तक पहुंच गया है। इस आधारशिला कार्यक्रम में विभिन्‍न विभागों के वरिष्‍ठ अधिकारीणण तथा उद्योगजगत के प्रतिनिधि भी उपस्थित थे।


    ***


    जीवाई/जेके/आरएन -1546

    
    
    (Release ID: 1491376) Visitor Counter : 9