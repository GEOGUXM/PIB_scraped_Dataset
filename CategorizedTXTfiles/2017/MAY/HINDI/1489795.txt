      रक्षा मंत्रालय

      आईएनएस दर्शक ने श्रीलंका में जल माप चित्रण संबंधी सर्वेक्षण पूरा किया
      Posted On: 13 MAY 2017 7:56PM by PIB Delhi

                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                       
पूर्वी नौसेना कमान का आईएनएस दर्शक, जो श्रीलंका में दो महीने की तैनाती पर रहा है, ने श्रीलंका के वेलीगामा खाड़ी एवं दक्षिणी तट का सर्वेक्षण सफलतापूर्वक संपन्‍न कर लिया है। सर्वेक्षण के परिणाम औपचारिक रूप से आईएनएस दर्शक के कमांडिंग अधिकारी कैप्‍टन पीयूष पावसे ने 12 मई, 2017 को कोलंबो में आयोजित एक समारोह में वाइस एडमिरल आर.सी.विजयगुणारत्‍ने, डब्‍ल्‍यू.वी., आर.डब्‍ल्‍यू.पी एवं बार, आरएसपी, वीएसवी, एनडीसी, पीएसएन, श्रीलंका नौसेना के कमांडर को सौंप दिया।
                                                                                                                                                                                                                                                                                                                                                                                                                                                                       
सर्वे संचालन तीन चरणों में किया गया था एवं जहाज ने कोलंबो एवं गाले हारबर की यात्रा भी की थी। जहाज एवं जहाज के सर्वे मोटर वोटों में व्‍यापक रूप से मल्‍टी बीम प्रणालियां लगाई गई थी और उन्‍होंने 7000 से अधिक नौटिकल माइल के लिए जल माप चित्रण संबंधी सर्वेक्षण आंकड़े संग्रहित किया। जहाज के आंतरिक चेतक हेलिकॉप्‍टर ने भी संचालनों में भाग लिया।                                                                                                                      
                                                                                                                                                                                                                                                                                                                                                                                                                                                                       
श्रीलंका नौसेना के अधिकारी एवं नाविक भी संयुक्‍त सर्वे संचालनों के दौरान जहाज में शामिल हुए थे और उन्‍हें भी जल माप चित्रण संबंधी सर्वेक्षण के विभिन्‍न पहलुओं पर प्रशिक्षण दिया गया।                                                                                                                                                                                                                                                                                  
                                                                                                                                                                                                                                                                                                                                                                                                                                                                       
****                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                       
वीके/एसकेजे/एनआर-1344                                                                                                                                                                                                                                                                                                                                                                                                                                                  
    
    
    (Release ID: 1489795) Visitor Counter : 18