      सड़क परिवहन एवं राजमार्ग मंत्रालय

      श्री नितिन गडकरी 11 मई, 2017 को लंदन स्‍टॉक एक्‍सचेंज में ट्रेडिंग का शुभारंभ करने के साथ-साथ संबोधित भी करेंगे
      Posted On: 09 MAY 2017 8:59PM by PIB Delhi

                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                         
सड़क परिवहन एवं राजमार्ग और शिपिंग मंत्री श्री नितिन गडकरी को लंदन स्‍टॉक एक्‍सचेंज द्वारा अपने मेहमानों एवं मीडिया को संबोधित करने के लिए आमंत्रित किया गया है। बुनियादी ढांचागत क्षेत्र में भारत सरकार द्वारा की गई पहल और भारत की विकास गाथा में निवेशकों को शिरकत करने हेतु दिये गये अवसरों को ध्‍यान में रखते हुए यह निमंत्रण दिया गया है। मंत्री महोदय 11 मई, 2017 को लंदन स्‍टॉक एक्‍सचेंज (एलएसई) में ट्रेडिंग का शुभारंभ करेंगे।
                                                                                                                                                                                                                                                                                                                                                                                                                                         
श्री गडकरी का यह दौरा ऐसे समय में हो रहा है जब भारतीय राष्‍ट्रीय राजमार्ग प्राधिकरण (एनएचएआई) के प्रथम मसाला बांड इश्‍यू की सूचीबद्धता का समय बिल्‍कुल निकट आ गया है। एलएसई में इस इश्‍यू के बांडों की सूचीबद्धता शीघ्र ही होने की संभावना है।                                                                                                                                                                                           
                                                                                                                                                                                                                                                                                                                                                                                                                                         
मसाला बांड एक ऐसी बड़ी पहल है जिसे भारत सरकार द्वारा प्रोत्‍साहित कि‍या जा रहा है। यही नहीं, विदेशी निवेशकों के बीच मसाला बांडों की लोकप्रियता बढ़ती जा रही है।                                                                                                                                                                                                                                                                          
                                                                                                                                                                                                                                                                                                                                                                                                                                         
******                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                         
वीके/आरआरएस/वीके-1314                                                                                                                                                                                                                                                                                                                                                                                                                    

    

    
    (Release ID: 1489574) Visitor Counter : 25