      संस्‍कृति मंत्रालय

      डॉ महेश शर्मा ने ‘ऑस्ट्रेलिया से भारत आई तीन प्रतिमाओं’ पर प्रदर्शनी का उद्घाटन किया।
      Posted On: 23 MAY 2017 11:25AM by PIB Delhi


    केंद्रीय संस्कृति एवं पर्यटन राज्य मंत्री (स्‍वतंत्र प्रभार) डॉ महेश शर्मा ने राष्ट्रीय संग्रहालय,जनपथ, नई दिल्ली में "ऑस्ट्रेलिया से तीन प्रतिमाओं की वापसी" प्रदर्शनी का उद्घाटन किया। इस प्रदर्शनी का आयोजन ऑस्ट्रेलिया से भारत में पत्थर की तीन प्रतिमाओं (बैठे हुए बुद्ध, बुद्ध के भक्‍त पूजा करने वाले और देवी प्रत्‍यंगिरा) की सुरक्षित वापसी की सुरक्षित वापसी के अवसर पर किया गया। इन प्रतिमाओं को ऑस्ट्रेलिया कला संग्रहालय ने वर्ष 2007 में नैन्सी वीनर से न्यूयॉर्क में और वर्ष 2005 में आर्ट ऑफ़ द पास्ट से न्यूयॉर्क में खरीदा था।


    डॉ महेश शर्मा को ऑस्ट्रेलिया के कैनबरा में ऑस्ट्रेलिया कला संग्रहालय (एनजीए) में आयोजित एक विशेष कार्यक्रम में भारत से चोरी की गई और बाद में तस्‍करी कर भारत से बाहर भेजी गई इन तीन प्राचीन कलाकृतियों को सीनेटर मिच फिफ्ल्ड द्वारा औपचारिक रूप से सौंपा गया था। इन तीनों प्राचीन कलाकृतियों को ऑस्ट्रेलिया कला संग्रहालय द्वारा अनजाने में अधिग्रहित किया गया।


    डॉ महेश शर्मा ने इस अवसर पर डॉ सत्यवृत्त त्रिपाठी द्वारा लिखित पुस्‍तक ' वॉर पेंटिंग्स ऑफ द इरिजि़स्‍टबल जाट किंग सूरजमल' का विमोचन किया और 'स्‍वच्‍छता अभियान पर एक ऐप' का शुभारंभ भी किया।


    इस अवसर पर केंद्रीय संस्कृति सचिव श्री एन.के. सिन्हा, राष्ट्रीय संग्रहालय के महानिदेशक,श्री बी.आर. मणि और मंत्रालय के वरिष्ठ अधिकारी भी उपस्थित थे।


    ***


    वीके/एमके/एसके- 1454

    
    
    (Release ID: 1490566) Visitor Counter : 15