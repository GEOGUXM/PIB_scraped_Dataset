      आवास एवं शहरी कार्य मंत्रालय

      भारत सर्वसम्‍मति से संयुक्‍त राष्‍ट्र के मानव बस्‍ती कार्यक्रम ‘संयुक्‍त राष्‍ट्र- पर्यावास’ का अध्‍यक्ष निर्वाचित
      श्री एम. वेंकैया नायडू आज से नैरोबी में आयोजित की जा रही शासी परिषद की बैठक की अध्‍यक्षता करेंगे
      
      श्री नायडू आवास एवं शहरी विकास पर एशिया-प्रशांत मंत्री सम्‍मेलन की ब्‍यूरो बैठक की भी अध्‍यक्षता करेंगे

      Posted On: 08 MAY 2017 8:37PM by PIB Delhi

    भारत को 10 वर्षों के लम्‍बे अंतराल के बाद संयुक्‍त राष्‍ट्र संगठन (यूएनओ) की एक इकाई संयुक्‍त राष्‍ट्र–पर्यावास का अध्‍यक्ष सर्वसम्‍मति से चुन लिया गया है। संयुक्‍त राष्‍ट्र-पर्यावास विश्‍व भर में सामाजिक एवं पर्यावरणीय दृष्टि से टिकाऊ मानव बस्तियों को बढ़ावा देता है। संयुक्‍त राष्‍ट्र-पर्यावास अपनी रिपोर्ट संयुक्‍त राष्‍ट्र महासभा के समक्ष पेश करता है।


    आज हुए इस निर्वाचन के साथ ही आवास एवं शहरी गरीबी उन्‍मूलन मंत्री श्री एम. वेंकैया नायडू आज से केन्‍या के नैरोबी में आयोजित की जा रही संयुक्‍त राष्‍ट्र-पर्यावास की 58 सदस्‍यीय शासी परिषद की चार दिवसीय बैठक की अध्‍यक्षता करेंगे। श्री नायडू अगले दो वर्षों तक संयुक्‍त राष्‍ट्र–पर्यावास की शासी परिषद की बैठक में होने वाली चर्चाओं की अध्‍यक्षता करेंगे। वर्ष 1978 में संयुक्‍त राष्‍ट्र-पर्यावास के अस्तित्‍व में आने के बाद भारत को केवल तीन बार ही इस महत्‍वपूर्ण संगठन का अध्‍यक्ष निर्वाचित किया गया है। भारत को इससे पहले वर्ष 1988 और वर्ष 2007 में संयुक्‍त राष्‍ट्र–पर्यावास का अध्‍यक्ष निर्वाचित किया गया था।


    संयुक्‍त राष्‍ट्र-पर्यावास की शासी परिषद एक अंतर-सरकारी नीति निर्माता एवं निर्णय लेने वाला संगठन है और इस नाते वह मानव बस्तियों के बारे में एकीकृत एवं व्‍यापक अवधारणा को बढ़ावा देता रहा है और मानव बस्‍ती से जुड़ी समस्‍याओं को सुलझाने में विभिन्‍न देशों एवं क्षेत्रों की मदद करता रहा है।


    ***


    
    वीके/आरआरएस/वाईबी- 1299

    
    
    (Release ID: 1489501) Visitor Counter : 27