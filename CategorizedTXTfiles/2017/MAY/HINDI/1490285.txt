      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने गुजरात में एनएच- 8ई के पोरबंदर- द्वारका सेक्‍शन को चार लेन बनाने को मंजूरी दी
      Posted On: 17 MAY 2017 5:22PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति ने गुजरात में एनएच- 8ई के पोरबंदर- द्वारका सेक्‍शन को चार लेन में विकसित करने की मंजूरी दी है।


    भूमि अधिग्रहण, पुनर्वास एवं निर्माण पूर्व अन्‍य गतिविधियों की लागत सहित इस परियोजना की कुल अनुमानित लागत 1,958.88 करोड़ रुपये है। इसके तहत विकसित होने वाली सड़क की कुल लंबाई करीब 118 किलोमीटर है।


    यह कार्य हाइब्रिड एन्‍युइटी मोड पर राष्‍ट्रीय राजमार्ग विकास परियोजना (एनएचडीपी) के चौथे चरण के तहत किया जाएगा।


    यह परियोजना गुजरात में बुनियादी ढांचे में सुधार लाने में मदद करेगी और इससे खास तौर पर पोरबंदर- द्वारका सेक्‍शन पर भारी यातायात के लिए समय और लागत घटाने में मदद मिलेगी। इस खंड के विकास से राज्‍य में इस क्षेत्र की सामाजिक- आर्थिक स्थिति को सुधारने में भी मदद मिलेगी।


    इस परियोजना की गतिविधियों से स्‍थानीय श्रमिकों के लिए रोजगार की संभावनाएं भी बढ़ेंगी। एक किलोमीटर राजमार्ग के निर्माण में कुल 4,076 श्रमदिवस लगने का अनुमान है। इस प्रकार इस खंड की निर्माण अवधि के दौरान स्‍थानीय तौर पर कुल करीब 4,80,000 श्रमदिवस की रोजगार संभावनाएं सृजित होंगी।


    *****


    AKT/VBA/SH/SKC

    
    
    (Release ID: 1490285) Visitor Counter : 6