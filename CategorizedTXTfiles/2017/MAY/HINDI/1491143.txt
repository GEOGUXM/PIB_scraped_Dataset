      वाणिज्‍य एवं उद्योग मंत्रालय

      भारत-मोरक्को संयुक्त आयोग की 5वीं बैठक आयोजित
      Posted On: 29 MAY 2017 4:30PM by PIB Delhi


    भारत-मोरक्को संयुक्त आयोग की 5वीं बैठक (जेसीएम) का आयोजन 25 एवं 26 मई 2017 को रबात में किया गया। जेसीएम का शुभारंभ केन्द्रीय वाणिज्य एवं उद्योग राज्यमंत्री (स्वतंत्र प्रभार) श्रीमती निर्मला सीतारमण ने किया था।
    
    मोरक्को के उद्योग दिवस के अवसर पर मोरक्को सरकार के उद्योग, निवेश, व्यापार एवं डिजिटल अर्थव्यवस्था मंत्रालय द्वारा कैसाब्लांका में 25 मई को आयोजित कार्यक्रम में श्रीमती निर्मला सीतारमण मुख्य वक्ता थी। उन्होंने भारत के प्रगत संगणक विकास केन्द्र (सीडीएसी) और मोरक्को के इंस्टिट्यूट डेस पोस्टेस एट टेलिकम्युनिकेशन (आईएनपीटी) के साझा सहयोग से संचालित कैसाब्लांका स्थित सूचना प्रौद्योगिकी उत्कृष्टता केन्द्र का दौरा किया। उन्होंने मोरक्को सरकार के प्रमुख डॉ. साद अल ओथामी से मुलाकात की। उन्होंने मोरक्को के उपकरण, परिवहन, रसद और जल मंत्री श्री अब्देलकादेर अमारा और अर्थव्यवस्था एवं वित्त मंत्री श्री मोहम्मद बौसेद से द्विपक्षीय स्तर की वार्ता भी की। उन्होंने 26 मई 2017 को मोरक्को के उद्योग, निवेश, व्यापार और डिजिटल अर्थव्यवस्था मंत्री श्री मौले हाफिद अल अलामी से मुलाकात की। सभी गणमान्य लोगों से वार्ता के दौरान द्विपक्षीय संबंधी के आर्थिक पहलुओं पर केन्द्रित उत्कृष्ट राजनीतिक संबंधों पर विस्तार से चर्चा की गई।
    
    26 मई 2017 को रबात में आयोजित 5वीं भारत-मोरक्को संयुक्त आयोग की बैठक में भारत के प्रसार भारती और मोरक्को के सोसाइट नैशनल दी रेडियोडिफ्युज़न एट दी टेलीविज़न (एसएनआरटी) के बीच प्रसारण सहयोग के लिए समझौता ज्ञापन पर हस्ताक्षर किए गए। प्रसार भारती की ओर से भारत के राजदूत डॉ. खेया भट्टाचार्य और एसएनआरटी के मुख्य कार्यकारी अधिकारी श्री फेयकल लराइची ने समझौता ज्ञापन पर हस्ताक्षर किए।
    
    भारत सरकार की वाणिज्य एवं उद्योग राज्यमंत्री (स्वतंत्र प्रभार) श्रीमती निर्मला सीतारमण इस यात्रा और 5वीं भारत-मोरक्को संयुक्त आयोग की बैठक ने भारत और अमरीका के द्विपक्षीय संबंधों को मज़बूती प्रदान की है और दोनों देशों को राजनीतिक, वाणिज्यिक, सांस्कृतिक और व्यापार क्षेत्र में घनिष्ठ सहयोग के लिए प्रोत्साहित किया है।

    ***


    
    
    जीवाई/प्रवीन/सीएस - 1521

    
    
    (Release ID: 1491143) Visitor Counter : 6