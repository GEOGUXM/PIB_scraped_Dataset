      पोत परिवहन मंत्रालय

      वी.ओ. चिदंबरनार पोर्ट ट्रस्‍ट और टैनजेडको ने कोल जेटी- I&II के उन्‍नयन के लिए एमओयू पर हस्‍ताक्षर किये
      Posted On: 15 MAY 2017 6:15PM by PIB Delhi


    वी.ओ. चिदंबरनार पोर्ट (वीओसीपी) अपनी दो कोल जेटी यथा जेटी I और जेट्टी II की क्षमता में चौगुनी वृद्धि के साथ इसे 6.25 एमटीपीए से बढ़ाकर 24 एमटीपीए करने की तैयारी में है। वीओसीपी ट्रस्‍ट ने आज नई दिल्‍ली में कोल जेटी I और जेटी II के उन्‍नयन के लिए तमिलनाडु उत्‍पादक एवं वितरण निगम लिमिटेड (टैनजेडको) के साथ एक सहमति पत्र (एमओयू) पर हस्‍ताक्षर किये। शिपिंग और सड़क परिवहन एवं राजमार्ग मंत्री श्री नितिन गडकरी और तमिलनाडु सरकार के विद्युत, निषेध एवं उत्‍पाद शुल्‍क मंत्री श्री ई. थंगामणि भी इस अवसर पर उपस्थित थे।


    इस अवसर पर श्री गडकरी ने कहा कि इस परियोजना से टैनजेडको और वीओसीपी ट्रस्‍ट दोनों ही लाभान्वित होंगे। इससे जेटी के जरिए कोयले का संचालन ज्‍यादा मात्रा में और बेहतर ढंग से हो सकेगा और इसके साथ ही लॉजिस्टिक्‍स लागत घट जाएगी। उन्‍होंने कहा कि इससे सस्‍ती बिजली का उत्‍पादन भी संभव हो पाएगा, जो औद्योगिक विकास के लिए अत्‍यंत लाभप्रद साबित होगी।


    कोल जेटी के उन्‍नयन के फलस्‍वरूप टैनजेडको तमिलनाडु के रामनाथपुरम जिले में स्थित उप्पुर एवं काडालाडी में प्रस्‍तावित नये विद्युत संयंत्रों के लिए अतिरिक्‍त कोयला कारगो का संचालन करने में समर्थ साबित होगा।


    इस एमओयू पर वी.ओ. चिदंबरनार पोर्ट ट्रस्‍ट के चेयरमैन श्री एस. अनंत चंद्र बोस और टैनजेडको के चेयरमैन एवं प्रबंध निदेशक श्री (डॉ.) एम. साई कुमार ने नई दिल्‍ली में हस्‍ताक्षर किए।


    ***


    वीके/आरएसएस/वाईबी-1357

    
    
    (Release ID: 1489898) Visitor Counter : 13