      गृह मंत्रालय

      पुलिस अनुसंधान और विकास ब्‍यूरो, राष्‍ट्रीय पुलिस मिशन के माइक्रो मिशन का पहला राष्‍ट्रीय सम्‍मेलन 23-24 मई 2017 को आयोजित करेगा
      Posted On: 19 MAY 2017 7:58PM by PIB Delhi


    गृह मंत्रालय के तहत पुलिस अनुसंधान और विकास ब्‍यूरो (बीपीआर एंड डी) राष्‍ट्रीय पुलिस मिशन(एनपीएम) के माइक्रो मिशन का पहला राष्‍ट्रीय सम्‍मेलन 23-24 मई 2017 को आयोजित करेगा।


    नीति आयोग के मुख्‍य कार्यकारी अधिकारी (सीईओ) श्री अमिताभ कांत उद्घाटन सम्‍बोधन देंगे। समापन सत्र में नोबेल पुरस्‍कार विजेता श्री कैलाश सत्‍यार्थी मुख्‍य अतिथि होंगे।


    आज यहां मीडिया को जानकारी देते हुए राष्‍ट्रीय पुलिस मिशन बीपीआर एंड डी प्रमुख इंस्‍पेक्‍टर जनरल श्री निर्मल कुमार आजाद ने कहा कि सम्‍मेलन के दौरान बीपीआर एंड डी के अन्‍तर्गत कार्यरत आठ माइक्रो मिशनों पर सत्र होंगे।


    पैनल में केन्‍द्रीय रिजर्व पुलिस बल (सीआरपीएफ) के महानिदेशक श्री आर आर भटनागर, भारत-तिब्‍बत सीमा पुलिस (आईटीबीपी) के महानिदेशक श्री कृष्‍ण चौधरी, गृह मंत्रालय में विशेष सचिव(आईएस) श्रीमती रीना मित्रा और बीपीआर एंड डी के महानिदेशक डॉक्‍टर मिरान सी बोरवांकर होंगे।


    ***


    वीके/एमके/आरएन-1420

    
    
    (Release ID: 1490336) Visitor Counter : 5