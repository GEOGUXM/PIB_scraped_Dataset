      सूचना और प्रसारण मंत्रालय

      भारतीय मीडिया और मनोरंजन क्षेत्र में विकास के मजबूत चरण के शिखर पर
      सरकार द्वारा किए गए सुधारों का उद्देश्य लोगों के जीवन में बदलाव लाना है- वेकैंया नायडू
      
      सूचना और प्रसारण मंत्री ने भारत में डिजिटल प्रसारण पर दो दिवसीय सम्मेलन का उद्धाटन किया
      Posted On: 04 MAY 2017 7:54PM by PIB Delhi


    सूचना और प्रसारण मंत्री श्री एम वेकैंया नायडू ने कहा कि सरकार के ‘ मेक इन इंडिया ’ , स्किल इंडिया और डिजिटल इंडिया अभियानों जैसे कार्यक्रम जीएसटी सहित नए परिवर्तनों के लिए स्पष्ट रूप से सकारात्मक संकेत दे रहे हैं और ये भारतीय मीडिया और मनोरंजन क्षेत्र, विशेष रूप से प्रसारण क्षेत्र के लिए बहुत महत्वपूर्ण साबित होंगे। उन्होंने यह बात भारतीय दूरसंचार प्राधिकरण के दो दशक पूरे होने के अवसर पर आयोजित दो दिवसीय सम्मेलन का उद्धाटन करते हुए कही।


    श्री नायडू ने यह भी उल्लेख किया कि देश में प्रसारण क्षेत्र, डिजिटल प्रसारण के नए युग में प्रवेश करने की दहलीज पर है, जो न केवल पहुंच बढ़ाने बल्कि नवीनतम नवाचारों के उपयोग के लिए अवसरों का पिटारा भी खोलेगा और पहुंच की गुणवत्ता भी बढाएगा। रेडियो के पुनरूद्धार, केबल के डिजिटाइजेशन और फ्री टू एयर डीटीएच दर्शक बढ़ोत्तरी ने ऐसे समय में भारतीय बाजार में प्रसारण की गुप्त मांग की ओर इशारा किया है, जब पश्चिम के उन्नत बाजारों में प्रसारण डिजिटल मांग वाले मीडिया मंच अब महत्वपूर्ण स्थान गंवाते जा रहे हैं। डिजिटल टैरिस्ट्रियल टेलिवीजन (डीटीटी) को ऐसे महत्वपूर्ण समय में बढ़ावा मिला है, जब भारत का सार्वजनिक प्रसारणकर्ता दूरदर्शन अपने मौजूदा 16 शहरों से अन्य 44 शहरों में डीटीटी फूड प्रिंट का विस्तार करने की ओर बढ़ रहा है। श्री नायडू ने भारत में डीटीटी के समयबद्ध कार्यान्वयन के बारे में ट्राई द्वारा हाल में की गयी सिफारिशों की सराहना की।


    श्री नायडू ने कहा कि सरकार मीडिया और मनोरंजन क्षेत्र के विकास को विभिन्न नीतियों के माध्यम से आगे बढ़ाने के लिए एक सक्षम वातावरण उपलब्ध कराने के लिए प्रतिबद्ध है। मेक इन इंडिया अभियान भारत में इंटरनेट की बढ़ती हुई पैठ का लाभ उठाते हुए डिजिटल इंडिया अभियान वीडियो स्ट्रीमिंग, ऑनलाइन संगीत सेवाएं और गेमिंग जैसे उद्योगों को मजबूती प्रदान करेगा। उन्होंने यह उल्लेख भी किया कि विभिन्न उपकरणों का देश में मेक इन इंडिया पहल के तहत निर्माण हो रहा है। उन्होंने सभी हितधारकों से देश में देशी उपकरणों के विकास को बढ़ावा देने और प्रोत्साहित करने का अनुरोध किया।


    भारतीय दूससंचार नियामक प्राधिकरण की भूमिका के बारे में उन्होंने कहा कि डिजिटल प्रसारण के लिए संक्रमण ने अनेक चुनौतियां पैदा की हैं और किसी भी बाधा से निपटने के संबंध में ट्राई की भूमिका बहुत महत्वपूर्ण रही है। उन्होंने देश की दो दशकों से की जा रही नियामक सेवाओं को पूरा करने के लिए ट्राई को बधाई देते हुए कहा कि इसने उपभोक्ता संरक्षण को ध्यान में रखते हुए दूरसंचार और प्रसारण क्षेत्र के विकास में बहुत योगदान दिया है।


    *****


    वीके / केजे/आईपीएस - 126 4

    
    
    (Release ID: 1489277) Visitor Counter : 5