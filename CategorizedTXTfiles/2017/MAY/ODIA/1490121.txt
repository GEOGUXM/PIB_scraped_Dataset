      କ୍ୟାବିନେଟ

      ସରକାରୀ ବାସଭବନ (ଅନଧିକୃତ ନିବାସୀଙ୍କୁ ଉଚ୍ଛେଦ) ଆଇନ, 1971ରେ ସଂଶୋଧନକୁ କ୍ୟାବିଟେନର ଅନୁମୋଦନ
      ଅନଧିକୃତ ଭାବେ ସରକାରୀ ଆବାସ ଦଖଲ କରିଥିବା ବ୍ୟକ୍ତିବିଶେଷଙ୍କୁ ତୁରନ୍ତ ଉଚ୍ଛେଦ କରାଯାଇପାରିବ

      Posted On: 17 MAY 2017 9:05PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ସରକାରୀ ବାସଭବନ ଆଇନ (ଅନଧିକୃତ ନିବାସୀଙ୍କୁ ଉଚ୍ଛେଦ) , 1971(ପିପିଇ ଆଇନ , 1971)ର ଧାରା 2 ଏବଂ ଧାରା 3ରେ ସଂଶୋଧନ ପ୍ରସ୍ତାବକୁ ମଞ୍ଜୁରି ମିଳିଛି । ଏହି ଆଇନର ଧାରା 2ରେ ‘ ଆବାସିକ ସୁବିଧା ଦଖଲ ’ ନାମରେ ଏକ ସଂଜ୍ଞା ଯୋଗ କରାଯାଇଛି । ଧାରା 3ର ଉପଧାରା 3ଏ ନିମ୍ନରେ 3ବି ନାମକ ଏକ ଉପଧାରା ସଂଯୋଗ କରାଯାଇଛି ଯେଉଁଥିରେ ଆବାସିକ ସୁବିଧା ଜବରଦଖଲ ଉଚ୍ଛେଦ ବ୍ୟବସ୍ଥା ରଖାଯାଇଛି ।


    ଏହି ବ୍ୟବସ୍ଥା ଫଳରେ ନୂଆ ନିବାସୀଙ୍କ ପାଇଁ ସରକାରୀ ବାସଭବନ ନମିଳିବା କ୍ଷେତ୍ରରେ ନିର୍ଦ୍ଦିଷ୍ଟ ସମୟ ସୀମା ପାଇଁ କିମ୍ବା ଲାଇସେନ୍ସ ଆଧାରରେ ପଦବୀରେ ଥିବା ପର୍ଯ୍ୟନ୍ତ ବାସଭବନ ପାଇଥିବା ଲୋକ ଯଦି ସରକାରୀ ବାସଭବନ ଖାଲି ନକରନ୍ତି , ତେବେ ଇଷ୍ଟେଟ୍ ଅଫିସର ତାଙ୍କ ବିରୋଧରେ କାର୍ଯ୍ୟାନୁଷ୍ଠାନ ପାଇଁ ଆବେଦନ କରିପାରିବେ ।


    ତେଣୁ ଇଷ୍ଟେଟ୍ ଅଫିସର ପୂର୍ବଭଳି ଆଇନର ଧାରା 4 , 5 , ଓ 7ରେ ଥିବା ବ୍ୟବସ୍ଥା ଅନୁଯାୟୀ ଲମ୍ବା ନୀତି ନିୟମ ପାଳନ ନକରି ଏଭଳି କ୍ଷେତ୍ରରେ ତଦନ୍ତ କରିପାରିବେ । ନୂଆ ଧାରା ଅନୁଯାୟୀ ସରକାରୀ ବାସଭବନ ଦଖଲ କରିଥିବା ବ୍ୟକ୍ତିବିଶେଷଙ୍କ ବିରୋଧରେ ଇଷ୍ଟେଟ୍ ଅଫିସର ଉଚ୍ଛେଦ ନିର୍ଦ୍ଦେଶ ଦେଇପାରିବେ । ଯଦି ସମ୍ପୃକ୍ତ ବ୍ୟକ୍ତିବିଶେଷ ନିର୍ଦ୍ଦେଶ ପାଳନ ନକରନ୍ତି ତେବେ ଇଷ୍ଟେଟ୍ ଅଫିସର ଫୋର୍ସ ଉପଯୋଗ କରି ସମ୍ପୃକ୍ତ ବ୍ୟକ୍ତିଙ୍କୁ ଉକ୍ତ ସ୍ଥାନରୁ ଉଚ୍ଛେଦ କରିପାରିବେ ।


    ଏହି ସଂଶୋଧନ ଫଳରେ ଅନଧିକୃତ ଭାବେ ସରକାରୀ ଆବାସ ଦଖଲ କରିଥିବା ବ୍ୟକ୍ତିବିଶେଷଙ୍କୁ ତୁରନ୍ତ ଉଚ୍ଛେଦ କରାଯାଇପାରିବ ।


    ଏହାଫଳରେ ସରକାରୀ ବାସଭବନକୁ ଅନଧିକୃତ ଭାବେ ଦଖଲ କରିଥିବା ବ୍ୟକ୍ତିବିଶେଷଙ୍କୁ ସହଜ ପ୍ରକ୍ରିୟାରୁ ବାହାର କରିବା ସମ୍ଭବ ହୋଇପାରିବ ଏବଂ ବାସଭବନକୁ ଆବଶ୍ୟକତା ଅନୁସାରେ ଖାଲି କରାଯାଇପାରିବ ।


    ଏହାଦ୍ୱାରା ମଧ୍ୟ ସରକାରୀ ବାସଭବନ ପାଇଁ ଅପେକ୍ଷାରତ ସରକାରୀ କର୍ମଚାରୀ ଶୀଘ୍ର ଏବଂ ସହଜରେ ବାସଭବନ ପାଇପାରିବେ ।


    ଜିପିଆରଏ ଅନୁଯାୟୀ ଯୋଗ୍ୟ ସମସ୍ତ କେନ୍ଦ୍ର ସରକାରୀ କର୍ମଚାରୀ ଏହାର ଲାଭ ପାଇପାରିବେ ।


    **********


    

    
    (Release ID: 1490121) Visitor Counter : 2