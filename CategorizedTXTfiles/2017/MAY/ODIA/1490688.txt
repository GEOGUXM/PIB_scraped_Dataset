      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆଜି ଗୁଜରାଟ ଗସ୍ତରେ ଯିବେ ପ୍ରଧାନମନ୍ତ୍ରୀ; ଗାନ୍ଧୀନଗରଠାରେ ମଙ୍ଗଳବାର ଆଫ୍ରିକା ଉନ୍ନୟନ ବ୍ୟାଙ୍କର ବାର୍ଷିକ ବୈଠକରେ ଯୋଗଦେବେ
      Posted On: 22 MAY 2017 7:34PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜିଠାରୁ ଦୁଇ ଦିନିଆ ଗୁଜରାଟ ଗସ୍ତରେ ଯିବେ । ଆଜି ପ୍ରଧାନମନ୍ତ୍ରୀ କଚ୍ଛଠାରେ ବିଭିନ୍ନ ପ୍ରକଳ୍ପ ଉଦ୍ଘାଟନ କରିବା ସହ ଭିତ୍ତିପ୍ରସ୍ତର ସ୍ଥାପନ କରିବେ । ମେ 23 ତାରିଖ ମଙ୍ଗଳବାର ପ୍ରଧାନମନ୍ତ୍ରୀ ଗାନ୍ଧୀନଗରଠାରେ ଆୟୋଜିତ ହେବାକୁ ଥିବା ଆଫ୍ରିକା ଉନ୍ନୟନ ବ୍ୟାଙ୍କର ବାର୍ଷିକ ବୈଠକର ଉଦ୍ଘାଟନୀ ସମାରୋହରେ ଯୋଗଦେବେ ।


    ଗତକାଲି ଏକାଧିକ ଟ୍ୱିଟ୍ ଜରିଆରେ ପ୍ରଧାନମନ୍ତ୍ରୀ ତାଙ୍କ ଦୁଇ ଦିନିଆ ଗୁଜରାଟ ଗସ୍ତ କାର୍ଯ୍ୟକ୍ରମ ସମ୍ପର୍କରେ ସୂଚନା ଦେଇଥିଲେ ।


    “ଆସନ୍ତାକାଲି ମୁଁ ଦୁଇଦିନିଆ ଗୁଜରାଟ ଗସ୍ତରେ ଯିବି । ଏହି ଗସ୍ତ ଅବସରରେ ମୁଁ କଚ୍ଛ ଏବଂ ଗାନ୍ଧୀନଗରରେ ବିଭିନ୍ନ କାର୍ଯ୍ୟକ୍ରମରେ ଯୋଗଦେବି ।


    କାଣ୍ଡଲା ବନ୍ଦରରେ ମୁଁ ବିଭିନ୍ନ ପ୍ରକଳ୍ପର ଉଦ୍ଘାଟନ ଏବଂ ଭିତ୍ତିପ୍ରସ୍ତର ସ୍ଥାପନ କରିବି ଏବଂ ଗାନ୍ଧୀଧାମଠାରେ ଏକ ସାଧାରଣ ସଭାରେ ଉଦ୍ବୋଧନ ଦେବି ।


    ଭାଛାଉଠାରେ ଏକ ପମ୍ପିଂ ଷ୍ଟେସନର ଉଦ୍ଘାଟନ କରାଯିବ ଏବଂ ମୁଁ ସେଠାରେ ଏକ ସାଧାରଣ ସଭାରେ ଯୋଗ ଦେବି । ଆପଣ ନିଜ ମୋବାଇଲ୍ ଆପ୍ http://nm4.in/dnldapp ରେ ଏହି ସଭା ଦେଖିପାରିବେ ।


    ମୋ ହୃଦୟରେ କଚ୍ଛର ଏକ ସ୍ୱତନ୍ତ୍ର ସ୍ଥାନ ରହିଛି । ଏଠାକାର ଲୋକମାନେ ବହୁତ ଭଲ ଏବଂ ସେମାନଙ୍କ ନିକଟରେ ତିଷ୍ଠି ରହିବାର ଇଚ୍ଛାଶକ୍ତି ରହିଛି ।


    2001ରେ ଭୟାବହ ଭୂକମ୍ପ କାରଣରୁ ଏଠାକାର ଲୋକମାନେ ଅଶାତୀତ ଧ୍ୱଂସଲୀଳା ଦେଖିଥିଲେ । ଏହାସତ୍ୱେ କଚ୍ଛ ଆଜି ଭାରତର ଦୃତ ଅଭିବୃଦ୍ଧିଶୀଳ ଜିଲ୍ଲା ମଧ୍ୟରୁ ଅନ୍ୟତମ ପରିଗଣିତ ହେଉଛି ।


    ମଙ୍ଗଳବାର ମୁଁ ଗାନ୍ଧୀନଗରଠାରେ @AfDB_Group ଉଦ୍ଘାଟନୀ ବୈଠକରେ ଯୋଗଦେବି ।


    @AfDB_Group ବାର୍ଷିକ ବୈଠକର ବିଷୟବସ୍ତୁ “ଆଫ୍ରିକାରେ ସମ୍ପଦ ସୃଷ୍ଟି ପାଇଁ କୃଷି କ୍ଷେତ୍ରରେ ପରିବର୍ତ୍ତନ” ପ୍ରସଙ୍ଗ ଅତ୍ୟନ୍ତ ସମୟୋପଯୋଗୀ ।


    @AfDB_Group ବାର୍ଷିକ ବୈଠକ ଅବସରରେ #AfDBAM2017 ” ରେ ଭାଗ ନେଉଥିବା କେତେଜଣ ବିଶିଷ୍ଟ ପ୍ରତିନିଧିଙ୍କୁ ମୁଁ ଭେଟିବାର କାର୍ଯ୍ୟକ୍ରମ ରହିଛି” ବୋଲି ପ୍ରଧାନମନ୍ତ୍ରୀ ଟ୍ୱିଟ୍ କରିଛନ୍ତି ।


    **********

    
    
    (Release ID: 1490688) Visitor Counter : 2