      ଶକ୍ତି ମନ୍ତ୍ରଣାଳୟ

      ନୂଆଦିଲ୍ଲୀଠାରେ ଅନୁଷ୍ଠିତ ଶକ୍ତି ମନ୍ତ୍ରୀଙ୍କ ଦୁଇ ଦିନିଆ ସମ୍ମିଳନୀ ଉଦଯାପିତ
      - ଅଦ୍ୟାବଧି ସବୁଠୁ ସଫଳତମ, ଉତ୍ପାଦନ କ୍ଷମ ଏବଂ ଫଳାଫଳ ଅଭିମୁଖୀ ସମ୍ମିଳନୀ : ଶ୍ରୀ ପିୟୁଷ ଗୋଏଲ
      - ଶକ୍ତିମନ୍ତ୍ରୀଙ୍କ ପରବର୍ତ୍ତୀ ସମ୍ମିଳନୀ ବିହାରର ରାଜଗିରରେ
      Posted On: 04 MAY 2017 8:08PM by PIB Bhubaneshwar


    ନୂଆଦିଲ୍ଲୀଠାରେ ରାଜ୍ୟ ଶକ୍ତି ମନ୍ତ୍ରୀମାନଙ୍କର ଦୁଇ ଦୁନିଆ ସମ୍ମିଳନୀର ଉଦଯାପନୀ ସମାରୋହକୁ ସମ୍ବୋଧିତ କରି କେନ୍ଦ୍ର ଶକ୍ତି , କୋଇଲା , ନୂତନ ଓ ଅକ୍ଷୟ ଶକ୍ତି ଏବଂ ଖଣି (ସ୍ୱାଧୀନ) ରାଷ୍ଟ୍ରମନ୍ତ୍ରୀ ଶ୍ରୀ ପିୟୁଷ ଗୋଏଲ କହିଥିଲେ ଯେ , “ ଏହା ଅଦ୍ୟାବଧି ସବୁଠୁ ସଫଳତମ , ଉତ୍ପାଦନ କ୍ଷମ ଏବଂ ଫଳାଫଳ ଅଭିମୁଖୀ ସମ୍ମିଳନୀ ,” ।


    ସମ୍ମିଳନୀର ଫଳାଫଳ ସମ୍ବନ୍ଧରେ ସୂଚନା ପ୍ରଦାନ କରି ଶ୍ରୀ ଗୋଏଲ ପ୍ରକାଶ କରିଥିଲେ ଯେ 2018 ଡିସେମ୍ବର ମାସ ସୁଦ୍ଧା ଦେଶର ସମସ୍ତ ନାଗରିକମାନଙ୍କୁ 24 ଘଂଟା ଗୁଣାତ୍ମକ ମାନର ବିଦ୍ୟୁତ ଶକ୍ତି ଯୋଗାଣ ଲାଗି ସମସ୍ତ ରାଜ୍ୟ ଓ କେନ୍ଦ୍ରଶାସିତ ଅଂଚଳମାନଙ୍କର ମୁଖ୍ୟମନ୍ତ୍ରୀମାନେ ସହମତି ପ୍ରକାଶ କରିଛନ୍ତି । ଏହାଫଳରେ ଭଦୋଦରାଠାରେ ନିଆଯାଇଥିବା ସଂକଳ୍ପ ଦୃଢ଼ୀଭୂତ ହୋଇପାରିଛି ।


    ସଂପୃକ୍ତ କ୍ଷେତ୍ର ସମ୍ବନ୍ଧରେ ଆଲୋଚନା ପାଇଁ ଏହି ସମ୍ମିଳନୀ ଏକ ଖୋଲା ମଂଚ ବୋଲି ଶ୍ରୀ ଗୋଏଲ ସୂଚନା ପ୍ରଦାନ କରିଥିଲେ ଯେ ଏହି ସମ୍ମିଳନୀରେ କେତେକ ନୂତନ ବିଷୟରେ ମଧ୍ୟ ଆଲୋଚନା କରାଯାଇଥିଲା । ପାନୀୟ ଜଳ ପାଇଁ ପ୍ଲାଂଟମାନଙ୍କରୁ ନିର୍ଗତ ଦୁଷିତ ଜଳର ପୁନଃଚକ୍ରୀକରଣ , ପାୱାର ପ୍ଲାଂଟ ନିକଟରେ ସିମେଂଟ ପ୍ଲାଂଟର ନିର୍ମାଣ କରାଯାଇ ଡ୍ରାଏ ଆଶ ର ସୁପରିଚାଳନା ଓ ବ୍ୟବହାର ଲାଗି ପ୍ରୋତ୍ସାହିତ କରିବା ଏହି ବିଷୟ ଅନ୍ତର୍ଗତ ଥିବା ସେ ସୂଚନା ପ୍ରଦାନ କରିଥିଲେ । ମନ୍ତ୍ରୀ ମଧ୍ୟ କହିଥିଲେ ଯେ ଶକ୍ତି ଓ ଖଣି କ୍ଷେତ୍ରରେ ଥିବା ସମସ୍ୟାର ସମାଧାନ ପାଇଁ ମିଳିତ ଭାବେ ଅଭିନବ ପଦକ୍ଷେପ ଗ୍ରହଣ କରିବାକୁ ସମସ୍ତ ରାଜ୍ୟମାନେ ଆଗ୍ରହ ପ୍ରକାଶ କରିଛନ୍ତି ।


    ଶକ୍ତି କ୍ଷେତ୍ରରେ ସଂସ୍କାର ସମ୍ବନ୍ଧରେ ଆଲୋଚନା କରି , ଶ୍ରୀ ଗୋଏଲ ସୂଚନା ପ୍ରଦାନ କରିଥିଲେ ଯେ ସର୍ବୋକ୍ରୃଷ୍ଟତା କ୍ରମକୁ ନିଶ୍ଚିତ କରିବା ନେଇ ସ୍ୱଚ୍ଛତା ଆଣିବା ନେଇ କେନ୍ଦ୍ର ସରକାରଙ୍କ ଦ୍ୱାରା ଖୁବ ଶୀଘ୍ର ଏକ ମୋବାଇଲ ଆପ୍ ଲଂଚ କରାଯିବ । ସାଇବର ସୁରକ୍ଷା ସମ୍ବନ୍ଧରେ ହୋଇଥିବା ଆଲୋଚନା ଚକ୍ରରେ କେନ୍ଦ୍ର ସରକାର ଡିଜିଟାଲ ମୋଡରେ ବିଦ୍ୟୁତ ଦେୟ ପ୍ରଦାନ କରିବା ପାଇଁ ଉତ୍ସାହିତ କରିବାକୁ ରାଜ୍ୟ ସରକାରମାନଙ୍କୁ ଅନୁରୋଧ କରିଥିଲେ । ଏହାଫଳରେ ସ୍ୱଚ୍ଛତା ଓ ଅନୁପାଳନକୁ ବୃଦ୍ଧି କରାଯାଇପାରିବ ।


    ଅକ୍ଷୟ ଶକ୍ତି ମାଧ୍ୟମରେ ପରିବେଶ ସମସ୍ୟା ସମାଧାନ ନିମନ୍ତେ ହୋଇଥିବା ବିଚାର ବିମର୍ଷ ସମ୍ବନ୍ଧରେ ଗଣମାଧ୍ୟମକୁ ସୂଚନା ପ୍ରଦାନ କରି ଶ୍ରୀ ଗୋଏଲ କହିଲେ ଯେ ରାଜ୍ୟମାନେ ଗ୍ରୀଡ଼ ସମନ୍ୱୀତକରଣ , ସବୁଜ ଶକ୍ତି କରିଡର ବୃଦ୍ଧି , ଶକ୍ତି ସାମର୍ଥ୍ୟ ବିଶିଷ୍ଟ ସୋଲାର ପମ୍ପ ମାଧ୍ୟମରେ ଜଳ ସେଚନ ସୁବିଧା କରି ଅକ୍ଷୟ ଶକ୍ତିର ବିକାଶ କରିବା ପାଇଁ ରାଜ୍ୟମାନେ ନିଷ୍ପତ୍ତି ନେଇଛନ୍ତି । ବିଦେଶୀ ପୁଞ୍ଜିନିବେଶ ଆକର୍ଷିତ କରିବା ପାଇଁ ଶିଳ୍ପମାନଙ୍କୁ ପ୍ରଚୁର ଶକ୍ତି ଯୋଗାଣ ନିଶ୍ଚିତ କରିବା ନେଇ ମନ୍ତ୍ରୀ ଗୁରୁତ୍ୱାରୋପ କରିଥିଲେ । ପୁନଶ୍ଚ ଉନ୍ନତ ଜାଳେଣି ଯୋଗାଣ , ସ୍ୱଚ୍ଛ ମୂଲ୍ୟାୟନ ମାଧ୍ୟମରେ ଶକ୍ତି ଜନିତ ଶୁଳ୍କ ସ୍ଥିର କରିବା ପାଇଁ ଅଂଶଗ୍ରହଣକାରୀମାନେ ଆଲୋଚନା କରିଥିଲେ ।


    ରାଜ୍ୟ ଶକ୍ତିମନ୍ତ୍ରୀଙ୍କ ପରବର୍ତ୍ତୀ ସମ୍ମିଳନୀ ବିହାରର ରାଜଗିରଠାରେ ଅନୁଷ୍ଠିତ ହେବ ବୋଲି ଶ୍ରୀ ଗୋଏଲ ଘୋଷଣା କରିଛନ୍ତି । ଏହି ଅବସରରେ ଉପସ୍ଥିତ ଥିବା ଅନ୍ୟାନ୍ୟ ପ୍ରତିନିଧିମାନେ ହେଲେ ଶକ୍ତି ସଚିବ ଶ୍ରୀ ପି.କେ ପୂଜାରୀ , ଖଣି ମନ୍ତ୍ରୀ ଶ୍ରୀ ଅରୁଣ କୁମାର , ଏମଏନଆରଇ ସଚିବ ଶ୍ରୀ ରାଜୀବ କାପୁର ଏବଂ ରାଜ୍ୟ ସରକାର ଓ ସିପିଏସୟୁମାନଙ୍କର ବରିଷ୍ଠ ପଦାଧିକାରୀ ।


    **********

    
    
    (Release ID: 1489352) Visitor Counter : 2