      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ମହାରାଷ୍ଟ୍ରର ମନ୍ମାଡ-ଜଲଗାଁଓ ମଧ୍ୟରେ ତୃତୀୟ ବିଦ୍ୟୁତ ଲାଇନ ନିର୍ମାଣକୁ କ୍ୟାବିନେଟ ମଞ୍ଜୁରି
      Posted On: 17 MAY 2017 6:23PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୀତିକ ବ୍ୟାପାର କମିଟି ବୈଠକରେ ମହାରାଷ୍ଟ୍ରର ମନ୍ମାଡ଼-ଜଲଗାଁଓ ମଧ୍ୟରେ ତୃତୀୟ ବିଦ୍ୟୁତ ଲାଇନ ନିର୍ମାଣକୁ ଅନୁମୋଦନ ମିଳିଛି । ଏହାର ମୋଟ ଲମ୍ବ 160 କିମି ଓ ଏହି ପ୍ରକଳ୍ପରେ 1035.16 କୋଟି ଟଙ୍କା ଅଟକଳ ହୋଇଛି । କିନ୍ତୁ ପ୍ରକଳ୍ପ ସରିବାବେଳକୁ ପ୍ରାୟ 1198.92 କୋଟି ଟଙ୍କା ଖର୍ଚ୍ଚ ହେବ ବୋଲି ଆକଳନ କରାଯାଉଛି । ଆସନ୍ତା 5ବର୍ଷ ମଧ୍ୟରେ ଏହି ପ୍ରକଳ୍ପ ନିର୍ମାଣ କାର୍ଯ୍ୟ ଶେଷ ହେବ । ମନ୍ମାଡ-ଜଲଗାଁଓ ମାର୍ଗରେ ଯାତ୍ରୀ ଓ ମାଲବାହୀ ଗାଡ଼ି ଚଳାଚଳ ଅଧିକ ଥିବାରୁ ଏହି ବିଦ୍ୟୁତ ଲାଇନ ନିର୍ମାଣ ଅଧିକ ସହାୟକ ହେବ । ରେଳବାଇର ରାଜସ୍ୱ ମଧ୍ୟ ବଢ଼ିବ ।


    **********

    
    
    (Release ID: 1490222) Visitor Counter : 2