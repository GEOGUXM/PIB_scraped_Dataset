      ଅର୍ଥ ମନ୍ତ୍ରଣାଳୟ

      ବସ୍ତୁ ଓ ସେବା କର (ଜିଏସଟି) ଅନ୍ତର୍ଗତ ମନୋରଞ୍ଜନ ସେବା ଉପରେ ଟିକସ ବୋଝ କମିବ
      ଇନପୁଟ୍ ଏବଂ ଇନପୁଟ୍ ସେବା ସହ ଜଡ଼ିତ ଜିଏସଟିର ପୂର୍ଣ୍ଣ ଇନପୁଟ୍ ଟିକସ କ୍ରେଡିଟ୍ (ଆଇଟିସି) ନିମନ୍ତେ ସେବା ପ୍ରଦାନକାରୀ ଯୋଗ୍ୟ ହେବେ

      Posted On: 23 MAY 2017 5:23PM by PIB Bhubaneshwar

    ପଞ୍ଚାୟତ କିମ୍ବା ନଗରପାଳିକା ପକ୍ଷରୁ ଲାଗୁ କରାଯାଉଥିବା ମନୋରଞ୍ଜନ ଟିକସକୁ ଛାଡ଼ି ଦ୍ରବ୍ୟ ଓ ସେବା କର (ଜିଏସଟି) ଅନ୍ତର୍ଗତ ମନୋରଞ୍ଜନ (ସମ୍ବିଧାନ ରାଜ୍ୟ ସୂଚୀର 62 ପ୍ରବିଷ୍ଟ ଦ୍ୱାରା କଭର କରାଯାଇଥିବା) ଉପରେ ଲାଗୁ ହେଉଥିବା ବିଭିନ୍ନ ଟିକସକୁ ସମ୍ମିଳିତ କରାଯାଇଛି ।

    
    ସିନେମା ଘରେ ମନୋରଞ୍ଜନ କଲେ କିମ୍ବା ଚଳଚ୍ଚିତ୍ର ପ୍ରଦର୍ଶନ ଦେଖିବା ନିମନ୍ତେ ସେବା ଉପରେ ଜିଏସଟି ପରିଷଦ ଦ୍ୱାରା ଅନୁମୋଦିତ ଜିଏସଟି ଦର 28 ପ୍ରତିଶତ ରଖାଯାଇଛି । କିନ୍ତୁ ବର୍ତ୍ତମାନ କିଛି ରାଜ୍ୟ ଦ୍ୱାରା ଲାଗୁ କରାଯାଉଥିବା ଥିଏଟର/ସିନେମା ହଲରେ ସିନେମାଟୋଗ୍ରାଫି ଚଳଚ୍ଚିତ୍ର ପ୍ରଦର୍ଶନ ସମ୍ବନ୍ଧୀୟ ମନୋରଞ୍ଜନ ଟିକସ ଦର ଶତପ୍ରତିଶତ ପର୍ଯ୍ୟନ୍ତ ରହିଛି ।
    
    ଅନେକ ରାଜ୍ୟରେ କେବଳ ଟିଭି ଏବଂ ଡାଇରେକ୍ଟ ଟୁ ହୋମ୍ (DTH) ଉପରେ ମନୋରଞ୍ଜନ ଟିକସ ଦର 10 ରୁ 30 ପ୍ରତିଶତ ପର୍ଯ୍ୟନ୍ତ ରହିଛି । ଏହା ବ୍ୟତୀତ 15 ପ୍ରତିଶତ ଦରରେ ସେବା କର ମଧ୍ୟ ଲାଗୁ ହୋଇଥାଏ । ଅନ୍ୟପଟେ ଏହି ସେବା ଉପରେ ଜିଏସଟି ପରିଷଦ ଦ୍ୱାରା ଅନୁମୋଦିତ ଜିଏସଟି ଦର ମାତ୍ର 18 ପ୍ରତିଶତ ରଖାଯାଇଛି ।
    
    ଜିଏସଟି ପରିଷଦ ଦ୍ୱାରା ସର୍କସ, ଥିଏଟର, ଲୋକନୃତ୍ୟ ଏବଂ ନାଟକ ସହିତ ଭାରତୀୟ ଶାସ୍ତ୍ରୀୟ ନୃତ୍ୟ ଦେଖିବା ନିମନ୍ତେ 18 ପ୍ରତିଶତ ଯଥା ମୂଲ୍ୟ ଶୁଳ୍କ ରଖାଯାଇଛି । ଏହା ବ୍ୟତୀତ ଜିଏସଟି ପରିଷଦ ମୁଣ୍ଡ ପିଛା 250 ଟଙ୍କା ପ୍ରବେଶ ଶୁଳ୍କ ଉପରେ ରିହାତି ଦେବା ଲାଗି ମଞ୍ଜୁରି ଦେଇଛି । ଏହି ସେବା ଉପରେ ବର୍ତ୍ତମାନ ରାଜ୍ୟଗୁଡ଼ିକ ଦ୍ୱାରା ମନୋରଞ୍ଜନ ଟିକସ ଲାଗୁ କରାଯାଉଛି ।
    
    ଏହାଦ୍ୱାରା ଜିଏସଟି ଅନ୍ତର୍ଗତ ମନୋରଞ୍ଜନ ସେବା ଉପରେ ଟିକସ ବୋଝ ହ୍ରାସ ପାଇବ । ଜିଏସଟିର କମ୍ ଟିକସ ଦରରୁ ଲାଭ ପାଇବା ବ୍ୟତୀତ ସେବା ପ୍ରଦାନକାରୀ ଇନପୁଟ୍ ଏବଂ ଇନପୁଟ୍ ସେବା ସହ ଜଡ଼ିତ ଜିଏସଟିର ପୂର୍ଣ୍ଣ ଇନ୍ପୁଟ୍ ଟ୍ୟାକ୍ସ କ୍ରେଡିଟ୍ (ITC) ନିମନ୍ତେ ଯୋଗ୍ୟତା ହାସଲ କରିବେ ।
    
    ବର୍ତ୍ତମାନ ଏପରି ସେବା ପ୍ରଦାନକାରୀ ଘରୋଇ ପୁଞ୍ଜିଗତ ବସ୍ତୁ ଉପରେ ପରିଷୋଧ କରାଯାଉଥିବା ଭାଟ୍ ଏବଂ ଆମଦାନୀ ହେଉଥିବା ପୁଞ୍ଜିଗତ ସାମଗ୍ରୀ ତଥା ଇନପୁଟ୍ ଉପରେ ଇନପୁଟ୍ କିମ୍ବା ବିଶେଷ ଅତିରିକ୍ତ ଶୁଳ୍କ (CST) ସଂକ୍ରାନ୍ତୀୟ ଇନପୁଟ୍ କ୍ରେଡିଟ ଲାଭ ନେବା ଲାଗି ଯୋଗ୍ୟ ନୁହନ୍ତି । ଜିଏସଟି ଏକ ମୂଲ୍ୟ ସମ୍ବନ୍ଧୀୟ ଟିକସ ହୋଇଥିବା ବେଳେ ମନୋରଞ୍ଜନ ଟିକସ ବର୍ତ୍ତମାନ ରାଜ୍ୟଗୁଡ଼ିକ ଦ୍ୱାରା ଲାଗୁ କରାଯାଉଥିବା ମୋଟ୍ ବିକ୍ରି କର ଭଳି ।

    ************

    
    
    (Release ID: 1490814) Visitor Counter : 2