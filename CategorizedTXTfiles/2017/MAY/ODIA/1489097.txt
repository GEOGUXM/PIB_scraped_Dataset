      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତରାଖଣ୍ଡ କେଦାରନାଥ ମନ୍ଦିରରେ ପୂଜା କଲେ ମୋଦୀ
      ପତଞ୍ଜଳି ଗବେଷଣା ପ୍ରତିଷ୍ଠାନକୁ ଉଦ୍ଘାଟନ କଲେ
      Posted On: 03 MAY 2017 7:03PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଆଜି ଉତ୍ତରାଖଣ୍ଡ ଗସ୍ତ କରିଥିଲେ । ସେ କେଦାରନାଥ ମନ୍ଦିରରେ ପୂଜା କରିଥିଲେ ଏବଂ ସେଠାରେ ଉପସ୍ଥିତ ବହୁ ସଂଖ୍ୟାରେ ଲୋକମାନଙ୍କୁ ଅଭିବାଦନ ଜଣାଇଥିଲେ ।

    
    ଏହାପରେ ପ୍ରଧାନମନ୍ତ୍ରୀ ହରିଦ୍ୱାର ଜିଲ୍ଲାରେ ପତଞ୍ଜଳି ଗବେଷଣା ପ୍ରତିଷ୍ଠାନର ଉଦ୍ଘାଟନ କରିଥିଲେ । ସେ ଔଷଧ ଉଦ୍ଭାବନ ଏବଂ ଗବେଷଣା ପରୀକ୍ଷାଗାର ବୁଲି ଦେଖିଥିଲେ । ଏହି ଅବସରରେ ତାଙ୍କ ସହ ସ୍ୱାମୀ ରାମଦେବ ଏବଂ ଆଚାର୍ଯ୍ୟ ବାଳକୃଷ୍ଣ ଉପସ୍ଥିତ ଥିଲେ ।
    
    ଏହି ଅବସରରେ ପ୍ରଧାନମନ୍ତ୍ରୀ ବିଶ୍ୱାସ ପ୍ରକଟ କରି କହିଥିଲେ ଯେ ଆମର ସମୃଦ୍ଧଶାଳୀ ଐତିହ୍ୟକୁ ଆମେ ଭୁଲଯିବା ନାହିଁ କିମ୍ବା ଅଣଦେଖା କରିବା ନାହିଁ । ସେ ଆହୁରି କହିଥିଲେ ଯେ ଆମ ପୂର୍ବପୁରୁଷମାନଙ୍କ ଓଜସ୍ୱୀ ଜ୍ଞାନକୁ ଜାଗ୍ରତ ରଖାଯିବା ଆବଶ୍ୟକ ।
    
    ଅନ୍ତର୍ଜାତୀୟ ଯୋଗ ଦିବସ ପାଳନ ଅବସରରେ ଅଧିକରୁ ଅଧିକ ଲୋକମାନଙ୍କୁ ଏକତ୍ରିତ କରିବା ଲାଗି ପ୍ରଧାନମନ୍ତ୍ରୀ ଆହ୍ୱାନ ଜଣାଇଥିଲେ । ସ୍ୱାସ୍ଥ୍ୟ ଏବଂ କଲ୍ୟାଣର ବିଭିନ୍ନ ଦିଗ ପ୍ରତି ଗୁରୁତ୍ୱ ଦେଉଥିବା ନୂଆ ସ୍ୱାସ୍ଥ୍ୟ ନୀତି ସମ୍ପର୍କରେ ମଧ୍ୟ ସେ ଉଲ୍ଲେଖ କରିଥିଲେ । ପ୍ରଧାନମନ୍ତ୍ରୀ କହିଥିଲେ ଯେ ସ୍ୱଚ୍ଛତା ହେଉଛି ସ୍ୱାସ୍ଥ୍ୟସମସ୍ୟା ନିରାକରଣର ଏକ ଗୁରୁତ୍ୱପୂର୍ଣ୍ଣ ଦିଗ ।
    
    ପ୍ରଧାନମନ୍ତ୍ରୀ ମଧ୍ୟ ବିଶ୍ୱ ହର୍ବାଲ୍ ଏନସାଇକ୍ଲୋପିଡିଆର ପ୍ରଥମ ଭାଗ ଉନ୍ମୋଚନ କରିଥିଲେ ।

    ****

    
    
    (Release ID: 1489097) Visitor Counter : 5