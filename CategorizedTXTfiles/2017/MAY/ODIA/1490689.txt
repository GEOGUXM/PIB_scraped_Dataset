      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଭାରତ-ପେଟ୍ରୋଲିୟମ ରପ୍ତାନିକାରୀ ରାଷ୍ଟ୍ର ସମୂହ (ଓପିଇସି) ଆଲୋଚନାରେ ପେଟ୍ରୋଲିୟମ ମନ୍ତ୍ରୀ ଧର୍ମେନ୍ଦ୍ର ପ୍ରଧାନଙ୍କ ଅଭିଭାଷଣ
      Posted On: 23 MAY 2017 7:36PM by PIB Bhubaneshwar


      * ଭାରତ ଉପରେ ଆର୍ଥିକ ବୋଝ ଲଦି ଅନ୍ୟକୁ ସବସିଡି ଯୋଗାଣ କରାନଯାଉ: ଶ୍ରୀ ପ୍ରଧାନ

      * “ଦାୟିତ୍ୱ ସମ୍ପନ୍ନ ମୂଲ୍ୟ ନିର୍ଦ୍ଧାରଣ ଦିଗରେ” ଓପିଇସି କାର୍ଯ୍ୟକରୁ
      * ଶକ୍ତି କ୍ଷେତ୍ରରେ ଭାରତର ବିକାଶ ହାର 7-8 ପ୍ରତିଶତ ଉପରେ ରହିଛି । ଯାହାକି ଅନେକ ବିକଶିତ ରାଷ୍ଟ୍ରଙ୍କ ଅଭିବୃଦ୍ଧି ଠାରୁ ଅଧିକ
      * ଆଗାମୀ 3-5 ବର୍ଷ ମଧ୍ୟରେ ପେଟ୍ରୋକେମିକାଲ କ୍ଷେତ୍ରରେ 80 ବିଲିୟନ ଡଲାର ନିବେଶ

    ପେଟ୍ରୋଲିୟ ରପ୍ତାନିକାରୀ ରାଷ୍ଟ୍ର ଗୋଷ୍ଠୀର ମହାନୁଭବ ପ୍ରତିନିଧି ଓ ବନ୍ଧୁଗଣ, ଓପିଇସିର ମୁଖ୍ୟାଳୟଠାରେ ଆପଣ ସମସ୍ତଙ୍କୁ ସାକ୍ଷାତକରିବା ବାସ୍ତବିକ ଖୁସିର ବିଷୟ ।

      * ଆପଣ ସମସ୍ତଙ୍କୁ ଏପ୍ରେକ୍ଷାଳୟରେ ଭେଟିବା ଠିକ ପୂର୍ବରୁ ମୁଁ ମହାସଚିବଙ୍କ ସହ ଏକ ବେଶ ସୌହାର୍ଦ୍ଦ୍ୟପୂର୍ଣ୍ଣ ବୈଠକରେ ଯୋଗଦେଇଥିଲି । ଆମେ ଉଭୟ ଭାରତ ଓ ଓପିଇସି ଉଭୟଙ୍କ ପାଇଁ ଗୁରୁତ୍ୱପୂର୍ଣ୍ଣ ପ୍ରସଙ୍ଗ ଉପରେ ଆଲୋଚନା କରିଥିଲୁ ।
      * ମୁଁ ବେଶ ଖୁସି ଯେ ଆମେ ନିୟମିତ ସମୟ ବ୍ୟବଧାନରେ ଏକତ୍ରିତ ହୋଇ ପରସ୍ପର ସହ ବିଶ୍ୱର ହାଇଡ୍ରୋକାର୍ବନ କ୍ଷେତ୍ରରେ ଥିବା ଆଭିମୁଖ୍ୟ ସମ୍ପର୍କରେ ଆଲୋଚନା କରିପାରୁଛେ ।
      * ତେଣୁ ଏହି ଅବସରରେ ଆପଣମାନେ ଭାରତ-ଓପିଇସି ଆନୁଷ୍ଠାନିକ ଦ୍ୱିତୀୟ ଆଲୋଚନାର ସୁବନ୍ଦୋବସ୍ତ କରିଥିବାରୁ ଧନ୍ୟବାଦ ଜଣାଉଛି । ଓପିଇସି ମନ୍ତ୍ରିସ୍ତରୀୟ ବୈଠକ ଅନୁଷ୍ଠିତ ହେବାକୁ ମାତ୍ର 2 ଦିନ ଥିବାବେଳେ ଏଭଳି ବୈଠକର ସୁବନ୍ଦୋବସ୍ତ ବାସ୍ତବିକ ପ୍ରଶଂସନୀୟ ।
      * ମୁଁ 7 ଜଣିଆ ଏକ ଭାରତୀୟ ରିଫାଇନର ଗୋଷ୍ଠୀଙ୍କୁ ଏଠାକୁ ଆଣିଛି । ମୋ ପ୍ରତିନିଧିମଣ୍ଡଳରେ ସରକାରୀ ଓ ଘରୋଇ ଉଦ୍ୟୋଗର 7 ଜଣ ମୁଖ୍ୟ କାର୍ଯ୍ୟନିର୍ବାହୀ ରହିଛନ୍ତି । ଯେଉଁମାନେ ଭାରତରେ ଥିବା 33 ଟି ତୈଳ ବିଶୋଧନାଗାରର ମୁଖ୍ୟ ଭାବେ ଦାୟିତ୍ୱ ସମ୍ପାଦନ କରୁଛନ୍ତି । ଏହି ସବୁ ବିଶୋଧନାଗାର ବର୍ଷକୁ 235 ନିୟୁତ ମେଟ୍ରିକ ଟନ ଆଶୋଧିତ ତୈଳ ଶୋଧନ କରୁଛନ୍ତି । ଅଥବ ଅନ୍ୟ ଭାଷାରେ କହିଲେ ଦୈନିକ 4.7 ନିୟୁତ ବ୍ୟାରେଲ ତୈଳ ଶୋଧନ କରିବାର ସେମାନଙ୍କର କ୍ଷମତା ରହିଛି । ସେମାନେ ସଭିଏଁ ବେଶ ଗୁରୁତ୍ୱପୂର୍ଣ୍ଣ ଅଂଶୀଦାର । କାରଣ ସେମାନେ ଦିନକୁ 4 ନିୟୁତ ବ୍ୟାରେଲ ଅଶୋଧିତ ତୈଳ ବିଦେଶରୁ ଆମଦାନି କରି ତାହାକୁ ବିଶୋଧନ କରୁଛନ୍ତି ଏବଂ ଉଭୟ ଘରୋଇ ଓ ବିଦେଶ ବଜାରରେ ବିତରଣ କରୁଛନ୍ତି ।

    ମହାନୁଭବ ଓ ବନ୍ଧୁଗଣ,

      * ଭାରତର ଶକ୍ତି ପୃଷ୍ଠଭୂମି ସମ୍ପର୍କରେ ମୁଁ ଆପଣମାନଙ୍କୁ ଏକ ସାଧାରଣ ଧାରଣା ପ୍ରଦାନ କରିବାକୁ ଚାହେଁ । ଏ ସମ୍ପର୍କରେ ମୋର ସହକର୍ମୀମାନେ ଆଜି ଆଲୋଚନା ଅବସରରେ ସେ ସମ୍ପର୍କରେ ବିସ୍ତୃତ ସୂଚନା ପ୍ରଦାନ କରିବେ ।
      * ଆମ ସରକାର ଭାରତର ସମସ୍ତ ନାଗରିକଙ୍କୁ ସ୍ୱଚ୍ଛ ଓ ସୁଲଭ ମୂଲ୍ୟରେ ଇନ୍ଧନ ଯୋଗାଇଦେବାକୁ ସଙ୍କଳ୍ପବଦ୍ଧ । ଏ ପର୍ଯ୍ୟନ୍ତ ସୁଦ୍ଧା ଅନେକ ଲୋକ ଗୁଣାତ୍ମକ ଶକ୍ତି ପାଇବାକୁ ପ୍ରସ୍ତୁତ ନୁହନ୍ତି ଏବଂ ଆମେ ଗରିବ ଲୋକମାନଙ୍କ ଉପଲବ୍ଧ ହେବାଭଳି ଶକ୍ତି ବଣ୍ଟନ ବ୍ୟବସ୍ଥାକୁ ସଂପ୍ରସାରିତ କରୁଛୁ । ସେଥିପାଇଁ ଆମେ ସମାଜକୁ ବିଭିନ୍ନ ବର୍ଗରେ ବିଭକ୍ତ କରିଛୁ ।
      * ଏକ୍ତି କ୍ଷେତ୍ରରେ ସରକାରଙ୍କର ଅଗ୍ରାଧିକାର କାର୍ଯ୍ୟଗୁଡିକ ହେଲା –

    - ଶକ୍ତି ଉପଲବ୍ଧତା


    - ଶକ୍ତି ସକ୍ରିୟତା


    - ଶକ୍ତି ସୁନିଶ୍ଚିତତା


    - ଶକ୍ତି ନିରାପତ୍ତା

      * ଏହି ଲକ୍ଷ୍ୟ ହାସଲ କରିବା ନିମନ୍ତେ ଆମେ ହାଇଡ୍ରୋକାର୍ବନ ସେକ୍ଟରରେ ଅନେକ ନୀତି ଓ ସଂସ୍କାର ପ୍ରବର୍ତ୍ତନ କରିଛୁ । ଏହି ସବୁ ସଂସ୍କାର ଏବଂ ଯୋଜନା ମାଧ୍ୟମରେ ପେଟ୍ରୋଲିୟମ ଜାତ ଦ୍ରବ୍ୟର ଉପଭୋକ୍ତା ବଜାର ଖୁବ ଶୀଘ୍ର ବୃଦ୍ଧି ପାଇବାରେ ଲାଗିଛି । ଆମେ ମଧ୍ୟ ଦେଶରେ ଜୀବାଷ୍ମ ଇନ୍ଧନ ପ୍ରବେଶ ମାତ୍ରା ବୃଦ୍ଧି କରିପାରିଛୁ । ବିଶ୍ୱସ୍ତରରେ ଆର୍ଥିକ ଉନ୍ନତିର ସ୍ଥିତି ପ୍ରାଚ୍ୟ ରାଷ୍ଟ୍ରରେ ବୃଦ୍ଧି ପାଇବା ଯୋଗୁଁ ଆମେ ଆଗାମୀ ଦିନରେ ଏ ଦିଗରେ ଅଧିକ କାର୍ଯ୍ୟ କରିବାର ଯୋଜନା ରଖିଛୁ ।
      * ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ଭାରତର ରାଜନୀତିକ ସ୍ଥିତି ସବୁଠାରୁ ସ୍ଥିର ରହିଛି ଏବଂ ମାକ୍ରୋ ଅର୍ଥନୀତି ଅବସ୍ଥା ମଜବୁତ ହୋଇଛି । ବିଶ୍ୱର ଆର୍ଥିକ ମାନ୍ଦାବସ୍ଥାର ପ୍ରବାହ ଆମ ଉପରେ ପଡିନାହିଁ । ଆମର ମୁଦ୍ରାସ୍ଫିତି ନିୟନ୍ତ୍ରଣାଧୀନ ରହିଛି । ଆମର ଚଳିତ ଆକାଉଂଟ ନିଅଂଟ ଏବଂ ଆର୍ଥିକ ନିଅଂଟ ମଧ୍ୟ ନିୟନ୍ତ୍ରଣରେ ଅଛି ।
      * ଭାରତ-ଓପିଇସି ଆଲୋଚନା ପ୍ରସଙ୍ଗରେ ଏହା ଆମ ପାଇଁ ବେଶ ଗୁରୁତ୍ୱପୂର୍ଣ୍ଣ ଯେ ଆମେ ଆମ ଚାହିଦାର 86 ପ୍ରତିଶତ ଅଶୋଧିତ ତୈଳ, 70 ପ୍ରତିଶତ ପ୍ରାକୃତିକ ବାଷ୍ପ ଏବଂ 95 ପ୍ରତିଶତ ରନ୍ଧନ ବାଷ୍ପ ଓପିଇସି ରାଷ୍ଟ୍ରମାନଙ୍କଠାରୁ ଆମଦାନି କରୁଛୁ ।
      * ଆମେ ଆଶା କରୁଛୁ ଯେ ଏହି ଆଲୋଚନା ପ୍ରକ୍ରିୟା ଓପିଇସି ସଦସ୍ୟ ରାଷ୍ଟ୍ରମାନଙ୍କ ପାଇଁ ଆମର ସ୍ଥିତିକୁ ସେମାନଙ୍କ ନିକଟରେ ପହଂଚାଇବା ଲାଗି ଏକ ବିଶେଷ ସାଧନ ହୋଇପାରିବ ।
      * 2015 ମସିହାରେ ଷଷ୍ଠ ଓପିଇସି ଅନ୍ତରାଷ୍ଟ୍ରୀୟ ଆଲୋଚନା ଚକ୍ରରେ ଯୋଗଦେବାପାଇଁ ଗତ ଥର ଭିଏନା ଆସିଥିବା ବେଳେ ମୁଁ “ଏସିଆ ପ୍ରିମିୟମ ନୁହେଁ ଏସିଆ ଡିଭିଡେଣ୍ଡ” ପ୍ରସଙ୍ଗ ଉଠାଇଥିଲି । ଏସିଆ ପ୍ରିମିୟମ ପ୍ରସଙ୍ଗ ଏବେ ସୁଦ୍ଧା କାଏମ ରହିଛି । ଏହି ପରିପ୍ରେକ୍ଷୀରେ ଆମ କମ୍ପାନୀମାନେ ଶହ ଶହ କୋଟି ଡଲାର ଦେଉଛନ୍ତି । ପାଶ୍ଚାତ୍ୟ ଓ ପ୍ରାଚ୍ୟ ମଧ୍ୟରେ ଥିବା ଏହି ବିପରୀତ ସବସିଡି ମୂଲ୍ୟର ଯଥାର୍ଥତା ସେମାନଙ୍କୁ ଏବେ ସୁଦ୍ଧା ଅଜଣା ।
      * ଏସୀୟ ବଜାରକୁ ଓପିଇସି ସେମାନଙ୍କର ପ୍ରାଥମିକ ବଜାର ଭାବେ ବିବେଚନା କରିବା ଉଚିତ । ଅତୀତରେ ଏହାର ପାଶ୍ଚାତ୍ୟ ବଜାରକୁ ପ୍ରୋତ୍ସାହନ ପ୍ରଦାନ କରିବାର ଉପାୟ ସେହି ବଜାରକୁ ଧରି ରଖିବାରେ କୌଣସି ପ୍ରକାର ସହାୟକ ହୋଇନାହିଁ ।
      * ମୁଁ ସମ୍ପୂର୍ଣ୍ଣ ଭାବେ ଅବଗତ ଯେ ଓପିଇସି ସଦସ୍ୟ ରାଷ୍ଟ୍ରମାନେ ତୈଳ ବିକ୍ରୟ ବ୍ୟବସାୟ କରିଥାନ୍ତି, ଏହାକୁ ସବସିଡି ହାରରେ ଯୋଗାଇବା ନୁହେଁ । କିନ୍ତୁ ଆଜି ପୁଣି ଥରେ ଏହି ପ୍ରସଙ୍ଗ ଏଠାରେ ଉଠାଇବାର ମୋର ଉଦ୍ୟୋଶ୍ୟ ହେଲା ଯେ ଆମ ଉପରେ ଆର୍ଥିକ ବୋଝ ଲଦି ଅନ୍ୟକୁ ସବସିଡି ଯୋଗାଣ କରାନଯାଉ । ମୁଁ ଓପିଇସିକୁ ଏହି ନିବେଦନ କରୁଛି ଏବଂ ଆପଣମାନଙ୍କ ମାଧ୍ୟମରେ ଅଣ ଓପିଇସି ରାଷ୍ଟ୍ରମାନେ ମଧ୍ୟ ଏହାକୁ ବିଚାର କରି ଦେଖିବାକୁ ଆହ୍ୱାନ ଜଣାଉଛି ।
      * ଅନ୍ୟ ଯେଉଁ ପ୍ରସଙ୍ଗଟି ମୁଁ ଉଠାଇବାକୁ ଚାହେଁ ତାହା ହେଲା “ଦାୟିତ୍ୱ ସମ୍ପନ୍ନ ମୂଲ୍ୟ ନିର୍ଦ୍ଧାରଣ ଦିଗରେ” ଓପିଇସି କାର୍ଯ୍ୟକରୁ । ଯଦ୍ୱାରା ପ୍ରମୁଖ ତୈଳ ଉପଭୋକ୍ତା ରାଷ୍ଟ୍ର ସାଧାରଣ ଲୋକଙ୍କୁ ଶକ୍ତି ପ୍ରଦାନ କରିପାରିବେ । ମୂଲ୍ୟ ଅଧିକ ହେଲେ ସେମାନେ ଅନ୍ୟ ବିକଳ୍ପ ଇନ୍ଧନ ଖୋଜିବାକୁ ବାଧ୍ୟ ହେବେ । ତଦ୍ୱାରା ଅଶୋଧିତ ତୈଳ ଚାହିଦା ହ୍ରାସ ପାଇବ ।
      * ଗତ ତିନି ବର୍ଷ ମଧ୍ୟରେ ଭାରତରେ ଶକ୍ତି ମିଶ୍ରଣରେ ଢ଼େର ପରିବର୍ତ୍ତନ ଆସିଛି । ଯେଉଁଥିରେ ଅକ୍ଷୟ ଶକ୍ତି ବଡ ଆକାରରେ ଆଗେଇ ଆସିଛି ଏବଂ ସୌରଶକ୍ତିର ମୂଲ୍ୟ ୟୁନିଟ ପିଛା 4 ସେଣ୍ଟ ଖସିଆସିଛି । ତେଣୁ ସୌର, ବାୟୁ, ବୈଦ୍ୟୁତିକ ଯାନବାହନ, ହାଇବ୍ରିଡ କାର ଆଦିକୁ ଆପଣାଇବାକୁ ଯଥେଷ୍ଟ ଚାପ ପଡୁଛି । ଗତ କାଲି ମୁଁ ଲକ୍ ହିଡ୍ ମାର୍ଟିନ ଏକ ହାଇବି୍ରଡ ବିମାନର ବିକାଶ ଘଟାଉଥିବା ଭିଡିଓ ଦେଖିଲି । ଆମକୁ ଏକଥା ସ୍ମରଣ ରଖିବାକୁ ହେବ ଯେ ତୈଳ ଶିଳ୍ପ ଏବେ ଏକ ସମ୍ବେଦନଶୀଳ ଦୋଛକିରେ ଦଣ୍ଡାୟମାନ ଏବଂ ସେହି କାରଣରୁ ଆଶୋଧିତ ତୈଳ ମୂଲ୍ୟ ବୃଦ୍ଧି ଏହାକୁ ଅକ୍ଷୟ ଶକ୍ତି ଆଡକୁ ଆହୁରି ଠେଲିଦେବ ।
      * ମୋର ବିଶ୍ୱାସ ଏଭଳି ଆନୁଷ୍ଠାନିକ କଥାବାର୍ତ୍ତା ଆୟୋଜନର ଉଦ୍ୟୋଶ୍ୟ ହେଲା ପ୍ରକୃତ ଉଦ୍ୟୋଶ୍ୟ ସାଧନ କରିବା ଏବଂ ତୈଳ ଉତ୍ପାଦନକାରୀ ଓପିଇସି ଏବଂ ତୈଳ ଉପଭୋକ୍ତା ଭାରତ ମଧ୍ୟରେ କଥାବାର୍ତ୍ତା ଜାରି ରଖିବା । ଏହାଦ୍ୱାରା ଉଭୟ ପକ୍ଷ ପରସ୍ପରର ଉଦବେଗ ବୁଝିବା ସହ ଉଦ୍ୟୋଶ୍ୟ ସମ୍ପର୍କରେ ମଧ୍ୟ ଅବଗତ ହୋଇପାରିବେ ।

    ମହାନୁଭବ ଓ ବନ୍ଧୁମାନେ

      * ମୁଁ ଆପଣମାନଙ୍କୁ ସୂଚାଇବାକୁ ଚାହେଁ ଯେ ଭାରତ କ୍ରମାଗତ ଭାବେ ଅଭିବୃଦ୍ଧି ଦିଗରେ ଗତି କରୁଛି ଓ ଏହାର ବାର୍ଷିକ ଅଭିବୃଦ୍ଧି ହାର 7 ପ୍ରତିଶତ ଉପରେ ରହିଛି । ଶକ୍ତି କ୍ଷେତ୍ରରେ ବିକାଶ ହାର 7-8 ପ୍ରତିଶତ ଉପରେ ରହିଛି । ଯାହାକି ଅନେକ ବିକଶିତ ରାଷ୍ଟ୍ରଙ୍କ ଅଭିବୃଦ୍ଧି ଠାରୁ ଅଧିକ । ଚାହିଦା ଓ ଉପଭୁକ୍ତି ବୃଦ୍ଧି ଯୋଗୁ ଆମେ ଆମଦାନି ବୃଦ୍ଧି ଘଟାଉଛୁ ଏବଂ ଆମ ବିଶୋଧନାଗାରର କ୍ଷମତା ମଧ୍ୟ ବୃଦ୍ଧି କରୁଛୁ ।
      * ଏବେ ଆମର ବିଶୋଧନ କ୍ଷମତା ବାର୍ଷିକ 235 ନିୟୁତ ମେଟ୍ରିକ ଟନରେ ପହଂଚିଛି ଏବଂ ସେଥିରୁ 194 ନିୟୁତ ମେଟ୍ରିକ ଟନ ଉତ୍ପାଦ ଘରୋଇ ଭାବେ ବ୍ୟବହୃତ ହେଉଥିବା ବେଳେ ଅବଶିଷ୍ଟ ବାହାରକୁ ପଠାଯାଇଛି । ସେହିଭଳି ଆଗାମୀ 15 ବର୍ଷ ମଧ୍ୟରେ ଆମର ଶକ୍ତି ଆବଶ୍ୟକତା ଦୁଇଗୁଣ ବୃଦ୍ଧି ପାଇବ । ଆମେ ବସ୍ତୁତ ଗ୍ୟାସଲିନ, ନାଫଥା, ଜେଟ ଇନ୍ଧନ ଏବଂ ଗ୍ୟାସ ତୈଳ ରପ୍ତାନି କରୁଛୁ । ଆମେ ଆମର ରିଫାଇନାରୀର କ୍ଷମତା ମଧ୍ୟ ପ୍ରତିଷ୍ଠା କରିବାର ଯୋଜନା କରିଛୁ । 2023 ସୁଦ୍ଧା 310 ଏମଏମଟି ପହଂଚିସାରିଥିବ । ଭାରତ ଖୁବ ଶୀଘ୍ର ତୈଳ ବିଶୋଧନର କେନ୍ଦ୍ରବିନ୍ଦୁରେ ପରିଣତ ହେବାକୁ ଯାଉଛି ।
      * ଆମେ ଆଗାମୀ 3-5 ବର୍ଷ ମଧ୍ୟରେ ପେଟ୍ରୋକେମିକାଲ କ୍ଷେତ୍ରରେ 80 ବିଲିୟନ ଡଲାର ନିବେଶ କରିବାକୁ ଯାଉଛୁ ।

    ମହାନୁଭବ ଓ ବନ୍ଧୁଗଣ

      * ଭାରତର 3 ଟି ଗୁରୁତ୍ୱପୂର୍ଣ୍ଣ ସମ୍ପଦ ରହିଛି :

    କ) ପ୍ରଯୁକ୍ତି


    ଖ) ମାନବସମ୍ବଳ; ଏବଂ ଏ ଦୁଇଟି ସମ୍ପଦକୁ ଯାହା ସଂଯୋଗ କରୁଛି


    ଗ) ବଜାର, ବସ୍ତୁତ ଏହା ହେଲା ସବୁଠାରୁ ବଡ ବଜାର

      * ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ବଳିଷ୍ଠ ଓ ସକ୍ରିୟ ନେତୃତ୍ୱ ଏହାକୁ ଅଧିକ ଶକ୍ତି ଯୋଗାଉଛି ।
      * ପ୍ରଯୁକ୍ତି ଆମ ଶିଳ୍ପର ମୌଳିକ ଭିତିରେ ପରିବର୍ତ୍ତନ ଆଣିଛି । ଭାରତରେ ଏହା ଆମକୁ ଅଧିକ ସଫଳ ଓ ସକ୍ରିୟ କରିବାରେ ସହାୟକ ହୋଇଛି । ଆମେ ଅଧିକ ଜଟିଳ ଓ ସକ୍ରିୟ ରିଫାଇନାରୀ ତଥା ପେଟ୍ରୋ କେମିକାଲ କମ୍ପ୍ଲେକ୍ସ ସ୍ଥାପନ କରିପାରିଛୁ । ଏହି ସବୁ ବିଶୋଧନାଗାର ଗୁଡିକ ବିଶ୍ୱର ବିଭିନ୍ନ ପ୍ରାନ୍ତର ସବୁ ପ୍ରକାର ଅଶୋଧିତ ତୈଳକୁ ବିଶୋଧନ କରିପାରିବ ।
      * ଭାରତୀୟ ଇଂଜିନିୟରମାନେ ଅଧୁନା ବିଶୋଧନ କ୍ଷେତ୍ରରେ ତାଙ୍କର ପ୍ରଯୁକ୍ତି ପାରଦର୍ଶିତା ହାସଲ କରିଛନ୍ତି । ତେଣୁ ସେମାନେ ଜଟିଳ, ସକ୍ରିୟ ତଥା ବିଶାଳ ବିଶୋଧନାଗାରମାନ ସ୍ଥାପନ କରିଛନ୍ତି । ଗତ ବର୍ଷ ଆମର ଇଂଜିନିୟରମାନେ ଭାରତର ପୂର୍ବାଂଚଳରେ ଅବସ୍ଥିତ ପାରଦ୍ୱୀପଠାରେ ଏକ ଅତ୍ୟାଧୁନିକ ବିଶୋଧନାଗାର ନିର୍ମାଣ କରିଛନ୍ତି । ଏହା ଭାରତର ସର୍ବାଧୁନିକ ବିଶୋଧନାଗାର ଏବଂ ଏହାର 14 ଟି ନେଲସନ ଇଣ୍ଡେକ୍ସ ରହିଛି । ବିଶ୍ୱସ୍ତରର ଶିଳ୍ପମାନ ହାସଲ କରିବା ଲାଗି ଆମେ ନିରବଚ୍ଛିନ୍ନ ଭାବେ ଆମ କୁଶଳୀ ମାନବସମ୍ବଳକୁ ଉନ୍ନତ କରିଚାଲିଛୁ ।
      * ଅଧୁନା ଭାରତର ମୁଣ୍ଡପିଛା ଶକ୍ତି ଆବଶ୍ୟକତା ମାତ୍ରା 0.55 ଟନ ତୈଳ ସମତୁଲ୍ୟ ରହିଛି । ଯାହା ବିଶ୍ୱର ହାରାହାରି ଆବଶ୍ୟକତା ମାତ୍ରା 1.9 ଟନ ତୈଳ ସମତୁଲ୍ୟ ଠାରୁ ଢ଼େର କମ । 2035 ମସିହା ସୁଦ୍ଧା ଦେଶରେ ତୈଳ ଆବଶ୍ୟକତା ଅଭିବୃଦ୍ଧି ଦ୍ୱିଗୁଣିତ ହେବାର ଆଶା କରାଯାଉଛି ।
      * ଏହି 3 ଟି ଯାକ କାରଣ ଭାରତକୁ ଏକ ବିଶେଷ ସ୍ଥିତିରେ ଅବସ୍ଥାପିତ କରିଛି । ଏହା ଆମକୁ ଏକ ଗୁରୁତ୍ୱପୂର୍ଣ୍ଣ ଉପଭୋକ୍ତା ଭାବେ ଉପସ୍ଥାପିତ କରିଛି ଯାହାକି କେହି କଦାପି ହତାଦର କରିପାରିବେନାହିଁ । ଆମ ଅଞ୍ଚଳରେ ଏହିଭଳି ଅନୁରୂପ ଉପଭୋକ୍ତା ରାଷ୍ଟ୍ରମାନେ ଅଛନ୍ତି । କିନ୍ତୁ ଭାରତ ଏକମାତ୍ର ରାଷ୍ଟ୍ର ଯେଉଁଠାରେ ଏକ ଦଶନ୍ଧିଠାରୁ ଅଧିକ ସମୟ ଧରି ଶକ୍ତି ଚାହିଦା ବୃଦ୍ଧି ପାଇଚାଲିବ ।
      * ଏହିଠାରେ ଓପିଇସି ସହ ଆମର ଆଲୋଚନା ଅଧିକ ଗୁରୁତ୍ୱପୂର୍ଣ୍ଣ ବୋଲି ଅନୁଭୂତ ହୁଏ ।
      * ମୁଁ ଗୁରୁତ୍ୱର ସହ କହିବାକୁ ଚାହେଁ ଯେ ଅଣ ପାରମ୍ପରିକ ତୈଳ ଓ ବାଷ୍ପ ସମ୍ପଦର ବିଶାଳ ଭିତ୍ତି ରହିଛି ଯାହାକୁ ଅନୁସନ୍ଧାନ ଓ ବିକାଶ କରାଯାଇପାରିବ । ବସ୍ତୁତ, ଆମେରିକାର ସେଲ ଟେକ୍ନୋଲଜିର ବିପ୍ଳବ ଏ ଦିଗରେ ଏକ ଗୁରୁତ୍ୱପୂର୍ଣ୍ଣ ପ୍ରସଙ୍ଗ ଯାହା ତୈଳ ମୂଲ୍ୟ ନିୟନ୍ତ୍ରଣରେ ସହାୟକ ହୋଇଛି ।
      * ମୁଁ ଏଠାରେ ବଜାରର ଗୁରୁତ୍ୱ ପ୍ରସଙ୍ଗ ଉଲ୍ଲେଖ କରିବାକୁ ଚାହେଁ । ଆଜିର ଅଧିକ ଯୋଗାଣକାରୀ ବଜାରରେ ଉପଭୋକ୍ତାଙ୍କ ଦୃଷ୍ଟିରୁ ଉତ୍ପାଦନକାରୀମାନଙ୍କୁ ପ୍ରସଙ୍ଗଟି ବୁଝିବା ଗୁରୁତ୍ୱପୂର୍ଣ୍ଣ । ପୁଣି କେନ୍ଦ୍ର ଏବଂ ଏଥିରେ ଘଟୁଥିବା ପରିବର୍ତ୍ତନ ପ୍ରତି ମଧ୍ୟ ନଜର ରଖିବାକୁ ପଡିବ ।
      * ଯେହେତୁ ଉପଭୋକ୍ତାମାନଙ୍କ ପାଇଁ ଯୋଗାଣର ନିରାପତ୍ତା ଏକ ଗୁରୁତ୍ୱପୂର୍ଣ୍ଣ ପ୍ରସଙ୍ଗ । ଉତ୍ପାଦନକାରୀମାନଙ୍କ ଲାଗି ଚାହିଦାର ନିରାପତ୍ତା ସେହିଭଳି ଜରୁରୀ ।
      * ମୁଁ ଅନୁଭବ କରେ ଯେ, ଶକ୍ତି ନିରାପତ୍ତା ଏକ ପୂର୍ଣ୍ଣାଙ୍ଗବୃତ । ଆମେ ସଭିଏଁ ଜାଣୁ ଯେ ଉତ୍ପାଦନ ହ୍ରାସ ମୂଲ୍ୟ ହ୍ରାସକୁ ରୋକିବା ଦିଗରେ ଏକ ଉଦ୍ୟମ । କିନ୍ତୁ ସ୍ୱଳ୍ପ ନିବେଶର ଏକ ସୁନିଶ୍ଚିତ ଆଶଙ୍କା ରହିଛି । ପୁଣି ଦୀର୍ଘକାଳୀନ ଭିତିରେ ଏହା ଦ୍ୱାରା ଉପଭୋକ୍ତାମାନଙ୍କ ଆବଶ୍ୟକତା ପୂରଣ ହୋଇନପାରେ । ଯାହାକି ବିଶ୍ୱ ତୈଳ ଓ ବାଷ୍ପ ବଜାର ପାଇଁ ସନ୍ତୁଳନ ଓ ସୁସ୍ଥ ବ୍ୟବସ୍ଥା ରକ୍ଷା ଦିଗରେ ଏହା ପରିପୂର୍ଣ୍ଣ । ଆମେ କେବଳ ମାତ୍ର ବିକ୍ରେତା ଓ କ୍ରେତା ନୁହଁ, ଆମେ ମଧ୍ୟ ଶକ୍ତି ସହଭାଗୀ ।
      * ପ୍ରଯୁକ୍ତିଗତ ଉନ୍ନତି ଓ ଦୃଶ୍ୟପଟ୍ଟ ପରିପ୍ରେକ୍ଷୀରେ ଏହାକୁ ବିକାଶ ବୋଲି କୁହାଯାଇପାରେ । ଏବଂ ବିଶ୍ୱରେ ଶକ୍ତି ସମ୍ପଦ ଭିତିର ଉପଲବଧ ବିସ୍ତାରରୁ ଫାଇଦା ହାସଲ ନିମନ୍ତେ ଆମେ ଅନେକ ଅଣ ପାରମ୍ପରିକ ଉତ୍ପାଦନକାରୀ ଓ ଯୋଗାଣକାରୀ କାର୍ଯ୍ୟରେ ନିୟୋଜିତ ରହିଆସିଛେ । ଆମର 7 ଟି ରିଫାଇନର ଗୋଷ୍ଠୀ ଯେଉଁମାନେ ଆଜି ଏଠାରେ ଉପସ୍ଥିତ ସେମାନେ କାର୍ଗୋ କ୍ରୟର ବିସ୍ତୃତ ବ୍ୟବସ୍ଥା ସ୍ଥିର କରିଛନ୍ତି, ଯେଉଁଥିରେ ଆମେରିକା ଓ କାନାଡା ସାମିଲ ଅଛନ୍ତି ଓ ସେମାନେ ବେଶ ପ୍ରତିଦ୍ୱନ୍ଦ୍ୱୀ ମଧ୍ୟ ।
      * ଆମ ସରକାର ଭାରତକୁ ଏକ ବାଷ୍ପ ଭିତ୍ତିକ ଅର୍ଥନୀତିରେ ପରିଣତ କରିବା ଦିଗରେ କାର୍ଯ୍ୟକରୁଛି । ଆମେ ଭାରତରେ ଅନେକ ଗୁଡିଏ ବାଷ୍ପଭିତ୍ତିକ ସାଧନ ସୃଷ୍ଟି କରିବା ଦିଗରେ ନିୟୋଜିତ ଅଛୁ । ସେଥି ମଧ୍ୟରେ ବର୍ତ୍ତମାନ ଥିବା 16 ହଜାର କିଲୋମିଟର ପାଇପ ଲାଇନ ସହ ଆଉ 14 ହଜାର କିଲୋମିଟରର ଗ୍ୟାସ ପାଇପ ଲାଇନ ସଂଯୋଗ କରାଯାଉଛି । ଆମେ ବୃହତାକାର ବିଶୋଧନାଗାର, ପେଟ୍ରୋକେମିକାଲ କମ୍ପ୍ଲେକ୍ସ ଏବଂ ଏଲଏନଜି ଟ୍ରର୍ମିନାଲ ମାନ ନିର୍ମାଣ କରୁଛୁ ।
      * ଏହି ପରିପ୍ରେକ୍ଷୀରେ ଆମେ ସୁନିଶ୍ଚିତ ଯେ ଭାରତ-ଓପିଇସି କଥାବାର୍ତ୍ତା ଏ ଦିଗରେ ଅଧିକ ଅଗ୍ରସର ହେବା ଦିଗରେ ବେଶ ଉପାଦେୟ ସାବ୍ୟସ୍ତ ହେବ ।

    ଆପଣମାନଙ୍କୁ ଧନ୍ୟବାଦ ।


    ****************

    
    
    (Release ID: 1490689) Visitor Counter : 2
    
    
    
    
    

*