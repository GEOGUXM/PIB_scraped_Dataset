      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ଭାରତ ମିଳିତ ଜାତିସଂଘର ମାନବ ବସତି କାର୍ଯ୍ୟକ୍ରମ ୟୁଏନ-ହାବିଟାଟର ମୁଖ୍ୟ ଭାବେ ନିର୍ବାଚିତ
      ନାଇରୋବୀରେ ଆଜିଠାରୁ ଆରମ୍ଭ ହେଉଥିବା ପରିଚାଳନା ପରିଷଦ ବୈଠକରେ ଅଧ୍ୟକ୍ଷତା କରିବେ ଗୃହନିର୍ମାଣ ଏବଂ ସହରାଂଚଳ ବିକାଶ ମନ୍ତ୍ରୀ ଶ୍ରୀ ଏମ୍ ଭେଙ୍କେୟା ନାଇଡ଼ୁ

      Posted On: 08 MAY 2017 7:58PM by PIB Bhubaneshwar

    ଦୀର୍ଘ 10 ବର୍ଷ ପରେ ଭାରତ ସର୍ବସମ୍ମତି କ୍ରମେ ମିଳିତ ଜାତିସଂଘ ସଂଗଠନ(ୟୁଏନଓ) ୟୁଏନ-ହାବିଟାଟର ଅଧ୍ୟକ୍ଷ ଭାବେ ନିର୍ବାଚିତ ହୋଇଛି । ସାରା ବିଶ୍ୱରେ ଏହି ସଂସ୍ଥା ସାମାଜିକ ଏବଂ ପରିବେଶ କ୍ଷେତ୍ରରେ ସ୍ଥାୟୀ ମାନବ ବସତି ସ୍ଥାପନ ଦିଗରେ କାର୍ଯ୍ୟ କରୁଛି । ୟୁଏନ-ହାବିଟାଟ ସିଧାସଳଖ ମିଳିତ ଜାତିସଂଘ ସାଧାରଣ ପରିଷଦକୁ ରିପୋର୍ଟ କରିଥାଏ ।


    ଏହି ନିର୍ବାଚନ ପରେ ଗୃହନିର୍ମାଣ ଏବଂ ସହରାଂଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରୀ ଶ୍ରୀ ଏମ୍ ଭେଙ୍କେୟା ନାଇଡୁ କେନିଆର ନାଇରୋବୀଠାରେ 4 ଦିନ ଧରି ଅନୁଷ୍ଠିତ ହେବାକୁଥିବା 58 ସଦସୀୟ ରାଷ୍ଟ୍ର ବିଶିଷ୍ଟ ୟୁଏନ ହାବିଟାଟର ପରିଚାଳନା ପରିଷଦ ବୈଠକରେ ଅଧ୍ୟକ୍ଷତା କରିବେ । ସେ ଆସନ୍ତା ଦୁଇ ବର୍ଷ ପର୍ଯ୍ୟନ୍ତ ପରିଚାଳନା ପରିଷଦ ପ୍ରତିନିଧି ଦଳର ଅଧ୍ୟକ୍ଷତା କରିବେ । 1978ରେ ୟୁଏନ-ହାବିଟାଟ ଗଠନ ହେବା ପରେ 2007 , 1988 ଏବଂ ଚଳିତ ଥରକୁ ମିଶାଇ ଭାରତ 3 ଥର ଏହାର ନେତୃତ୍ୱ ନେବାର ସୁଯୋଗ ପାଇଛି ।


    ମାନବ ବସତି ସ୍ଥାପନ , ବିଭିନ୍ନ ରାଷ୍ଟ୍ର ଏବଂ ଅଂଚଳକୁ ମାନବ ବସତି ସ୍ଥାପନ ସମସ୍ୟା ସମାଧାନ ଲାଗି ପରାମର୍ଶ ଏବଂ ମାନବ ବସତି ପ୍ରସଙ୍ଗରେ ସମସ୍ତ ରାଷ୍ଟ୍ର ମଧ୍ୟରେ ସହଯୋଗ ଯୋଗାଇ ଦେବା ଲାଗି ୟୁଏନ ହାବିଟାଟର ପରିଚାଳନା ପରିଷଦ ଆବଶ୍ୟକ ନୀତି ପ୍ରଣୟନ କରିବା ସହିତ ନିଷ୍ପତ୍ତି ନେଇଥାଏ ।


    ଆଜିଠାରୁ ଆରମ୍ଭ ହେବାକୁ ଥିବା ଏହି ସଂଗଠନର 26ତମ ବୈଠକରେ ଶ୍ରୀ ନାଇଡ଼ୁ ଅଧ୍ୟକ୍ଷତା କରିବାକୁ ଥିବା ବେଳେ ଚଳିତ ଥର ବୈଠକର ବିଷୟ ବସ୍ତୁ ରହିଛି “ ନୂତନ ସହରାଂଚଳ ଏଜେଣ୍ଡାର ପ୍ରଭାବୀ କାର୍ଯ୍ୟକାରୀତା ପାଇଁ ସୁଯୋଗ ” ।


    ଶ୍ରୀ ଭେଙ୍କେୟା ନାଇଡୁ ମଧ୍ୟ ନାଇରୋବୀରେ ଆଜିଠାରୁ ଆରମ୍ଭ ହେବାକୁ ଥିବା ଏସିଆ-ପାସିଫିକ୍ ଗୃହନିର୍ମାଣ ଏବଂ ସହରାଂଚଳ ବିକାଶ ମନ୍ତ୍ରୀମାନଙ୍କ ସମ୍ମିଳନୀରେ ଅଧ୍ୟକ୍ଷତା କରିବେ ।


    ଭାରତ ପ୍ରତି ବିଶ୍ୱାସ ପ୍ରକଟ କରିଥିବାରୁ ୟୁଏନ-ହାବିଟାଟର ସଦସ୍ୟ ରାଷ୍ଟ୍ରଗୁଡ଼ିକର ପ୍ରତିନିଧିମାନଙ୍କୁ ଶ୍ରୀ ନାଇଡ଼ୁ ଧନ୍ୟବାଦ ଜ୍ଞାପନ କରିଛନ୍ତି ।


    **********

    
    
    (Release ID: 1489494) Visitor Counter : 4