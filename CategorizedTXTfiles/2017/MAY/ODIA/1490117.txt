      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଗୁଜୁରାଟର ଜାତୀୟ ରାଜପଥ-8ଇ ପୋରବନ୍ଦର-ଦ୍ୱାରକା ସେକ୍ସନ ଚାରିଲେନ ପ୍ରକଳ୍ପକୁ କ୍ୟାବିନେଟର ମଞ୍ଜୁରି
      Posted On: 17 MAY 2017 8:58PM by PIB Bhubaneshwar


    ଗୁଜୁରାଟର ଏନଏଚ-8ଇ ର ପୋରବନ୍ଦର-ଦ୍ୱାରକା ସେକ୍ସନ ଚାରି ଲେନର ବିକାଶ ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ଅନୁମୋଦନ କରିଛନ୍ତି ।


    118 କିଲୋମିଟର ସଡକ ନିର୍ମାଣ ପାଇଁ ଜମି ଅଧିଗ୍ରହଣ , ପୁନର୍ବସତି ଏବଂ ଥଇଥାନ ତଥା ପୂର୍ବ ନିର୍ମାଣ କାର୍ଯ୍ୟକ୍ରମ ପାଇଁ 1958.88 କୋଟି ଟଙ୍କାର ଖର୍ଚ୍ଚ ଆକଳନ କରାଯାଇଛି ।


    ହାଇବ୍ରିଡ ଆନ୍ୟୁଇଟି ମୋଡରେ ଏହି ନିର୍ମାଣ ରାଷ୍ଟ୍ରୀୟ ରାଜମାର୍ଗ ବିକାଶ ପ୍ରକଳ୍ପ (ଏନଏଚଡିପି) ର ଚତୁର୍ଥ ପର୍ଯ୍ୟାୟରେ କରାଯିବ । ଏହି ପ୍ରକଳ୍ପ ଗୁଜୁରାଟର ଭିତ୍ତିଭୂମି ବିକାଶ କରିବା ସହ ଟ୍ରାଫିକ ପାଇଁ ଯାତ୍ରା ସମୟ ଏବଂ ଖର୍ଚ୍ଚ ହ୍ରାସ କରିବାରେ ସହାୟକ ହେବ । ବିଶେଷତଃ ପୋରବନ୍ଦର ଏବଂ ଦ୍ୱାରକା ମଧ୍ୟରେ ଯାତୟାତ କରୁଥିବା ଭାରୀ ଯାନବାହନ ପାଇଁ ଏହା ସହାୟକ ହେବ । ରାଜ୍ୟରେ ସାମାଜିକ-ଆର୍ଥିକ ସ୍ଥିତିର ପ୍ରଗତି କ୍ଷେତ୍ରରେ ମଧ୍ୟ ଏହା ସହାୟକ ହେବ ।


    ଏହି ପ୍ରକଳ୍ପ ନିର୍ମାଣ ସ୍ଥାନୀୟ ଶ୍ରମିକମାନଙ୍କର ପାଇଁ ରୋଜଗାର ଆଣିଦେବ । ଏକ କିଲୋମିଟର ରାଜମାର୍ଗ ନିର୍ମାଣ ପାଇଁ ପାଖାପାଖି 4 , 076 ଶ୍ରମ ଦିବସର ଆବଶ୍ୟକତା ରହିଛି । ସେହିଭଳି ଏହି ପ୍ରକଳ୍ପରେ ପାଖାପାଖି 4 , 80 , 000 ଦିବସ ପାଇଁ ସ୍ଥାନୀୟ ଶ୍ରମିକମାନଙ୍କୁ ରୋଜଗାର ମିଳିପାରିବ ।


    **********

    
    
    (Release ID: 1490117) Visitor Counter : 2