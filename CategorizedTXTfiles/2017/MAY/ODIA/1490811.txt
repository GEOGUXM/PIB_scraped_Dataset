      ଅର୍ଥ ମନ୍ତ୍ରଣାଳୟ

      ବସ୍ତୁ ଓ ସେବା କର (ଜିଏସଟି) ଦ୍ୱାରା ସିମେଣ୍ଟ ପ୍ୟାକେଟ୍, ଔଷଧ, ସ୍ମାର୍ଟ ଫୋନ୍ ଏବଂ ସର୍ଜିକାଲ୍ ଉପକରଣ ସହିତ ଅନେକ ଦ୍ରବ୍ୟ ଉପରେ ଟିକସ ବୋଝ ହ୍ରାସ ପାଇବ
      Posted On: 23 MAY 2017 5:18PM by PIB Bhubaneshwar


    ବସ୍ତୁ ଓ ସେବା କର (ଜିଏସଟି) ଲାଗୁ ହେବା ଫଳରେ ସିମେଣ୍ଟ ପ୍ୟାକେଟ୍, ଔଷଧ, ସ୍ମାର୍ଟ ଫୋନ୍ ଏବଂ ସର୍ଜିକାଲ୍ ଉପକରଣ ଭଳି ବିଭିନ୍ନ ବସ୍ତୁ ଉପରେ ଟିକସ ଦର ହ୍ରାସ ପାଇବ ।

    
    ସିମେଣ୍ଟ ପ୍ୟାକେଟ୍ ଉପରେ କେନ୍ଦ୍ରୀୟ ଉତ୍ପାଦ ଶୁଳ୍କ 12.5 ପ୍ରତିଶତ ଏବଂ 125 ଟଙ୍କା ପିଏମଟି ତଥା 14.5 ପ୍ରତିଶତ ଦରରେ ଭାଟ୍ ଲାଗୁ ହେଉଥିଲା । ଏହି ଦର ଉପରେ ମୋଟ୍ ବର୍ତ୍ତମାନର ଟିକସ ପରିମାଣ 29 ରୁ ଅଧିକ ହେଉଥିଲା । ଏଥିରେ କେନ୍ଦ୍ରୀୟ ବିକ୍ରି କର (CST), ପ୍ରବେଶ କର ଆଦି ସାମିଲ୍ କରି ଦେଲେ ମୋଟ୍ 31 ପ୍ରତିଶତରୁ ଅଧିକ ଟିକସ ହୋଇଯାଉଥିଲା । ଅନ୍ୟପଟେ ସିମେଣ୍ଟ ଉପରେ ପ୍ରସ୍ତାବିତ ଜିଏସଟି ଦର ମାତ୍ର 28 ପ୍ରତିଶତ ରହିଛି ।
    
    ଆୟୁର୍ବେଦିକ, ୟୁନାନି, ସିଦ୍ଧ, ହୋମିଓପାଥିକ୍ କିମ୍ବା ଜୈବ ରସାୟନ ସମ୍ବନ୍ଧୀୟ ଔଷଧ ଉପରେ ମଧ୍ୟ ଟିକସ ବୋଝ କମ୍ ରହିବ । ସାଧାରଣ ଔଷଧଗୁଡ଼ିକ ଉପରେ ଛଅ ପ୍ରତିଶତ କେନ୍ଦ୍ରୀୟ ଉତ୍ପାଦ ଶୁଳ୍କ ଏବଂ ପାଞ୍ଚ ପ୍ରତିଶତ ଭାଟ୍ ଲାଗିଥାଏ । ଏହାବ୍ୟତୀତ ଔଷଧ ଉପରେ ସିଏସଟି, ଚୁଙ୍ଗି ଶୁଳ୍କ, ପ୍ରବେଶ କର ଆଦି ମଧ୍ୟ ଲାଗୁ ହୁଏ । ଏହି ଦରକୁ ନେଇ ବର୍ତ୍ତମାନ ମୋଟ୍ ଟିକସ ପରିମାଣ 13 ପ୍ରତିଶତରୁ ଅଧିକ । ଅନ୍ୟପଟେ ଆୟୁର୍ବେଦ ଔଷଧ ସହିତ ଔଷଧ ଉପରେ ପ୍ରସ୍ତାବିତ ଜିଏସଟି ଦର 12 ପ୍ରତିଶତ ରହିଛି ।
    
    ସେହିପରି ସର୍ଜିକାଲ୍ ଉପକରଣ ସହିତ ଚିକିତ୍ସା ଉପକରଣ ଉପରେ ସାଧାରଣତଃ 6 ପ୍ରତିଶତ କେନ୍ଦ୍ରୀୟ ଉତ୍ପାଦ ଶୁଳ୍କ ଏବଂ 5 ପ୍ରତିଶତରୁ ଅଧିକ ଭାଟ୍ ଲାଗିଥାଏ । ସିଏସଟି, ପ୍ରବେଶ କର ଆଦିକୁ ମିଶାଇ ମୋଟ୍ ବର୍ତ୍ତମାନ ଟିକସ ପରିମାଣ 13 ପ୍ରତିଶତରୁ ଅଧିକ । ଅନ୍ୟପଟେ ଜିଏସଟି ଅନ୍ତର୍ଗତ ପ୍ରସ୍ତାବିତ ଯିକ୍ ମାତ୍ର 12 ପ୍ରତିଶତ ରଖାଯାଇଛି ।
    
    ହୋମ ସାମଗ୍ରୀ ସହିତ ପୂଜା ସମାଗ୍ରୀ ଟିକସ କୌଣସି ଶ୍ରେଣୀରେ ରହିବ ନାହିଁ, ତେବେ ଏହାର ସଠିକ୍ ନିର୍ଦ୍ଧାରଣ ଏବେ ସୁଦ୍ଧା ଚୂଡ଼ାନ୍ତ ହୋଇନାହିଁ ।
    

    
    (Release ID: 1490811) Visitor Counter : 2