      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜର୍ମାନୀ ବାଣିଜ୍ୟ ବୈଠକରେ ପ୍ରଧାନମନ୍ତ୍ରୀଙ୍କ ଅଭିଭାଷଣ(ମେ 30,2017)
      Posted On: 30 MAY 2017 8:13PM by PIB Bhubaneshwar


    ମହାମହିମ ଡଃ ଆଞ୍ଜେଲା ମର୍କେଲ


    ବିଶ୍ୱ ବାଣିଜ୍ୟ ସମୁଦାୟର ନେତୃମଣ୍ଡଳୀ


    ଦେବୀ ଓ ସଜ୍ଜନମଣ୍ଡଳୀ


    ଆପଣ ସମସ୍ତଙ୍କୁ ଭେଟି ଅତ୍ୟନ୍ତ ଖୁସି ଲାଗୁଛି । ଚାନ୍ସେଲର ମେର୍କେଲଙ୍କ ଭଳି ସୁଜ୍ଞାନୀ ନେତାଙ୍କ ଉପସ୍ଥିତିରେ ଆପଣ ସମସ୍ତଙ୍କ ସହ କଥା ହେବା ଅଧିକ ଆନନ୍ଦର କଥା । ବାସ୍ତବରେ ତାଙ୍କ ସହ ଭେଟିବାର କୌଣସି ସୁଯୋଗକୁ ମୁଁ ହାତଛଡ଼ା କରେ ନାହିଁ । 2015 ଏପ୍ରିଲରେ ହାନୋଭର ମେଳାକୁ ମୋର ଗସ୍ତ ସମୟରେ ତାଙ୍କ ସହ କଥାବାର୍ତ୍ତା ମୁଁ ନିର୍ଦ୍ଦିଷ୍ଟ ଭାବେ ସ୍ମରଣ କରୁଛି । ଭାରତ ସେହି ମେଳାର ଭାଗିଦାରୀ ରାଷ୍ଟ୍ର ଥିଲା । ଏହାପରେ ଚାନ୍ସେଲର ମର୍କେଲ 2015 ଅକ୍ଟୋବର ମାସରେ ଭାରତ ଗସ୍ତ କରିଥିଲେ । ଏକାଠି ଆମେ ଅନେକ ଥର ଜର୍ମାନୀ ଓ ଭାରତୀୟ ସିଇଓଙ୍କ ସହ ଆଲୋଚନା କରିଛୁ । ଆଜି ପୁଣି ଏହି ହଲ୍ ରେ ବହୁତ ଉର୍ଜା ଓ ଉତ୍ସାହ ଦେଖିବାକୁ ପାଉଛି । ମୁଁ ଏଠାରେ ଉପସ୍ଥିତ କେତେକ ଭାରତୀୟ ସିଇଓଙ୍କୁ ମଧ୍ୟ ଦେଖିପାରୁଛି ।


    ବନ୍ଧୁଗଣ ,


    ଉଭୟ ଦ୍ୱିପାକ୍ଷିକ ଓ ଆନ୍ତର୍ଜାତିକ ପରିଦୃଶ୍ୟରେ ଭାରତର ପ୍ରମୁଖ ଭାଗିଦାର ରାଷ୍ଟ୍ର ତାଲିକାରେ ଜର୍ମାନୀ ରହିଛି । ଭାରତର ଅଭିବୃଦ୍ଧି କାହାଣୀରେ ଜର୍ମାନୀ କମ୍ପାନୀଗୁଡ଼ିକର ଭଗିଦାରୀରେ ମୁଁ ଅତ୍ୟନ୍ତ ଖୁସି । ଭାରତୀୟ କମ୍ପାନୀଗୁଡ଼ିକ ମଧ୍ୟ ଜର୍ମାନୀରେ ନିଜର ଉପସ୍ଥିତି ବଜାୟ ରଖିଥିବା ଦେଖି ମଧ୍ୟ ସେତିକି ଉତ୍ସାହିତ । ଭାରତରେ ବିଦେଶୀ ପୁଞ୍ଜିନିବେଶ କ୍ଷେତ୍ରରେ ଜର୍ମାନୀର ମାନ୍ୟତା ସପ୍ତମ ସ୍ଥାନରେ ରହିଛି । ଜର୍ମାନୀରୁ ପ୍ରତ୍ୟକ୍ଷ ପୁଞ୍ଜି ନିବେଶର ପ୍ରବାହକୁ ଆକର୍ଷିତ କରୁଥିବା ପ୍ରମୁଖ କ୍ଷେତ୍ରଗୁଡ଼ିକ ହେଉଛି ଇଞ୍ଜିନିୟରିଂ , କେମିକାଲସ୍ ଓ ସେବା । ପ୍ରାୟ 600 ଇଣ୍ଡୋ-ଜର୍ମାନୀ ମିଳିତ ଉଦ୍ୟୋଗ ଏବେ ଭାରତରେ କାର୍ଯ୍ୟ କରୁଛନ୍ତି । ସେମାନେ ପ୍ରାୟ 2 ଲକ୍ଷ ଲୋକଙ୍କୁ ନିଯୁକ୍ତି ପ୍ରଦାନ କରିଛନ୍ତି । ତେବେ ଭାରତ-ର୍ଜମାନୀ ଆର୍ଥିକ ସହଯୋଗରେ ଆହୁରି ଅନେକ ସମ୍ଭାବନା ରହିଛି । ଆମର ଆର୍ଥିକ ଭାଗିଦାରୀ ଏବେ ବି ତା ’ ର ପୂର୍ଣ୍ଣ କ୍ଷମତାଠୁ ନିମ୍ନରେ ରହିଛି । ଏହାର ବୃଦ୍ଧି ପାଇଁ ଆମେ ଭାରତରେ ଜର୍ମାନୀ କମ୍ପାନୀଗୁଡ଼ିକୁ ଖୋଲା ହୃଦୟରେ ସ୍ୱାଗତ କରିବାକୁ ପ୍ରସ୍ତୁତ । ଜର୍ମାନୀ କମ୍ପାନୀଗୁଡ଼ିକୁ ସହାୟତା ପାଇଁ ଆମେ ଏକ ଫାଷ୍ଟ ଟ୍ରାକ୍ ବ୍ୟବସ୍ଥା କରିଛୁ । ଏହି ବ୍ୟବସ୍ଥା ମାଧ୍ୟମରେ ଅନେକ ପ୍ରସଙ୍ଗର ସମାଧାନ ହୋଇପାରିଛି । ଆମେ ଏହାକୁ ଗୁରୁତ୍ୱର ସହ ନେଉଛୁ କାରଣ ଜର୍ମାନୀ ଭାଗିଦାରୀକୁ ଅତ୍ୟନ୍ତ ମହତ୍ୱ ପ୍ରଦାନ କରୁଛୁ ।


    ବନ୍ଧୁଗଣ ,


    ଆମେ ଭାରତକୁ ଆନ୍ତର୍ଜାତିକ ନିର୍ମାଣ ହବ୍ ଭାବେ ବିକଶିତ କରିବା ମାର୍ଗରେ ଚାଲିଛୁ । ଉତ୍ପାଦନ ପାଇଁ ଭାରତରେ ପୂର୍ବରୁ ଏକ ଭଲ ଇକୋ-ସିଷ୍ଟମ ରହିଛି । ଭାରତ ମଧ୍ୟ ପୂର୍ବରୁ ଦେଉଛି..


    - ବିଶ୍ୱସ୍ତରୀୟ ମୂଲ୍ୟର ପ୍ରତିଯୋଗିତାମୂଳକ ନିର୍ମାଣ ପାଇଁ ଇକୋ-ସିଷ୍ଟମ


    - ଜ୍ଞାନ ଓ ଦକ୍ଷତା ସହ କୁଶଳୀ ପେଷାଦାରଙ୍କ ଏକ ବିଶାଳ ସଂଖ୍ୟା


    - ବିଶ୍ୱସ୍ତରର ଇଞ୍ଜିନିୟରିଂ ଶିକ୍ଷାର ଭିତ୍ତିଭୂମି ଓ ସୁଦୃଢ଼ R&D ସୁବିଧା


    - ଜିଡିପିରେ ବୃଦ୍ଧି ଓ ଘରୋଇ ବଜାରରେ କ୍ରୟ ଶକ୍ତିକୁ ଅଧିକ ବୃଦ୍ଧି କିରବା ପାଇଁ ,


    - ବିଶ୍ୱରେ ସବୁଠାରୁ ଉଦାର ଏଫଡିଆଇ ନୀତି ବ୍ୟବସ୍ଥା ମଧ୍ୟରୁ ଏକ


    - ବ୍ୟବସାୟିକ ପରିବେଶକୁ ସରଳ କରିବା ପାଇଁ ସରକାରଙ୍କ ଗୁରୁତ୍ୱ


    ଏସବୁ ସାମର୍ଥ୍ୟ ଯୋଗୁ ୟୁଏନ୍ଆଇଡିଓ ପୂର୍ବରୁ କହିସାରିଛି ଯେ ଭାରତ ହେଉଛି ବିଶ୍ୱର ଷଷ୍ଠ ସର୍ବବୃହତ୍ ନିର୍ମାଣକାରୀ ରାଷ୍ଟ୍ର । ଏହାକୁ ଅଧିକ ଭଲ କରିବା ପାଇଁ ଆମେ ବିଭିନ୍ନ ମାଧ୍ୟମରେ କଠିନ ପରିଶ୍ରମ କରିଛୁ ।


    ଆମର ‘ ମେକ୍ ଇନ୍ ଇଣ୍ଡିଆ ’ ପ୍ରୟାସ ମାଧ୍ୟମରେ ଆମେ ଗ୍ଲୋବାଲ୍ ଭେଲୁ ଚେନ୍ ରେ ଭାରତକୁ ଏକ ପ୍ରମୁଖ ରାଷ୍ଟ୍ର ଭାବେ ପରିବର୍ତ୍ତନ କରିବାକୁ ପ୍ରତିଶ୍ରୁତିବଦ୍ଧ । ଏହାର ମୁଖ୍ୟ ଉଦ୍ଦେଶ୍ୟ ହେଉଛି ଚାକିରି ସୃଷ୍ଟି ଓ ସମାଜର ସମୃଦ୍ଧ ଓ ନିମ୍ନ ବର୍ଗ ମଧ୍ୟରେ ପାର୍ଥକ୍ୟକୁ ହ୍ରାସ କରିବା । ମେକ୍ ଇନ୍ ଇଣ୍ଡିଆ ପୂର୍ବରୁ ଏକ ସୁଦୃଢ଼ ପ୍ରଭାବ ସୃଷ୍ଟି କରିସାରିଛି ।


    ମେକ୍ ଇନ୍ ଇଣ୍ଡିଆ କୁ ସଫଳତାରେ ଜର୍ମାନୀର ବହୁତ ବଡ଼ ଯୋଗଦାନ ରହିଛି । ବିଶେଷକରି ହାନୋଭର ମେଳାରେ ଭାଗିଦାରୀ ରାଷ୍ଟ୍ର ଭାବେ ଭାରତ ସାମିଲ ହେବା ଦ୍ୱାରା ଭାରତ-ର୍ଜମାନୀର ଭାଗିଦାରୀକୁ ଅଧିକ ପ୍ରୋତ୍ସାହନ ମିଳିଛି । ହାନୋଭର ମେଳା ସମୟରେ ସହଯୋଗ କରିବା ପାଇଁ ନିର୍ଦ୍ଦିଷ୍ଟ କ୍ଷେତ୍ରକୁ ପାରସ୍ପରିକ ଚିହ୍ନଟ କରାଯାଇଛି । ଏଥିରେ ନିର୍ମାଣ , ଦକ୍ଷତା ବିକାଶ , ରେଳବାଇ , ନଦୀ ପରିଚ୍ଛନ୍ନତା , ଅକ୍ଷୟ ଶକ୍ତି , ଶିକ୍ଷା , ବିଜ୍ଞାନ ଓ ପ୍ରଯୁକ୍ତିବିଦ୍ୟା ରହିଛି । ଏହା ସହିତ ଆମେ 2015 ସେପ୍ଟେମ୍ବରରୁ ରଣନୀତିକ ବଜାରରେ ପ୍ରବେଶ ସହାୟତା କାର୍ଯ୍ୟକ୍ରମକୁ ମଧ୍ୟ କାର୍ଯ୍ୟକାରୀ କରିଛୁ । ଏହାକୁ ଏମ୍ଆଇଆଇଏମ୍( Make in India Mittelstand ) କୁହାଯାଉଛି । ଏହା ମୁଖ୍ୟତଃ ଭାରତୀୟ ବଜାରରେ ଜର୍ମାନୀ Mittelstand କମ୍ପାନୀଗୁଡ଼ିକର ପ୍ରବେଶ ପାଇଁ ସହାୟତା ଯୋଗାଇଥାଏ ।


    ଏମ୍ଆଇଆଇଏମ୍ କାର୍ଯ୍ୟକ୍ରମ ବ୍ୟବସାୟିକ ସହାୟତା ସେବାର ଏକ ବ୍ୟାପକ ଦିଗକୁ ଉପସ୍ଥାପିତ କରୁଛି । ଏହି ପଦକ୍ଷେପର ପରିଣାମସ୍ୱରୂପ ଭାରତରେ ଜର୍ମାନୀ କମ୍ପାନୀଗୁଡ଼ିକର ଆଗ୍ରହ ବୃଦ୍ଧି ପାଉଛି ।


    ସ୍ୱଳ୍ପ ଅବଧିରେ ମିଳିଥିବା ପରିମାଣ


    - 83 ଟି କମ୍ପାନୀ ଏହି କାର୍ଯ୍ୟକ୍ରମରେ ସାମିଲ ହେବାକୁ ଇଚ୍ଛା ବ୍ୟକ୍ତ କରିଛନ୍ତି ।


    -73 ଟି କମ୍ପାନୀ ଆନୁଷ୍ଠାନିକ ସଦସ୍ୟ ହେବାକୁ ପଞ୍ଜିକରଣ କରିଛନ୍ତି ।


    -47 ଟି କମ୍ପାନୀ ଏବେ ନିବେଶ କାର୍ଯ୍ୟକାରିତା ପାଇଁ ଅଗ୍ରୀମ ପର୍ଯ୍ୟାୟରେ ରହିଛନ୍ତି । ଭାରତ ଓ ଜର୍ମାନୀ ମଧ୍ୟରେ ଅନ୍ୟ ଏକ ସଫଳ କାର୍ଯ୍ୟକ୍ରମ ହେଉଛି ଇଣ୍ଡୋ-ଜର୍ମାନ ମ୍ୟାନେଜରସ୍ ଟ୍ରେନିଂ ପ୍ରୋଗ୍ରାମ । ଏହା ବିଶେଷକରି ଭାରତର କ୍ଷୁଦ୍ର ଓ ମଧ୍ୟମ ଉଦ୍ୟୋଗର ବ୍ୟବସାୟିକ ଅଧିକାରୀମାନଙ୍କୁ ଉନ୍ନତ ପ୍ରଶିକ୍ଷଣ ଦେବା ପାଇଁ ଉଦ୍ଦିଷ୍ଟ । ଏହି କାର୍ଯ୍ୟକ୍ରମ ପରିଣାମସ୍ୱରୂପ :


    - ଦୁଇ ଦେଶ ମଧ୍ୟରେ ନିବେଶ ବୃଦ୍ଧି , ନୂଆ ଯୌଥ ଉଦ୍ୟୋଗର ସୃଷ୍ଟି ଓ B2B ସମ୍ପର୍କ ବୃଦ୍ଧି


    - ଏପର୍ଯ୍ୟନ୍ତ ଏହି କାର୍ଯ୍ୟକ୍ରମରେ 500 ରୁ ଅଧିକ ଭାରତୀୟ ମ୍ୟାନେଜର୍ ଲାଭାନ୍ୱିତ ହୋଇଛନ୍ତି ।


    ଏହା ବ୍ୟତୀତ ପୂର୍ବରୁ ପ୍ରଚଳିତ ଭଲ ବ୍ୟବସ୍ଥା ମଧ୍ୟ ରହିଛି । ଏହାର ଉଦାହରଣ ହେଲା :


    - ବୋସ୍ , ସିମେନ୍ସ , ବିଏଏସ୍ଏଫ୍ ଓ ଏସ୍ଏପି ଭାରତରେ ସ୍ୱତନ୍ତ୍ର ଭାବେ ଆରଏଣ୍ଡଡି (ଗବେଷଣା ଓ ବିକାଶ) କାର୍ଯ୍ୟ ଆରମ୍ଭ କରିସାରିଲେଣି


    - ମର୍ସିଡିଜ୍ ବେଞ୍ଜ ଇଣ୍ଡିଆ 2015 ଜୁଲାଇରେ ଚାକନ୍ ରେ ନିଜର ଦ୍ୱିତୀୟ ନିର୍ମାଣ କେନ୍ଦ୍ରର ଉଦ୍ଘାଟନ କରିଛି । ଏହି ପ୍ଲାଂଟ୍ ରେ କ୍ଷମତା ପ୍ରତିବର୍ଷ 20 ହଜାର ୟୁନିଟ୍ କୁ ଦ୍ୱିଗୁଣ କରିବ । ଆମର ପ୍ରୟାସ ଯୋଗୁ ଆମକୁ ଭଲ ଆନ୍ତର୍ଜାତିକ ସ୍ୱୀକୃତି ମିଳିଛି । ମୁଁ ସେଥିରୁ କିଛି ଉଲ୍ଲେଖ କରିବାକୁ ଚାହୁଁଛି ।


    - ଭାରତ ସମଗ୍ର ବିଶ୍ୱର ଆର୍ଥିକ ପରିଦୃଶ୍ୟରେ ଏକ ଉଜ୍ୱଳ ସ୍ଥାନ ହୋଇ ରହିଛି ।


    - ଭାରତ ପ୍ରଥମ 3 ବର୍ଷ ମଧ୍ୟରେ 7 %ରୁ ଅଧିକ ଜିଡିପି ବିକାଶ ଦର ସହ ସବୁଠୁ ଦ୍ରୁତ ଓ ପ୍ରମୁଖ ଅର୍ଥବ୍ୟବସ୍ଥା ଭାବେ ଉଭା ହୋଇଛି ।


    ଆମେ ଗତ ଦୁଇବର୍ଷ ମଧ୍ୟରେ 32 ଟି ରାଷ୍ଟ୍ରକୁ ବିଶ୍ୱ ଆର୍ଥିକ ମଂଚରେ ଆନ୍ତର୍ଜାତିକ ପ୍ରତିଯୋଗିତାମୂଳକ ସୂଚକାଙ୍କରେ ସ୍ଥାନାନ୍ତର କରିଛୁ । ଏହା କୌଣସି ରାଷ୍ଟ୍ର ପାଇଁ ସବୁଠାରୁ ଅଧିକ ।


    - ଭାରତ ବିଶ୍ୱବ୍ୟାଙ୍କର 2016 ଲଜିଷ୍ଟିକ ପ୍ରଦର୍ଶନ ସୂଚକାଙ୍କରେ 19 ତମ ସ୍ଥାନକୁ ମଧ୍ୟ ସ୍ଥାନାନ୍ତର ହୋଇଛି ।


    -2016 ରେ WIPO ର ବିଶ୍ଵ ନବସୃଜନ ସୂଚକାଙ୍କରେ ଆମେ 16 ତମ ସ୍ଥାନକୁ ବୃଦ୍ଧି ପାଇଛୁ ।


    - ଆମେ UNCTAD ଦ୍ୱାରା ତାଲିକାବଦ୍ଧ ଶୀର୍ଷ 10 ଏଫଡିଆଇ ସ୍ଥଳୀ ମଧ୍ୟରେ ତୃତୀୟ ସ୍ଥାନରେ ରହିଛୁ ।


    ଏହା ତ କିଛି ମାତ୍ର ଉଦାହରଣ । ଆମର ଗୁରୁତ୍ୱ ସରକାରଙ୍କ କାମକୁ ହ୍ରାସ କରିବା ଓ ଶାସନକୁ ଆଗେଇ ନେବା । ମୁଁ କେତେକ ଉଦାହରଣ ଦେଉଛି :


    - ଆମେ ଗୋଟିଏ ଡିଜିଟାଲ ଅର୍ଥବ୍ୟବସ୍ଥା ହେବା ଦିଗରେ ଦ୍ରୁତ ଗତିରେ ଆଗକୁ ଯାଉଛୁ


    - ଜିଏସଟି ଭାରତର ସବୁଠାରୁ ଐତିହାସିକ ଟିକସ ସଂସ୍କାର ମଧ୍ୟରୁ ଗୋଟଏ ଓ ଏହା ଆସନ୍ତା ମାସରେ ଲାଗୁ ହେବାକୁ ଯାଉଛି ।


    - ଗତ ଦୁଇବର୍ଷ ମଧ୍ୟରେ ଆମେ ବ୍ୟକ୍ତିଗତ ଓ କର୍ପୋରେଟ କ୍ଷେତ୍ରରେ କମ୍ ଟିକସ ବ୍ୟବସ୍ଥା ଆଡ଼କୁ ଅଗ୍ରସର ହେଉଛି ।


    - ଆମେ କର୍ପୋରେଟ୍ ଟିକସକୁ 30 %ରୁ 25 %କୁ ହ୍ରାସ କରିଛୁ । ବିଶେଷକରି ନୂଆ ନିବେଶ ଓ ଛୋଟ ଉଦ୍ୟୋଗ ପାଇଁ ।


    - ଦେବାଳିଆପଣ ଓ ଅମୀମାଂସା ସହ ଆଇପିଆର ଓ ମଧ୍ୟସ୍ଥତା ପାଇଁ ନୂଆ ଆଇନ ଓ ସଂସ୍ଥାନ କାର୍ଯ୍ୟ କରିବ ।


    - ଇଜ ଅଫ୍ ଡୁଇଙ୍ଗ୍ ବିଜିନେସ ପାଇଁ ପ୍ରାୟ 7 ହଜାରରୁ ଉର୍ଦ୍ଧ୍ଵ ସଂସ୍କାର ଲାଗୁ କରାଯାଇଛି ।


    - ପରିବେଶ ମଞ୍ଜୁରିର ଆବଶ୍ୟକତାରୁ 36 ଟି ପ୍ରମୁଖ ଉଦ୍ୟୋଗକୁ ବାହାରେ ରଖାଯାଇଛି ।


    - ସେହିପରି 50 ରୁ ଅଧିକ ସାମଗ୍ରୀକୁ ପ୍ରତିରକ୍ଷା ତାଲିକାରୁ ବାହାରେ ରଖାଯାଇଛି ।


    - ଔଦ୍ୟୋଗିକ ଲାଇସେନ୍ସର ବୈଧତା ଅବଧି 15 ବର୍ଷ ପର୍ଯ୍ୟନ୍ତ ବୃଦ୍ଧି କରାଯାଇଛି ।


    - 19 ଟି ବନ୍ଦର ଓ 17 ଟି ବାୟୁ ପରିବହନ କମ୍ପ୍ଲେକ୍ସରେ 24 ଘଂଟିଆ କଷ୍ଟମ କ୍ଲିଅରାନ୍ସ ବ୍ୟବସ୍ଥା ହୋଇଛି ।


    - ଡିଆଇଏନ୍ , ପିଏଏନ୍ , ଟିଏଏନ୍ ଓ ସିଆଇଏନ୍ ଆଦି ନମ୍ବର ଆବଂଟନ ସହ ଗୋଟିଏ କମ୍ପାନୀକୁ ସାମିଲ କରିବା ଏବେ କେବଳ ଗୋଟିଏ ଦିନର କଥା ହୋଇଛି ।


    - 15 ଦିନ ମଧ୍ୟରେ ବିଦ୍ୟୁତ୍ ସଂଯୋଗ ପ୍ରଦାନ କରାଯାଉଛି ।


    - ଭାରତର ମାନ୍ୟତା ଏବେ ବିଶ୍ୱ ବ୍ୟାଙ୍କର ‘ ବିଦ୍ୟୁତ୍ ଉପଲବ୍ଧି ’ ରେ 111 ତମ ସ୍ଥାନରେ ରହିଛି ।


    ଉପରୋକ୍ତ ଉଦାହରଣ ବ୍ୟତୀତ ରାଜ୍ୟଗୁଡ଼ିକ ଦ୍ୱାରା ଅତିରିକ୍ତ ଭାବେ ହଜାର ହଜାର ସୁଧାର ହୋଇଛି । ସଂଘୀୟ ସରକାର ସହ ରାଜ୍ୟଗୁଡ଼ିକ ମଧ୍ୟ ଏଭଳି ସୁଧାର ଲାଗୁ କରିବା ପାଇଁ ଗଭୀର ଆଗ୍ରହ ଦେଖାଇଛନ୍ତି । ମୁଁ ସେଥିରୁ କେତେକ ଉଦାହରଣ ହେଉଛି :


    - ଏଠି , ମୁଁ କିଛି ରାଜ୍ୟ ସମ୍ପର୍କରେ ଉଲ୍ଲେଖ କରୁଛି । କିନ୍ତୁ ପ୍ରତିଯୋଗିତାମୂଳକ ଭାବନା ଯୋଗୁ ସୁଧାରର ମାନସିକତା ରାଜ୍ୟଗୁଡ଼ିକ ମଧ୍ୟରେ ଦ୍ରୁତ ଗତିରେ ବ୍ୟାପିବାରେ ଲାଗିଛି ।


    - ସୁଧାରରେ ସାମିଲ ଅଛି :


    -16 ଟି ରାଜ୍ୟରେ ପୈଠ ଓ ଅନୁମୋଦନ ପାଇଁ ସିଙ୍ଗଲ ୱିଣ୍ଡୋ ସିଷ୍ଟମର 100 ପ୍ରତିଶତ କାର୍ଯ୍ୟକାରିତା


    - 13 ଟି ରାଜ୍ୟରେ ଟିକସ ରିଟର୍ଣ୍ଣର ଇ-ଫାଇଲିଂ 100 % କାର୍ଯ୍ୟକାରୀ ହୋଇଛି


    - 13 ଟି ରାଜ୍ୟରେ ସ୍ୱୟଂଚାଳିତ ଅନ୍-ଲାଇନ୍ ବିଲଡିଙ୍ଗ ପ୍ଲାନକୁ ଅନୁମୋଦନ


    -11 ଟି ରାଜ୍ୟରେ ବାଣିଜ୍ୟିକ ବିବାଦ ପାଇଁ ଇ-ଫାଇଲ୍ ବ୍ୟବସ୍ଥା ଲାଗୁ କରାଯାଇଛି


    -13 ଟି ରାଜ୍ୟରେ ଜିଲ୍ଲାସ୍ତରରେ ସ୍ୱତନ୍ତ୍ର ବାଣିଜ୍ୟିକ ନ୍ୟାୟାଳୟ ସ୍ଥାପିତ କରାଯାଇଛି ।


    ବନ୍ଧୁଗଣ


    ଏବେ ଭାରତ ବିଶ୍ୱର ସବୁଠାରୁ ଉଦାର FDI ନୀତି ବ୍ୟବସ୍ଥା ମଧ୍ୟରୁ ଏକ । 90 ପ୍ରତିଶତରୁ ଅଧିକ ବିଦେଶୀ ପୁଞ୍ଜିନିବେଶ ପ୍ରବାହ ସ୍ୱୟଂଚାଳିତ ମାର୍ଗ ଆଧାରରେ ଆସୁଛି । FDI ପ୍ରସ୍ତାବର ଯାଞ୍ଚ ପାଇଁ 1990 ରେ କରାଯାଇଥିବା ବିଦେଶୀ ନିବେଶ ପ୍ରୋତ୍ସାହନ ବୋର୍ଡକୁ ଗତ ସପ୍ତାହରେ ଆମେ ଆନୁଷ୍ଠାନିକ ଭାବେ ଉଚ୍ଛେଦ କରିବା ପାଇଁ ନିଷ୍ପତ୍ତି ନେଇଛୁ । ଭାରତୀୟ ଅର୍ଥବ୍ୟବସ୍ଥାରେ ବିଦେଶୀ ନିବେଶକଙ୍କ ଗତିବିଧିକୁ ବ୍ୟାପକ କରିବା ପାଇଁ ଏଭଳି ଚିନ୍ତାଧାରା ନିଆଯାଇଛି । ଏହି ଦୃଷ୍ଟିକୋଣ ଯୋଗୁ ବିଭିନ୍ନ ଆନ୍ତର୍ଜାତିକ ଏଜେନ୍ସୀ ଦ୍ୱାରା ଆମର FDI ପ୍ରବେଶକୁ ଅତ୍ୟଧିକ ସକରାତ୍ମକ ସ୍ଥାନ ଦିଆଯାଇଛି । ଗତ 3 ବର୍ଷ ମଧ୍ୟରେ ଏଫଡ଼ିଆଇ ପ୍ରବାହରେ ମଧ୍ୟ ଅତ୍ୟଧିକ ଅଭିବୃଦ୍ଧି ହୋଇଛି । 2016-17 ରେ ଏହା 60 ବିଲିୟନ ଆମେରିକୀୟ ଡଲାରରେ ପହଂଚିଛି ।


    ବନ୍ଧୁଗଣ


    ଭାରତ ହେଉଛି ବୃହତ୍ ରାଷ୍ଟ୍ର । ତେଣୁ ବିକାଶ କଥା ଆସିଲେ , କିଛି ବି ପର୍ଯ୍ୟାପ୍ତ ନୁହେଁ । ଆମ ପାଖରେ ଅନେକ ସ୍ୱପ୍ନ ଅଛି ଓ ଏସବୁ ସ୍ୱପ୍ନ ବହୁତ ବଡ଼ । ମାତ୍ର ସମୟ ସ୍ୱଳ୍ପ ଓ ଏହା ଆପଣମାନଙ୍କ ପାଇଁ ସୁଯୋଗ ।


    ଏହି ସୁଯୋଗ ଲକ୍ଷ ଲକ୍ଷ ଘର ନିର୍ମାଣଠାରୁ ଆରମ୍ଭ କରି ଶତାଧିକ ସ୍ମାର୍ଟ ସିଟିର ସ୍ଥାପନ ପାଇଁ । ରେଳବାଇ ନେଟୱାର୍କ ଓ ଷ୍ଟେସନର ଆଧୁନିକୀକରଣ , ହାଇସ୍ପିଡ୍ ରେଲ୍ କରିଡରର ନିର୍ମାଣ , ଅକ୍ଷୟ ଶକ୍ତିର ଉତ୍ପାଦନ ସହ ଏହାର ଯୋଗାଣ ନେଟୱାର୍କ ରହିଛି । ଏହା ବ୍ୟତୀତ ଜାତୀୟ ରାଜପଥ , ବ୍ରିଜ୍ ଓ ସାମଗ୍ରିକ ସହରାଂଚଳ ପରିବହନ ବ୍ୟବସ୍ଥା , ସ୍କୁଲ , ହସ୍ପିଟାଲ ଓ ଦକ୍ଷତା ପ୍ରଶିକ୍ଷଣ ପ୍ରତିଷ୍ଠାନର ଅଧିକ ଆବଶ୍ୟକତା ରହିଛି ।


    ଆମେ ଆମର ଲୋକଙ୍କୁ ଡିଜିଟାଲ ଭାରତ ଓ ଦକ୍ଷତା ଭାରତ ଭଳି ଅଭିଯାନ ମାଧ୍ୟମରେ ସେମାନଙ୍କୁ ସଶକ୍ତ କରିବା ପାଇଁ ପ୍ରୟାସ କରୁଛୁ । ଯୁବ ଶକ୍ତିକୁ ସମ୍ପୂର୍ଣ୍ଣ ଭାବେ ବାନ୍ଧି ରଖିବା ପାଇଁ ଆମେ ଷ୍ଟାର୍ଟଅପ୍ ଇଣ୍ଡିଆ ଓ ଷ୍ଟାଣ୍ଡଅପ୍ ଇଣ୍ଡିଆ ଅଭିଯାନ ଚଳାଇଛୁ ।


    ଚାନ୍ସେଲର ମର୍କେଲ ଓ ବନ୍ଧୁଗଣ


    2015 ଏପ୍ରିଲରେ ମୁଁ ଯେତେବେଳେ କହିଥିଲି , ସେତେବେଳେ ଆମର ସୁଧାର ପ୍ରକ୍ରିୟା ମାତ୍ର ଆରମ୍ଭ ହୋଇଥିଲା । ଏବେ ମୁଁ କହିପାରିବି ଯେ ଆମେ ଏହାର ଏକ ବୃହତ୍ ଅଂଶବିଶେଷକୁ ପୂରଣ କରିସାରିଛୁ । ଅବଶ୍ୟ ଦ୍ରୁତ ଓ ଉନ୍ନତ ଶୈଳୀରେ ଆମେ ଅଧିକରୁ ଅଧିକ କରିବା ପାଇଁ ପ୍ରତିଶ୍ରୁତିବଦ୍ଧ । ମୋର ଦୃଢ଼ ବିଶ୍ୱାସ କରେ ଯେ ଆମେ ଏଭଳି ପ୍ରକାରର ସୁଧାରକୁ ବୁଝିବା ପାଇଁ ଆମକୁ ସଂସ୍ଥାଗତ ନେଟୱାର୍କ ସ୍ଥାପନ କରିବା ଉଚିତ୍ । ଆମର ଦୁଇ ଦେଶର ଅନ୍ତର୍ନିହିତ ଆର୍ଥିକ କ୍ଷମତାର ଲାଭ ଉଠାଇବାର ଆବଶ୍ୟକତା ରହିଛି । ଶେଷରେ ମୁଁ ଅଧିକରୁ ଅଧିକ ଜର୍ମାନ ସହଯୋଗୀ ଓ କମ୍ପାନୀକୁ ଭାରତକୁ ଆମନ୍ତ୍ରିତ କରୁଛି ।


    ଆମର ଗତି , ଇଚ୍ଛା ଓ ସ୍ୱପ୍ନ ଯୋଗୁ ଉଲ୍ଲେଖନୀୟ ବ୍ୟବସାୟିକ ସୁଯୋଗ ସୃଷ୍ଟି ହୋଇଛି । ପୂର୍ବରୁ କେବେ ଭାରତ ଏଭଳି ବ୍ୟବସାୟ ପାଇଁ ପ୍ରସ୍ତୁତ ନଥିଲା । ଆମେ ଏବେ ଉଡ଼ିବା ସ୍ଥିତିରେ ରହିଛୁ । ତେଣୁ ଆମର ଗଣତାନ୍ତ୍ରିକ ମୂଲ୍ୟବୋଧ ଓ ସଚେତ ନ୍ୟାୟପାଳିକା ବ୍ୟବସ୍ଥା ଆପଣଙ୍କ ନିବେଶର ସୁରକ୍ଷାକୁ ସୁନିଶ୍ଚିତ କରାଇବ ।


    ମୁଁ ଆପଣମାନଙ୍କୁ ଆଶ୍ୱସ୍ତ କରୁଛି ଯେ ଆମେ ଆପଣମାନଙ୍କ ପ୍ରୟାସକୁ ସଫଳ କରିବା ପାଇଁ ଆପଣଙ୍କ ସହ ହାତରେ ହାତ ମିଳାଇ କାମ କରିବୁ ।


    ଧନ୍ୟବାଦ


    **********


    

    
    (Release ID: 1491583) Visitor Counter : 2