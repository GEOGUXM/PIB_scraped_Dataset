      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସାରା ଦେଶର ପେଟ୍ରୋଲ୍ ପମ୍ପରେ ଅଚାନକ ଚଢ଼ାଉ କରାଯିବ: ଶ୍ରୀ ଧର୍ମେନ୍ଦ୍ର ପ୍ରଧାନ
      • ଉପଭୋକ୍ତାଙ୍କୁ ପ୍ରାଧାନ୍ୟ, ଦୋଷୀଙ୍କ ବିରୋଧରେ କଡ଼ା କାର୍ଯ୍ୟାନୁଷ୍ଠାନ
      
      • ଉତ୍ତରପ୍ରଦେଶର ସମସ୍ତ ପେଟ୍ରୋଲ ପମ୍ପକୁ ପୁଣି ଥରେ ଯାଞ୍ଚ କରିବ ସ୍ୱତନ୍ତ୍ର ଟାସ୍କଫୋର୍ସ: ପେଟ୍ରୋଲିୟମ୍ ମନ୍ତ୍ରୀ
      Posted On: 01 MAY 2017 11:47PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ୍ ଏବଂ ପ୍ରାକୃତିକ ବାଷ୍ପ ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଗଣମାଧ୍ୟମକୁ ସମ୍ବୋଧିତ କରି କହିଥିଲେ ଯେ ଲକ୍ଷ୍ନୌର ପେଟ୍ରୋଲ ପମ୍ପଗୁଡ଼ିକରେ କମ୍ ତେଲ ଦିଆଯାଉଥିବା ର୍ୟାକେଟ୍ରେ ସଂପୃକ୍ତ ଲୋକଙ୍କ ମୁଖା ଖୋଲିଥିବା ଉତରପ୍ରଦେଶ ଟାସ୍କଫୋର୍ସର କାର୍ଯ୍ୟ ପ୍ରଶଂସନୀୟ । ଇଲେକ୍ଟ୍ରୋନିକ୍ ଚିପ୍ ବ୍ୟବହାର କରି ମେସିନ୍ରେ ଗଡ଼ବଡ଼ କରିବା ସହ ତେଲ କମ୍ ଯୋଗାଇବାର ସୂଚନା ମିଳିବା ପରେ 11 ଟି ପେଟ୍ରୋଲ୍ ପମ୍ପରେ ଚଢ଼ାଉ କରାଯାଇଥିଲା । ଏଥିମଧ୍ୟରୁ 9 ଟି ପେଟ୍ରୋଲ୍ ପମ୍ପରେ ଇଲେକ୍ଟ୍ରୋନିକ୍ ଚିପ୍ ମିଳିଥିଲା । ଯେଉଁଥିରେ 3 ଟି ଆଇଓସିଏଲ୍ ଓ 6 ଟି ବିପିସିଏଲ୍ ପେଟ୍ରୋଲ୍ ପମ୍ପ ଥିଲା ।

    
    ମନ୍ତ୍ରୀ ମହୋଦୟ କହିଥିଲେ ଯେ ସେ ଏହି ପ୍ରସଙ୍ଗରେ ଉତ୍ତରପ୍ରଦେଶ ମୁଖ୍ୟମନ୍ତ୍ରୀ, ମୁଖ୍ୟ ସଚିବ ଏବଂ ଉତ୍ତରପ୍ରଦେଶର ଡିଜିପିଙ୍କ ସହିତ ଆଲୋଚନା କରିଥିଲେ । କେନ୍ଦ୍ର ଏବଂ ରାଜ୍ୟ ସରକାରଙ୍କ ପକ୍ଷରୁ ମିଳିତ ଚଢ଼ାଉ କରାଯିବା ପରିପ୍ରେକ୍ଷୀରେ ଏକ ବୈଠକ ଆୟୋଜନ କରାଯିବା ଲାଗି ନିଷ୍ପତ୍ତି ହୋଇଛି । ଉତ୍ତରପ୍ରଦେଶ ମୁଖ୍ୟ ଶାସନ ସଚିବ ଏଥିରେ ଅଧ୍ୟକ୍ଷତା କରିବେ ଏବଂ ପେଟ୍ରୋଲିୟମ୍ ଓ ପ୍ରାକୃତିକ ଗ୍ୟାସ ମନ୍ତ୍ରଣାଳୟ ତଥା ତୈଳ ବିପଣନ କମ୍ପାନୀଗୁଡ଼ିକର ପ୍ରତିନିଧି ଏଥିରେ ଭାଗନେବେ ।
    
    ମନ୍ତ୍ରୀ ମହୋଦୟ କହିଥିଲେ ଯେ ଉତ୍ତରପ୍ରଦେଶରେ ଥିବା ସମସ୍ତ ପେଟ୍ରୋଲପମ୍ପ୍ ଗୁଡ଼ିକରେ ସ୍ୱତନ୍ତ୍ର ଟାସ୍କଫୋର୍ସ, ଓଜନ ଏବଂ ମାପ ବିଭାଗ, ସାଧାରଣ ବଣ୍ଟନ ବିଭାଗ ଏବଂ ତେଲ କମ୍ପାନୀଗୁଡ଼ିକର ଏକ ଟିମ୍ ଦ୍ୱାରା ପୁଣି ଥରେ ଯାଞ୍ଚ କରାଯିବ । ଏଥିସହିତ ଦେଶବ୍ୟାପୀ ଥିବା ବିଭିନ୍ନ ପେଟ୍ରୋଲ୍ ପମ୍ପରେ ଅଚାନକ ଯାଞ୍ଚ କରାଯିବ ।
    
    ଶ୍ରୀ ପ୍ରଧାନ କହିଥିଲେ ଯେ ଉପଭୋକ୍ତାଙ୍କ ହିତ ସର୍ବୋଚ୍ଚ ଏବଂ ମେସିନରେ ଗଡ଼ବଡ଼ି କରି ତେଲ କମ୍ ଦେବା ଅଭିଯୋଗରେ ଦୋଷୀ ସାବ୍ୟସ୍ତ ହେଲେ କଠୋର କାର୍ଯ୍ୟାନୁଷ୍ଠାନ ଗ୍ରହଣ କରାଯିବ ।

    ***********


    

    
    (Release ID: 1489026) Visitor Counter : 2