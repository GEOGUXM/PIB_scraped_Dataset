      ଶକ୍ତି ମନ୍ତ୍ରଣାଳୟ

      2018 ସୁଦ୍ଧା ଅବଶିଷ୍ଟ ଗ୍ରାମକୁ ବିଦ୍ୟୁତ ସଂଯୋଗୀକରଣ କରାଯିବ: ପିୟୁଷ ଗୋୟଲ
      Posted On: 03 MAY 2017 7:41PM by PIB Bhubaneshwar


    ଶକ୍ତିକୁ ଆଧାର କରି ଏହାର ଚତୁଃପାଶ୍ୱର୍ରେ ଏକ ପରିତନ୍ତ୍ର ସୃଷ୍ଟି କରାଯାଇ ପାରିବ ଯାହାକି ଭାରତର ପ୍ରତ୍ୟେକ ନାଗରିକଙ୍କୁ ଏକ ଗୁଣାତ୍ମକ ଜୀବନ ଦେଇପାରିବ : ଶ୍ରୀ ପିୟୁଷ ଗୋୟଲ


    “ ଶକ୍ତିକୁ ଆଧାର କରି ଏହାର ଚତୁଃପାଶ୍ୱର୍ରେ ଏକ ପରିତନ୍ତ୍ର ତିଆରି କରାଯାଇ ପାରେ ଯାହାକି ଭାରତର ପ୍ରତ୍ୟେକ ନାଗରିକଙ୍କୁ ଏକ ଗୁଣାତ୍ମକ ଜୀବନ ପ୍ରଦାନ କରିବ । ” ଆଜି ଏଠାରେ ଅନୁଷ୍ଠିତ ଦୁଇଦିନିଆ ରାଜ୍ୟ ଶକ୍ତିମନ୍ତ୍ରୀମାନଙ୍କ ସମ୍ମିଳନୀରେ ଉଦ୍ବୋଧନ ଦେଇ ଶକ୍ତି , କୋଇଲା , ଅକ୍ଷୟ ଶକ୍ତି ଏବଂ ଖଣି ( ସ୍ୱାଧୀନ ଦାୟିତ୍ୱ ) ରାଷ୍ଟ୍ରମନ୍ତ୍ରୀ ଶ୍ରୀ ପିୟୁଷ ଗୋଏଲ କହିଲେ ଯେ ଶକ୍ତି , କୋଇଲା , ଅକ୍ଷୟ ଶକ୍ତି ଏବଂ ଖଣି କ୍ଷେତ୍ରରେ ରାଜ୍ୟ ସରକାର ଓ କେନ୍ଦ୍ରଶାସିତ ଅଞ୍ଚଳମାନେ ଗତ 6 ମାସ ମଧ୍ୟରେ ଯେଉଁ କାର୍ଯ୍ୟ ସବୁ କରିଛନ୍ତି ତାହାର ସମୀକ୍ଷା କରିବା ଏହି ସମ୍ମିଳନୀର ଉଦ୍ଦେଶ୍ୟ । ପୁନଶ୍ଚ ଶ୍ରୀ ଗୋଏଲ ପ୍ରକାଶ କଲେ ଯେ ଭାରତର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅନ୍ତର୍ଦ୍ଦୁଷ୍ଟି ଅନୁଯାୟୀ ନିର୍ଦ୍ଧିଷ୍ଟ ସମୟ ସୀମା ମଧ୍ୟରେ ସମସ୍ତଙ୍କୁ ସୁଲଭ ମୂଲ୍ୟରେ 24 ଘଂଟା ଗୁଣାତ୍ମକ ବିଜୁଳି ଯୋଗାଇ ଦେବା ନେଇ ନୂତନ ନୀତି ନିର୍ଦ୍ଧାରଣ କରିବା ମଧ୍ୟ ଏହି ସମ୍ମିଳନୀର ଉଦ୍ଦେଶ୍ୟ ।


    ଉଦ୍ଘାଟନୀ ସମ୍ମିଳନୀକୁ ସମ୍ବୋଧିତ କରି ମନ୍ତ୍ରୀ କହିଥିଲେ ଯେ 24 ଘଣ୍ଟା ବିଦ୍ୟୁତ ଯୋଗାଇ ଦେବା ନେଇ ରହିଥିବା ଆହ୍ୱାନ ଏପର୍ଯ୍ୟନ୍ତ ଶେଷ ହୋଇ ନାହିଁ ଏବଂ ଦେଶରେ ଅବଶିଷ୍ଟ 4141ଟି ଗ୍ରାମକୁ ବିଦ୍ୟୁତ ସଂଯୋଗ ପ୍ରଦାନ କରିବା ଲାଗି ଶେଷ ପ୍ରୟାସର ଆବଶ୍ୟକତା ରହିଛି ।


    ଭରତରେ ଶକ୍ତି କ୍ଷେତ୍ରରେ ସ୍ୱଚ୍ଛତା ଓ ଉତ୍ତରଦାୟିତ୍ୱ ଆଣିଥିବା କେତୋଟି ମୋବାଇଲ ଆପ ଓ ୱେବ ପୋର୍ଟାଲ ସମ୍ବନ୍ଧରେ ପ୍ରକାଶ କରି ଶ୍ରୀ ଗୋୟଲ କହିଲେ ଯେ ସ୍ୱଚ୍ଛତା ହେଉଛି ଏହି ସରକାରଙ୍କର ଏକ ବିଶେଷ ପରିଚୟ । କେନ୍ଦ୍ର ଓ ରାଜ୍ୟମାନଙ୍କ ମଧ୍ୟରେ ଏକ ସାମୂହିକ , ପାରସ୍ପରିକ ଓ ସହାୟତାମୂଳକ ପ୍ରକ୍ରିୟା ଗଠନ ଲାଗି ମନ୍ତ୍ରୀ ଉପସ୍ଥିତ ସମ୍ମାନୀୟ ପ୍ରତିନିଧିମାନଙ୍କୁ ଉତ୍ସାହିତ କରିଥିଲେ । ଏହାଫଳରେ ଦେଶରେ ଏକ ଦୁର୍ନୀତି ମୁକ୍ତ ଶକ୍ତି କ୍ଷେତ୍ର ସୃଷ୍ଟି କରାଯାଇ ପାରିବ ବୋଲି ସେ କହିଥିଲେ ।


    ଏହି ସମ୍ମିଳନୀରେ 23 ଟି ରାଜ୍ୟ ଏବଂ କେନ୍ଦ୍ରଶାସିତ ଅଂଚଳର ମନ୍ତ୍ରୀ ଓ ବରିଷ୍ଠ ସରକାରୀ ଅଧିକାରୀମାନେ ଯୋଗ ଦେଇଥିଲେ । ଏହି ଅବସରରେ ଶକ୍ତି ସଚିବ ଶ୍ରୀ ପିକେ ପୁଜାରି , ଖଣି ସଚିବ ଶ୍ରୀ ଅରୁଣ କୁମାର , ଅକ୍ଷୟ ଶକ୍ତି ସଚିବ ଶ୍ରୀ ରାଜୀବ କାପୁର , ମନ୍ତ୍ରଣାଳୟ ଗୁଡ଼ିକର ବରିଷ୍ଠ ପଦାଧିକାରୀ ଏବଂ ଏଗୁଡ଼ିକ ଅଧୀନରେ ଥିବା ସିପିଏସୟୁ ଗୁଡ଼ିକ ଯୋଗ ଦେଇଥିଲେ ।


    ******

    
    
    (Release ID: 1489270) Visitor Counter : 3