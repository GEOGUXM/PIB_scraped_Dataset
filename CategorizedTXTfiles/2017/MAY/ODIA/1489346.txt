      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଭାରତୀୟ ଅପରେଟିଂ କମ୍ପାନୀଗୁଡ଼ିକରେ ମେସର୍ସ ଟ୍ୱିନ୍ ଷ୍ଟାର୍ ଟେକ୍ନୋଲଜି ଲିମିଟେଡର ପ୍ରତ୍ୟକ୍ଷ ବୈଦେଶିକ ପୁଞ୍ଜି ନିବେଶ ପ୍ରସ୍ତାବକୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 03 MAY 2017 6:42PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତୀୟ କେନ୍ଦ୍ର କ୍ୟାବିନେଟ କମିଟି ବୈଠକରେ ମରିସସର ଟ୍ୱିନ୍ ଷ୍ଟାର୍ ଓଭରସିଜ୍ ଲିମିଟେଡ ଠାରୁ 9 ହଜାର କୋଟି ଟଙ୍କା (2025 ମାର୍ଚ୍ଚ ପୂର୍ବରୁ କିମ୍ବା ସୁଦ୍ଧା) ମେସର୍ସ ଟ୍ୱିନ୍ ଷ୍ଟାର ଟେକ୍ନୋଲଜି ଲିମିଟେଡର ପ୍ରତ୍ୟକ୍ଷ ବୈଦେଶିକ ପୁଞ୍ଜି ନିବେଶ(ଏଫଡିଆଇ) ପ୍ରସ୍ତାବକୁ ଅନୁମୋଦନ ମିଳିଛି । ଏହି ନିବେଶ ଇକ୍ୟୁଟି , ବାଧ୍ୟତାମୂଳକ ପରିବର୍ତ୍ତନଶୀଳ ଡିବଂଚର , ବାଧ୍ୟତାମୂଳକ ପରିବର୍ତ୍ତନଶୀଳ ପସନ୍ଦଯୋଗ୍ୟ ଶେୟାର ଏବଂ ଡାଉନଷ୍ଟ୍ରିମ ନିବେଶ ଲାଗି ଅନ୍ୟ ଏଫଡିଆଇ ସଂକ୍ରାନ୍ତୀୟ ଉପାଦାନ ମାଧ୍ୟମରେ କରାଯିବ । ସ୍ୱୟଂକ୍ରିୟ ପନ୍ଥାରେ ଏଫଡିଆଇ ଗ୍ରହଣ କରିବା ଲାଗି ଯୋଗ୍ୟ ବିବେଚିତ ତଥା ସମ୍ପୃକ୍ତ ଥିବା ଟ୍ୱିନ୍ ଷ୍ଟାର୍ ଡିସପ୍ଲେ ଟେକ୍ନୋଲଜି ଏବଂ ଅନ୍ୟ ଭାରତୀୟ କାର୍ଯ୍ୟକ୍ଷମ କମ୍ପାନୀରେ ଏହି ନିବେଶ କରାଯିବ ।


    ଏହାଦ୍ୱାରା ଦେଶରେ (2025 ମାର୍ଚ୍ଚ ସୁଦ୍ଧା କିମ୍ବା ପୂର୍ବରୁ) 9 ହଜାର କୋଟି ଟଙ୍କାର ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶ ଏବଂ 30 ହଜାର ଲୋକଙ୍କୁ ପ୍ରତ୍ୟକ୍ଷ ଏବଂ ପରୋକ୍ଷ ନିଯୁକ୍ତି ସୁଯୋଗ ମିଳିବ ।


    **********

    
    
    (Release ID: 1489346) Visitor Counter : 4