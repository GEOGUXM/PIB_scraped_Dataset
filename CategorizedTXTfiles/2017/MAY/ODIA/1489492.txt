      ଜାହାଜ ଚଳାଚଳ ମନ୍ତ୍ରଣାଳୟ

      ବହୁମୁଖୀ ଜଳପଥରେ ମାଲ ପରିବହନ ଆରମ୍ଭ: ରୂପନାରାୟଣ ନଦୀରୁ ଗଙ୍ଗା ଉପକୂଳ ପର୍ଯ୍ୟନ୍ତ ଜାହାଜ ଚଳାଚଳ
      Posted On: 06 MAY 2017 7:54PM by PIB Bhubaneshwar


    ଭାରତ ଅନ୍ତର୍ଦେଶୀୟ ଜଳପଥ କର୍ତ୍ତୃପକ୍ଷ ( IWAI )ର ଜାହାଜ ଏମଭି ଭି ଭି ଗିରି 240 ଟନ୍ ସିମେଣ୍ଟ ପରିବହନ କରି 2017 ମସିହା ଏପ୍ରିଲ 23 ତାରିଖରେ ପଶ୍ଚିମବଙ୍ଗର ପୂର୍ବ-ମେଦିନୀପୁର ଜିଲ୍ଲା ଅନ୍ତର୍ଗତ କୋଲାଘାଟରୁ ବିହାରର ଭାଗଲପୁର ପର୍ଯ୍ୟନ୍ତ ଯାତ୍ରାରମ୍ଭ କରିଛି । ଜାହାଜଟି ରୂପନାରାୟଣ ନଦୀ (ଜାତୀୟ ଜଳପଥ- 86 )ରୁ ଯାତ୍ରାରମ୍ଭ କରିଛି ଏବଂ ଏହା ପହଞ୍ଚିବ ଗଙ୍ଗା ନଦୀ (ଜାତୀୟ ଜଳପଥ- 1 ) ଦେଇ ଭାଗଲପୁରରେ । ଦୁଇଟି ଭିନ୍ନ ଜାତୀୟ ଜଳପଥ ( 86 ଏବଂ 1 ) ମଧ୍ୟରେ ପ୍ରଥମ ଥର ପାଇଁ ସମନ୍ୱିତ ମାଲ ପରିବହନ ଆରମ୍ଭ ହୋଇଛି । ହଳଦିଆ ନିକଟ ଜିଓଖାଳି ଠାରେ ରୂପନାରାୟଣ ନଦୀ ଗଙ୍ଗା ନଦୀ ସହ ସଂଯୁକ୍ତ ହୋଇଛି । ଫେରନ୍ତା ପଥରେ ଏହି ଜାହାଜ ଫ୍ଲାଏ ଆସ୍ ଏବଂ କୋଇଲା ଆଣିବ ।


    ଏକ ବେସରକାରୀ ସିମେଣ୍ଟ କମ୍ପାନି ବାର୍ଷିକ 1.20 ଲକ୍ଷ ଟନ୍ ସିମେଣ୍ଟ ପଶ୍ଚିମବଙ୍ଗର ପୂର୍ବ-ମେଦିନୀପୁର ଜିଲ୍ଲା ଅନ୍ତର୍ଗତ ଶାଳବଣିସ୍ଥିତ କାରଖାନାରୁ ଗଙ୍ଗା ନଦୀ (ଜାତୀୟ ଜଳପଥ -1) ଦେଇ ଝାଡ଼ଖଣ୍ଡ ଏବଂ ବିହାରକୁ ପରିବହନ ପାଇଁ ପ୍ରତିଶ୍ରୁତି ଦେଇଛି ।


    ଏହା ପୂର୍ବରୁ ଚଳିତ ବର୍ଷ ଏମଭି ଜାକିର ହୁସେନ ନାମକ ଜାହାଜ ହଳଦିଆରୁ ପାଟନା ପର୍ଯ୍ୟନ୍ତ 350 ଟନ୍ ର ସିମେଣ୍ଟ ପରିବହନ କରିଥିଲା । ଜାତୀୟ ଜଳପଥ-1 (ଗଙ୍ଗା ନଦୀ) ଦେଇ ନିୟମିତ ଜାହାଜରେ ମାଲ ପରିବହନ ପାଇଁ ସରକାର ଯୋଜନା କରିଛନ୍ତି ।


    ଜଳମାର୍ଗ ବିକାଶ ପ୍ରକଳ୍ପ ଅଧୀନରେ ଜାତୀୟ ଜଳପଥ- 1 ର ବିକାଶ ହେବା ପରେ ଅନେକ ସିମେଣ୍ଟ କମ୍ପାନି ଗଙ୍ଗା ନଦୀରେ ମାଲ ପରିବହନ ପାଇଁ ଆଗ୍ରହ ପ୍ରକାଶ କରିଛନ୍ତି । ବିଶ୍ୱବ୍ୟାଙ୍କର ପ୍ରାୟ 5369 କୋଟି ଟଙ୍କାର ସହାୟତାରେ ଏହି ପ୍ରକଳ୍ପ କାର୍ଯ୍ୟକାରୀ ହେଉଛି ।


    *************

    
    
    (Release ID: 1489492) Visitor Counter : 2