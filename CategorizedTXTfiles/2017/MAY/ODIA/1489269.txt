      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଫିଫା 17 ବର୍ଷରୁ କମ ବିଶ୍ୱକପ
      ମେ 5ରେ କୋଲକାତା ଗସ୍ତ କରିବେ କ୍ରୀଡ଼ା ମନ୍ତ୍ରୀ ବିଜୟ ଗୋଏଲ

      Posted On: 02 MAY 2017 7:37PM by PIB Bhubaneshwar

    2017 ଅକ୍ଟୋବର 6 - 28 ମଧ୍ୟରେ ଭାରତର 6ଟି ସହର - ଦିଲ୍ଲୀ , ନଭି ମୁମ୍ବାଇ , କୋଲକାତା , ଗୋଆ , କୋଚି ଏବଂ ଗୌହାଟୀରେ ଫିଫା 17ବର୍ଷରୁ କମ ବିଶ୍ୱକପ 2017 ଅନୁଷ୍ଠିତ ହେବ । ଏ ନେଇ ବିବରଣୀ ପ୍ରକାଶ ପାଇଛି ଯେ କେତୋଟି ସ୍ଥାନରେ ପ୍ରସ୍ତୁତି ଠିକ ଭାବେ ହୋଇନାହିଁ । ଯୁବ ବ୍ୟାପାର ଏବଂ କ୍ରୀଡ଼ା ( ସ୍ୱାଧୀନ ଦାୟିତ୍ୱ ) ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ଗୋଏଲ ଏଇ ନିକଟରେ କେରଳର କୋଚି ଗସ୍ତରେ ଯାଇଥିଲେ । ଯେଉଁ ଗତିରେ ପ୍ରସ୍ତୁତି କାର୍ଯ୍ୟ ଚାଲିଛି ତାହାକୁ ନେଇ ମନ୍ତ୍ରୀ ଅସନ୍ତୋଷ ପ୍ରକାଶ କରିଥିଲେ । ତେଣୁ ଏ ନେଇ ସମସ୍ତ ସଂପୃକ୍ତ ଅଧିକାରୀଙ୍କୁ ଭେଟି କାର୍ଯ୍ୟ ସମାପ୍ତି ପାଇଁ ଆଉ ଅଧିକ ସମୟ ସୀମା ବୃଦ୍ଧି କରାଯିବ ନାହିଁ ଓ ସମସ୍ତ ଆୟୋଜନକୁ 2017ମେ 15ସୁଦ୍ଧା ସମାପ୍ତ କରିବାକୁ ସେ ନିର୍ଦ୍ଦେଶ ଦେଇଥିଲେ । ଶ୍ରୀ ଗୋଏଲ ମଧ୍ୟ କେରଳ ମୁଖ୍ୟମନ୍ତ୍ରୀ ଓ କେରଳ ସରକାରଙ୍କ କ୍ରୀଡ଼ା ମନ୍ତ୍ରୀଙ୍କୁ ଭେଟିଥିଲେ । ସେମାନଙ୍କ ସ୍ତରରେ ସମୀକ୍ଷା କରି ବାକି ପଡିଥିବା କାର୍ଯ୍ୟକୁ ସମାପ୍ତ କରିବା ପାଇଁ ନିଶ୍ଚିତ୍ତ କରିବା ଲାଗି ଶ୍ରୀ ଗୋଏଲ ସେମାନଙ୍କୁ ଅନୁରୋଧ କରିଥିଲେ । ମନ୍ତ୍ରୀଙ୍କୁ ଆଶ୍ୱାସନା ପ୍ରଦାନ କରାଯାଇଥିଲା ଯେ ତାଙ୍କ ଦ୍ୱାରା ସ୍ଥିର କରାଯାଇଥିବା ସମୟ ସୀମା 2017 ମେ 15କୁ ସମ୍ମାନ ଦିଆଯିବ ଓ ଏହି ତାରିଖ ପରେ ସମାପ୍ତ ହେବା ପାଇଁ ଆଉ କୌଣସି କାର୍ଯ୍ୟ ବାକି ରହିବ ନାହିଁ ।


    ମେ ୫ରେ ଏହିପରି ଏକ ଗସ୍ତରେ ମନ୍ତ୍ରୀ କୋଲକାତା ଯିବେ । ଏହି ଗସ୍ତ ସମୟରେ ମନ୍ତ୍ରୀ ଫିଫା 17 ବର୍ଷରୁ କମ ବିଶ୍ୱକପ ପ୍ରତିଯୋଗିତା ଓ ଅଭ୍ୟାସ ପାଇଁ ସ୍ଥିର କରାଯାଇଥିବା ଗ୍ରାଉଣ୍ଡକୁ ବୁଲି ଦେଖିଯିବାର ସମ୍ଭାବନା ରହିଛି ।


    ଫୁଟବଲକୁ ଲୋକପ୍ରିୟ କରାଇବା ପାଇଁ ଓ ଫିଫା 17 ବର୍ଷରୁ କମ ବିଶ୍ୱକପକୁ ସଫଳ କରିବା ବାବଦରେ ମତ ନେବା ପାଇଁ ସେ ବରିଷ୍ଠ ଫୁଟବଲ ଖେଳାଳି , ପଶ୍ଚିମବଙ୍ଗ ମୁଖ୍ୟମନ୍ତ୍ରୀ , ଯୁବ ସେବା ଏବଂ କ୍ରୀଡ଼ାମନ୍ତ୍ରୀଙ୍କୁ ଭେଟିବେ ।


    *********

    
    
    (Release ID: 1489269) Visitor Counter : 2