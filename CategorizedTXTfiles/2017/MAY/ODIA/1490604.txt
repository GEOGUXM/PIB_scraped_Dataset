      ସଂସ୍କୃତି ମନ୍ତ୍ରଣାଳୟ

      ସ୍ୱଚ୍ଛ ଭାରତ ଆପର ଶୁଭାରମ୍ଭ
      ସ୍ୱଚ୍ଛତା ସମ୍ପର୍କିତ ରିପୋର୍ଟ ସିଧାସଳଖ ସଂପୃକ୍ତ ଅଧିକାରୀଙ୍କୁ ପଠାଇହେବ

      Posted On: 24 MAY 2017 3:11PM by PIB Bhubaneshwar

    ସ୍ୱଚ୍ଛ ଭାରତ ଅଭିଯାନରେ ଜନସାଧାରଣଙ୍କୁ ସକ୍ରିୟ ଭାବେ ସାମିଲ କରିବା ଉଦ୍ୟୋଶ୍ୟରେ ଏକ ଆପ୍ ପ୍ରସ୍ତୁତ କରାଯାଇଛି । ମଙ୍ଗଳବାର ସ୍ୱଚ୍ଛ ଭାରତ ଆପ୍ର ଶୁଭାରମ୍ଭ ନ୍ୟାସନାଲ ମ୍ୟୁଜିୟମଠାରେ ସଂସ୍କୃତି ରାଷ୍ଟ୍ର ମନ୍ତ୍ରୀ ଡକ୍ଟର ମହେଶ ଶର୍ମା କରିଛନ୍ତି ।


    ବର୍ତ୍ତମାନ ଏହି ଆପ କେବଳ ଆଣ୍ଡ୍ରଏଡ ମୋବାଇଲ ଫୋନରେ ଗୁଗୁଲ ପ୍ଲେ ଷ୍ଟୋରରୁ ଡାଉନଲୋଡ କରିହେବ । ଏହି ଆପରେ ଫିଜିକାଲ ୱେବର ଅବଧାରଣାକୁ କାର୍ଯ୍ୟକାରୀ କରାଯାଇପାରିବ । ଆପ ଡାଉନଲୋଡ କରିଥିବା ବ୍ୟକ୍ତି ଯେକୌଣସି ସ୍ମାରକୀ ବା ସଂଗ୍ରହାଳୟରେ ଥିଲାବେଳେ ଏହି ଆପ୍ ସ୍ୱଚ୍ଛ ଭାରତ ଅଭିଯାନ ବିଷୟରେ ସୂଚନା ପ୍ରଦାନ କରିବ ଏବଂ ଆଖ ପାଖରେ ଆବର୍ଜନାର ରିପୋର୍ଟ ପ୍ରଦାନ କରିବା ପାଇଁ ସୂଚିତ କରାଇବ । ସଂପୃକ୍ତ ବ୍ୟକ୍ତିଙ୍କୁ କେବଳ ତାଙ୍କ ମୋବାଇଲ ଡିଭାଇସର ବ୍ଲୁ ଟୁଥ ଖୋଲା ରଖିବାକୁ ହେବ । ଯଦି ଆପଣ ଆପ୍ ଡାଉନଲୋଡ କରି ନାହାଁନ୍ତି ତେବେ ଆପଣଙ୍କୁ ଗୁଗୁଲ ଜରିଆରେ ସ୍ୱଚ୍ଛ ଭାରତ ଅଭିଯାନ ବିଷୟରେ ସୂଚନା ପ୍ରଦାନ କରାଯିବ ଏବଂ ଏହା ଆପଣଙ୍କୁ ଆପ ଡାଉନଲୋଡ କରିବା ପାଇଁ ଲିଙ୍କ ପ୍ରଦାନ କରିବ । ଆପ୍ ଓପନ କଲାପରେ ଏହା ଆବର୍ଜନାର ଫଟୋ ଉଠାଇବା ପାଇଁ ସୂଚନା ଦେବ ଏବଂ ଏହା ଉପରେ ଟିପ୍ପଣୀ ଲେଖି ସବମିଟ କରିବା ପାଇଁ ସୂଚିତ କରିବ । ଏହି ରିପୋର୍ଟ ସିଧାସଳଖ ସଂପୃକ୍ତ ଅଧିକାରୀଙ୍କ ପାଖକୁ ଚାଲିଯିବ ।


    ଏହି ଆପ ସଂସ୍କୃତି ମନ୍ତ୍ରଣାଳୟ ଦ୍ୱାରା ପରିଚାଳନା କରାଯିବ ଏବଂ ସ୍ୱଚ୍ଛତା କ୍ଷେତ୍ରରେ ନାଗରିକମାନଙ୍କର ଗୁରୁତ୍ୱପୂର୍ଣ୍ଣ ଭୂମିକା ନିର୍ବହନ କରିବ ।


    ***************

    
    
    (Release ID: 1490604) Visitor Counter : 3