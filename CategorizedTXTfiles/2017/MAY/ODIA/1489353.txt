      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ପ୍ରଥମ ପବନ ନିଲାମୀ ଯୋଜନା ଲାଗି ରାଜିନାମା ପତ୍ର ସ୍ୱାକ୍ଷର
      1000 ମେଗାୱାଟର ଆଉ ଏକ ପବନ ନିଲାମୀ ଯୋଜନା ଘୋଷଣା

      Posted On: 04 MAY 2017 8:10PM by PIB Bhubaneshwar

    ଏମଏନଆରଇର ପ୍ରଥମ ପବନ ନିଲାମୀ ଯୋଜନା ଅଧୀନରେ 1000 ମେଗାୱାଟ ପବନ ଶକ୍ତି କ୍ରୟ କରିବା ପାଇଁ ବାଣିଜ୍ୟିକ କମ୍ପାନୀ ପିଟିସି , ଭାରତ ଏବଂ ଉତ୍ତର ପ୍ରଦେଶ , ବିହାର , ଝାଡଖଣ୍ଡ , ଦିଲ୍ଲୀ , ଓଡିଶା ଏବଂ ଆସାମ ମଧ୍ୟରେ ଆଜି ଏକ ରାଜିନାମା ପତ୍ର ସ୍ୱାକ୍ଷରିତ ହୋଇଛି । ଶକ୍ତି , ନୂତନ ଓ ଅକ୍ଷୟ ଶକ୍ତି ଏବଂ ଖଣି ରାଷ୍ଟ୍ର ମନ୍ତ୍ରୀ ଏବଂ କେନ୍ଦ୍ରଶାସିତ ଅଂଚଳ ମଧ୍ୟରେ ହୋଇଥିବା ଦୁଇଦିନିଆ ସମ୍ମିଳନୀରେ ଏହି ସ୍ୱାକ୍ଷର ପର୍ବ ଅନୁଷ୍ଠିତ ହୋଇଥିଲା ।


    ଏହି ରାଜିନାମା ଅନୁଯାୟୀ ୟୁପିର ଡିସକମ 449.9 ମେଗାୱାଟ , ବିହାର 200 ମେଗାୱାଟ , ଝାଡଖଣ୍ଡ 200 ମେଗାୱାଟ , ଦିଲ୍ଲୀ 100 ମେଗାୱାଟ , ଆସାମ 100 ମେଗାୱାଟ ଏବଂ ଓଡିଶା 50 ମେଗାୱାଟ ପବନ ଶକ୍ତି କ୍ରୟ କରିବେ ।


    ପ୍ରଥମ ପବନ ନିଲାମ ଯୋଜନାରେ ଭାରତୀୟ ସୌରଶକ୍ତି ପରିଷଦ(ଏସଇସିଆଇ) 2017 ଏପ୍ରିଲ 5ରେ ସଫଳ ପବନ ଶକ୍ତି ବିକାଶକାରୀଙ୍କୁ ପୁରସ୍କାର ପତ୍ର (ଏଲଓଏ) ପ୍ରଦାନ କରିଛି । ଏଲଓଏ ପ୍ରଦାନ କରାଯିବାର 18 ମାସ ମଧ୍ୟରେ ଏହି ପ୍ରକଳ୍ପଗୁଡ଼ିକୁ ମାନ୍ୟତା ପ୍ରଦାନ କରାଯିବ ।


    ଇ-ରିଭର୍ସ ନିଲାମୀ ଦ୍ୱାରା ଦେଶରେ ପ୍ରଥମ ଥର ପାଇଁ ଏପରି ନିଲାମୀ ପ୍ରକ୍ରିୟା କରାଯାଇଛି ଏବଂ ଏହାର ସଫଳତା ଏହି ଘଟଣାରୁ ଜଣାପଡେ ଯେ କିଲୋୱାଟ ଘଂଟା ପିଛା 3.46 ଟଙ୍କାର ରେକର୍ଡ ସଂଖ୍ୟକ କମ ପରିମାଣର ମୂଲ୍ୟ ଲାଗିଛି ।


    ପ୍ରଥମ ପବନ ନିଲାମୀ ଯୋଜନାର ସଫଳତା ପରେ 1000 ମେଗାୱାଟ ସାମର୍ଥ୍ୟ ବିଶିଷ୍ଟ ପବନ ପ୍ରକଳ୍ପ ପାଇଁ ଏମଏନଆରଇ ଆଉ ଏକ ପର୍ଯ୍ୟାୟର ପବନ ନିଲାମୀ ଆରମ୍ଭ କରିଛି ।


    ଅଣ-ସୌରଶକ୍ତି ଆରପିଓର ଅନୁପାଳନ ପାଇଁ ଏହି ଯୋଜନାରେ ସମସ୍ତ ଅନ୍ତର୍ଭୁକ୍ତ ପକ୍ଷ ପବନ ଶକ୍ତି କ୍ରୟ କରିପାରିବେ । ପବନ କ୍ଷମ ଓ ପବନ ଅଣ-କ୍ଷମ ସମସ୍ତ ରାଜ୍ୟ ମଧ୍ୟରେ ପ୍ରଭେଦ କରାଯାଇଛି । ଏସଇସିଆଇ ନିର୍ବାଚିତ ପବନ ଶକ୍ତି ସୃଷ୍ଟିକାରୀ ଓ କ୍ରୟ କରୁଥିବା ଏକକ ମାନଙ୍କ ସହିତ ଶକ୍ତି କ୍ରୟ ରାଜିନାମା ସ୍ୱାକ୍ଷର କରିବ ।


    ପୁନଶ୍ଚ ବିଡିଂରେ ଅଂଶଗ୍ରହଣ ନକଲେ ମଧ୍ୟ କେନ୍ଦ୍ରୀୟ ସରକାରୀ କ୍ଷେତ୍ର (ସିପିଏସଇଏସ)ମାନଙ୍କ ପାଇଁ ଏହି ଯୋଜନାରେ ଅତିରିକ୍ତ ଶତକଡା 10 ପ୍ରତିଶତ କ୍ଷମତାର ବ୍ୟବସ୍ଥା ରହିବ । ତେବେ ବିଡିଂ ପ୍ରକ୍ରିୟାରେ ସେମାନଙ୍କୁ ସର୍ବନିମ୍ନ ମୂଲ୍ୟରେ ପବନ ଶକ୍ତି ଯୋଗାଣ କରିବାକୁ ପଡିବ ।


    ପୃଷ୍ଠଭୂମି


    1000 ମେଗାୱାଟ ଆଇଏସଟିଏସ ସଂଯୁକ୍ତ ପବନ ଶକ୍ତି ପ୍ରକଳ୍ପ ପ୍ରତିଷ୍ଠା ପାଇଁ ମନ୍ତ୍ରଣାଳୟ 2016 ଜୁନ 14ରେ ଏକ ଯୋଜନା ମଞ୍ଜୁର କରିଛି । ଏହାର ଉଦ୍ଦେଶ୍ୟ ରହିଛି ପ୍ରକଳ୍ପର ଆକାର ବୃଦ୍ଧି ପାଇଁ ଏବଂ ଉପଯୁକ୍ତ ସାମର୍ଥ୍ୟ ବିଶିଷ୍ଟ ଏବଂ ସ୍ୱଚ୍ଛ ଇ ବିଡିଂ ଓ ଇ-ନିଲାମୀ ପ୍ରକ୍ରିୟା ଦ୍ୱାରା ପ୍ରତିଦ୍ୱନ୍ଦ୍ୱୀତା ଭାବ ବୃଦ୍ଧି କରିବା ।


    **********


    

    
    (Release ID: 1489353) Visitor Counter : 2