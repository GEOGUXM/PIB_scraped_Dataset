      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ନୂଆ କେନ୍ଦ୍ରୀୟ ଯୋଜନା ‘ସମ୍ପଦା’କୁ କ୍ୟାବିନେଟ୍ ମଞ୍ଜୁରୀ
      Posted On: 03 MAY 2017 5:32PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୀତିକ ବ୍ୟାପାର ସଂକ୍ରାନ୍ତ କ୍ୟାବିନେଟ୍ କମିଟି ନୂଆ କେନ୍ଦ୍ରୀୟ ଯୋଜନା ‘ସମ୍ପଦା’ (ସ୍କିମ୍ ଫର ଆଗ୍ରୋ-ମେରାଇନ୍ ପ୍ରୋସେସିଂ ଆଣ୍ଡ ଡେଭଲପମେଣ୍ଟ ଅଫ୍ ଆଗ୍ରୋ-ପ୍ରୋସେସିଂ କ୍ଲଷ୍ଟର)କୁ ଅନୁମୋଦନ କରିଛନ୍ତି ।

    
    ସମ୍ପଦା ଯୋଜନାରେ 2016-20 ମସିହା ମଧ୍ୟରେ ଚତୁର୍ଦ୍ଦଶ ଅର୍ଥ କମିଶନ ଅବଧିରେ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରଣାଳୟର ପୁର୍ନଗଠନକୁ ମଧ୍ୟ କମିଟି ଅନୁମୋଦନ କରିଛନ୍ତି । ସମ୍ପଦା ଯୋଜନାରେ 6 ହଜାର କୋଟି ଟଙ୍କାର ଆବଂଟନ ସହ 31,400 କୋଟି ଟଙ୍କାର ନିବେଶ ଆକୃଷ୍ଟ ପାଇଁ ଲକ୍ଷ୍ୟ ରଖାଯାଇଛି । 334 ଲକ୍ଷ ମେଟ୍ରିକ ଟନ କୃଷି ଉତ୍ପାଦ 1,04,125 କୋଟି ଟଙ୍କାର କୃଷିଭିତ୍ତିକ ସାମଗ୍ରୀ ପରିଚାଳନା, 20 ଲକ୍ଷ କର୍ମଚାରୀଙ୍କୁ ଫାଇଦା ଓ 2019-20 ସୁଦ୍ଧା 5,30,500 ପ୍ରତ୍ୟକ୍ଷ ଓ ପରୋକ୍ଷ ନିଯୁକ୍ତି ସୃଷ୍ଟି କରାଯିବ । ଏହି ସମ୍ପଦା ଯୋଜନାର ମୁଖ୍ୟ ଉଦ୍ଦେଶ୍ୟ ହେଉଛି କୃଷିକୁ ସମର୍ଥନ, ଆଧୁନିକ ପ୍ରକ୍ରିୟାକରଣ ଓ କୃଷି ବର୍ଜ୍ୟ ହ୍ରାସ କରିବା ।
    
    ମନ୍ତ୍ରଣାଳୟ ଦ୍ୱାରା ଜାରି ରହିଥିବା ଯୋଜନା ମେଗା ଫୁଡ୍ ପାର୍କସ, ସମନ୍ୱିତ ଶୀତଳ ଭଣ୍ଡାର ଓ ମୂଲ୍ୟଭିତ୍ତିକ ଭିତ୍ତିଭୂମି, ଖାଦ୍ୟ ନିରାପତ୍ତା ଆଦି ସମସ୍ତ ଯୋଜନାକୁ ‘ସମ୍ପଦା’ ପରିସରକୁ ଆଣିବା ଏବଂ ନୂଆ ଯୋଜନା ଯଥା କୃଷି ପ୍ରକ୍ରିୟାକରଣ କ୍ଲଷ୍ଟର ଭିତ୍ତିଭୂମି, ଖାଦ୍ୟ ପ୍ରକ୍ରିୟାକରଣ ଓ ସଂରକ୍ଷଣ ସାମର୍ଥ୍ୟ ସୃଷ୍ଟି ଓ ସମ୍ପ୍ରସାରଣ ସାମିଲ ରହିଛି । ଦେଶରେ ଖାଦ୍ୟ ପ୍ରକ୍ରିୟାକରଣ କ୍ଷେତ୍ରକୁ ନୂଆ ଦିଗ ଦେବା ପାଇଁ ସମ୍ପଦା ହେଉଛି ଏକ ବିସ୍ତୃତ ପ୍ୟାକେଜ ।

    ************

    
    
    (Release ID: 1489216) Visitor Counter : 2