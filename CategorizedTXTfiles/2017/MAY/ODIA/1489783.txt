      ରସାୟନ ଓ ସାର ମନ୍ତ୍ରଣାଳୟ

      ଜନ ଔଷଧି ଯୋଜନା ସ୍ୱାସ୍ଥ୍ୟ ସୁରକ୍ଷା କ୍ଷେତ୍ରରେ ବିପ୍ଳବ ସୃଷ୍ଟି କରିଛି : ଶ୍ରୀ ଅନନ୍ତ କୁମାର
      • ଖୋଲା ବଜାର ବ୍ରାଣ୍ଡେଡ ଔଷଧ ତୁଳନାରେ ଜେନେରିକ ଔଷଧ ଦର 50 ରୁ 90 ପ୍ରତିଶତ କମ
      • 1 ହଜାରରୁ ଅଧିକ ରେଳ ଷ୍ଟେସନରେ ଜନ ଔଷଧି କେନ୍ଦ୍ର ଖୋଲିବାର ଯୋଜନା
      • ଦେଶରେ ବର୍ତ୍ତମାନ 1320ଟି ଜନ ଔଷଧି କେନ୍ଦ୍ର କାର୍ଯ୍ୟରତ
      • ପ୍ରତ୍ୟେକ ବ୍ଲକରେ କେନ୍ଦ୍ର ଖୋଲିବା ସରକାରଙ୍କ ଲକ୍ଷ୍ୟ
      Posted On: 12 MAY 2017 3:07PM by PIB Bhubaneshwar


    ପ୍ରଧାନମନ୍ତ୍ରୀ ଭାରତୀୟ ଜନଔଷଧି ପରିଯୋଜନା (ପିଏମବିଜେପି) ସମସ୍ତଙ୍କ ପାଇଁ ଉତ୍ତମ ଗୁଣବତ୍ତା ଏବଂ କମ ଦରରେ ଔଷଧ ପ୍ରଦାନ କରି ସ୍ୱାସ୍ଥ୍ୟ ସୁରକ୍ଷା କ୍ଷେତ୍ରରେ ଏକ ବିପ୍ଳବ ସୃଷ୍ଟି କରିଛି ବୋଲି କେନ୍ଦ୍ର ସାର ଓ ରସାୟନ ଏବଂ ସଂସଦୀୟ ବ୍ୟାପାର ମନ୍ତ୍ରୀ ଶ୍ରୀ ଅନନ୍ତ କୁମାର କହିଛନ୍ତି ।


    ଗଣମାଧ୍ୟମକୁ ସମ୍ବୋଧନ କରି ସେ କହିଥିଲେ ଯେ , ବର୍ତ୍ତମାନ ଭାରତ ଫାର୍ମାସୀ ଏବଂ ଫାର୍ମାକ୍ଷେତ୍ର 20 ରୁ 21 ପ୍ରତିଶତ ହାରରେ ବୃଦ୍ଧି ପାଉଛି । ଭାରତରୁ ଉତ୍ତମ ଗୁଣବତ୍ତାଥିବା ଜେନେରିକ ଔଷଧ 215 ଟି ଦେଶକୁ ରତ୍ପାନୀ ହେଉଛି । ଶ୍ରୀ ଅନନ୍ତ କୁମାର କହିଥିଲେ ଯେ , ସମସ୍ତଙ୍କ ପାଇଁ ଶସ୍ତା , ଉତ୍ତମ ଗୁଣବତ୍ତା ଥିବା ଔଷଧ ଉପଲବ୍ଧ କରାଇବା ପାଇଁ ଭାରତର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଲକ୍ଷ୍ୟ ରହିଛି ଯାହା ଜନ ଔଷଧୀ ପରିଯୋଜନା ଜରିଆରେ ପୂରଣ କରାଯାଇପାରିବ । ସେ ଆହୁରି ମଧ୍ୟ କହିଥିଲେ ଯେ , ନିକଟ ଭବିଷ୍ୟତରେ ଦେଶର ପ୍ରତ୍ୟେକ ବ୍ଲକରେ ଶସ୍ତା ଦରରେ ଔଷଧ ଉପଲବ୍ଧ କରାଇବା ପାଇଁ ସରକାର ଯୋଜନା କରିଛନ୍ତି ।


    ଶ୍ରୀ କୁମାର କହିଥିଲେ ଯେ , ଦେଶର 30 ଟି ରାଜ୍ୟ/ କେନ୍ଦ୍ରଶାସିତ ଅଂଚଳର 426 ଜିଲାରେ ବର୍ତ୍ତମାନ ସୁଦ୍ଧା 1320ଟି ପିଏମବିଜେପି କେନ୍ଦ୍ର କାର୍ଯ୍ୟକରୁଛି । 2008 ଏବଂ 2014 ମଧ୍ୟରେ କେବଳ 80ଟି କେନ୍ଦ୍ର ଖୋଲାଯାଇଥିଲା । ପ୍ରାରମ୍ଭରେ 3 କୋଟି ଟଙ୍କାର କାରବାର ହୋଇଥିଲା ବେଳେ ଚଳିତ ବର୍ଷ ଶେଷ ସୁଦ୍ଧା 60 କୋଟି ଟଙ୍କାର କାରବାର ହୋଇଥିଲା ।


    ମନ୍ତ୍ରୀ କହିଥିଲେ ଯେ , ପିଏମବିଜେକେ ଖୋଲିବା ପାଇଁ କେନ୍ଦ୍ର ସରକାର 19 ଟି ରାଜ୍ୟ ସରକାର ଏବଂ ଅନ୍ୟ ସଂସ୍ଥା/ ଏନଜିଓମାନଙ୍କ ସହିତ ବୁଝାମଣାପତ୍ର ହସ୍ତାକ୍ଷର କରିଛନ୍ତି । 32 , 225ଟି ଆବେଦନ ପତ୍ର ପ୍ରାପ୍ତ କରାଯାଇଛି ଯାହା ମଧ୍ୟରୁ 30 , 300 ଆବେଦନ ପତ୍ର ନିୟାମାନୁସାରେ ମଂଜୁର କରାଯାଇଛି । ଏହା ଜରିଆରେ ବହୁ ବେରୋଜଗାର ଯୁବକମାନଙ୍କୁ ସ୍ୱ-ରୋଜଗାର ଉପଲବ୍ଧ କରାଇବା କ୍ଷେତ୍ରରେ ଭରପୂର ସୁଯୋଗ ପ୍ରଦାନ କରିବ ।


    ଔଷଧର ମୂଲ୍ୟରେ ବାସ୍ତବିକ ହ୍ରାସ ବିଷୟରେ ମନ୍ତ୍ରୀ କହିଥିଲେ ଯେ , ପିଏମବିଜିକେ ଅଧିନରେ ଜେନେରିକ ଔଷଧର ଦର ଖୋଲା ବଜାରରେ ଉପଲବ୍ଧ ବ୍ରାଣ୍ଡେଡ ଔଷଧ ତୁଳନାରେ 50 ରୁ 90 ପ୍ରତିଶତ କମ ରହିଛି । ଉଦାହରଣ ସ୍ୱରୁପ ଆମଲୋଡିପାଇନ 5 ମିଲିଗ୍ରାମର 10ଟି ବଟିକାର ଦର 3.25 ପଇସା ଜନ ଔଷଧିରେ ଥିବାବେଳେ ଖୋଲା ବଜାରରେ ବ୍ରାଣ୍ଡେଡ ଔଷଧ ପାଇଁ ଏହାର ଦର 20 ଟଙ୍କା ରହିଛି । ଏହାବ୍ୟତୀତ ପିଏମବିଜିକେ ଅଧିନରେ 600 ରୁ ଅଧିକ ଔଷଧ ଏବଂ 154 ସର୍ଜିକାଲ ଏବଂ ବ୍ୟବହାର ଯୋଗ୍ୟ ଚିକିତ୍ସା ସମ୍ବନ୍ଧୀତ ସାମଗ୍ରୀ ଶ୍ରେଣୀର । ଯାହା ମଧ୍ୟରେ ଆଂଟି-ଇନଫେକଟିଭ , ଆଂଟି-ଡାଇବେଟିକ୍ସ , କାର୍ଡିଓଭାସକୁଲାର , ଆଂଟି-କ୍ୟାନସର , ଗ୍ୟାସ୍ଟ୍ରୋ-ଇନ୍ଟେଷ୍ଟିନାଲ ମେଡିସିନ ଆଦି ରହିଛି ।


    ଗୁଣବତ୍ତା ଉପରେ ଅଧିକ ଗୁରୁତ୍ୱ ପ୍ରଦାନ କରାଯାଉଛି । ମନ୍ତ୍ରୀ କହିଥିଲେ ଯେ , ପିଏମବିଜିକେରେ ପ୍ରଦାନ କରାଯାଉଥିବା ପ୍ରତ୍ୟେକ ବ୍ୟାଚ ଔଷଧର ଗୁଣବତ୍ତା ପରୀକ୍ଷା ରାଷ୍ଟ୍ରୀୟ ଆକ୍ରିଡେସନ ବୋର୍ଡଲାବ୍ରୋଟାରୀ (ଏନଏବିଏଲ) ଏବଂ ଡବ୍ଲଏଚଓ ଜିଏମପି (ଉତ୍ତମ ବିନିର୍ମାଣ ପ୍ରଥା) ଦ୍ୱାରା ପରୀକ୍ଷା କରାଯାଉଛି । ଭାରତରେ ମୋଟ 10 ହଜାର ଫାର୍ମାସ୍ୟୁଟିକାଲ କଂପାନୀ ମଧ୍ୟରୁ 1400 ଡବ୍ଲୁଏଚଓ ପିଏମପି ଅନୁରୂପ ଏବଂ ପିଏମବିଜେପି ଅଧିନରେ ଡ୍ରଗ୍ସ କେବଳ 1400 କଂପାନୀଗୁଡିକରୁ କ୍ରୟ କରାଯାଇଥାଏ ।


    ଡାକ୍ତରମାନଙ୍କ ଦ୍ୱାରା ଜେନେରିକ ଔଷଧ ଉପରେ ପ୍ରେସକ୍ରିପ୍ସନ ଲେଖିବାନେଇ ଏକ ପ୍ରଶ୍ନର ଉତ୍ତରରେ ମନ୍ତ୍ରୀ କହିଥିଲେ ଯେ , ମନ୍ତ୍ରଣାଳୟର ନିରନ୍ତର ପ୍ରଚେଷ୍ଟା ଯୋଗୁ ଭାରତୀୟ ଚିକିତ୍ସା ପରିଷଦ (ଏମସିଆଇ) ନିକଟରେ , ମେଡିକାଲ କଲେଜ ଓ ହସ୍ପିଟାଲ ତଥା ଦେଶର ସମସ୍ତ ଡାକ୍ତରମାନଙ୍କୁ ନିର୍ଦ୍ଦେଶ ଜାରୀ କରି ବ୍ରାଣ୍ଡେଡ ଔଷଧ ସହ ଜେନେରିକ ଔଷଧ ଲେଖିବାକୁ ବାଧ୍ୟତାମୂଳକ କରିଛି । ଏହାର ଉଲ୍ଲଂଘନ କରୁଥିବା ବ୍ୟକ୍ତିଙ୍କ ପ୍ରତି କଠୋର ଅନୁଶାସନାତ୍ମକ ଦଣ୍ଡ ପ୍ରଦାନ କରାଯିବ । ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଦ୍ୱାରା ସମସ୍ତ ରାଜ୍ୟ ଡ୍ରଗ୍ସ ନିୟନ୍ତ୍ରକକୁ ନିର୍ଦ୍ଦେଶ ଦିଆଯାଇଛି ଯେ ସମସ୍ତ ବ୍ରାଣ୍ଡେଡ ଔଷଧ , ଆମଦାନୀ ହୋଇଥିବା କିମ୍ବା ଘରୋଇ ଭାବେ ନିର୍ମିତ ହୋଇଥିବା ଔଷଧ ପ୍ୟାକେଟ କଲାବେଳେ ତାହା ଉପରେ ବଡ ଅକ୍ଷରରେ ଜେନେରିକ ନାମ ଲେଖିବା ବାଧ୍ୟତାମୂଳକ ।


    ଦେଶରେ ପିଏମବିଜେକେର ଆଗାମୀ ଭବିଷ୍ୟତ ବିଷୟରେ ନିଆଯାଉଥିବା ପଦକ୍ଷେପ ଉପରେ ମନ୍ତ୍ରୀ ଶ୍ରୀ କୁମାର କହିଥିଲେ ଯେ , ରେଳ ମନ୍ତ୍ରଣାଳୟ ଦ୍ୱାରା ସାର ଓ ରସାୟନ ମନ୍ତ୍ରଣାଳୟ ମିଳିତଭାବେ ଦେଶର 1 ହଜାରରୁ ଅଧିକ ରେଳ ଷ୍ଟେସନରେ ଜନ ଔଷଧି କେନ୍ଦ୍ର ଖୋଲିବାର ଯୋଜନା କରିଛି । ଦେଶର ସମସ୍ତ ଆର୍ଥିକ ଅନଗ୍ରସର ଏବଂ କମ ସୁବିଧା ସୁଯୋଗ ପାଉଥିବା ଲୋକମାନଙ୍କୁ କମ ଦରରେ ଔଷଧ ଯୋଗାଇଦେବା ପାଇଁ ଜିଲା ମୁଖ୍ୟାଳୟ , ତହସିଲ/ ବ୍ଲକ ସ୍ତରରେ , ବସଷ୍ଟାଣ୍ଡ ଆଦି ସ୍ଥାନରେ ପିଏମବିଜେକେ କେନ୍ଦ୍ର ଖୋଲିବା ପାଇଁ ସାର ଓ ରସାୟନ ମନ୍ତ୍ରଣାଳୟ ସମସ୍ତ ରାଜ୍ୟ ସରକାରଙ୍କୁ ପତ୍ର ଲେଖିଛନ୍ତି ।


    ଏହି ଅବସରରେ ଫାର୍ମାସ୍ୟୁଟିକାଲ ବିଭାଗର ସଚିବ ଶ୍ରୀ ଜେ.ପି.ପ୍ରକାଶ , ଫାର୍ମା ଯୁଗ୍ମ ସଚିବ ଶ୍ରୀ ରଜନି ସଟିଙ୍ଗଲ , ଭାରତର ବ୍ୟୁରୋ ଅଫ ଫାର୍ମା ପିଏସୟୁର ସିଇଓ ବିପ୍ଳବ ଚାଟାର୍ଜୀ , ସାର ଓ ରସାୟନ ମନ୍ତ୍ରଣାଳୟ ଅଧିନରେ କାର୍ଯ୍ୟ କରୁଥିବା ସଂସ୍ଥା ପ୍ରମୁଖ ଉପସ୍ଥିତ ଥିଲେ ।


    **********

    
    
    (Release ID: 1489783) Visitor Counter : 5