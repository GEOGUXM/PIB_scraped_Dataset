      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଅନଲାଇନ ଇଂଟରଫେସ ଇ-କୃଷି ସମ୍ବାଦ ଲଞ୍ଚ କଲେ
      କୃଷକ ଏବଂ ଅଂଶୀଦାରମାନେ ସେମାନଙ୍କ ସମସ୍ୟା ସମ୍ବନ୍ଧରେ ସିଧାଳଖ ଆଇସିଏଆରକୁ ଜଣାଇପାରିବେ: ଶ୍ରୀ ସିଂ
      
      ଏସଏମଏସ ଓ ୱେବ ମାଧ୍ୟମରେ ବିଶେଷଜ୍ଞଙ୍କ ଦ୍ୱାରା ଉପଯୁକ୍ତ ସମାଧାନ ପ୍ରଦାନ କରାଯିବ

      Posted On: 11 MAY 2017 2:29PM by PIB Bhubaneshwar

    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂ ଆଜି କୃଷି ଭବନରେ ଇ-କୃଷି ସମ୍ବାଦ ଲଞ୍ଚ କରିଛନ୍ତି । ଶ୍ରୀ ସିଂ ସୂଚନା ପ୍ରଦାନ କରିଥିଲେ ଯେ ଇ-କୃଷି ହେଉଛି ଇଂଟରନେଟ ଉପରେ ଆଧାରିତ ଏକ ଇଂଟରଫେସ ଏବଂ ଏକ ବିଶେଷ ଭିତ୍ତିଭୂମି ଯାହାକି କୃଷକ ଓ ଅଂଶୀଦାରମାନେ କୃଷି କ୍ଷେତ୍ରରେ ସମ୍ମୁଖୀନ ହେଉଥିବା ସମସ୍ୟାର ସିଧାସଳଖ ଓ ଫଳପ୍ରଦ ସମାଧାନ ପ୍ରଦାନ କରିବ ।


    କେନ୍ଦ୍ର କୃଷିମନ୍ତ୍ରୀ କହିଲେ ଯେ ଜନସାଧାରଣ ସିଧାସଳଖ ଆଇସିଏଆର ୱେବସାଇଟ http://icar.org.in ସହିତ ସଂଯୁକ୍ତ ହୋଇପାରିବେ ଏବଂ ବିଭିନ୍ନ ବିଷୟର ବିଶେଷଜ୍ଞ ଓ ପ୍ରତିଷ୍ଠାନ ମାନଙ୍କଠାରୁ ଏସଏମଏସ ଓ ୱେବ ମାଧ୍ୟମରେ ଉପଯୁକ୍ତ ସମାଧାନ ପାଇପାରିବେ । ଅଂଶୀଦାରମାନେ ବିଶେଷଜ୍ଞମାନଙ୍କଠାରୁ ତୁରନ୍ତ ଶସ୍ୟ, ପଶୁ ଓ ମତ୍ସ୍ୟ ସମ୍ବନ୍ଧୀୟ ରୋଗର ନିଦାନ ଓ ନିରାକରଣ ପାଇଁ ସେମାନଙ୍କ ଫଟୋକୁ ଅପଲୋଡ କରିପାରିବେ ।


    ଶ୍ରୀ ସିଂ ପୁନଶ୍ଚ କହିଲେ ଯେ ଯେଉଁମାନଙ୍କର ମୋବାଇଲ ଫୋନରେ ଇଂଟରନେଟ ସୁବିଧା ରହିଛି, ସେମାନେ ମଧ୍ୟ ଏହି ସୁବିଧାର ଲାଭ ଉଠାଇ ପାରିବେ । କୃଷକମାନଙ୍କ ବିକାଶ ଉନ୍ନୟନ ବାଦଦରେ ସୂଚନା ପାଇବା ପାଇଁ ଇ-କୃଷି ସମ୍ବାଦ ଉପଯୋଗୀ । ଡଃ ଟି. ମହାପାତ୍ର (ଡିଜି, ଆଇସିଏଆର), ଶ୍ରୀ ସି, ରାଉଳ (ସଚିବ, ଆଇସିଏଆର), ଡଃ ଏକେ ସିଂ (ଡିଡିଜି, କୃଷି ପ୍ରସାରଣ) ଏବଂ ଏସକେ ସିଂ (ପ୍ରକଳ୍ପ ନିର୍ଦ୍ଦେଶକ, ଡିକେଏମଏ) ଏବଂ ଆଇସିଏଆରର ଅନ୍ୟାନ୍ୟ ବରିଷ୍ଠ ଅଧିକାରୀ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    **********

    
    
    (Release ID: 1489780) Visitor Counter : 4