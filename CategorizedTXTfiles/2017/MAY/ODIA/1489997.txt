      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସାଧାରଣ ଅଣ-ସଂକ୍ରାମକ ରୋଗ ନିଦାନ ସଂପର୍କୀତ ଜାତୀୟ ପ୍ରଶିକ୍ଷଣ କାର୍ଯ୍ୟକ୍ରମକୁ ଉଦଘାଟନ କଲେ ଶ୍ରୀ ଜେ.ପି. ନଡ୍ଡା
      • ପାଞ୍ଚଟି ସାଧାରଣ ଅଣ-ସଂକ୍ରାମକ ରୋଗ (ଏନସିଡି)- ଉଚ୍ଚ ରକ୍ତଚାପ, ମଧୁମେହ ଏବଂ ଗର୍ଭାଶୟ ଗ୍ରୀବା, ସ୍ତନ ଓ ମୁଖ ଗହ୍ୱର କର୍କଟ ଅନ୍ତର୍ଭୁକ୍ତ
      • ପ୍ରଥମ ପର୍ଯ୍ୟାୟରେ 100 ଜିଲ୍ଲାରେ 30 ବର୍ଷରୁ ଅଧିକ ବୟସ ଲୋକମାନଙ୍କର ପରୀକ୍ଷା କରାଯିବ
      • 50 କୋଟି ଲୋକଙ୍କୁ ସାମିଲ କରିବା ଲକ୍ଷ୍ୟ
      Posted On: 16 MAY 2017 8:17PM by PIB Bhubaneshwar


    ବିଗତ ତିନି ବର୍ଷଧରି ସଂକ୍ରାମକ ତଥା ଅଣ ସଂକ୍ରାମକ ରୋଗ ପ୍ରତିରୋଧ ପାଇଁ ଅନେକ ପ୍ରଚେଷ୍ଟା କରାଯାଇଛି ଏବଂ ସମୟନୁସାରେ ହସ୍ତକ୍ଷେପକୁ ସର୍ବଦା ଗୁରୁତ୍ୱ ପ୍ରଦାନ କରାଯାଉଛି । ପାଞ୍ଚଟି ସାଧାରଣ ଅଣ-ସଂକ୍ରାମକ ରୋଗ (ଏନସିଡି) ଯଥା ଉଚ୍ଚ ରକ୍ତଚାପ , ମଧୁମେହ ଏବଂ ତିନୋଟି ସାମାନ୍ୟ କର୍କଟ- ଗର୍ଭାଶୟ ଗ୍ରୀବା , ସ୍ତନ ଏବଂ ମୁଖ ଗହ୍ୱର ନିୟନ୍ତ୍ରଣ ପାଇଁ ଆୟୋଜିତ ଜାତୀୟ ପ୍ରଶିକ୍ଷଣ କାର୍ଯ୍ୟକ୍ରମର ଉଦଘାଟନ କରି କେନ୍ଦ୍ରସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି. ନଡ୍ଡା ଏହା କହିଥିଲେ ।


    ଏହି ଅବସରରେ ଶ୍ରୀ ନଡ୍ଡା କହିଥିଲେ ଯେ ସାଧାରଣ ଏନସିଡି କାର୍ଯ୍ୟକ୍ରମର ସାର୍ବଜନୀନ ପରୀକ୍ଷଣ ଏବଂ ସାମାନ୍ୟ ଅଣ ସଂକ୍ରାମକ ରୋଗ (ଏନସିଡି) କାର୍ଯ୍ୟକ୍ରମ ଅଧିନରେ ପ୍ରଥମ ପର୍ଯ୍ୟାୟରେ ଦେଶର ପାଖାପାଖି 100ଟି ଜିଲାରେ 30 ବର୍ଷରୁ ଅଧିକ ବୟସର ଲୋକମାନଙ୍କର ପରୀକ୍ଷା କରାଯିବ । ଶ୍ରୀ ନଡ୍ଡା କହିଥିଲେ ଯେ ଆଗାମୀ ଦିନରେ ପାଖାପାଖି 50 କୋଟି ଲୋକଙ୍କୁ ଏଥିରେ ସାମିଲ କରାଯିବ ଓ ନିର୍ଦ୍ଧାରୀତ ସମୟ ମଧ୍ୟରେ ହସ୍ତକ୍ଷେପ କରି ଦେଶରେ ରୋଗର ବୋଝକୁ କମ କରାଯିବ । ପରିବର୍ତ୍ତିତ ଜୀବନ ଶୈଳୀ ହେଉଛି ଏନସିଡିର ମୁଖ୍ୟ କାରଣ ବୋଲି ଶ୍ରୀ ନଡ୍ଡା କହିଥିଲେ । ସେ କହିଥିଲେ ଯେ ସ୍ୱାସ୍ଥ୍ୟ ମନ୍ତ୍ରଣାଳୟ ଦ୍ୱି-ଆୟାମୀ ରଣନୀତି ଉପରେ କାର୍ଯ୍ୟ କରୁଛି । ବିଗତ ତିନିବର୍ଷ ମଧ୍ୟରେ ଟୀକାକରଣ କାର୍ଯ୍ୟକ୍ରମ ଜରିଆରେ 11 ଟି ରୋଗ ସାମିଲ କରାଯାଇଛି ଯାହା ପୂର୍ବରୁ 6 ଥିଲା । ଏହା ରାଷ୍ଟ୍ରୀୟ ସ୍ୱାସ୍ଥ୍ୟ ନୀତି 2017 ଅଧିନରେ ନିର୍ଦ୍ଧାରୀତ ଲକ୍ଷ ପୂରଣ କରୁଛି ।


    ଶ୍ରୀ ନଡ୍ଡା କହିଥିଲେ ଯେ ବିଗତ ଦୁଇବର୍ଷ ମଧ୍ୟରେ ଏହି ଦିଗରେ ଅନେକ ପ୍ରଗତି ପରିଲକ୍ଷିତ ହୋଇଛି ଏବଂ ଏବେ ପ୍ରାୟ 400ରୁ ଅଧିକ ଜିଲାରେ ଅଣ ସଂକ୍ରାମକ ରୋଗ କ୍ଲିନିକ କାର୍ଯ୍ୟ କରୁଛି । ଶ୍ରୀ ନଡ୍ଡା କହିଥିଲେ ଯେ ଏନସିଡିକୁ ପ୍ରତିରୋଧ ଏବଂ ନିୟନ୍ତ୍ରିତ କରିବା ପାଇଁ 10ଟି ରାଷ୍ଟ୍ରୀୟ ଲକ୍ଷ୍ୟ ନିର୍ଦ୍ଧାରୀତ କରାଯାଇଛି । କ୍ୟାନସର ରୋଗୀମାନଙ୍କର ଯତ୍ନ ପାଇଁ 20 ଟି ରାଜ୍ୟ କ୍ୟାନସର ସଂସ୍ଥାନ (ଏସସିଆଇ) ଏବଂ 50 ଟି ତୃତୀୟକ କ୍ୟାନସର ଯତ୍ନ କେନ୍ଦ୍ର (ଟିସିସିସି) ର ପ୍ରତିଷ୍ଠା କରାଯାଉଛି । ଝାଝରଠାରେ 710 ଟି ଶଯ୍ୟା ବିଶିଷ୍ଟ ରାଷ୍ଟ୍ରୀୟ କ୍ୟାନସର ସଂସ୍ଥାନ ପ୍ରତିଷ୍ଠା କରାଯାଉଛି । ଏହାବ୍ୟତୀତ କୋଲକତାଠାରେ ଚିତରଂଜନ କ୍ୟାନସର ସଂସ୍ଥାନର ଦ୍ୱିତୀୟ କ୍ୟାମ୍ପସ ପ୍ରତିଷ୍ଠା କରାଯାଉଛି ।


    ଏହି ଅବସରରେ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀମତୀ ଅନୁପ୍ରିୟା ପଟେଲ କହିଥିଲେ ଯେ ଅଣ ସଂକ୍ରାମକ ରୋଗର ଆହ୍ୱାନ ଏବଂ ବିପଦ ଦିନକୁ ଦିନ ବୃଦ୍ଧି ପାଉଛି ଏବଂ ଏହି ରୋଗ ଯୋଗୁ ପାଖାପାଖି 90 ଲକ୍ଷ ଲୋକ ପ୍ରତିବର୍ଷ ମୃତ୍ୟୁ ମୁଖରେ ପଡୁଛନ୍ତି । ଶ୍ରୀମତୀ ଅନୁପ୍ରିୟା ପଟେଲ କହିଥିଲେ ଯେ 7 କୋଟି ଲୋକ ମଧୁମେହରେ ଏବଂ 7-8 ଲକ୍ଷ ହୃଦରୋଗରେ ପିଡିତ । ସେ କହିଥିଲେ ଯେ 13 ଲକ୍ଷ ଲୋକ କ୍ୟାନସରରେ ପିଡିତ ଥିବାବେଳେ ଏହି ସଂଖ୍ୟାରେ ପ୍ରତିବର୍ଷ ବୃଦ୍ଧି ପରିଲକ୍ଷିତ ହେଉଛି । ଏହିସବୁ ରୋଗ ଜୀବନଶୈଳୀ ପରିବର୍ତ୍ତନ ଯୋଗୁ ହେଉଛି ଏବଂ ଏହାକୁ ସହଜରେ ଦୂର କରିହେବ । ସେ କହିଥିଲେ ଯେ ଲୋକମାନଙ୍କ ମଧ୍ୟରେ ସଚେତନତା ବୃଦ୍ଧି କରିବା କ୍ଷେତ୍ରରେ ସମସ୍ତଙ୍କ ସହଯୋଗର ଆବଶ୍ୟକତା ରହିଛି ।


    ଶ୍ରୀ ଜେ.ପି. ନଡ୍ଡା ପ୍ରାଥମିକ ସ୍ୱାସ୍ଥ୍ୟ ଯତ୍ନ ଦଳ ପାଇଁ ଚାରୋଟି ପ୍ରଶିକ୍ଷଣ ମଡ୍ୟୁଲ ଜାରୀ କରିଥିଲେ ଯେଉଁଥିରେ ମୁଖ୍ୟତଃ ଆଶା ଏବଂ ଏଏନଏମ ସାମିଲ ଅଛନ୍ତି । ଏଥିରେ ଷ୍ଟାଫ ନର୍ସ ଏବଂ ଚିକିତ୍ସା ଅଧିକାରୀମାନଙ୍କ ପାଇଁ ମଧ୍ୟ ସୁବିଧା ଆଧାରିତ ସେବା ସାମିଲ କରାଯାଇଛି ।


    ଏହି ଅବସରରେ ସ୍ୱାସ୍ଥ୍ୟସେବା ନିର୍ଦ୍ଦେଶକ ଡ. ଜଗଦୀଶ ପ୍ରସାଦ , ସ୍ୱାସ୍ଥ୍ୟ ବିଭାଗର ଅତିରିକ୍ତ ସଚିବ ଶ୍ରୀ ସଂଜୀବ କୁମାର , ଯୁଗ୍ମ ସଚିବ ମନୋଜ ଝାଲାନୀ , ଯୁଗ୍ମ ସଚିବ ଶ୍ରୀ ନବଦୀପ ରିନୱା ଏବଂ ସ୍ୱାସ୍ଥ୍ୟ ମନ୍ତ୍ରଣାଳୟର ବରିଷ୍ଠ ଅଧିକାରୀ ତଥା ସହଯୋଗ କରୁଥିବା ସଂସ୍ଥାଗୁଡିକର ପ୍ରତିନିଧିମାନେ ଉପସ୍ଥିତ ଥିଲେ ।


    **********

    
    
    (Release ID: 1489997) Visitor Counter : 2