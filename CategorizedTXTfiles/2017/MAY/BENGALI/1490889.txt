      কেন্দ্রীয়মন্ত্রিসভা

      প্রথাগত ও বিকল্প চিকিৎসা পদ্ধতি ক্ষেত্রে ভারত-জার্মানি সহযোগিতা : অনুমোদন কেন্দ্রীয় মন্ত্রিসভার
      বিকল্প চিকিৎসা পদ্ধতি ক্ষেত্রে পরস্পরের সঙ্গে সহযোগিতার সম্পর্কে যুক্তহতে চলেছে ভারত ও জার্মানি। বুধবার এখানে প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার এক বৈঠকে এ সম্পর্কিত একটি ঘোষণা পত্রের খসড়ায় অনুমোদন দেওয়া হয়

      Posted On: 25 MAY 2017 1:36PM by PIB Kolkata

    বিকল্প চিকিৎসা পদ্ধতি ক্ষেত্রে পরস্পরের সঙ্গে সহযোগিতার সম্পর্কে যুক্তহতে চলেছে ভারত ও জার্মানি। বুধবার এখানে প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার এক বৈঠকে এ সম্পর্কিত একটি ঘোষণা পত্রের খসড়ায় অনুমোদন দেওয়া হয়।


    ঘোষণাপত্রটি স্বাক্ষরিত হলে প্রথাগত এবং বিকল্প চিকিৎসা পদ্ধতি ক্ষেত্রেভারত ও জার্মানির মধ্যে দ্বিপাক্ষিক সহযোগিতার বিশেষ প্রসার ঘটবে। বিকল্প চিকিৎসা পদ্ধতি সম্পর্কিত গবেষণা , প্রশিক্ষণ এবং বৈজ্ঞানিক দক্ষতা ও ক্ষমতা বৃদ্ধির কাজেআরও বেশি করে আগ্রহী হয়ে উঠবে এই দুটি দেশ। এর ফলে , আয়ূষ ক্ষেত্রটিতে কর্মসংস্থানের সুযোগ সৃষ্টির বিষয়টিও বিশেষভাবে উৎসাহিত হবে বলে মনে করা হচ্ছে।


    প্রসঙ্গত উল্লেখ্য , প্রথাগত চিকিৎসার ক্ষেত্রে ভারতের যথেষ্ট সুনাম ওসম্ভাবনা রয়েছে। অন্যদিকে , এই বিশেষ চিকিৎসা পদ্ধতিতে ক্রমশ আগ্রহী হয়ে উঠছে জার্মানি। তাই , জার্মানি ছাড়াও চিন , মালয়েশিয়া , ত্রিনিদাদ ও টোবাগো , হাঙ্গেরি , বাংলাদেশ , নেপাল , মরিশাস , মঙ্গোলিয়া এবং মায়ানমারের সঙ্গেও বিকল্প চিকিৎসা পদ্ধতিসম্পর্কে সহযোগিতার সম্পর্ক গড়ে তুলছে ভারত। কেন্দ্রীয় আয়ূষ মন্ত্রকের পক্ষ থেকেজার্মানিতে আয়ুর্বেদের ব্যাপক প্রসারের লক্ষ্যে বেশ কিছু উল্লেখযোগ্য পদক্ষেপগ্রহণ করা হয়েছে বার্লিনের ভারতীয় দূতাবাসের সক্রিয় উদ্যোগ ও সহযোগিতায়।

    
    
    (Release ID: 1490889) Visitor Counter : 3
    
    

      Background release reference

      ঘোষণাপত্রটি স্বাক্ষরিত হলে প্রথাগত এবং বিকল্প চিকিৎসা পদ্ধতি ক্ষেত্রেভারত ও জার্মানির মধ্যে দ্বিপাক্ষিক সহযোগিতার বিশেষ প্রসার ঘটবে