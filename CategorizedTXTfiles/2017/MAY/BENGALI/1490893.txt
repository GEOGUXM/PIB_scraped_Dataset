      অর্থমন্ত্রক

      পণ্য ও পরিষেবা কর চালু হলে চা, কফি ও গুঁড়ো দুধের ওপর করের চাপ হ্রাস পাবে
      চিনি, চা ও কফি (ইনস্ট্যান্ট কফিবাদে) এবং গুঁড়ো দুধের ওপর বর্তমানে ধার্য করের তুলনায় জিএসটি-র হার অনেক কম হবেবলে জানিয়েছে কেন্দ্রীয় অর্থ মন্ত্রক

      Posted On: 25 MAY 2017 1:54PM by PIB Kolkata

    চিনি, চা ও কফি (ইনস্ট্যান্ট কফিবাদে) এবং গুঁড়ো দুধের ওপর বর্তমানে ধার্য করের তুলনায় জিএসটি-র হার অনেক কম হবেবলে জানিয়েছে কেন্দ্রীয় অর্থ মন্ত্রক।
    
    কেন্দ্রীয় শুল্কবাবদ চিনির ওপর বর্তমানে করের মাত্রা ক্যুইন্টাল প্রতি ৭১টাকা । এছাড়াও, প্রতি ক্যুইন্টালে ১২৪ টাকা করে সেস ধার্য করা হয় এই পণ্যটির ওপর । সিএসটি, অক্টরয় এবং অন্যান্য শুল্ক সমেত চিনির ওপর মোট করের হার ৮ শতাংশ ছাড়িয়ে যায়। কিন্তু প্রস্তাবিত পণ্য ও পরিষেবা কর (জিএসটি) চালু হলে চিনির ওপর মোট করধার্যের হার দাঁড়াবে মাত্র ৫ শতাংশ। অর্থাৎ, বর্তমান করের তুলনায় যা ৩ শতাংশ কম।
    
    চা ও কফির ওপর কেন্দ্রীয় শুল্ক শূন্য হলেও ভ্যাটের হার দাঁড়ায় ৫ শতাংশ । অন্যদিকে, সিএসটি, অক্টরয় এবং অন্যান্য কর সমেত এই পণ্যের ওপর মোট ধার্য করের হার৭ শতাংশ ছাড়িয়ে যায়। কিন্তু প্রস্তাবিত জিএসটি চালু হলে চা ও কফির ওপর মোট করের হার দাঁড়াবে ৫ শতাংশ মাত্র।
    
    একই ভাবে, গুঁড়ো দুধের ক্ষেত্রেও কেন্দ্রীয় শুল্কের হার শূন্য হলেও ভ্যাট,সিএসটি, অক্টরয় এবং অন্যান্য কর সমেত ধার্য করের হার দাঁড়ায় ৭ শতাংশেরও বেশি । প্রস্তাবিত পণ্য ও পরিষেবা করের আওতায় গুঁড়ো দুধের ওপর কর ধার্যের হার ৫ শতাংশের বেশি হবে না বলে জানা গেছে।

    
    
    (Release ID: 1490893) Visitor Counter : 3
    
    

      Background release reference

      কেন্দ্রীয় শুল্কবাবদ চিনির ওপর বর্তমানে করের মাত্রা ক্যুইন্টাল প্রতি ৭১টাকা