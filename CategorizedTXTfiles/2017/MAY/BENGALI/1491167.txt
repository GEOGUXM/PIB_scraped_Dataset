      গ্রামোন্নয়নমন্ত্রক

      বিভিন্ন গ্রামোন্নয়ন প্রকল্পে গত তিন বছরে ৮১৩কোটি শ্রমদিবস নিশ্চিত করেছে কেন্দ্রীয় সরকার: শ্রী নরেন্দ্র সিং তোমর
      কেন্দ্রীয় গ্রামোন্নয়ন মন্ত্রকের পক্ষথেকে ২০১৪ - ১৭ এই তিন বছরে ৮১৩ কোটিরও বেশি শ্রমদিবসসৃষ্টি করা হয়েছে।

      Posted On: 29 MAY 2017 5:26PM by PIB Kolkata

    কেন্দ্রীয় গ্রামোন্নয়ন মন্ত্রকের পক্ষথেকে ২০১৪ - ১৭ এই তিন বছরে ৮১৩ কোটিরও বেশি শ্রমদিবসসৃষ্টি করা হয়েছে। এমজিএনরেগা , প্রধান মন্ত্রী গ্রামীণ আবাস যোজনা ( পি এম এ ওয়াই – জি ) এবং প্রধানমন্ত্রী গ্রাম সড়ক যোজনা ( পি এম জি এস ওয়াই )- র মতো কর্মসূচি অনুযায়ী এই কর্মসংস্থানের ব্যবস্থা হয়েছে বলে জানান কেন্দ্রীয় গ্রামোন্নয়ন , পানীয় জল ও স্বাস্থ্য বিধান এবংপঞ্চায়েতরাজ মন্ত্রী শ্রী নরেন্দ্র সিংহ তোমর। তিনি বর্তমান সরকারের তিন বছর পূর্তিতে সংবাদমাধ্যমকে নিজের দায়িত্বাধীন মন্ত্রকের কাজের অগ্রগতি সম্পর্কে অবহিত করেন। শ্রী তোমর বলেন , এম জি এনরেগায় ৬৩৬ . ৭৮ কোটি শ্রম দিবস সৃষ্টি হয়েছে। এছাড়া প্রায় ৭৮ কোটি শ্রমদিবস প্রধানমন্ত্রী গ্রাম সড়ক যোজনায়ও ৯৯ কোটি শ্রমদিবস প্রধানমন্ত্রী আবাস যোজনায় সৃষ্টি হয়েছে । এর বাইরে ২০১৪ - ১৫ - তে দীনদয়াল উপাধ্যায় গ্রামীন কৌশল যোজনায় ৮৬১২০ জনপ্রার্থী প্রশিক্ষণ লাভ করেছেন। চাকরি পেয়েছেন ৫৪১৯৬ জন। ২০১৫ - ১৬ - তেও একই ভাবে দক্ষতা বিকাশের প্রশিক্ষণ পেয়েছেন ১ লক্ষ ৩৫ হাজার জন। ২০১৬ - ১৭ অর্থ বছরে এই প্রশিক্ষণের নিরিখে চাকরি পেয়েছেন ৮৪৯০০জন।
    
    শ্রী তোমর এ-ও বলেন, চলতি অর্থ বছরে গ্রামোন্নয়ন মন্ত্রক থেকে ৫ লক্ষ যুবক-যুবতীর প্রশিক্ষণের ব্যবস্থা করা রলক্ষ্য মাত্রা নেওয়া হয়েছে। এদের সত্তর শতাংশকে নানাভাবে কাজের আওতায় নিয়ে আসার কথা জানান কেন্দ্রীয় মন্ত্রী্ ।
    
    তিনি ২০১৬-১৭ বছরে এম জি এন রেগায়১.২৩ কোটিরও বেশি স্থায়ী সম্পদ গড়ে তুলে বৈদ্যুতিনভাবে এর ৯৬ শতাংশ মজুরি সুবিধাভোগীদের ব্যাঙ্ক খাতায় সরাসরি জমা পড়েছে বলেও তথ্য প্রদান করেন। এখন পর্যন্ত৮.৭৩ কোটি আধার নম্বরকে এন আর ই জি এ সফট (এম আই এস)-এর সঙ্গে যুক্ত করে ৪.৭৩ কোটি নম্বরকে আধার ভিত্তিক লেনদেনের আওতায় সুবিধা ভোগীর অনুমতি সাপেক্ষে মজুরি প্রদান করা হয়েছে। সে সঙ্গে ২০১৬-১৭-তেই এক কোটিরও বেশি জবকার্ড অগ্রাধিকারের ভিত্তিতে উপযুক্ত পরীক্ষা নিরীক্ষার মাধ্যমে বাতিল করা হয়েছে।
    
    ২০২২ এর মধ্যে ‘সবার জন্য আবাসন ’নীতির আওতায় ২০১৯-এর মধ্যে সরকার গ্রামীন এলাকার ১ কোটি দরিদ্র মানুষকে ঘর করে দেওয়ার লক্ষ্যমাত্রা নিয়েছে বলেও শ্রী তোমর উল্লেখ করেন। এক্ষেত্রে অবশ্য ইন্দিরা আবাস এবং প্রধানমন্ত্রী গ্রামীন আবাস যোজনার ঘরের ব্যাপারে কাজের অগ্রগতির হিসেব ও দেন তিনি।
    
    প্রধানমন্ত্রী গ্রাম সড়ক যোজনায় দৈনিকরাস্তা নির্মানের গড় হার ১৩০ কি.মি.-র রেকর্ডমাত্রা ছুঁয়েছে বলেও শ্রী তোমর যোগ করেন । গত ৭ বছরের মধ্যে ২০১৬-১৭-তে বার্ষিক রাস্তা নির্মানের এই রেকর্ড হার অনুযায়ী৪৭,৪৪৭ কি.মি. রাস্তা নির্মানের মাধ্যমে ১১৬৪১টি জনপদকে সংযুক্ত করা সম্ভব হয়েছে।
    
    তিনি ৯টি নকশাল প্রভাবিত রাজ্যের ৪৪টি ব্যাপক সমস্যাসঙ্কুল জেলায় সারা বছর ব্যবহারের উপযোগী সড়ক নির্মানের প্রকল্প চালু করা হয়েছে বলে জানান। ২০২০-র মার্চের মধ্যে আনুমানিক ১১৭২৫ কোটি টাকা ব্যয়ে এই সড়ক যোগাযোগের বিশেষ পদক্ষেপ সম্পন্ন করার পরিকল্পনা সম্পর্কে বিস্তারিত জানান।
    
    এছাড়া সরকারের অগ্রাধিকারের তালিকায় পানীয় জল সরবরাহ নিশ্চিত করার বিষয়ে জানিয়ে শ্রী তোমর বলেন, সরকার ২০৩০-এর মধ্যে প্রতিটি বাড়িতে সুস্থায়ী ভিত্তিতে জল সরবরাহে দায় বদ্ধ। জাতিসংঘের সুস্থায়ী বিকাশের লক্ষ্যমাত্রা পূরণ না হওয়া পর্যন্ত প্রতি বছর এই খাতে ২৩০০০ কোটি টাকা করে কেন্দ্রীয় তহবিলের প্রয়োজন হবে বলেও তিনি মন্তব্য করেন। এজন্য তিনি সরাসরি জনগণের অংশীদারিত্বের ওপর জোর দেন। বিশেষ করে জাতীয় পর্যায়ে আর্সেনিক ও ফ্লোরাইড মুক্ত নিরাপদ গুণমান সম্পন্ন পানীয় জল সরবরাহে ২০২১-এর মার্চের মধ্যে সাব- মিশনের সাফল্যে ২৫০০০ কোটি টাকা বরাদ্দের বিষয়ে তিনি অবহিত করেন। একই সঙ্গে স্বাস্থ্য বিধানের আওতাভুক্তির ক্ষেত্রে সাফল্য ২০১৪-র ৪২ শতাংশ থেকে বেড়ে চলতি বছরে ৬৪ শতাংশ হয়েছে বলেও তিনি জানান। এক্ষেত্রে ইতিমধ্যেই চার কোটিরও বেশি পাকা শৌচালয় নির্মাণ সম্পন্ন হয়েছে বলেও শ্রী তোমর মন্তব্য করেন।
    
    চতুর্দশ অর্থকমিশনের আওতায় কেন্দ্রীয় সরকার পঞ্চায়েতগুলিতে পরবর্তী ৫ বছরের জন্য বিভিন্ন গ্রামীন পরিকাঠামোগত প্রকল্পের অগ্রগতির লক্ষ্যে ২ লক্ষ কোটি টাকারও বেশি বরাদ্দ মঞ্জুর করতে চলেছে। কেন্দ্রীয় মন্ত্রী এ-ও জানান, ত্রয়োদশ অর্থ কমিশনের আওতায় আগে পঞ্চায়েত সমূহকে প্রায় ৩০,০০০কোটি টাকা করে বরাদ্দ করেছিল। কিন্তু এই বরাদ্দে সংশ্লিষ্ট নির্মান প্রক্রিয়া সম্পন্ন করার ক্ষেত্রে সমস্যা তৈরি হওয়ার পরিপ্রেক্ষিতেই এই সিদ্ধান্ত বলেও শ্রী তোমর জানান।


    
    প্রসঙ্গত: এই বাবদ রাজ্যগুলিকে এখন পর্যন্ত ৫১২৩৪ কোটি টাকা বরাদ্দ করা হয়েছে এবং ৪৪ লক্ষ পঞ্চায়েতের দায়িত্ব নির্বাহীকে প্রশিক্ষণ ও প্রদান করা হয়েছে।

    
    
    (Release ID: 1491167) Visitor Counter : 2
    
    

      Background release reference

      এমজিএনরেগা , প্রধান মন্ত্রী গ্রামীণ আবাস যোজনা ( পি এম এ ওয়াই – জি ) এবং প্রধানমন্ত্রী গ্রাম সড়ক যোজনা ( পি এম জি এস ওয়াই )- র মতো কর্মসূচি অনুযায়ী এই কর্মসংস্থানের ব্যবস্থা হয়েছে বলে জানান কেন্দ্রীয় গ্রামোন্নয়ন