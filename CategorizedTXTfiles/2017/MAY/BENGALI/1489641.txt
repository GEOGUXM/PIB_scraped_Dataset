      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদীর দু’দিনের শ্রীলঙ্কা সফর
      ১১ মে থেকে আমি দু’দিনের জন্য শ্রীলঙ্কা সফর

      Posted On: 11 MAY 2017 5:22PM by PIB Kolkata

    আজ থেকে দু’দিনের জন্য শ্রীলঙ্কা সফর করছেন প্রধানমন্ত্রী শ্রী নরেন্দ্র মোদী। তাঁর এই সফর সম্পর্কে ফেসবুক অ্যাকাউন্টে প্রধানমন্ত্রী লিখেছেন :
    
    “আজ অর্থাৎ ১১ মে থেকে আমি দু’দিনের জন্য শ্রীলঙ্কা সফরে যাচ্ছি। দু’দেশের বলিষ্ঠ সম্পর্কের একটি প্রতীক হিসাবে গত দু’বছরের মধ্যে এটি হ’ল আমার দ্বিতীয় দ্বিপাক্ষিক সফরসূচি।
    
    ঐ দেশ সফরকালে আগামী ১২ মে আমি কলম্বো’তে আন্তর্জাতিক ভেষক দিবস উদযাপন অনুষ্ঠানে যোগ দেব। সেখানে আমি আলোচনায় মিলিত হব বৌদ্ধ মতাবলম্বী ও পণ্ডিত এবং ঈশ্বরবাদী বিদগ্ধ ব্যক্তিদের সঙ্গে। প্রেসিডেন্ট মৈত্রীপালা সিরিসেনা এবং প্রধানমন্ত্রী মিঃ রনিল বিক্রম সিংহের সঙ্গে এই অনুষ্ঠানে যোগ দিয়ে আমি নিজেকে সম্মানিত বোধ করব।
    
    আমার এই সফর ভারত ও শ্রীলঙ্কার মধ্যে সম্পর্ক প্রসারের বিশেষ ক্ষেত্রটিকে আরও বেশি করে পাদপ্রদীপের আলোয় উজ্জ্বল করে তুলবে। ক্ষেত্রটি হল, বৌদ্ধবাদ ও ধর্মের মিলিত ঐতিহ্য।
    
    ২০১৫ সালে শ্রীলঙ্কা সফরকালে ইউনেস্কোর স্বীকৃতি প্রাপ্ত বিশ্ব ঐতিহ্যের স্মারক অনুরাধাপুরা পরিদর্শনের সুযোগ আমার হয়েছিল। বহু শতক ধরেই এটি হ’ল বৌদ্ধ চর্চারএক পীঠস্থান। বর্তমান সফরকালে কান্ডিতে শ্রী দালাদা মালিগাওয়া’তে শ্রদ্ধা নিবেদনের সুযোগ লাভ করব আমি। এই স্থানটি শাশ্বত সত্যের এক মন্দির নামেও সুপরিচিত।
    
    গঙ্গারামাইয়া মন্দিরে সীমা মালাকা পরিদর্শনের মধ্য দিয়ে শুরু হবে আমার কলম্বো সফর। সেখানে আমি ঐতিহ্য মণ্ডিত দীপ প্রজ্জ্বলন অনুষ্ঠানেও অংশ গ্রহণ করব।
    
    প্রেসিডেন্ট সিরিসেনা, প্রধানমন্ত্রী বিক্রম সিংহে এবং অন্যান্য বিশিষ্ট ব্যক্তিদের সঙ্গেও আলোচনা বৈঠকে মিলিত হব আমি।
    
    শ্রীলঙ্কার উপরিভাগে গ্রামাঞ্চল পরিদর্শনও রয়েছে আমার সফরসূচির মধ্যে।সেখানে আমি উদ্বোধন করব ভারতীয় সহযোগিতায় নির্মিত ডিকোয়া হাসপাতালটি। ভারতীয় বংশোদ্ভূত তামিল সম্প্রদায়ের মানুষদের সঙ্গে এক আলাপচারিতায় আমার মিলিত হওয়ার কথা আছে।
    
    শ্রীলঙ্কা থেকে সোশ্যাল মিডিয়ায় আমি এ সম্পর্কে আরও অনেক কিছুই জানাব আপনাদের। ‘নরেন্দ্র মোদী মোবাইল অ্যাপ’ – এ গিয়ে আমার সমস্ত কর্মসূচিই আপনারা লক্ষ্য করতে পারবেন”।

    
    
    (Release ID: 1489641) Visitor Counter : 2
    
    

      Background release reference

      ঐ দেশ সফরকালে আগামী ১২ মে আমি কলম্বো’তে আন্তর্জাতিক ভেষক দিবস উদযাপন অনুষ্ঠানে যোগ