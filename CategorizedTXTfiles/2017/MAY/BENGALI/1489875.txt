      রেলমন্ত্রক

      উত্তরাখন্ডের চারধাম তীর্থ যাত্রার জন্য রেল যোগাযোগ স্হাপনে চুড়ান্ত সমীক্ষা শুরু হচ্ছে শনিবার
      রেল যোগাযোগের মাধ্যমে উত্তরাখন্ডে চারটি পবিত্রতম তীর্থস্হান ‘ চারধাম ’ (গঙ্গোত্রী, যমুনেত্রী, বদ্রীনাথ ও কেদারনাথ)-কেযুক্ত করে প্রধানমন্ত্রী শ্রী নরেন্দ্র মোদীর

      Posted On: 11 MAY 2017 4:57PM by PIB Kolkata

    রেল যোগাযোগের মাধ্যমে উত্তরাখন্ডে চারটি পবিত্রতম তীর্থস্হান ‘ চারধাম ’ (গঙ্গোত্রী, যমুনেত্রী, বদ্রীনাথ ও কেদারনাথ)-কেযুক্ত করে প্রধানমন্ত্রী শ্রী নরেন্দ্র মোদীর স্বপ্নপূরণের লক্ষ্যে এবং বাজেট প্রতিশ্রুতি অনুযায়ী ভারতীয় রেল চারধাম তীর্থ যাত্রার জন্য এই তীর্থস্হানগুলিকে রেল যোগাযোগ ব্যবস্হার আওতায় নিয়ে আসতে একক ব্রডগেজ লাইনের চূড়ান্ত সমীক্ষার কাজ শুরু করতে চলেছে। এই রেল প্রকল্পের কাজ দ্রুত শুরু করতে তাঁর প্রতিশ্রুতির কথা পুনরায়মনে করিয়ে দিয়ে রেলমন্ত্রী শ্রী সুরেশ প্রভাকর প্রভু আগামি শনিবার ১৩-মে বদ্রীনাথে এক অনুষ্ঠানে একক ব্রডগেজ রেল লাইন স্হাপনের জন্য চূড়ান্ত স্হান সমীক্ষার কাজের ভিত্তিপ্রস্তর স্হাপন করবেন। অনুষ্ঠানে প্রধান অতিথি হিসেবে উত্তরাখন্ডের মুখ্যমন্ত্রী শ্রী ত্রিবেন্দ্র সিং রাওয়াত ছাড়াও একাধিক কেন্দ্রীয় ও ঐ রাজ্যের মন্ত্রীরা উপস্হিত থাকবেন।
    
    চারধামের মধ্যে রেল যোগাযোগ স্হাপনের জন্য চূড়ান্ত স্হান সমীক্ষার কাজ রাষ্ট্রায়ত্ত রেল বিকাশ নিগম লিমিটেডকে দেওয়া হয়েছে। সমুদ্রপৃষ্ঠ থেকে তিন বা সাড়ে তিন হাজার মিটার উঁচুতে চড়াই-উতরাই ভরা বিরূপভূ-প্রকৃতির নানা বাধা সামলে এই রেল লাইন স্হাপন করা রেলের ইঞ্জিনিয়ারিং ও বিশেষজ্ঞদের কাছে এক অভিনব চ্যালেঞ্জ।
    
    রাষ্ট্রায়ত্ত রেল বিকাশ নিগম লিমিটেজ২০১৪-১৫-তে চারধামের মধ্যে রেল যোগাযোগ স্হাপনের লক্ষ্যে একটি ইঞ্জিনিয়ারিং সমীক্ষা চালায়। ২০১৫-র অক্টোবরে সংস্হাটি সমীক্ষা-প্রতিবেদন জমা দেয়। প্রতিবেদনে বলা হয়, রেল পথে চারধাম যোগাযোগের মোট দৈর্ঘ্য ৩২৭ কিলোমিটার এবং এ কাজে খরচ পড়বেপ্রায় ৪৩ হাজার ২৯২ কোটি টাকা। যাত্রা পথে মোট ২১টি নতুন স্টেশন, ২৭৯ কিলোমিটার সুড়ঙ্গ পথে ৬১টি সুড়ঙ্গ এবং ৫৯টি সেতু থাকবে।


    
    আশা করা হচ্ছে, এই প্রকল্পের কাজ শেষ হলেবিশ্ব রেলের ইতিহাসে ইঞ্জিনিয়ারিং ক্ষেত্রে বিস্ময়ের এক নতুন কাহিনী রচিত হবে।

    
    
    (Release ID: 1489875) Visitor Counter : 3
    
    

      Background release reference

      বাজেট প্রতিশ্রুতি অনুযায়ী ভারতীয় রেল চারধাম তীর্থ যাত্রার জন্য এই তীর্থস্হানগুলিকে রেল যোগাযোগ ব্যবস্হার আওতায় নিয়ে আসতে একক ব্রডগেজ লাইনের চূড়ান্ত সমীক্ষার কাজ শুরু