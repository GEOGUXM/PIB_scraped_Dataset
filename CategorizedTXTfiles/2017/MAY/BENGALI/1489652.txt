      ক্রেতা, খাদ্যএবংগণবন্টনমন্ত্রক

      ২০১৬-১৭’তে নাফেড ৮ লক্ষ ৭৬ হাজার মেট্রিক টনের বেশি ডালশস্য সংগ্রহ করেছে
      ভারতের জাতীয় পর্যায়ের সমবায় বিপণন সংগঠন ‘নাফেড’ ২০১৬-১৭ সালে রেকর্ড পরিমাণ ডালশস্য ও তৈলবীজ সংগ্রহ করেছে

      Posted On: 08 MAY 2017 6:04PM by PIB Kolkata

    ভারতের জাতীয় পর্যায়ের সমবায় বিপণন সংগঠন ‘নাফেড’ ২০১৬-১৭ সালে রেকর্ড পরিমাণ ডালশস্য ও তৈলবীজ সংগ্রহ করেছে। দেশে বিভিন্ন ধরনের ডালশস্য ও তৈলবীজ সংগ্রহের দিক থেকে ‘নাফেড’ কেন্দ্রীয় সরকারের অগ্রণী এক সংস্থা হয়ে উঠেছে। সদ্যসমাপ্ত অর্থবর্ষে নাফেড ৮ লক্ষ ৭৬ হাজার মেট্রিক টনের বেশি ডালশস্য (ছোলা ২০ হাজারমেট্রিক টন, মুসুর ৩ হাজার মেট্রিক টন, মুগ ১ লক্ষ মেট্রিক টন ও অড়হর ৬ লক্ষ ৬৫হাজার মেট্রিক টন) এবং ২ লক্ষ ২০ হাজার টনের বেশি চিনেবাদাম , কোপরা ও অন্যান্য তৈলবীজ সংগ্রহ করেছে, এই বিপুল পরিমাণ ডাল শস্য ও তৈলবীজসংগ্রহের ফলে কৃষকরা যেমন তাঁদের ফসলের জন্য সম্মানজনক দাম পেয়েছেন, তেমনই দেশেঅতিরিক্ত খাদ্যশস্য ভাণ্ডার গড়ে তোলাও সম্ভব হয়েছে। এমনকি, ডালশস্য ও তৈলবীজের দাম নিয়ন্ত্রণে রাখাও সম্ভব হয়েছে।
    
    নাফেড ইতিমধ্যেই মজুত ভাণ্ডার থেকে খাদ্যশস্য বন্টন প্রক্রিয়া শুরু করেছে। উল্লেখযোগ্য পরিমাণে খাদ্যশস্য আধা-সামরিক বাহিনী ও প্রতিরক্ষা ক্ষেত্রে সরবরাহ করা হবে। রাজ্য সরকারগুলিকেও গণবন্টন ব্যবস্থা (পিডিএস) ও অন্যান্য কর্মসূচির আওতায় প্রয়োজনীয় খাদ্যশস্য সরবরাহ করা হচ্ছে।
    
    নাফেড এ বছর প্রায় ৫ হাজার ৯১৬ কোটি টাকার খাদ্যশস্য সংগ্রহ করেছে এবংমুনাফার পরিমাণ প্রায় ১০৬ কোটি টাকা, যা গত দশ বছরের মধ্যে সর্বোচ্চ। এর ফলে, সংস্থাটিও আর্থিক দিক থেকে ঘুরে দাঁড়িয়েছে। সংস্থাটি এখন প্রকৃত অর্থেই কেন্দ্রীয় সরকারের হয়ে উঠেছে।
    
    চলতি বছরে রবি মরশুমের তৈলবীজ ও ডালশস্য সংগ্রহও শুরু হয়েছে এবং গত ৩০এপ্রিল পর্যন্ত ২ লক্ষ ৯৫ হাজার মেট্রিক টন তৈলবীজ ও ডালশস্য সংগ্রহ হয়েছে।
    
    নাফেডের জন্য একটি আর্থিক প্যাকেজের প্রস্তাবে সরকার সক্রিয়ভাবে চিন্তাভাবনা করছে। প্রস্তাবটি কেন্দ্রীয় মন্ত্রিসভার অনুমোদনের জন্য চলতি মাসেই কেন্দ্রীয় মন্ত্রিসভার অর্থনৈতিক বিষয়ক কমিটির বৈঠকে পেশ করা হবে।

    
    
    (Release ID: 1489652) Visitor Counter : 3
    
    

      Background release reference

      দেশে বিভিন্ন ধরনের ডালশস্য ও তৈলবীজ সংগ্রহের দিক থেকে ‘নাফেড’ কেন্দ্রীয় সরকারের অগ্রণী এক সংস্থা হয়ে উঠেছে