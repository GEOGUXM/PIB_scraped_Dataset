      কেন্দ্রীয়মন্ত্রিসভা

      কেন্দ্রীয় পরিবেশ প্রতিমন্ত্রী (স্বাধীন দায়িত্ব প্রাপ্ত) শ্রী অনিল মাধব দাভে’র আকস্মিক প্রয়াণে শোক প্রস্তাব কেন্দ্রীয় মন্ত্রি সভার
      কেন্দ্রীয় পরিবেশ, অরণ্য ও জলবায়ু পরিবর্তন প্রতিমন্ত্রী (স্বাধীন দায়িত্ব প্রাপ্ত) শ্রী অনিল মাধব দাভে’র আকস্মিক প্রয়াণে গভীর শোক প্রকাশ

      Posted On: 18 MAY 2017 4:41PM by PIB Kolkata

    কেন্দ্রীয় পরিবেশ, অরণ্য ও জলবায়ু পরিবর্তন প্রতিমন্ত্রী (স্বাধীন দায়িত্ব প্রাপ্ত) শ্রী অনিল মাধব দাভে’র আকস্মিক প্রয়াণে গভীর শোক প্রকাশ করেছে কেন্দ্রীয় মন্ত্রি সভা। এক বিশেষ বৈঠকে প্রয়াত শ্রী দাভে’র স্মরণে এক শোক প্রস্তাবও গ্রহণ করে মন্ত্রিসভা। শোক প্রস্তাবে বলা হয়েছে যে, শ্রী দাভে’র মৃত্যুতে দেশ একজন প্রবীণ ও বিশিষ্ট নেতাকে হারাল। একজন সাংসদ এবং স্বাধীন দায়িত্বপ্রাপ্ত কেন্দ্রীয় প্রতিমন্ত্রী হিসাবে তিনি বেশ কিছু পদ অলঙ্কৃত করে আসছিলেন। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার এক বিশেষ বৈঠকে প্রয়াত শ্রী দাভে’র পরিবার-পরিজনদের প্রতিগভীর শোক ও সমবেদনা প্রকাশ করা হয় সরকার এবং সমগ্র জাতির পক্ষ থেকে।
    
    শ্রী অনিল মাধব দাভে’র জন্ম মধ্যপ্রদেশের উজ্জয়িনীতে ১৯৫৬ সালের ৬ জুলাই তারিখে। ইন্দোরের গুজরাটি কলেজে স্নাতকোত্তর ডিগ্রি লাভের পর তিনি বিশেষভাবে যুক্ত ছিলেন পল্লী উন্নয়ন ও পরিচালন তথা ব্যবস্থাপনা সম্পর্কিত পঠন-পাঠনের মধ্যে। নদী সংরক্ষণ, পরিবেশ সুরক্ষা এবং সমাজসেবামূলক কাজের প্রতি তাঁর গভীর আগ্রহ ছিল। হিন্দি এবং ইংরেজি’তে কয়েকটি গ্রন্থ রচনার মাধ্যমে একজন লেখক হিসাবেও তিনি খ্যাতি অর্জন করেন। জনঅভিযান পরিষদ নামে একটি সংস্থার প্রতিষ্ঠাতা পুরুষ শ্রী দাভে সম্পাদনা করেছিলেন ‘চরৈবেতি’ নামে একটি মাসিক পত্রিকারও। শ্রী দাভে ছিলেন প্রশিক্ষণপ্রাপ্ত একজন বিমান চালক, যিনি নর্মদার ওপর দিয়ে সেসনা ১৭৩ বিমাটি চালানোর কৃতিত্ব অর্জন করেছিলেন। ছত্রপতি শিবাজীর ওপর ‘জনতারাজা’ নামে একটি নাটক মঞ্চস্থ করারও ব্যবস্থা করেন তিনি, যা লন্ডনের ওয়েম্বলি সহ বিভিন্ন মঞ্চে প্রায় এক হাজার বার অভিনীত হয়।
    
    শ্রী দাভে রাজ্য সভায় নির্বাচিত হন ২০০৯ সালে। জলসম্পদ সম্পর্কিত সংসদীয় কমিটির সঙ্গে তিনি যেমন যুক্ত ছিলেন, তেমনই আবার সদস্যপদঅলঙ্কৃত করেছিলেন তথ্য ও সম্প্রচার মন্ত্রকের পরামর্শদাতা কমিটিতে। বিশ্ব উষ্ণায়নএবং জলবায়ু পরিবর্তনের সংসদীয় মঞ্চেও তিনি ছিলেন একজন সক্রিয় সদস্য। ২০১৬’র রাজ্যসভা নির্বাচনে জয়ী হয়ে তিনি একজন স্বাধীন প্রতিমন্ত্রী হিসাবে দায়িত্বভার গ্রহণ করেন কেন্দ্রীয় পরিবেশ, অরণ্য ও জলবায়ু পরিবর্তন দপ্তরের। একজন বিশিষ্ট জাতীয়তাবাদী এবং প্রকৃত অর্থেই একজন সমাজসেবী শ্রী অনিল মাধব দাভের মৃত্যুতে মধ্যপ্রদেশ থেকে উঠে আসা এক বিশিষ্ট নেতাকে হারাল সমগ্র জাতি।

    
    
    (Release ID: 1490311) Visitor Counter : 3
    
    

      Background release reference

      বিশেষ বৈঠকে প্রয়াত শ্রী দাভে’র স্মরণে এক শোক প্রস্তাবও গ্রহণ করে মন্ত্রিসভা