      কেন্দ্রীয়মন্ত্রিসভা

      প্রাচীন স্মৃতিসৌধ এবং পুরাতাত্ত্বিক স্হান ও ধ্বংসাবশেষ আইন ১৯৫৮-র সংশোধন প্রস্তাবে অনুমোদন কেন্দ্রীয় মন্ত্রিসভার
      প্রাচীন স্মৃতিসৌধ এবং পুরাতাত্ত্বিক স্হান এবং সেগুলির ধ্বংসাবশেষ (সংশোধন) সম্পর্কিত বিল, ২০১৭সংসদে পেশ করার প্রস্তাবে অনুমোদন দিল কেন্দ্রীয় মন্ত্রিসভা

      Posted On: 17 MAY 2017 4:48PM by PIB Kolkata

    প্রাচীন স্মৃতিসৌধ এবং পুরাতাত্ত্বিক স্হান এবং সেগুলির ধ্বংসাবশেষ (সংশোধন) সম্পর্কিত বিল, ২০১৭সংসদে পেশ করার প্রস্তাবে অনুমোদন দিল কেন্দ্রীয় মন্ত্রিসভা। আজ এখানে প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার এক বৈঠকে এইপ্রস্তাব অনুমোদনের সিদ্ধান্ত নেওয়া হয়।
    
    বিশেষভাবে সংরক্ষিত এলাকাগুলিতে যেসমস্ত নির্মাণ কাজের দায়িত্বশুধুমাত্র সরকারি পূর্ত দপ্তরের ওপরেই ন্যস্ত করা যায় সেইসমস্ত প্রকল্পের রূপায়ণে এই সংশোধন প্রস্তাব বিবেচনার জন্য পেশ করা হয় মন্ত্রিসভার কাছে।
    
    প্রসঙ্গত উল্লেখ্য, প্রাচীন স্মৃতিসৌধ এবং পুরাতাত্ত্বিক স্হানগুলির ধ্বংসাবশেষ আইন ১৯৫৮-এর (২০১০ সালে এটির সংশোধন করা হয়) আওতায় কেন্দ্রীয় সরকার সুরক্ষিত বিভিন্ন স্মৃতিসৌধ ও স্হানগুলিতে নতুন করে কোন নির্মাণ কাজের অনুমতি দেওয়া হয় না। এর ফলে নিষিদ্ধ ও সংরক্ষিত এলাকাগুলিতে কেন্দ্রীয় সরকারের নির্মাণ সংক্রান্ত বিভিন্ন কাজের ক্ষেত্রে অসুবিধা দেখা দেয়। এই কারণে ওই ধরণের এলাকায় যাতে প্রয়োজনে নির্মাণ সংক্রান্ত কাজকর্ম শুরু করা যায় সেই উদ্দেশ্যেই এই সংশোধন প্রস্তাবের অবতারণা।

    
    
    (Release ID: 1490312) Visitor Counter : 4
    
    

      Background release reference

      প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার এক বৈঠকে এইপ্রস্তাব অনুমোদনের সিদ্ধান্ত নেওয়া হয়