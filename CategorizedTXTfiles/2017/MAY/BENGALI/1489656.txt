      বৈদ্যুতিন ও তথ্যপ্রযুক্তি মন্ত্রক

      প্রতিরাজ্যে অন্তত: একটি করে ‘নিয়েলিট’ কেন্দ্র গড়ে তোলার আহ্বান কেন্দ্রীয় তথ্য প্রযুক্তি মন্ত্রীর
      কেন্দ্রীয় বৈদ্যুতিন ও তথ্য প্রযুক্তিএবং আইন ও ন্যায়বিচার মন্ত্রী শ্রী রবিশঙ্কর প্রসাদ শনিবার ন্যাশনাল ইনস্টিটিউট অফ ইলেকট্রনিক্স অ্যান্ড ইনফরমেশন টেকনোলজি (এন আই ই এল আই টি)-র নতুন ভবনের দ্বারোদঘাটন করেন

      Posted On: 08 MAY 2017 6:09PM by PIB Kolkata

    কেন্দ্রীয় বৈদ্যুতিন ও তথ্য প্রযুক্তিএবং আইন ও ন্যায়বিচার মন্ত্রী শ্রী রবিশঙ্কর প্রসাদ শনিবার ন্যাশনাল ইনস্টিটিউট অফ ইলেকট্রনিক্স অ্যান্ড ইনফরমেশন টেকনোলজি (এন আই ই এল আই টি)-র নতুন ভবনের দ্বারোদঘাটন করেন। নয়াদিল্লির দ্বারকাতে আয়োজিত এই উদ্বোধনী অনুষ্ঠানে উপস্থিতবিশিষ্ট ব্যক্তিদের মধ্যে সংশ্লিষ্ট মন্ত্রকের প্রতিমন্ত্রী শ্রী পি পি চৌধুরীও উপস্থিত ছিলেন। শ্রী রবি শঙ্কর প্রসাদ তাঁর ভাষণে জানান, মানব জীবনের এমন কোন ক্ষেত্র নেই, যা তথ্য প্রযুক্তি ও বৈদ্যুতিন ব্যবস্থাপনার আওতাভুক্ত হয়নি। তিনিদেশের যুব অংশের ক্ষমতায়নের জন্য দক্ষতা বিকাশ ও সামর্থ্য গঠনের উদ্যোগের প্রশংসা করেন। সেই সঙ্গে প্রাথমিক সাইবার নিরাপত্তার ভাবনায় দক্ষ করে তোলার বিষয়টিকে ডিজিটাল সাক্ষরতার পাশাপাশি বাড়ানো হয়েছে। সর্বভারতীয় স্তরে ভারত সরকারের কর্মসূচিকার্যকর রূপায়নের উদ্যোগের সঙ্গে সংশ্লিষ্ট প্রতিষ্ঠানও প্রতিটি রাজ্যে তাদের নিজস্ব কেন্দ্রের মাধ্যমে এই ক্ষেত্রে উপস্থিতি জানান দিতে পারে বলে শ্রী প্রসাদ মন্তব্যকরেন।
    
    ভারত যেহেতু ডিজিটাল ক্ষমতা সমৃদ্ধ দেশহওয়ার জন্য কাজ করে চলেছে, তাই গ্রামীণ ভারতের শেষ প্রান্তীয় মানুষটির কাছে ও ঠিক ভাবে পৌঁছুতে পারাটাইএক্ষেত্রে সাফল্যের অন্যতম চাবিকাঠি বলেও জানান শ্রী প্রসাদ। এজন্য সাধারণ সেবাকেন্দ্রগুলি গুরুত্বপূর্ণ ভূমিকা নিচ্ছে বলেও উল্লেখ করেন তিনি। এই ধারাতেই ৬ কোটি জনগণকে ডিজিটাল সাক্ষরতার আওতায় নিয়ে আসার লক্ষ্যমাত্রা ধার্য হয়েছে। এদের শংসাপত্র প্রদানের দায়িত্বে রয়েছে এন আই ই এল আই টি। তাই এই প্রতিষ্ঠানকে বিশেষ দায়িত্ব নিয়ে কাজ করে প্রধানমন্ত্রী নরেন্দ্র মোদির বৃহত্তর স্বার্থে কাজের আহ্বান বাস্তবায়নে এগিয়ে আসার জন্য বলেন। কেন্দ্রীয় ও রাজ্যস্তরে সমস্ত সরকারি পরিষেবাযেন ডিজিটাল ভাবে দেশের প্রত্যেক নাগরিকের জন্য সহজলভ্য হয় সেই প্রয়াসে আন্তরিকভাবে সক্রিয় হওয়ারও আবেদন জানান কেন্দ্রীয় মন্ত্রী শ্রী প্রসাদ। মন্ত্রকের প্রতিমন্ত্রী শ্রী পি পি চৌধুরী সহ উপস্থিত জনপ্রতিনিধি ও পদাধিকারীরা নিজেদের বক্তব্যে ডিজিটাল লেনদেনসহ সার্বিক ডিজিটায়নের পাশাপাশি মেক ইন ইন্ডিয়া, স্কিলইন্ডিয়া প্রভৃতি উদ্যোগে চলতি ইতিবাচক প্রবণতা বজায় রেখে প্রয়োজনে পি পি পি মডেলে আরও ব্যাপক মাত্রায় কাজের অগ্রগতিতে জোর দেন।
    
    প্রসঙ্গত: এন আই ই এল আই টি ভারত সরকারের ন্যাশনাল কেরিয়ার সার্ভিস স্কিমে মডেল কেরিয়ার সেন্টার গড়ে তুলেছে। যুব অংশের মধ্যে কর্মসঞ্চারণার লক্ষ্যে এই প্রতিষ্ঠান নিয়মিত ‘জব ফেয়ার’-এর আয়োজন করে চলেছে। সম্প্রতি জম্মু ও কাশ্মীরের বারামুল্লাতে পর্যন্ত ভারতীয় সেনাবাহিনীর সঙ্গে যৌথভাবে বিপথগামী যুব অংশকে মূলস্রোতে যুক্ত করার উদ্যোগের অঙ্গ হিসেবে স্টাডি সেন্টার খুলেছে। এধরনের অত্যাধুনিক সমস্ত প্রশিক্ষণ ব্যবস্থাতেই এই প্রতিষ্ঠান সারা দেশের বিভিন্ন প্রান্তে সক্রিয় রয়েছে।

    
    
    (Release ID: 1489656) Visitor Counter : 6
    
    

      Background release reference

      নয়াদিল্লির দ্বারকাতে আয়োজিত এই উদ্বোধনী অনুষ্ঠানে উপস্থিত বিশিষ্ট ব্যক্তিদের মধ্যে সংশ্লিষ্ট মন্ত্রকের প্রতিমন্ত্রী শ্রী পি পি চৌধুরীও উপস্থিত ছিলেন