      PIB Headquarters

      வ.உ. சிதம்பரனார் துறைமுகத்தின் நிலக்கரி இறங்குதுறைகளை மேம்படுத்த ஒப்பந்தம் – நிலக்கரி கொள்திறன் நான்கு மடங்காக அதிகரிக்கும்.
      Posted On: 15 MAY 2017 7:02PM by PIB Chennai


    வ . உ . சிதம்பரனார் ( வ . உ . சி .) துறைமுகத்தின் நிலக்கரி இறங்குதுறை ஒன்று மற்றும் இரண்டை மேம்படுத்த ஒப்பந்தம் கையெழுத்திடப்பட்டுள்ளது . வ . உ . சிதம்பரனார் துறைமுகம் மற்றும் தமிழ்நாடு மின்உற்பத்தி மற்றும் பகிர்மானக் கழகம் ( டான்ஜெட்கோ ) ஆகியவற்றுக்கு இடையே இந்த ஒப்பந்தம் கையெழுத்தனாது . இதன் மூலம் நிலக்கரி இறங்குதுறைகளில் கொள்ளளவு நான்கு மடங்காக அதாவது ஒரு வருடத்திற்கு 6.25 மில்லியன் டன்களிலிருந்து 24 மில்லியன் டன்களாக அதிகரிக்கும் . இந்த நிகழ்வு புதுதில்லியில் நடைபெற்றபோது மத்திய கப்பல் மற்றும் சாலைப் போக்குவரத்து மற்றும் நெடுஞ்சாலைத்துறை அமைச்சர் திரு . நிதின் கட்கரியும் தமிழக மின்சாரம் மதுவிலக்கு மற்றும் ஆயத் தீர்வைத்துறை அமைச்சர் திரு . பி . தங்கமணியும் பங்கேற்றனர் .


    இந்த நிகழ்ச்சியில் பேசிய அமைச்சர் திரு கட்காரி டான்ஜெட்கோ மற்றும் வ . உ . சி . துறைமுகம் இரண்டிற்கும் இந்த ஒப்பந்தம் நன்மையைப் பயக்கும் என்று கூறினார் . இது இரண்டு நிலக்கரி இறங்குதுறைகளிலும் கையாளப்படும் நிலக்கரியின் அளவை அதிகரித்து திறமையாகச் செயல்படவும் துணைபுரியும் . இதன் மூலம் நிலக்கரி சரக்குப் போக்குவரத்தின் செலவு குறையும் . மேலும் இது மின்சாரத்தை மலிவாக உற்பத்தி செய்ய துணை புரியும் . அது மின்துறை சார்ந்த தொழிற்சாலைகளுக்கு நன்மையை உண்டாக்கும் என்று மத்திய அமைச்சர் கூறினார் .


    நிலக்கரி இறங்குதுறைகளை மேம்படுத்துவதன் மூலம் தமிழ்நாட்டில் ராமநாதபுரம் மாவட்டத்தில் திட்டமிடப்பட்டுள்ள உப்பூர் மற்றும் கடாலடி மின்உற்பத்தி நிலையங்களுக்கு அதிகப்படியான நிலக்கரிகளை டான்ஜெட்கோவால் வழங்க முடியும் . மேலும் உயர் தொழில்நுட்பங்களை , குறைந்த பட்சம் ஒரு மணிநேரத்திற்கு 2000 டன் கொள்ளளவு கொண்ட கப்பல் சரக்கு இறக்கு இயந்திரங்கள் மற்றும் ஒரு மணி நேரத்திற்கு 4000 டன் அளவிலான அதிகத் திறன் கொண்ட கன்வேயர்கள் அமைப்பு ஆகியவற்றை செயல்படுத்தி பயன்படுத்துவதன் மூலம் சரக்கு வாகனங்கள் வேகமாக சரக்குகளை கொண்டு சேர்க்க முடியும் . இதனால் துறைமுகச் சேவைகளை டான்ஜெட்கோ மலிவான விலையில் பயன்படுத்த முடியும் . டான்ஜெட்கோவில் தூத்துக்குடி அனல் மின் நிலையம் தேசிய மின் பகிர்மை இணைப்போடு இணைந்திருப்பதால் , இந்த ஒப்பந்தம் செயல்முறைப்படுத்தும் போது குறைந்த விலையில் அதிகமான மின்சாரம் பெறமுடியும் . இதனால் மின்துறை வேகமாக வளர்ச்சி அடைவதோடு வேலை வாய்ப்பும் அதிகரிக்கும் .


    இந்த 2 நிலக்கரி இறங்குதுறைகளை மேம்படுத்துவதற்கு மதிப்பிடப்பட்டுள்ள செலவு ரூ . 800 கோடியாகும் . முதல் 24 மாதங்களில் நிலக்கரி இரங்குதளம் 1 மேம்படுத்தப்படும் . பிறகு நிலக்கரி இறங்குதுறை 2 மேம்படுத்தப்படும் . வ . உ . சி துறைமுகத் தலைவர் திரு . எஸ் . அனந்த சந்திரபோஸ் அவர்களும் டான்ஜெட்கோ நிறுவனத்தின் தலைவரும் நிர்வாக இயக்குநருமான டாக்டர் என் . சாய்குமார் இந்த ஒப்பந்தத்தில் கையெழுத்திட்டனர் .


    *****


    சஞ்/ரெசின்/ஸ்ரீவி

    
    
    (Release ID: 1489905) Visitor Counter : 4