      PIB Headquarters

      2017 மே 15 வரை மொத்தம் 13,469 கிராமங்களுக்கு மின்வசதி வழங்கப்பட்டுள்ளது. 2013 - 14 ஆம் ஆண்டை ஒப்பிடும் போது 2016-17-ல் தீன்தயாள் உபாத்யாயா மின்வசதி திட்டத்தின் கீழ் அதைப் போன்று 5 மடங்கு கிராமங்கள் மின் வசதி பெற்றுள்ளனர்; கிராமப்புறக் குடும்பங்களில் தீவிர மின்மயமாக்கல் நான்கு மடங்கு அதிகரித்துள்ளது.
      2017 ஏப்ரல் 30 வரை வறுமைக் கோட்டிற்குக் கீழேயுள்ள 256.8 லட்சம் குடும்பங்களுக்கு இலவச மின் வசதி வழங்கப்பட்டுள்ளது.
      கடந்த ஆண்டுகளிலேயே எந்தவொரு நிதியாண்டிலும் வழங்கப்பட்டதை விட அதிக பட்சமான தொகையாக 2016-17 நிதியாண்டில் ரூ 7965.87 கோடி நிதி வழங்கப் பட்டுள்ளது.
      32 மாநிலங்கள் / துணை நிலை மாநிலங்களுக்கென ரூ 42,553.17 கோடி மதிப்பிலான திட்டங்களுக்கு ஒப்புதல் வழங்கப்பட்டுள்ளது.
      Posted On: 19 MAY 2017 4:14PM by PIB Chennai


    கடைக்கோடி மனிதனுக்கும் சேவை செய்ய வேண்டும் (அந்த்யோதயா ) என்ற பண்டிட் தீன்தயாள் உபாத்யாயாவின் கேட்பாட்டிற்கு இணங்க, 2014 நவம்பர் 20 அன்று தீன்தயாள் உபாத்யாயா கிராம மின் வசதி திட்டத்திற்கு இந்திய அரசு ஓப்புதல் அளித்தது.


    கிராமப்புறங்களில் மின் வசதியை வழங்குவதற்கான மின் பகிர்வு பிரிப்பகம், மின் வழங்கல் முறையை வலுப்படுத்துவது, மின் அளவி முறை, போன்ற அனைத்து அம்சங்களையும் உள்ளடக்கிய ஒருங்கிணைந்த திட்டமாக இத்திட்டம் அமைகிறது. 2015 ஆகஸ்ட் 15 அன்று இந்திய விடுதலை தினத்தன்று நாட்டு மக்களுக்கு உரை நிகழ்த்திய போது பிரதமர் திரு. நரேந்திர மோடி அவர்கள் 1000 நாட்களுக்குள் இந்தியாவில் இதுவரை மின் வசதியையே பெற்றிராத அனைத்து கிராமங்களுக்கும் மின் வசதியைத் தருவது என்ற உறுதிமொழியை அளித்தார். எனவே இந்த இலக்கை 2018 மே மாதத்திற்குள் முழுமையாக நிறைவேற்றுவதற்கான ஊரக மின் வசதித் திட்டம் ஓர் இயக்கமாகவே மேற்கொள்ளப் பட்டது.


    நாட்டிலுள்ள மின் வசதியைப் பெறாத கிராமங்கள் குறித்த கணக்கெடுப்பில் அடங்கும் 18,452 கிராமங்களில் 2017 மே 15 வரை மொத்தம் 13,469 கிராமங்களுக்கு மின்வசதி செய்து தரப்பட்டுள்ளது. 2013 - 14 மற்றும் 2016-17 நிதியாண்டுகளில் கிராமப்புற மின் வசதித் திட்டத்தின் கீழ் பொருள் மற்றும் நிதியளவிலான முன்னேற்றம் குறித்து கீழ்க்கண்டவாறு ஒப்பிடப்பட்டுள்ளது:

                                                                                                                                             
வரம்புகள்             2013 - 14        2016-17                    2017-18க்கான                                                               
                                                                                                                                             
                                                                                                                                             
                                                                  இலக்கு                                                                     
                                                                                                                                             
                                                                                                                                             
                                                                                                                                             
மின் வசதி             1,197            6,015(5.2 மடங்கு)          மீதமுள்ள மின் வசதி பெறாத கிராமங்கள் 2018 மே மாதத்திற்குள் மின் வசதி பெறும்.
                                                                                                                                             
                                                                                                                                             
பெறாத கிராமங்களுக்கு                                                                                                                         
                                                                                                                                             
                                                                                                                                             
மின்வசதி                                                                                                                                     
                                                                                                                                             
                                                                                                                                             
தருதல்                                                                                                                                       
                                                                                                                                             
                                                                                                                                             
                                                                                                                                             
கிராமங்களில்          14,956           63,330 (4.2 மடங்கு )       85,000                                                                     
                                                                                                                                             
                                                                                                                                             
மின் வசதியை                                                                                                                                  
                                                                                                                                             
                                                                                                                                             
தீவிரப்படுத்தல்                                                                                                                              
                                                                                                                                             
                                                                                                                                             
                                                                                                                                             
வறுமைக் கோட்டிற்குக்  9.62 லட்சம்      22.42 லட்சம்(2.3 மடங்கு )  40 லட்சம்                                                                  
                                                                                                                                             
                                                                                                                                             
கீழேயுள்ள                                                                                                                                    
                                                                                                                                             
                                                                                                                                             
குடும்பங்களுக்கு                                                                                                                             
                                                                                                                                             
                                                                                                                                             
இலவச மின் வசதி                                                                                                                               
                                                                                                                                             
                                                                                                                                             
                                                                                                                                             
                                                                                                                                             
                                                                                                                                             
இந்திய அரசு           ரூ.2938.52 கோடி  ரூ.7965.87(2.7 மடங்கு )    ரூ.4,814 கோடி                                                              
                                                                                                                                             
                                                                                                                                             
மாநிலங்களுக்கு                                                                                                                               
                                                                                                                                             
                                                                                                                                             
வழங்கியுள்ள                                                                                                                                  
                                                                                                                                             
                                                                                                                                             
மானியம் *                                                                                                                                    
                                                                                                                                             
                                                                                                                                             
                                                                                                                                             
                                                                                                                                             

    * வறுமைக்கோட்டிற்குக் கீழேயுள்ள குடும்பங்களுக்கு இலவச மின்வசதி 2017 ஏப்ரல் 30 வரை இதுவரை மொத்த 256.81 லட்சம் குடும்பங்களுக்கு வழங்கப்பட்டுள்ளது .


    * மாநிலங்களுக்கு இதுவரையில் எந்தவொரு நிதியாண்டிலும் மிக அதிகபட்சமாக ரூ . 7965.87 கோடி மானியம் வழங்கப்பட்டுள்ளது .


    பின்னணித் தகவல்


    இதற்கு முன்பு செயல்பட்டு வந்த ஊரக மின்வசதித் திட்டத்தின் கீழ் மீதமிருந்த வேலைகள் அனைத்தும் தீன் தயாள் உபாத்யாயா ஊரக மின்வசதித் திட்டத்தின் கீழ் கொண்டு வரப்பட்டன . இத்திட்டத்திற்கான நிதி ஒதுக்கீடு ரூ . 43,033 கோடியாகும் . இதில் ரூ . 33,453 கோடி இந்திய அரசு வழங்கும் மானிய உதவியாகும் . இத்திட்டத்திற்குள் கொண்டு வரப்பட்ட ஊரக மின்வசதித் திட்டங்கள் உள்ளிட்டு ஒட்டுமொத்த தொகை ரூ . 75,893 கோடியாகும் . இதில் இந்திய அரசின் மானியமான ரூ . 63,027 கோடியும் அடங்கும் .


    புதிய தீன் தயாள் உபாத்யாயா ஊரக மின்வசதித் திட்டத்தின் கீழ் திட்டச் செலவில் 60 சதவீத வேலைகளுக்கான தொகையை இந்திய அரசு ஒரு சில குறிப்பிட்ட வரம்புகளை நிறைவேற்றுவதன் அடிப்படையில் மானியமாக வழங்குகிறது . ( சிறப்புப் பிரிவில் அடங்கும் மாநிலங்களுக்கு இது 85 சதவீத மானியமாக அமைகிறது ) இத்திட்டத்தின் கீழ் 32 மாநிலங்கள் / துணைநிலை பகுதிகள் ஆகியவற்றில் புதிய திட்டங்களுக்கென மொத்தம் ரூ . 42,553.17 கோடி ஒதுக்கப்பட்டுள்ளது . இதில் மின்கடத்திப் பிரிப்பு ஏற்பாடுகள் ( ரூ . 15,572.99 கோடி ) அமைப்பை வலுப்படுத்துவது , ஊரக வீடுகளுக்கு இணைப்பு ஏற்படுத்துவது ( ரூ . 19,706 கோடி ) மின் கணக்கீட்டு கருவிகள் ( ரூ . 3874.48 கோடி ) ஊரக மின்மயமாக்கம் ( ரூ . 2792.57 கோடி ) சன்சாத் ஆதர்ஷ் கிராம் யோஜனா ( ரூ . 398.54 கோடி ) ஆகிய திட்டங்களும் அடங்கும் .


    ஊரக மின்மயமாக்கலின் முன்னேற்றத்தைக் கண்காணிக்கும் வகையில் 350 க்கும் மேற்பட்ட ஊரக மின்மயமாக்கல் தளங்கள் உருவாக்கப்பட்டுள்ளன . முக்கிய திருப்புமுனை நடவடிக்கை என்ற வகையில் இதுவரை மின்வசதி பெறாமல் இருக்கும் 18,452 கிராமங்களுக்கு மின்வசதி செய்து தரப்படுவதைக் கண்காணிக்கும் வகையில் அகில இந்திய ஊரக மின்மயமாக்கலுக்கான கண்காணிப்புத் தளம் குறித்த கைபேசிச் செயலி (garv.gov.in) உருவாக்கப்பட்டுள்ளது . முன்குறிப்பிட்ட ஊரக மின்மயமாக்கல் தளங்கள் கள வேலைகள் குறித்த புகைப்படங்கள் , புள்ளிவிவரங்கள் , இதர தகவல்களை இந்தச் செயலியில் தொடர்ந்து மேம்படுத்திக் கொண்டே இருக்க வேண்டும் . 5.97 லட்சம் கிராமங்கள் அனைத்திலும் உள்ள குடும்பங்களுக்கு மின்வசதி செய்து தரப்படுவதை கண்காணிப்பதற்கென இந்தச் செயலி 2016 டிசம்பர் 20 ஆம் தேதியன்று மேம்படுத்தப்பட்டது . வெளிப்படைத்தன்மை , பொறுப்புணர்வு ஆகியவற்றில் மக்கள் அனைவரையும் ஈடுபடுத்தும் வகையில் சம்வாத் என்ற சிறப்பம்சமும் இந்த மேம்படுத்தப்பட்ட செயலியில் இணைக்கப்பட்டுள்ளது .


    இத்திட்டமானது ஊரக மக்களின் வாழ்க்கை முறையை மாற்றியமைக்கும் என்றும் , ஊரகப் பகுதிகளின் சமூக - பொருளாதாரத்தில் ஒட்டுமொத்த வளர்ச்சியைக் கொண்டுவரும் என்றும் எதிர்பார்க்கப்படுகிறது . இத்திட்டத்தின் முக்கிய விளைவுகள் கீழ்க்கண்டவாறு அமையும் :

      * விவசாய உற்பத்தியை அதிகரிப்பது .
      * பெண்களின் வேலைச் சுமையைக் குறைப்பது .
      * குழந்தைகளின் கல்வியில் மேம்பாடு .
      * கிராமங்கள் , குடும்பங்கள் அனைத்திற்கும் மின்வசதி .
      * ஊரகப் பகுதிகளில் நம்பிக்கையான , பயனளிக்கும் வகையிலான மின்வசதி சேவைகள் .
      * சுகாதார , கல்வி சேவைகளை வழங்குவதில் மேம்பாடு .
      * தொலைத் தொடர்பு சேவைகளை ( வானொலி , தொலைபேசி , தொலைக்காட்சி , கைபேசி போன்றவை ) மக்கள் பெறுவதில் மேம்பாடு .
      * பொது இடங்களில் விளக்கு வசதியின் மூலம் பொதுமக்களின் பாதுகாப்பு மேம்பாடு .

    உள்ளூர் தேவைகள் / மாநிலங்களின் முன்னுரிமை ஆகியவற்றுக்கு ஏற்ப வேலைகளை தேர்வு செய்வதற்கான முழுமையான சுதந்திரம் கொண்டதாக இத்திட்டம் அமைகிறது . மக்கள் தொகை வரம்பு முற்றிலுமாக நீக்கப்பட்டு , எந்தவித மக்கள்தொகை வரம்புமின்றி அனைத்து கிராமங்களும் குடியிருப்பு பகுதிகளும் இத்திட்டத்தில் பயன்பெற தகுதியானவையாக ஆக்கப்பட்டுள்ளன . மாவட்டத்திற்கான திட்ட அறிக்கைகளை உருவாக்கும்போது மாவட்ட மின்சாரக் குழுக்களுடன் மாநில அரசுகள் கலந்தாலோசிக்க வேண்டும் . நாடாளுமன்ற உறுப்பினர்களின் ஊரக வளர்ச்சிக்கான திட்டங்களும் கட்டாயமாக இதில் அடங்கும் . கட்டாயமாக இணைய தளம் மூலமான ஒப்பந்த ஏற்பாடுகள் , தரமான கேட்பு ஆவண முறையை முழுமையாகப் பின்பற்றுவது ஆகிய இதர அம்சங்களையும் கொண்டதாகவும் இத்திட்டம் திகழ்கிறது . தனியார் மின்சேவை நிறுவனங்கள் , ஊரக மின்வசதிக்கான கூட்டுறவு கழகங்கள் ஆகியவையும் இத்திட்டத்தின் கீழ் செயல்படத் தகுதி பெற்றவை ஆகும் . ஊரக வளர்ச்சிக்கான ஒருங்கிணைப்பு மற்றும் கண்காணிப்புக் குழுவினால் இத்திட்டம் பரிசீலிக்கப்படுகிறது . வருடத்தின் அனைத்து நாட்களிலும் 24 மணிநேரமும் மின்வசதி வழங்கி அனைவருக்கும் மின்வசதி என்ற வகையில் ஊரகங்களில் வாழும் மக்களின் வாழ்க்கையை மாற்றி அமைப்பது என்பதில் இந்திய அரசு உறுதிபூண்டுள்ளது .


    *******

    
    
    (Release ID: 1490302) Visitor Counter : 6
    
    
    
    
    

      
      
      
      
      
      
      
      
      
      
*