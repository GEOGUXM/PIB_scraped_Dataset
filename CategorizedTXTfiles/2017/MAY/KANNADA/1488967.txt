      ವಾರ್ತಾ ಮತ್ತು ಪ್ರಸಾರ ಸಚಿವಾಲಯ

      ಜನಪರ ಕಾರ್ಯಯೋಜನೆಗಳನ್ನು ಜನಸಾಮಾನ್ಯರಿಗೆ ಅತ್ಯುತ್ತಮವಾಗಿ ತಲುಪಿಸಲು ಮಾಧ್ಯಮಗಳು ಪ್ರಯತ್ನಿಸಬೇಕು ಶ್ರೀ ವೆಂಕಯ್ಯ ನಾಯ್ಡು ಅವರು ಕೇಂದ್ರ ವಾರ್ತಾ ಮತ್ತು ಪ್ರಸಾರ ಸಚಿವಾಲಯದ ಬೆಂಗಳೂರು ಘಟಕಗಳ ಕಾರ್ಯಪ್ರಗತಿಗಳನ್ನು ಪರಿಶೀಲನೆ ನಡೆಸಿದರು
      Posted On: 02 MAY 2017 2:44PM by PIB Bengaluru


    ಭಾರತ ಸರಕಾರದ ವಾರ್ತಾ ಶಾಖೆ
    ಬೆಂಗಳೂರು


    ಪತ್ರಿಕಾ ಹೇಳಿಕೆ


    ಜನಪರ ಕಾರ್ಯಯೋಜನೆಗಳನ್ನು ಜನಸಾಮಾನ್ಯರಿಗೆ ಅತ್ಯುತ್ತಮವಾಗಿ ತಲುಪಿಸಲು ಮಾಧ್ಯಮಗಳು ಪ್ರಯತ್ನಿಸಬೇಕು


    ಶ್ರೀ ವೆಂಕಯ್ಯ ನಾಯ್ಡು ಅವರು ಕೇಂದ್ರ ವಾರ್ತಾ ಮತ್ತು ಪ್ರಸಾರ ಸಚಿವಾಲಯದ ಬೆಂಗಳೂರು ಘಟಕಗಳ ಕಾರ್ಯಪ್ರಗತಿಗಳನ್ನು ಪರಿಶೀಲನೆ ನಡೆಸಿದರು


    ಬೆಂಗಳೂರು ಮೇ 02, 2017


    ಕೇಂದ್ರ ವಾರ್ತಾ ಮತ್ತು ಪ್ರಸಾರ ಹಾಗೂ ನಗರಾಭಿವೃದ್ಧಿ, ವಸತಿ ಮತ್ತು ನಗರ ಬಡತನ ನಿರ್ಮೂಲನೆ ಖಾತಾ ಸಚಿವ ಶ್ರೀ ಎಂ. ವೆಂಕಯ್ಯ ನಾಯ್ಡು ಅವರು ಬೆಂಗಳೂರಿನಲ್ಲಿರುವ ಕೇಂದ್ರ ಸರಕಾರದ ಮಾಧ್ಯಮ ಘಟಕಗಳ ಕಾರ್ಯಪ್ರಗತಿಗಳನ್ನು ಪರಿಶೀಲನೆ ನಡೆಸಿದರು


    ಅಭಿವೃದ್ಧಿ ಮತ್ತು ಗ್ರಾಮೀಣ ಪ್ರದೇಶಗಳ ಪ್ರಗತಿಯನ್ನು ಹಾಗೂ ರಾಜ್ಯ ಮತ್ತು ಕೇಂದ್ರ ಸರಕಾರಗಳ ಅಭಿವದ್ಧಿ ಕಾರ್ಯಯೋಜನೆಗಳ ಬಗ್ಗೆ ಮಾಧ್ಯಮಗಳು ಅಧಿಕ ಗಮನ ಕೇಂದ್ರೀಕರಿಸಬೇಕು ಎಂದು ಸಚಿವರು ತಿಳಿಸಿದರು. ಶತಶತಮಾನಗಳ ಹಿಂದೆ ಜಾತಿಯ ಭಿನ್ನತೆ ಮರೆತು ಸಮಾನತೆ ಸಂದೇಶ ನೀಡಿದ ಸಮಾಜ ಸುಧಾರಕರಾದ, ಶ್ರೀ ರಾಮಾನುಜಾಚಾರ್ಯ ಮತ್ತು ಶ್ರೀ ಬಸವೇಶ್ವರ ಅವರುಗಳ ಬಗ್ಗೆ ವಿಶೇಷ ಕಾರ್ಯಕ್ರಮ ರೂಪಿಸಬೇಕು ಎಂದು ಸಚಿವ ಶ್ರೀ ಎಂ. ವೆಂಕಯ್ಯ ನಾಯ್ಡು ಅವರು ಹೇಳಿದರು. ದೇಶದ 717 ಜಿಲ್ಲೆಗಳಲ್ಲೂ ಅಭಿವೃದ್ದಿ ಹೊಂದಿದ ಭಾರತ ಮಾಡುವ ಹಬ್ಬ (MODI FEST - Making of Developed India Fest ) ಆಚರಿಸಲು ಮತ್ತು ದೇಶದಾಧ್ಯಂತ ಪ್ರತಿ ಜಿಲ್ಲೆಗಳಿಗೂ ಕೇಂದ್ರ ಸಚಿವರುಗಳು ಭೇಟಿ ನೀಡಲಿದ್ದಾರೆ. ಮೇ 26ರಿಂದ ಹಲವಾರು ಕಾರ್ಯಕ್ರಮಗಳು ಹಮ್ಮಿಕೊಳ್ಳಲಾಗಿದ್ದು, ಜೊತೆಗೆ ತಿಂಗಳಾಂತ್ಯದಲ್ಲಿ ನವದೆಹಲಿಯಲ್ಲಿ ಅಖಿಲಭಾರತ ಮಟ್ಟದಲ್ಲಿ ಸಂಪಾದಕರ ಸಮಾವೇಶನ್ನು ನಡೆಸಲಾಗುವುದು ಎಂದು ಸಚಿವರು ತಿಳಿಸಿದರು,


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಆಕಾಶವಾಣಿಯಲ್ಲಿ ಪ್ರತಿತಿಂಗಳೂ ಜನಸಾಮಾನ್ಯರೊಂದಿಗೆ ನಡೆಸಿಕೊಡುವ ಜನಪ್ರಿಯ ಸಂವಾದ ಕಾರ್ಯಕ್ರಮ ಅತ್ಯಂತ ಪ್ರಭಾವಶಾಲಿಯಾದ ಸಮಾಜಮುಖಿ ಕಾರ್ಯಕ್ರಮವಾಗಿದೆ. ಸಮುದಾಯಿಕ ರೇಡಿಯೋಗಳೂ ಅತ್ಯಂತ ಪ್ರಭಾವ ಬೀರುತ್ತವೆ. ಕೇಂದ್ರ ಸರಕಾರದ ನೀತಿಯಾದ ಅತಿಕಡಿಮೆ ಸರಕಾರ ಮತ್ತು ಅತ್ಯಧಿಕ ಆಡಳಿತ ಹಾಗೂ ಇದರ ಕಾರ್ಯಯೋಜನೆಗಳನ್ನು ಜನಸಾಮಾನ್ಯರಿಗೆ ಅತ್ಯುತ್ತಮವಾಗಿ ತಲುಪಿಸಲು ಮಾಧ್ಯಮಗಳು ಪ್ರಯತ್ನಿಸಬೇಕು. ***

    
    
    (Release ID: 1488967) Visitor Counter : 17
    
    
      Read this release in: English