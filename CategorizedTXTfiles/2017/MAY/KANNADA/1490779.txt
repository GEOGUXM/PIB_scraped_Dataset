      ಸಂಪುಟ

      ಕರ್ನಾಟಕದ 4 ನದಿಗಳೂ ಸೇರಿ 24 ಜಲಸಾರಿಗೆ ಸುಧಾರಣೆಗೆ ಕೇಂದ್ರದ ಆರ್ಥಿಕ ಸಂಪನ್ಮೂಲ
      Posted On: 25 MAY 2017 3:38PM by PIB Bengaluru


    ಕರ್ನಾಟಕದ 4 ನದಿಗಳೂ ಸೇರಿ 24 ಜಲಸಾರಿಗೆ ಸುಧಾರಣೆಗೆ
    ಕೇಂದ್ರದ ಆರ್ಥಿಕ ಸಂಪನ್ಮೂಲ
    ……………………


    ಕರ್ನಾಟಕದ 4 ನದಿಗಳೂ ಸೇರಿ 24 ಜಲಸಾರಿಗೆ ಸುಧಾರಣಾ ಸಂಪನ್ಮೂಲಕ್ಕೆ
    ಕೇಂದ್ರ ಕ್ಯಾಬಿನೆಟ್ ಅಸ್ತು
    ………………………


    ಕರ್ನಾಟಕದ ನೇತ್ರಾವತಿ, ಗುರುಪುರ ( ಮಂಗಳೂರು), ಕಬಿನಿ, ಕಾಳಿ ಸೇರಿದಂತೆ ದೇಶದಾಧ್ಯಂತ 24 ಜಲಸಾರಿಗೆಗಳಿಗೆ ಹಣಕಾಸು ನೆರವು
    :ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ನೇತೃತ್ವದ ಕ್ಯಾಬಿನೆಟ್ ನಿರ್ಧಾರ


    ………………………………


    ಕೇಂದ್ರ ರಸ್ತೆ ನಿಧಿಯ 2.5% ಹಣ ರಾಷ್ಟ್ರೀಯ ಜಲಸಾರಿಗೆ ಅಭಿವೃದ್ಧಿಗೆ ಮೀಸಲು:
    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ನೇತೃತ್ವದ ಕ್ಯಾಬಿನೆಟ್ ಸಭೆಯಲ್ಲಿ ನಿರ್ಧಾರ


    ……………………………..


    ಕೇಂದ್ರ ರಸ್ತೆ ನಿಧಿಯ 2.5% ರಷ್ಟು ರಾಷ್ಟ್ರೀಯ ಜಲಸಾರಿಗೆ ಅಭಿವೃದ್ಧಿಗೆ ಹಂಚಿಕೆ ಮಾಡಲು ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ನೇತೃತ್ವದಲ್ಲಿ ನಡೆದ
    ಕೇಂದ್ರ ಕ್ಯಾಬಿನೆಟ್ ಸಭೆಯಲ್ಲಿ
    ಕೇಂದ್ರ ರಸ್ತೆ ನಿಧಿ ಅಧಿನಿಯಮ 2000 ದಲ್ಲಿ ತಿದ್ದಪಡಿ ಮಾಡಲಾಯಿತು.


    ಕೇಂದ್ರ ಹಡಗು ಸಚಿವಾಲಯ, ರಸ್ತೆ ಸಾರಿಗೆ ಮತ್ತು ರಾಜಮಾರ್ಗ ಸಚಿವಾಲಯ ನೀಡಿದ್ದ ಪ್ರಸ್ತಾವನೆಯನ್ನು, ಅಂಗೀಕರಿಸಿ, ಕೇಂದ್ರ ರಸ್ತೆ ನಿಧಿಯ 2.5% ರಷ್ಟು ರಾಷ್ಟ್ರೀಯ ಜಲ ಸಾರಿಗೆ ಅಭಿವೃದ್ಧಿಗೆ ಹಂಚಿಕೆ ಮಾಡಲು ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ನೇತೃತ್ವದಲ್ಲಿ ನಡೆದ ಕೇಂದ್ರ ಕ್ಯಾಬಿನೆಟ್ ಸಭೆಯಲ್ಲಿ ಕೇಂದ್ರ ರಸ್ತೆ ನಿಧಿ ಅಧಿನಿಯಮ 2000 ದಲ್ಲಿ ತಿದ್ದಪಡಿ ಮಾಡಲಾಯಿತು.


    ಕೇಂದ್ರ ರಸ್ತೆ ನಿಧಿಯ 2.5% ರಷ್ಟು ರಾಷ್ಟ್ರೀಯ ಜಲಸಾ ರಿಗೆ ಅಭಿವೃದ್ಧಿಗೆ ಮತ್ತು ನಿರ್ವಹಣೆಗಾಗಿ ಹಂಚಿಕೆ ಮಾಡಲಾಗುವುದು. ಕ್ಯಾಬಿನೆಟ್ ಪರಿಣಾಮಕಾರಿ ರಾಷ್ಟ್ರೀಯ ಜಲಸಾರಿಗೆ ವ್ಯವಸ್ಥೆ ಸುಧಾರಣೆಗಾಗಿ ಪಿ.ಪಿ.ಪಿ ಮಾದರಿಯ ಖಾಸಗಿ ಸಹಭಾಗಿತ್ವದ, ಹಾಗು ಖಾಸಗಿಯವರು ಪಾಲ್ಗೊಳ್ಳದಾಗ ಮಾತ್ರ ಸರಕಾರದ ಪ್ರಯೋಜಕತ್ವ ದಲ್ಲಿ ಮುಂದುವರಿಯುವ ನಿಟ್ಟಿನಲ್ಲಿ ತೀರ್ಮಾನಗಳನ್ನು ತೆಗೆದುಕೊಳ್ಳಲಾಯಿತು.


    ಕೇಂದ್ರ ರಸ್ತೆ ನಿಧಿ ಅಧಿನಿಯಮ 2017 ( ತಿದ್ದಪಡಿ) ಅನ್ನು ಕೇಂದ್ರ ರಸ್ತೆ ಸಾರಿಗೆ ಮತ್ತು ರಾಜಮಾರ್ಗ ಸಚಿವಾಲಯ ಮುಂಬರುವ ಲೋಕಸಭಾ ಅಧಿವೇಶನದಲ್ಲಿ ಮಂಡಿಸಲಿದೆ.


    ಪರಿಣಾಮ:


    ರಾಷ್ಟ್ರೀಯ ಜಲ ಸಾರಿಗೆ ಅಭಿವೃದ್ಧಿಗೆ ಹಂಚಿಕೆ ಮಾ ಡುವ ಕೇಂದ್ರ ರಸ್ತೆ ನಿಧಿಯ 2.5% ರಷ್ಟು ಹಣ ವಾರ್ಷಿಕವಾಗಿ ಒಟ್ಟು ರೂ 2000 ಕೋಟಿಯಾಗುತ್ತದೆ. ಇದು ಜಲಮಾರ್ಗದ ಅಭಿವೃದ್ಧಿ ಮತ್ತು ನಿರ್ವಹಣೆಗಾಗಿ ವ್ಯಯಿಸಲಾಗುತ್ತದೆ. ಕರ್ನಾಟಕದ 4 ನದಿಗಳಾದ ನೇತ್ರಾವತಿ , ಗುರುಪುರ ( ಮಂಗಳೂರು) , ಕಬಿನಿ , ಕಾಳಿ ಸೇರಿದಂತೆ ದೇಶದಾಧ್ಯಂತ ಒಟ್ಟು 24 ನದಿಗಳ ಜಲಸಾರಿಗೆಗ ಳ ಅಭಿವೃದ್ಧಿಗೆ, ನಿರ್ವಹಣೆಗೆ ಹಣಕಾಸು ಸಂಪನ್ಮೂಲ ನೆರವು ಸಾಧ್ಯವಾಗುತ್ತದೆ.


    ಭಾರತೀಯ ಒಳನಾಡ ಜಲಸಾರಿಗೆ ನಿಯಂತ್ರಣ ಮಂಡಳಿ (The Inland Waterways Authority of India -IWAI ) ಯ ಲೆಕ್ಕಾಚಾರದಲ್ಲಿ ಯೋಜನೆಗಳು ಪೂರ್ತಿಯಾಗಲು 2022-23ರ ತನಕ ಒಟ್ಟು ರೂ 25000 ಕೋಟಿಯಷ್ಟು ಅಗತ್ಯವಿದೆ. ಗಂಗಾನದಿ ಜಲಸಾರಿಗೆ ವ್ಯವಸ್ಥೆ ಜೊತೆ ದೇಶದ 24 ನದಿಗಳ ಜಲಸಾರಿಗೆ ವ್ಯವಸ್ಥೆ ಸುಧಾರಣೆ ಕಾರ್ಯಯೋಜನೆಯಲ್ಲಿದೆ.


    ಮುಂಬರುವ 5 ವರ್ಷಗಳಲ್ಲಿ, ಒಳನಾಡ ಜಲಸಾರಿಗೆ ವ್ಯವಸ್ಥೆಯಲ್ಲಿ ಒಟ್ಟು 1.8 ಲಕ್ಷ ಜನರಿಗೆ ಈ ಯೋಜನೆಗಳಲ್ಲಿ ಉದ್ಯೋಗ ಸೃಷ್ಟಿಯ ಸಾಧ್ಯತೆಯಿದೆ. ಇದರ ವಿವಿಧ ಕಾಮಗಾರಿಗಳು ಹಾಗೂ ಸಂಬಂಧಿತ ಕೆಲಸಕಾರ್ಯಗಳಾದ, ತರಭೇತಿ, ಬಾರ್ಜುಗಳು ಮತ್ತು ವಸ್ತು ,ಸರಕು ಸಾಗಾಟ ಮುಂತಾದ ವ್ಯವಸ್ಥೆ ಸುಧಾರಣೆಯಿಂದ ಉದ್ಯೋಗ ಸೃಷ್ಟಿಯಾಗಲಿದೆ.


    ***

    
    
    (Release ID: 1490779) Visitor Counter : 12
    
    
      Read this release in: English