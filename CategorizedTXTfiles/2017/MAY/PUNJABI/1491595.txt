      ਸੰਘ ਲੋਕ ਸੇਵਾ ਕਮਿਸ਼ਨ (ਯੂਪੀਐੱਸਸੀ)

      ਸਿਵਲ ਸਰਵਿਸਿਜ਼ ਪ੍ਰੀਖਿਆ 2016 - ਵਿਸ਼ੇਸ਼ਤਾਵਾਂ
      Posted On: 31 MAY 2017 10:26AM by PIB Chandigarh


    Civil Services Examination, 2016- Highlights


    ਸਿਵਲ ਸਰਵਿਸਿਜ਼ ਪ੍ਰੀਖਿਆ 2016 - ਵਿਸ਼ੇਸ਼ਤਾਵਾਂ


    ਸਿਵਲ ਸਰਵਿਸਿਜ਼ ਪ੍ਰੀਖਿਆ (ਸੀ ਐੱਸ ਈ) 2016 ਦਾ ਅੰਤਮ ਨਤੀਜਾ ਅੱਜ ਐਲਾਨਿਆ ਗਿਆ ਹੈ । ਨਤੀਜੇ ਦੀਆਂ ਕੁਝ ਪ੍ਰਮੁੱਖ ਵਿਸ਼ੇਸ਼ਤਾਵਾਂ ਹੇਠ ਲਿਖੀਆਂ ਹਨ -


    * ਸਿਵਲ ਸਰਵਿਸਿਜ਼ (ਮੁਢਲੀ) ਪ੍ਰੀਖਿਆ 2016, 7, ਅਗਸਤ 2016 ਨੂੰ ਆਯੋਜਿਤ ਕੀਤੀ ਗਈ । ਗਿਆਰਾਂ ਲੱਖ 35,943 ਉਮੀਦਵਾਰਾਂ ਨੇ ਇਸ ਪ੍ਰੀਖਿਆ ਲਈ ਅਰਜ਼ੀਆਂ ਦਿੱਤੀਆਂ ਜਿਨ੍ਹਾਂ ਵਿੱਚੋਂ ਅਸਲ ਵਿੱਚ 4,59,659 ਉਮੀਦਵਾਰ ਪ੍ਰੀਖਿਆ ਵਿੱਚ ਬੈਠੇ । ਪੰਦਰਾਂ ਹਜ਼ਾਰ 452 ਉਮੀਦਵਾਰ ਲਿਖਤ (ਮੁੱਖ) ਪ੍ਰੀਖਿਆ , ਜੋ ਕਿ ਦਸੰਬਰ 2016 ਵਿੱਚ ਹੋਈ , ਲਈ ਯੋਗ ਐਲਾਨੇ ਗਏ । ਇਹਨਾਂ ਵਿੱਚੋਂ 2961 ਉਮੀਦਵਾਰ ਮਾਰਚ - ਮਈ 2016 ਵਿੱਚ ਹੋਏ ਪਰਸਨੈਲਟੀ ਟੈਸਟ ਲਈ ਕੁਆਲੀਫਾਈ ਕੀਤੇ ।


    * ਕੁੱਲ 1099 ਉਮੀਦਵਾਰਾਂ ਦੇ ਨਾਂਅ ( 846 ਮਰਦ ਅਤੇ 253 ਔਰਤਾਂ) 44 ਅਪੰਗ ਉਮੀਦਵਾਰਾਂ ਸਮੇਤ ( 22 ਸਰੀਰਕ ਤੌਰ `ਤੇ ਅਪੰਗ , 07 ਨੇਤਰਹੀਣ ਅਤੇ 15 ਬੋਲ਼ੇ) ਕਮਿਸ਼ਨ ਵਲੋਂ ਵੱਖ -ਵੱਖ ਸੇਵਾਵਾਂ ਵਿੱਚ ਨਿਯੁਕਤੀ ਲਈ ਸਿਫਾਰਸ਼ ਕੀਤੇ ਗਏ ।


    * ਇੱਕ ਮਹਿਲਾ ਉਮੀਦਵਾਰ ਮਿਸ ਨੰਦਨੀ ਕੇ ਆਰ (ਰੋਲ ਨੰ. 134810) ਨੇ ਸਿਵਲ ਸਰਵਿਸਿਜ਼ ਪ੍ਰੀਖਿਆ 2016 ਵਿੱਚ ਪਹਿਲਾ ਸਥਾਨ ਹਾਸਲ ਕੀਤਾ । ਉਹ ਓ ਬੀ ਸੀ ਵਰਗ ਨਾਲ ਸਬੰਧਤ ਹੈ । ਉਸ ਨੇ ਕੰਨੜ ਸਾਹਿਤ ਨੂੰ ਇੱਛਤ ਵਿਸ਼ੇ ਵਜੋਂ ਰੱਖਿਆ ਹੋਇਆ ਸੀ । ਉਸ ਨੇ ਬੀ ਈ (ਸਿਵਲ ਇੰਜੀਨੀਅਰਿੰਗ) ਦੀ ਡਿਗਰੀ ਐੱਮ ਐੱਸ ਰਮੱਈਆ ਇੰਸਟੀਟਿਊਟ ਆਵ੍ ਟੈਕਨੋਲੋਜੀ , ਬੰਗਲੌਰ ਤੋਂ ਹਾਸਲ ਕੀਤੀ ਸੀ ।


    * ਸ਼੍ਰੀ ਅਨਮੋਲ ਸ਼ੇਰ ਸਿੰਘ ਬੇਦੀ (ਰੋਲ ਨੰ. 561724) ਮਰਦ ਉਮੀਦਵਾਰਾਂ ਵਿੱਚੋਂ ਪਹਿਲੇ ਸਥਾਨ ' ਤੇ ਰਹੇ । ਉਨ੍ਹਾਂ ਸਮੁੱਚੇ ਤੌਰ ' ਤੇ ਦੂਸਰਾ ਸਥਾਨ ਹਾਸਲ ਕੀਤਾ । ਉਨ੍ਹਾਂ ਨੇ ਬੀ ਈ ਦੀ ਡਿਗਰੀ ਕੰਪਿਊਟਰ ਸਾਇੰਸ ਵਿੱਚ ਬੀ ਆਈ ਟੀ ਐੱਸ ਪਿਲਾਨੀ ਤੋਂ ਹਾਸਲ ਕੀਤੀ ਸੀ ।


    * ਪਹਿਲੇ 25 ਉਮੀਦਵਾਰਾਂ ਵਿੱਚ 18 ਮਰਦ ਅਤੇ 7 ਔਰਤਾਂ ਹਨ ।


    * ਵਿੱਦਿਅਕ ਯੋਗਤਾ ਦੇ ਹਿਸਾਬ ਨਾਲ ਪਹਿਲੇ 25 ਉਮੀਦਵਾਰ ਇੰਜੀਨੀਅਰਿੰਗ , ਸਾਇੰਸਿਜ਼ , ਇਕਨਾਮਿਕਸ ਅਤੇ ਫਾਰੈਸਟਰੀ ਪਿਛੋਕੜ ਵਿੱਚ ਗ੍ਰੈਜੂਏਟ ਕਰਕੇ ਆਏ ਸਨ । ਉਨ੍ਹਾਂ ਨੇ ਇਹ ਡਿਗਰੀ ਦੇਸ਼ ਦੀਆਂ ਉੱਘੀਆਂ ਸੰਸਥਾਵਾਂ , ਜਿਵੇਂ ਕਿ ਆਈ ਆਈ ਟੀਜ਼ , ਐੱਨ ਆਈ ਟੀ , ਆਈ ਐੱਸ ਐੱਮ , ਬੀ ਆਈ ਟੀ ਐੱਸ ਪਿਲਾਨੀ , ਵੀ ਆਈ ਟੀ , ਐੱਮ ਐੱਸ ਆਰ ਆਈ ਟੀ , ਡੀ ਸੀ ਈ , ਡੀ ਯੂ , ਅੰਨਾ ਯੂਨੀਵਰਸਿਟੀ ਵਗੈਰਾ ਤੋਂ ਹਾਸਲ ਕੀਤੀ ਹੋਈ ਸੀ ।


    * ਪਹਿਲੇ 25 ਉਮੀਦਵਾਰਾਂ ਦੇ ਇੱਛਤ ਵਿਸ਼ਿਆਂ ਵਿੱਚ ਪਸ਼ੂ ਪਾਲਣ ਅਤੇ ਵੈਟਰਨਰੀ ਸਾਇੰਸ , ਮਾਨਵ ਸ਼ਾਸਤਰ (ਐਂਥਰੋਪੋਲੋਜੀ) , ਅਰਥਸ਼ਾਸਤਰ , ਇਲੈਕਟਿਵ ਇੰਗਲਿਸ਼ , ਭੂਗੋਲ , ਇਤਿਹਾਸ , ਗਣਿਤ , ਰਾਜਨੀਤੀ ਸ਼ਾਸਤਰ ਅਤੇ ਅੰਤਰਰਾਸ਼ਟਰੀ ਸਬੰਧ , ਲੋਕ ਪ੍ਰਸ਼ਾਸਨ , ਮਨੋਵਿਗਿਆਨ , ਕੰਨੜ ਅਤੇ ਤੇਲਗੂ ਸਾਹਿਤ ਸਨ ।


    ****


    

    
    (Release ID: 1491595) Visitor Counter : 2