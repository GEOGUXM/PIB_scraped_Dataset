      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਉੱਤਰਾਖੰਡ ਦੇ ਕੇਦਾਰਨਾਥ ਮੰਦਰ 'ਚ ਪ੍ਰਾਰਥਨਾ ਕੀਤੀ; ਪਤੰਜਲੀ ਖੋਜ ਸੰਸਥਾਨ ਦਾ ਉਦਘਾਟਨ ਕੀਤਾ
      Posted On: 03 MAY 2017 4:47PM by PIB Chandigarh


    PM offers prayers at Kedarnath Temple in Uttarakhand; inaugurates Patanjali Research Institute


    ਪ੍ਰਧਾਨ ਮੰਤਰੀ ਨੇ ਉੱਤਰਾਖੰਡ ਦੇ ਕੇਦਾਰਨਾਥ ਮੰਦਰ ' ਚ ਪ੍ਰਾਰਥਨਾ ਕੀਤੀ ; ਪਤੰਜਲੀ ਖੋਜ ਸੰਸਥਾਨ ਦਾ ਉਦਘਾਟਨ ਕੀਤਾ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਅੱਜ ਉੱਤਰਾਖੰਡ ਗਏ । ਉਨ੍ਹਾਂ ਕੇਦਾਰਨਾਥ ਮੰਦਰ ' ਚ ਪ੍ਰਾਰਥਨਾ ਕੀਤੀ ਅਤੇ ਉੱਥੇ ਵੱਡੀ ਗਿਣਤੀ ' ਚ ਇਕੱਠੇ ਹੋਏ ਲੋਕਾਂ ਨੂੰ ਸ਼ੁਭ - ਕਾਮਨਾਵਾਂ ਦਿੱਤੀਆਂ । ਪ੍ਰਧਾਨ ਮੰਤਰੀ ਨੇ ਬਾਅਦ ' ਚ ਹਰਿਦੁਆਰ ਜ਼ਿਲ੍ਹੇ ' ਚ ਪਤੰਜਲੀ ਖੋਜ ਸੰਸਥਾਨ ( ਪਤੰਜਲੀ ਰਿਸਰਚ ਇੰਸਟੀਚਿਊਟ ) ਦਾ ਉਦਘਾਟਨ ਕੀਤਾ । ਉਨ੍ਹਾਂ ਸਵਾਮੀ ਰਾਮਦੇਵ ਅਤੇ ਆਚਾਰਿਆ ਬਾਲਕ੍ਰਿਸ਼ਨਾ ਨਾਲ ਮਿਲ ਕੇ ਕੁਝ ਚਿਰ ਲਈ ਸੰਸਥਾਨ ਦੀ ' ਡਰੱਗ ਡਿਸਕਵਰੀ ਐਂਡ ਰਿਸਰਚ ਲੈਬਾਰੇਟਰੀ ' ( ਔਸ਼ਧੀ ਲੱਭਤ ਅਤੇ ਖੋਜ ਪ੍ਰਯੋਗਸ਼ਾਲਾ ) ਨੂੰ ਵੇਖਿਆ ।


    ਇਸ ਮੌਕੇ ਬੋਲਦਿਆਂ ਪ੍ਰਧਾਨ ਮੰਤਰੀ ਨੇ ਭਰੋਸਾ ਪ੍ਰਗਟਾਇਆ ਕਿ ਅਸੀਂ ਉਸ ਵਿਰਾਸਤ ਨੂੰ ਅੱਖੋਂ ਪ੍ਰੋਖੇ ਨਹੀਂ ਕਰਾਂਗੇ ਜਾਂ ਭੁੱਲਾਂਗੇ ਨਹੀਂ , ਜਿਸ ਉੱਤੇ ਸਾਨੂੰ ਇਤਿਹਾਸਕ ਤੌਰ ਉੱਤੇ ਮਾਣ ਹੈ । ਉਨ੍ਹਾਂ ਕਿਹਾ ਕਿ ਸਾਡੇ ਪੁਰਖਾਂ ਦੀ ਕੁਝ ਨਵਾਂ ਕਰ ਕੇ ਵਿਖਾਉਣ ਦੀ ਭਾਵਨਾ ਸਾਨੂੰ ਹਰ ਹਾਲਤ ਵਿੱਚ ਜਿਊਂਦੀ ਰੱਖਣੀ ਹੋਵੇਗੀ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਅੰਤਰਰਾਸ਼ਟਰੀ ਯੋਗਾ ਦਿਵਸ ਮਨਾਉਂਦੇ ਸਮੇਂ ਵੱਧ ਤੋਂ ਵੱਧ ਲੋਕਾਂ ਨੂੰ ਇੱਕਜੁਟ ਕਰਨ ਦਾ ਸੱਦਾ ਦਿੱਤਾ । ਉਨ੍ਹਾਂ ਨਵੀਂ ਸਿਹਤ ਨੀਤੀ ਦਾ ਜ਼ਿਕਰ ਕੀਤਾ , ਜੋ ਸਿਹਤ ਤੇ ਤੰਦਰੁਸਤੀ ਦੇ ਸਾਰੇ ਪੱਖਾਂ ਨੂੰ ਕਵਰ ਕਰਦੀ ਹੈ । ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਸਫ਼ਾਈ ਜਾਂ ਸਵੱਛਤਾ ਰੋਕਥਾਮ ਵਾਲੀ ਸਿਹਤ - ਸੰਭਾਲ ਦੇ ਸਭ ਤੋਂ ਵੱਧ ਅਹਿਮ ਪੱਖਾਂ ਵਿੱਚੋਂ ਇੱਕ ਹੈ ।


    ਪ੍ਰਧਾਨ ਮੰਤਰੀ ਨੇ ' ਵਰਲਡ ਹਰਬਲ ਇਨਸਾਈਕਲੋਪੀਡੀਆ ' ( ਵਿਸ਼ਵ ਜੜੀ - ਬੂਟੀ ਮਹਾਨ - ਕੋਸ਼ ) ਦੀ ਪਹਿਲੀ ਜਿਲਦ ਵੀ ਜਾਰੀ ਕੀਤੀ ।


    ***


    

    
    (Release ID: 1489188) Visitor Counter : 3