      ਮੰਤਰੀ ਮੰਡਲ ਕਮੇਟੀ ਵਿਚਾਰ-ਵਟਾਂਦਰਾ

      ਮੰਤਰੀ ਮੰਡਲ ਨੇ ਆਸਾਮ ਵਿੱਚ ਭਾਰਤੀ ਖੇਤੀ ਖੋਜ ਸੰਸਥਾ (ਆਈ ਏ ਆਰ ਆਈ) ਦੀ ਸਥਾਪਨਾ ਦੀ ਪ੍ਰਵਾਨਗੀ ਦਿੱਤੀ
      Posted On: 17 MAY 2017 5:14PM by PIB Chandigarh


    Cabinet approves setting up of Indian Agricultural Research Institute (lARI) in Assam


    ਮੰਤਰੀ ਮੰਡਲ ਨੇ ਆਸਾਮ ਵਿੱਚ ਭਾਰਤੀ ਖੇਤੀ ਖੋਜ ਸੰਸਥਾ (ਆਈ ਏ ਆਰ ਆਈ) ਦੀ ਸਥਾਪਨਾ ਦੀ ਪ੍ਰਵਾਨਗੀ ਦਿੱਤੀ


    ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਦੀ ਮੀਟਿੰਗ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ । ਇਸ ਵਿੱਚ ਆਸਾਮ ਵਿੱਚ ਭਾਰਤੀ ਖੇਤੀ ਖੋਜ ਸੰਸਥਾ (ਆਈ ਏ ਆਰ ਆਈ) ਦੀ ਸਥਾਪਨਾ ਦੀ ਪ੍ਰਵਾਨਗੀ ਦਿੱਤੀ ਗਈ । ਖੇਤੀ ਖੋਜ ਅਤੇ ਵਿੱਦਿਆ ਵਿਭਾਗ (ਡੀ ਏ ਆਰ ਆਈ) / ਖੇਤੀ ਖੋਜ ਦੀ ਭਾਰਤੀ ਪ੍ਰੀਸ਼ਦ (ਆਈ ਸੀ ਏ ਆਰ) ਦੀ ਸਕੀਮ ਅਧੀਨ ''ਭਾਰਤੀ ਖੇਤੀ ਖੋਜ ਸੰਸਥਾ (ਆਈ ਏ ਆਰ ਆਈ) - ਆਸਾਮ'' ਕਾਇਮ ਕਰਨ ਦਾ ਪ੍ਰਸਤਾਵ ਹੈ । ਇਹ ਸੰਸਥਾ ਆਸਾਮ ਸਰਕਾਰ ਵਲੋਂ ਪ੍ਰਦਾਨ ਕੀਤੀ ਗਈ 587 ਏਕੜ ਜ਼ਮੀਨ ਵਿੱਚ ਕਾਇਮ ਕੀਤੀ ਜਾਵੇਗੀ ।


    ਆਈ ਏ ਆਰ ਆਈ (ਆਸਾਮ) ਖੇਤੀ ਵਿੱਦਿਆ ਵਿੱਚ ਉੱਚੇਰੀ ਪੜ੍ਹਾਈ ਦਾ ਇੱਕ ਪੋਸਟ ਗ੍ਰੈਜੂਏਟ ਸੰਸਥਾਨ ਹੋਵੇਗਾ । ਇਸ ਨੂੰ ਸਾਰੇ ਖੇਤਰਾਂ , ਜਿਵੇਂ ਕਿ ਖੇਤੀ ਫਸਲਾਂ, ਬਾਗ਼ਬਾਨੀ ਫਸਲਾਂ, ਖੇਤੀ ਜੰਗਲਾਤ, ਪਸ਼ੂ ਪਾਲਣ, ਮੱਛੀ ਪਾਲਣ, ਮੁਰਗੀ ਪਾਲਣ, ਸੂਰ ਪਾਲਣ, ਰੇਸ਼ਮ ਦੇ ਕੀੜੇ ਪਾਲਣ, ਸ਼ਹਿਦ ਉਤਪਾਦਨ ਵਗੈਰਾ ਵਿੱਚ ਆਈ ਏ ਆਰ ਆਈ ਦੀ ਹਾਲਮਾਰਕ ਪਛਾਣ ਮੁਹੱਈਆ ਕਰਵਾਈ ਜਾਵੇਗੀ ।


    ਇਹ ਆਈ ਏ ਆਰ ਆਈ ਨਵੀਂ ਦਿੱਲੀ ਦਾ ਇੱਕ ਕੈਂਪਸ ਤੋਂ ਬਾਹਰ ਦਾ ਕੇਂਦਰ ਹੋਵੇਗਾ ਅਤੇ ਇਕ ਸੰਗਠਤ ਬਹੁ-ਪੱਖੀ ਖੋਜ ਕੇਂਦਰ ਹੋਵੇਗਾ ਜਿਸ ਵਿੱਚ ਸਕੂਲ ਆਧਾਰਿਤ ਖੋਜ ਕੰਮ ਕੀਤੇ ਜਾਣਗੇ ਜਿਵੇਂ ਕਿ ਸਕੂਲ ਆਵ੍ ਕਰਾੱਪ ਸਾਇੰਸਿਜ਼ , ਕੁਦਰਤੀ ਸੋਮਾ ਮੈਨੇਜਮੈਂਟ, ਪਸ਼ੂ ਵਿਗਿਆਨ ਅਤੇ ਮੱਛੀ ਪਾਲਣ ।


    ਆਈ ਏ ਆਰ ਆਈ-ਆਸਾਮ ਉੱਤਰ-ਪੂਰਬੀ ਖੇਤਰ ਵਿੱਚ ਖੇਤੀ ਚੁਣੌਤੀਆਂ ਅਤੇ ਗੁੰਝਲਾਂ ਉੱਤੇ ਮੌਜੂਦਾ ਕੇਂਦਰੀ ਅਤੇ ਰਾਜ ਸਰਕਾਰ ਦੇ ਖੋਜ ਅਤੇ ਵਿਕਾਸ ਸੰਸਥਾਨਾਂ ਅਤੇ ਨਿੱਜੀ ਖੇਤਰ ਦੇ ਅਦਾਰਿਆਂ ਨਾਲ ਮਿਲ ਕੇ ਕੰਮ ਕਰੇਗਾ । ਇਸ ਵਲੋਂ ਆਪਣੇ ਮਿਸ਼ਨ ਅਧੀਨ ਖੋਜ , ਵਿੱਦਿਆ, ਪ੍ਰਸਾਰ ਪ੍ਰੋਗਰਾਮ ਹੱਥ ਵਿੱਚ ਲਏ ਜਾਣਗੇ ਤਾਂਕਿ ਮਿਆਰੀ ਮਨੁੱਖੀ ਸੋਮੇ ਵਿਕਸਤ ਕੀਤੇ ਜਾ ਸਕਣ, ਕਿਸਾਨ ਮਿੱਤਰ ਤਕਨਾਲੋਜੀ ਪੈਦਾ ਕੀਤੀਆਂ ਜਾ ਸਕਣ ਤਾਂਕਿ ਉਤਪਾਦਕਤਾ, ਕੁਆਲਟੀ ਅਤੇ ਮੁਨਾਫਾ ਵਧਾਇਆ ਜਾ ਸਕੇ, ਖੇਤੀ ਆਧਾਰਿਤ ਸਨਅਤ ਨੂੰ ਉਤਸ਼ਾਹਿਤ ਕੀਤਾ ਜਾ ਸਕੇ ਅਤੇ ਉੱਤਰ- ਪੂਰਬ ਵਿੱਚ ਖੇਤੀ ਖੇਤਰ ਵਿੱਚ ਰੁਜ਼ਗਾਰ ਦੇ ਮੌਕੇ ਪੈਦਾ ਕੀਤੇ ਜਾ ਸਕਣ ।


    

    
    (Release ID: 1490202) Visitor Counter : 2