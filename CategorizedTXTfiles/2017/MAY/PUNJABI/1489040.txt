      ਪ੍ਰਧਾਨ ਮੰਤਰੀ ਦਫਤਰ

      ਤੁਰਕੀ ਦੇ ਰਾਸ਼ਟਰਪਤੀ ਦੇ ਭਾਰਤ ਦੌਰੇ ਦੌਰਾਨ ਪ੍ਰਧਾਨ ਮੰਤਰੀ ਦਾ ਪ੍ਰੈੱਸ ਬਿਆਨ (May 01, 2017)
      Posted On: 02 MAY 2017 11:30AM by PIB Chandigarh


    Press Statement by Prime Minister during the State visit of President of Turkey to India (May 01, 2017)


    ਤੁਰਕੀ ਦੇ ਰਾਸ਼ਟਰਪਤੀ ਦੇ ਭਾਰਤ ਦੌਰੇ ਦੌਰਾਨ ਪ੍ਰਧਾਨ ਮੰਤਰੀ ਦਾ ਪ੍ਰੈੱਸ ਬਿਆਨ (May 01, 2017)


    ਮਾਨਯੋਗ ਰਾਸ਼ਟਰਪਤੀ ਅਰਦੋਗਨ ( Erdogan ) , ਪਤਵੰਤੇ ਡੈਲੀਗੇਟਸ,


    ਮੀਡੀਆ ਦੇ ਮੈਂਬਰੋ ,


    ਮੈਂ ਰਾਸ਼ਟਰਪਤੀ ਅਰਦੋਗਨ ਅਤੇ ਉਨ੍ਹਾਂ ਦੇ ਵਫ਼ਦ ਦਾ ਭਾਰਤ ਆਉਣ 'ਤੇ ਨਿੱਘਾ ਸਵਾਗਤ ਕਰਦਾ ਹਾਂ ।


    ਮਾਨਯੋਗ ਜੀ


    ਨਵੰਬਰ 2015 ਵਿੱਚ ਜੀ-20 ਦੇ ਸਿਖ਼ਰ ਸੰਮੇਲਨ ਦੌਰਾਨ ਆਪਣੇ ਤੁਰਕੀ ਦੌਰੇ ਦੀਆਂ ਯਾਦਾਂ ਨੂੰ ਮੈਂ ਹਮੇਸ਼ਾਂ ਯਾਦ ਕਰਦਾ ਹਾਂ । ਤੁਹਾਡਾ ਇਹ ਦੌਰਾ ਮੈਨੂੰ ਤੁਹਾਡੇ ਸੁੰਦਰ ਦੇਸ਼ ਦੇ ਦੌਰੇ ਦੌਰਾਨ ਜੋ ਪਿਆਰ ਅਤੇ ਸਦਭਾਵਨਾ ਮਿਲੀ , ਉਸ ਦਾ ਨਿੱਘਾ ਜਵਾਬ ਦੇਣ ਦਾ ਮੌਕਾ ਦੇਵੇਗਾ ।


    ਮਿੱਤਰੋ


    ਭਾਰਤ ਅਤੇ ਤੁਰਕੀ ਦੇ ਲੋਕਾਂ ਨੇ ਡੂੰਘੇ ਅਤੇ ਇਤਿਹਾਸਕ ਸਬੰਧ ਕਾਇਮ ਕੀਤੇ ਹੋਏ ਹਨ । ਸੱਭਿਆਚਾਰ ਅਤੇ ਭਾਸ਼ਾ ਦੀਆਂ ਗੰਢਾਂ ਨੇ ਸਾਡੇ ਸਮਾਜਾਂ ਨੂੰ ਸੈਂਕੜੇ ਸਾਲਾਂ ਤੋਂ ਆਪਸ ਵਿੱਚ ਬੰਨ੍ਹਿਆ ਹੋਇਆ ਹੈ ।


    ਜਦਕਿ ਤੁਰਕੀ ਵਿੱਚ ਰੂਮੀ ਨੂੰ ਆਪਣਾ ਘਰ ਮਿਲਿਆ , ਉਸ ਦੇ ਪਿਛੋਕੜ ਨੇ ਭਾਰਤ ਦੀਆਂ ਸੂਫੀ ਰਵਾਇਤਾਂ ਨੂੰ ਵੀ ਅਮੀਰੀ ਪ੍ਰਦਾਨ ਕੀਤੀ ।


    ਮਿੱਤਰੋ , ਅੱਜ ਸਾਡੇ ਦਰਮਿਆਨ ਵਿਸਤ੍ਰਿਤ ਗੱਲਬਾਤ ਵਿੱਚ ਰਾਸ਼ਟਰਪਤੀ ਅਰਦੋਗਨ ਅਤੇ ਮੈਂ ਆਪਸੀ ਸਬੰਧਾਂ ਦੇ ਸਮੁੱਚੇ ਦਾਇਰੇ ਬਾਰੇ ਚਰਚਾ ਕੀਤੀ, ਖਾਸ ਤੌਰ ਤੇ ਆਪਸੀ ਸਿਆਸੀ, ਆਰਥਿਕ ਅਤੇ ਸੱਭਿਆਚਾਰਕ ਸਬੰਧਾਂ ਬਾਰੇ । ਅਸੀਂ ਆਪਣੇ ਖੇਤਰ ਵਿੱਚ ਵਾਪਰੀਆਂ ਘਟਨਾਵਾਂ ਦੇ ਸੰਦਰਭ ਵਿੱਚ ਚਰਚਾ ਕੀਤੀ ।


    ਮਿੱਤਰੋ , ਭਾਰਤ ਅਤੇ ਤੁਰਕੀ ਦੋ ਵੱਡੀਆਂ ਆਰਥਿਕਤਾਵਾਂ ਹਨ । ਮੈਂ ਅਤੇ ਰਾਸ਼ਟਰਪਤੀ ਇਸ ਬਾਰੇ ਸਪਸ਼ਟ ਸੀ ਕਿ ਸਾਡੀਆਂ ਆਰਥਿਕਤਾਵਾਂ ਦੀ ਤਾਕਤ ਸਾਨੂੰ ਆਪਸੀ ਵਪਾਰਕ ਸੰਪਰਕ ਹੋਰ ਡੂੰਘੇ ਅਤੇ ਵਿਸਤ੍ਰਿਤ ਕਰਨ ਦਾ ਮੌਕਾ ਪ੍ਰਦਾਨ ਕਰਦੀ ਹੈ । ਮੈਂ ਇਹ ਵੀ ਮਹਿਸੂਸ ਕੀਤਾ ਕਿ ਦੋਹਾਂ ਸਰਕਾਰਾਂ ਦੇ ਸਭ ਪੱਧਰਾਂ ਉੱਤੇ ਸਾਨੂੰ ਲੰਬੀ ਮਿਆਦ ਦੇ ਵਪਾਰਕ ਮੌਕਿਆਂ ਬਾਰੇ ਪਹੁੰਚ ਕਰਨੀ ਚਾਹੀਦੀ ਹੈ । ਸਾਡਾ ਦੋ-ਪੱਖੀ ਵਪਾਰ ਜੋ ਕਿ 6 ਬਿਲੀਅਨ ਡਾਲਰ ਦੇ ਕਰੀਬ ਹੈ , ਸਾਡੀਆਂ ਆਰਥਿਕਤਾਵਾਂ ਨਾਲ ਪੂਰਾ ਨਿਆਂ ਨਹੀਂ ਕਰਦਾ । ਸਪਸ਼ਟ ਤੌਰ ਤੇ ਦੋਹਾਂ ਪਾਸਿਆਂ ਦਾ ਵਪਾਰ ਅਤੇ ਸਨਅਤ ਹੋਰ ਜ਼ਿਆਦਾ ਕੁਝ ਕਰ ਸਕਦੇ ਹਨ ।


    ਮੈਨੂੰ ਇਸ ਗੱਲ ਦੀ ਖੁਸ਼ੀ ਹੈ ਕਿ ਰਾਸ਼ਟਰਪਤੀ ਅਰਦੋਗਨ ਨਾਲ ਇੱਕ ਉੱਚ-ਪੱਧਰੀ ਵਪਾਰਕ ਵਫ਼ਦ ਵੀ ਆਇਆ ਹੈ । ਅਸੀਂ ਦੋਹਾਂ ਨੇ ਇਸ ਵਪਾਰਕ ਵਫ਼ਦ ਅਤੇ ਭਾਰਤੀ ਸਨਅਤ ਦੀਆਂ ਪ੍ਰਮੁੱਖ ਹਸਤੀਆਂ ਨੂੰ ਅੱਜ ਸਵੇਰੇ ਸੰਬੋਧਨ ਕੀਤਾ ਹੈ ।


    ਮੈਨੂੰ ਯਕੀਨ ਹੈ ਕਿ ਤੁਰਕੀ ਦੇ ਵਪਾਰੀ ਤੇਜ਼ੀ ਨਾਲ ਵਧ ਰਹੇ ਭਾਰਤ ਵਿੱਚ ਮਿਲ ਰਹੇ ਵੱਖ - ਵੱਖ ਅਤੇ ਅਨੋਖੇ ਮੌਕਿਆਂ ਦਾ ਤੇਜ਼ੀ ਨਾਲ ਪੂਰਾ ਫਾਇਦਾ ਉਠਾਉਣਗੇ । ਮੈਨੂੰ ਇਹ ਵੀ ਯਕੀਨ ਹੈ ਕਿ ਭਾਰਤ ਦੀਆਂ ਢਾਂਚੇ ਸਬੰਧੀ ਲੋੜਾਂ , ਜਿਨ੍ਹਾਂ ਵਿਚੋਂ ਕੁਝ ਦਾ ਅੱਜ ਸਵੇਰੇ ਮੈਂ ਵਪਾਰਕ ਸਿਖ਼ਰ ਸੰਮੇਲਨ ਵਿੱਚ ਜ਼ਿਕਰ ਵੀ ਕੀਤਾ ਅਤੇ ਸਾਡੇ ਸਮਾਰਟ ਸਿਟੀਜ਼ ਵਿਕਸਤ ਕਰਨ ਦੇ ਸੁਪਨੇ ਉੱਤੇ ਤੁਰਕੀ ਦੀ ਸਮਰੱਥਾ ਪੂਰੀ ਉਤਰੇਗੀ ।


    ਅਸੀਂ ਤੁਰਕੀ ਦੀਆਂ ਕੰਪਨੀਆਂ ਨਾਲ ਆਪਣੇ ਕੁਝ ਉੱਘੇ ਪ੍ਰੋਗਰਾਮਾਂ ਅਤੇ ਪ੍ਰੋਜੈਕਟਾਂ ਵਿੱਚ ਮਜ਼ਬੂਤ ਭਾਈਵਾਲੀ ਨੂੰ ਉਤਸ਼ਾਹਿਤ ਕਰਨ ਦੇ ਚਾਹਵਾਨ ਹਾਂ । ਉਹ ਆਪਣੇ ਤੌਰ ਤੇ ਜਾਂ ਭਾਰਤੀ ਕੰਪਨੀਆਂ ਨਾਲ ਮਿਲ ਕੇ ਵੀ ਇਹਨਾਂ ਉੱਤੇ ਕੰਮ ਕਰ ਸਕਦੇ ਹਨ ।


    ਮੈਨੂੰ ਕੋਈ ਸ਼ੱਕ ਨਹੀਂ ਕਿ ਅੱਜ ਜਿਨ੍ਹਾਂ ਸਮਝੌਤਿਆਂ ਉੱਤੇ ਦਸਤਖ਼ਤ ਕੀਤੇ ਗਏ ਅਤੇ ਸਾਡੀ ਜੋ ਗੱਲਬਾਤ ਹੋਈ ਉਸ ਨਾਲ ਦੋਹਾਂ ਦੇਸ਼ਾਂ ਦਰਮਿਆਨ ਸੰਸਥਾਗਤ ਸਹਿਯੋਗ ਮਜ਼ਬੂਤ ਹੋਵੇਗਾ ।


    ਦੋਸਤੋ ,


    ਅਸੀਂ ਅਜਿਹੇ ਸਮੇਂ ਵਿੱਚ ਰਹਿ ਰਹੇ ਹਾਂ ਜਿਥੇ ਸਾਡੇ ਸਮਾਜਾਂ ਨੂੰ ਨਿੱਤ ਨਵੀਆਂ ਚੁਣੌਤੀਆਂ ਅਤੇ ਧਮਕੀਆਂ ਦਾ ਸਾਹਮਣਾ ਕਰਨਾ ਪੈ ਰਿਹਾ ਹੈ । ਵਿਸ਼ਵ ਵਿੱਚ ਕੁਝ ਮੌਜੂਦਾ ਅਤੇ ਉੱਭਰ ਰਹੀਆਂ ਚੁਣੌਤੀਆਂ ਸਾਡੇ ਲਈ ਚਿੰਤਾ ਦਾ ਵਿਸ਼ਾ ਹਨ ।


    ਖਾਸ ਤੌਰ ਤੇ ਦਹਿਸ਼ਤਵਾਦ ਤੋਂ ਵਧ ਰਹੀ ਚੁਨੌਤੀ ਸਾਡੇ ਦੋਹਾਂ ਦੇਸ਼ਾਂ ਲਈ ਚਿੰਤਾ ਦਾ ਕਾਰਣ ਹੈ । ਮੈਂ ਰਾਸ਼ਟਰਪਤੀ ਨਾਲ ਇਸ ਮੁੱਦੇ ਉੱਤੇ ਵਿਸਤ੍ਰਿਤ ਗੱਲਬਾਤ ਕੀਤੀ । ਸਾਡੀ ਆਪਸ ਵਿੱਚ ਸਹਿਮਤੀ ਕਿ ਕੋਈ ਵੀ ਟੀਚਾ ਜਾਂ ਕਾਰਨ ਦਹਿਸ਼ਤਵਾਦ ਨੂੰ ਜਾਇਜ਼ ਨਹੀਂ ਠਹਿਰਾ ਸਕਦਾ ।


    ਇਸ ਲਈ ਦੁਨੀਆ ਦੇ ਦੇਸ਼ਾਂ ਨੂੰ ਇੱਕ ਹੋ ਕੇ ਦਹਿਸ਼ਤਵਾਦੀ ਢਾਂਚੇ ਅਤੇ ਉਨ੍ਹਾਂ ਨੂੰ ਪੈਸਾ ਮੁਹੱਈਆ ਕਰਵਾਉਣ ਵਾਲਿਆਂ ਨੂੰ ਨਸ਼ਟ ਕਰਨ ਲਈ ਕੰਮ ਕਰਨਾ ਚਾਹੀਦਾ ਹੈ ਅਤੇ ਦਹਿਸ਼ਤ ਪਸੰਦਾਂ ਦੀਆਂ ਸਰਹੱਦ ਪਾਰ ਦੀਆਂ ਕਾਰਵਾਈਆਂ ਉੱਤੇ ਰੋਕ ਲੱਗਣੀ ਚਾਹੀਦੀ ਹੈ । ਸਾਰਿਆਂ ਨੂੰ ਮਿਲ ਕੇ ਅਜਿਹੀਆਂ ਕਾਰਵਾਈਆਂ ਕਰਨ ਅਤੇ ਹਿੰਸਾ ਦੀ ਧਾਰਨਾ ਨੂੰ ਫੈਲਾਉਣ ਵਾਲਿਆਂ ਵਿਰੁੱਧ ਸਟੈਂਡ ਲੈਣਾ ਚਾਹੀਦਾ ਹੈ ਅਤੇ ਕਾਰਵਾਈ ਕਰਨੀ ਚਾਹੀਦੀ ਹੈ ।


    ਰਾਸ਼ਟਰਪਤੀ ਅਤੇ ਮੈਂ ਆਪਸ ਵਿੱਚ ਸਹਿਯੋਗ ਨੂੰ ਵਧਾਉਣ ਲਈ ਸਹਿਮਤ ਹੋਏ ਤਾਂਕਿ ਇਸ ਬੀਮਾਰੀ ਨਾਲ ਪ੍ਰਭਾਵੀ ਢੰਗ ਨਾਲ ਬਹੁ-ਪੱਖੀ ਅਤੇ ਦੋ-ਪੱਖੀ ਪੱਧਰ ਉੱਤੇ ਨਜਿੱਠਿਆ ਜਾ ਸਕੇ ।


    ਮਿੱਤਰੋ ,


    ਅਸੀਂ ਦੋਹਾਂ ਨੇ ਸੰਯੁਕਤ ਰਾਸ਼ਟਰ ਦੇ ਵਿਸਤ੍ਰਿਤ ਸੁਧਾਰਾਂ ਬਾਰੇ ਵੀ ਚਰਚਾ ਕੀਤੀ ਜਿਸ ਵਿੱਚ ਸੁਰੱਖਿਆ ਪ੍ਰੀਸ਼ਦ ਦਾ ਪ੍ਰਸਾਰ ਕਰਕੇ ਇਸ ਨੂੰ ਵਧੇਰੇ ਨੁਮਾਇੰਦਗੀ ਭਰੀ , ਜਵਾਬਦੇਹ, ਪ੍ਰਭਾਵੀ ਸੰਸਥਾ ਬਣਾਉਣ ਤੇ ਜ਼ੋਰ ਦਿੱਤਾ ਗਿਆ । ਦੋਹਾਂ ਨੇ ਇਸ ਗੱਲ ਦੀ ਲੋੜ ਦੱਸੀ ਕਿ ਸੁਰੱਖਿਆ ਪ੍ਰੀਸ਼ਦ ਲੰਘ ਗਈ ਸਦੀ ਦੀ ਨੁਮਾਇੰਦਗੀ ਕਰਨ ਦੀ ਬਜਾਏ 21ਵੀਂ ਸਦੀ ਦਾ ਆਇਨਾ ਪੇਸ਼ ਕਰੇ ।


    ਮਾਣਯੋਗ ਜੀ


    ਅਸੀਂ ਇਕ ਵਾਰ ਫੇਰ ਭਾਰਤ ਵਿੱਚ ਤੁਹਾਡਾ ਸਵਾਗਤ ਕਰਦੇ ਹਾਂ । ਹਰ ਲਾਹੇਵੰਦ ਚਰਚਾ ਲਈ ਮੈਂ ਤੁਹਾਡਾ ਧੰਨਵਾਦੀ ਹਾਂ । ਅੱਜ ਦੇ ਸਾਡੇ ਫੈਸਲੇ ਭਾਰਤ-ਤੁਰਕੀ ਭਾਈਵਾਲੀ ਨੂੰ ਉੱਚ ਪੱਧਰ ਤੇ ਲੈ ਕੇ ਜਾਣਗੇ । ਮੈਂ ਭਾਰਤ ਵਿੱਚ ਤੁਹਾਡੇ ਲਾਹੇਵੰਦ ਦੌਰੇ ਦਾ ਇੱਛੁਕ ਹਾਂ ।


    ਧੰਨਵਾਦ


    ਤੁਹਾਡਾ ਬਹੁਤ ਬਹੁਤ ਧੰਨਵਾਦ ।


    

    
    (Release ID: 1489040) Visitor Counter : 2