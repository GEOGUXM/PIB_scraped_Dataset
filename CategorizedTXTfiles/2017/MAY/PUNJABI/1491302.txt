      ਵਣਜ ਤੇ ਉਦਯੋਗ ਮੰਤਰਾਲਾ

      ਮੰਤਰੀ ਮੰਡਲ ਨੇ ਸਰਕਾਰੀ ਖਰੀਦ ਵਿੱਚ ਮੇਕ ਇਨ ਇੰਡੀਆ ਨੂੰ ਪਹਿਲ ਦੇਣ ਦੀ ਨੀਤੀ ਨੂੰ ਪ੍ਰਵਾਨਗੀ ਦਿੱਤੀ
      Posted On: 24 MAY 2017 11:36AM by PIB Chandigarh


    Cabinet approves policy for providing preference to 'Make in India' in Government procurements


    ਮੰਤਰੀ ਮੰਡਲ ਨੇ ਸਰਕਾਰੀ ਖਰੀਦ ਵਿੱਚ ਮੇਕ ਇਨ ਇੰਡੀਆ ਨੂੰ ਪਹਿਲ ਦੇਣ ਦੀ ਨੀਤੀ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰਿੰਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ ਕੇਂਦਰੀ ਮੰਤਰੀ ਮੰਡਲ ਦੀ ਮੀਟਿੰਗ ਵਿੱਚ ਸਰਕਾਰੀ ਖਰੀਦ ਤਹਿਤ ਮੇਕ ਇਨ ਇੰਡੀਆ ਪ੍ਰਾਥਮਿਕਤਾ ਦੇਣ ਦੀ ਨੀਤੀ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਹ ਨਵੀ ਨੀਤੀ ਘਰੇਲੂ ਨਿਰਮਾਣ ਅਤੇ ਸੇਵਾ ਪ੍ਰਬੰਧਾਂ ਨੂੰ ਪ੍ਰੋਤਸਾਹਨ ਦੇਵੇਗੀ ਅਤੇ ਇਸ ਤਰ੍ਹਾਂ ਰੋਜਗਾਰ ਪੈਦਾ ਕਰੇਗੀ। ਇਹ ਸਵਦੇਸ਼ੀ ਨਿਰਮਾਣ ਅਤੇ ਸੇਵਾ ਖੇਤਰ ਵਿੱਚ ਧਨ ਅਤੇ ਤਕਨੀਕ ਲਿਆਵੇਗੀ । ਇਹ ਨੀਤੀ ਹਰ ਤਰ੍ਹਾਂ ਦੀਆਂ ਚੀਜਾਂ ਦੇ ਪੁਰਜਿਆਂ , ਭਾਗਾਂ ਅਤੇ ਉਪ-ਭਾਗਾਂ ਦੇ ਨਿਰਮਾਣ ਨੂੰ ਮੇਕ ਇਨ ਇੰਡੀਆ ਸਕੀਮ ਤਹਿਤ ਹੋਰ ਵਾਧਾ ਪ੍ਰਦਾਨ ਕਰੇਗੀ ।


    ਇਹ ਨਵੀ ਨੀਤੀ ਭਾਰਤ ਸਰਕਾਰ ਦੀ ਮੇਕ ਇਨ ਇੰਡੀਆ ਸਕੀਮ ਦਾ ਪ੍ਰਗਟਾਵਾ ਹੈ ਜਿਸ ਨਾਲ ਰੋਜਗਾਰ ਦੇ ਸਾਧਨ ਪੈਦਾ ਕਰਨ ਲਈ ਦੇਸ਼ ਵਿੱਚ ਵਸਤਾਂ ਅਤੇ ਸੇਵਾਵਾਂ ਦੇ ਨਿਰਮਾਣ ਨੂੰ ਪ੍ਰੋਤਸਾਹਨ ਦਿੱਤਾ ਜਾਂਦਾ ਹੈ । ਸਰਕਾਰੀ ਖਰੀਦਦਾਰੀਆਂ ਅੱਛੀ ਖ਼ਾਸੀ ਮਾਤਰਾ ਵਿੱਚ ਹਨ ਅਤੇ ਇਹ ਇਸ ਨੀਤੀ ਦੇ ਮੰਤਵ ਨੂੰ ਪ੍ਰਾਪਤ ਕਰਨ ਵਿੱਚ ਸਹਾਈ ਹੋ ਸਕਦੀਆਂ ਹਨ । ਪਾਰਟਨਰਸ਼ਿਪ ਅਤੇ ਸਹਿਯੋਗ ਨਾਲ ਲੋਕਲ ਕੰਪਨੀਆਂ ਅਤੇ ਪ੍ਰੋਡਕਸ਼ਨ ਯੂਨਿਟ ਜਾਂ ਭਾਰਤੀ ਸਪਲਾਇਰਾਂ ਨਾਲ ਸਾਂਝੇ ਉੱਦਮ ਭਾਰਤ ਵਿੱਚ ਲਗਾ ਕੇ ਅਤੇ ਲੋਕਲ ਕਰਮਚਾਰੀਆਂ ਦੀ ਸ਼ਮੂਲੀਅਤ ਸੇਵਾ ਖੇਤਰ ਵਿੱਚ ਵਧਾ ਕੇ ਅਤੇ ਉਹਨਾਂ ਨੂੰ ਟ੍ਰੇਨਿੰਗ ਦੇਕੇ ਲੋਕਲ ਕੰਟੈਂਟ ਵਧਾਇਆ ਜਾ ਸਕਦਾ ਹੈ ।


    ਵਿਸਥਾਰ:


    ਇਹ ਨੀਤੀ ਜਨਰਲ ਫਾਇਨਸ਼ਿਅਲ ਰੂਲਸ 2017 ਦੇ ਰੂਲ153( iii) ਦੇ ਤਹਿਤ ਪਾਸ ਕੀਤੇ ਇਕ ਆਰਡਰ ਦੇ ਤਹਿਤ ਸਰਕਾਰੀ ਖਰੀਦਦਾਰੀਆਂ ਵਿੱਚ ਪਹਿਲ ਦੇ ਅਧਾਰ ਤੇ ਖਰੀਦ (ਲੋਕਲ ਕੰਟੈਂਟ ਦੇ ਨਾਲ ਜੁੜ੍ਹਿਆ ਹੋਇਆ) ਸੰਬੰਧੀ ਲਾਗੂ ਕੀਤੀ ਜਾਵੇਗੀ । ਇਸ ਨੀਤੀ ਤਹਿਤ ਸਰਕਾਰੀ ਪ੍ਰਾਪਤੀਆਂ ਵਿੱਚ ਲੋਕਲ ਸਪਲਾਇਰਾਂ ਨੂੰ ਪਹਿਲ ਦਿੱਤੀ ਜਾਵੇਗੀ । ਲੋਕਲ ਸਪਲਾਇਰ ਉਹ ਹਨ ਜਿਨ੍ਹਾਂ ਦੁਆਰਾ ਨਿਰਮਿਤ ਵਸਤਾਂ ਜਾਂ ਸੇਵਾਵਾਂ ਲੋਕਲ ਕੰਟੈਂਟ ਦਾ ਨਿਊਨਤਮ ਨਿਰਧਾਰਿਤ ਮਾਪਦੰਡ ( ਆਮ ਤੌਰ ਤੇ 50 ਪ੍ਰਤੀਸ਼ਤ) ਪੂਰੇ ਕਰਦੇ ਹਨ । ਲੋਕਲ ਕੰਟੈਂਟ ਉਹ ਹੈ ਜਿਸ ਵਿੱਚ ਯਕੀਨੀ ਤੌਰ ਤੇ ਸਥਾਨਕ ਪੱਧਰ ਤੇ ਕੁਝ ਵੈਲਿਊ ਐਡੀਸ਼ਨ ਕੀਤੀ ਹੋਵੇ ।


    50 ਲੱਖ ਰੁਪਏ ਜਾਂ ਘੱਟ ਦੀ ਖਰੀਦ ਵਿੱਚ (ਜਾਂ ਜਿਥੇ ਲੋਕਲ ਕੈਪੇਸਿਟੀ/ ਕੰਪੀਟੀਸ਼ਨ ਦੀ ਘਾਟ ਹੈ ) ਜੇਕਰ ਨਿਊਨਤਮ ਬੋਲੀ ਲੋਕਲ ਸਪਲਾਇਰ ਤੋਂ ਨਹੀਂ ਹੈ ਤਾਂ ਨਿਊਨਤਮ ਲਾਗਤ ਵਾਲਾ ਲੋਕਲ ਸਪਲਾਇਰ ਜੋ ਕਿ ਨਿਊਨਤਮ ਬੋਲੀ ਦੇ 20 ਪ੍ਰਤੀਸ਼ਤ ਮਾਰਜਿਨ ਵਿੱਚ ਹੈ ਉਸ ਨੂੰ ਨਿਊਨਤਮ ਬੋਲੀ ਦੀਆਂ ਸ਼ਰਤਾਂ ਪੂਰੀਆਂ ਕਰਨ ਦਾ ਮੌਕਾ ਦਿਤਾ ਜਾਵੇਗਾ । ਜੇਕਰ ਖਰੀਦ ਇਸ ਪ੍ਰਕਾਰ ਦੀ ਹੈ ਕਿ ਆਰਡਰ ਤਕਸੀਮ ਕਰਕੇ ਇਕ ਤੋਂ ਵੱਧ ਸਪਲਾਇਰਾਂ ਨੂੰ ਦਿੱਤਾ ਜਾ ਸਕਦਾ ਹੈ ਤਾਂ ਗੈਰ ਸਥਾਨਕ ਸਪਲਾਇਰ ਜਿਸਦੀ ਕਿ ਬੋਲੀ ਨਿਊਨਤਮ ਹੈ ਉਸਨੂੰ ਖਰੀਦ ਆਰਡਰ ਦਾ ਅੱਧ ਆਰਡਰ ਮਿਲੇਗਾ ਅਤੇ ਦੂਸਰਾ ਅੱਧ ਲੋਕਲ ਸਪਲਾਇਰ ਨੂੰ ਮਿਲੇਗਾ ਜੇਕਰ ਉਹ ਨਿਊਨਤਮ ਬੋਲੀ ਦੀਆਂ ਸ਼ਰਤਾਂ ਪੂਰੀਆਂ ਕਰਨ ਨੂੰ ਤਿਆਰ ਹੋ ਜਾਵੇ ।


    5 ਲੱਖ ਰੁਪਏ ਤੋਂ ਘੱਟ ਦੀ ਛੋਟੀ ਖਰੀਦ ਨੂੰ ਇਸ ਸ਼ਰਤ ਤੋਂ ਛੂਟ ਹੈ । ਇਹ ਹੁਕਮ ਸਾਰਿਆਂ ਖੁਦਮੁਖਤਿਆਰੀ ਸੰਸਥਾਵਾਂ , ਸਰਕਾਰੀ ਕੰਪਨੀਆਂ ਜੋ ਕਿ ਸਰਕਾਰ ਦੇ ਕੰਟਰੋਲ ਵਿੱਚ ਹਨ ਉਹਨਾਂ ਤੇ ਵੀ ਲਾਗੂ ਹੈ ।


    ਇਸ ਨੀਤੀ ਦੀ ਇਹ ਵੀ ਮੰਗ ਹੈ ਕੇ ਟੈਂਡਰਾਂ ਦੀਆਂ ਸ਼ਰਤਾਂ ਪਾਬੰਦੀ ਲਗਾਉਣ ਵਾਲੀਆਂ ਨਾ ਹੋਣ ਜਿਵੇ ਕਿ ਦੂਸਰੇ ਦੇਸ਼ਾਂ ਵਿੱਚ ਸਪਲਾਈ ਦਾ ਸਬੂਤ ਮੰਗਣਾ ਜਾਂ ਪਹਿਲਾਂ ਕੀਤੇ ਐਕਸਪੋਰਟ ਜਾਂ ਤਜਰਬੇ ਦਾ ਸਬੂਤ ਮੰਗਣਾ । ਇਹ ਸ਼ਰਤਾਂ ਅਜਿਹੀਆਂ ਨਾ ਹੋਣ ਜਿਸ ਨਾਲ ਲੋਕਲ ਸਪਲਾਇਰ ਜੋ ਕਿ ਵੈਸੇ ਤਾਂ ਕਾਬਿਲ ਹੋਣ ਅਤੇ ਉਹਨਾਂ ਵਿੱਚ ਯੋਗ ਸਪਲਾਇਰਾਂ ਦੀਆਂ ਸਾਰੀਆਂ ਖੂਬੀਆਂ ਹੋਣ ਪਰ ਇਹਨਾਂ ਸ਼ਰਤਾਂ ਦੇ ਕਰਨ ਯੋਗ ਸਪਲਾਇਰਾਂ ਦੀ ਸੂਚੀ ਤੋਂ ਬਾਹਰ ਹੋ ਜਾਣ ।


    ਇਹ ਪਾਲਿਸੀ ਲੋਕਲ ਕੰਟੈਂਟ ਦੇ ਵੇਰਿਫਿਕੇਸ਼ਨ ਦੇ ਲਈ ਸਵੈ-ਸਰਟੀਫਿਕੇਟ ਤੇ ਭਰੋਸਾ ਕਰਨ ਦਾ ਅਮਲ ਵੀ ਨਿਰਧਾਰਿਤ ਕਰਦੀ ਹੈ । ਝੂਠੀ ਜਾਣਕਾਰੀ ਦੇਣ ਦੀ ਸੂਰਤ ਵਿੱਚ ਸਜ਼ਾ ਦਾ ਵੀ ਪ੍ਰਾਵਧਾਨ ਹੈ । ਕੁਝ ਕੇਸਾਂ ਵਿੱਚ ਕਾਨੂੰਨੀ ਜਾਂ ਖਰਚ ਆਡੀਟਰਾਂ ਦੁਆਰਾ ਵੇਰਿਫਿਕੇਸ਼ਨ ਵੀ ਮੰਗੀ ਜਾਵੇਗੀ ।


    ਉਦਯੋਗਿਕ ਨੀਤੀ ਤੇ ਪ੍ਰੋਤਸਾਹਨ ਵਿਭਾਗ ਵਿੱਚ ਇਕ ਸਥਾਈ ਕਮੇਟੀ ਇਸ ਆਰਡਰ ਨੂੰ ਲਾਗੂ ਕਰੇਗੀ ਅਤੇ ਉਸਤੋਂ ਉਤਪਨ ਹੋਏ ਮੁੱਦਿਆਂ ਥੇ ਨਿਪਟਾਰਾ ਕਰੇਗੀ ਅਤੇ ਨੋਡਲ ਮੰਤਰਾਲੇ ਤੇ ਖਰੀਦ ਕਮੇਟੀਆਂ ਨੂੰ ਸੁਝਾਓ ਦੇਵੇਗੀ ।


    ਇਹ ਪਾਲਿਸੀ ਖਰੀਦ ਦੇ ਮੁਖ ਅਸੂਲਾਂ ਜਿਵੇਂ ਕਿ ਮੁਕਾਬਲੇਬਾਜ਼ੀ ਅਤੇ ਖਰੀਦ ਦੇ ਨਿਯਮਾਂ ਦੀ ਪਾਲਣਾ ਕਰਨ ਅਤੇ ਆਰਡਰਾਂ ਨੂੰ ਲਾਗੂ ਕਰਨ ਨੂੰ ਧਿਆਨ ਵਿੱਚ ਰੱਖਕੇ ਬਣਾਈ ਗਈ ਹੈ । ਇਹ ਪਾਲਿਸੀ ਮੇਕ ਇਨ ਇੰਡੀਆ ਪ੍ਰੋਗਰਾਮ ਨੂੰ ਪ੍ਰੋਮੋਟ ਕਰਨ ਅਤੇ ਖਰੀਦ ਏਜੇਂਸੀਆਂ ਲਈ ਸਮਾਂ ਬੱਧ ਤਰੀਕੇ ਨਾਲ ਪੈਸੇ ਲਈ ਕੀਮਤ ਯਕੀਨੀ ਬਣਾਏਗੀ ।


    

    
    (Release ID: 1491302) Visitor Counter : 2