      ਮੰਤਰੀ ਮੰਡਲ ਕਮੇਟੀ ਵਿਚਾਰ-ਵਟਾਂਦਰਾ

      ਮੰਤਰੀ ਮੰਡਲ ਵੱਲੋਂ ਸਰਕਾਰੀ ਖ਼ਰੀਦ ਵੇਲੇ ਦੇਸ਼ 'ਚ ਬਣੇ ਲੋਹਾ ਅਤੇ ਸਟੀਲ ਉਤਪਾਦਾਂ ਨੂੰ ਤਰਜੀਹ ਦੇਣ ਦੀ ਨੀਤੀ ਨੂੰ ਪ੍ਰਵਾਨਗੀ
      Posted On: 04 MAY 2017 4:57PM by PIB Chandigarh


    Cabinet approves Policy for providing preference to domestically manufactured iron & steel products in government procurement


    ਮੰਤਰੀ ਮੰਡਲ ਵੱਲੋਂ ਸਰਕਾਰੀ ਖ਼ਰੀਦ ਵੇਲੇ ਦੇਸ਼ ' ਚ ਬਣੇ ਲੋਹਾ ਅਤੇ ਸਟੀਲ ਉਤਪਾਦਾਂ ਨੂੰ ਤਰਜੀਹ ਦੇਣ ਦੀ ਨੀਤੀ ਨੂੰ ਪ੍ਰਵਾਨਗੀ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਸਰਕਾਰੀ ਖ਼ਰੀਦ ਵੇਲੇ ਦੇਸ਼ ' ਚ ਬਣੇ ਲੋਹਾ ਅਤੇ ਸਟੀਲ ਉਤਪਾਦਾਂ ਨੂੰ ਤਰਜੀਹ ਦੇਣ ਦੀ ਨੀਤੀ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਇਸ ਨੀਤੀ ਦਾ ਉਦੇਸ਼ ਪ੍ਰਧਾਨ ਮੰਤਰੀ ਦੀ ' ਮੇਕ ਇਨ ਇੰਡੀਆ ' ਦੀ ਦੂਰ - ਦ੍ਰਿਸ਼ਟੀ ਅਨੁਸਾਰ ਰਾਸ਼ਟਰ - ਨਿਰਮਾਣ ਦੀ ਪ੍ਰਾਪਤੀ ਕਰਨਾ ਅਤੇ ਦੇਸ਼ ਵਿੱਚ ਹੀ ਨਿਰਮਾਣ ਨੂੰ ਉਤਸ਼ਾਹਿਤ ਕਰਨਾ ਹੈ ।


    ਇਹ ਨੀਤੀ ਸਰਕਾਰੀ ਖ਼ਰੀਦ ਵੇਲੇ ' ਦੇਸ਼ ਵਿੱਚ ਹੀ ਬਣੇ ਲੋਹਾ ਤੇ ਸਟੀਲ ਉਤਪਾਦਾਂ ਨੂੰ ਤਰਜੀਹ ਦੇਣ ' ਨੂੰ ਲਾਜ਼ਮੀ ਕਰਾਰ ਦੇਣ ਉੱਤੇ ਆਧਾਰਤ ਹੈ । ਇਹ ਨੀਤੀ ਉਨ੍ਹਾਂ ਸਾਰੇ ਸਰਕਾਰੀ ਟੈਂਡਰਾਂ ਉੱਤੇ ਲਾਗੂ ਹੋਵੇਗੀ , ਜਿਨ੍ਹਾਂ ਦੀ ਕੀਮਤ - ਬੋਲੀ ਹਾਲੇ ਖੁੱਲ੍ਹਣੀ ਹੈ ।


    ' ਦੇਸ਼ ਵਿੱਚ ਹੀ ਬਣੇ ਲੋਹਾ ਤੇ ਸਟੀਲ ਉਤਪਾਦਾਂ ਨੂੰ ਤਰਜੀਹ ਦੇਣ ' ਦੀ ਨੀਤੀ ਅਧਿਸੂਚਿਤ ਸਟੀਲ ਉਤਪਾਦਾਂ ਨੂੰ ਘੱਟੋ - ਘੱਟ 15% ਮੁੱਲ - ਵਾਧਾ ਪ੍ਰਦਾਨ ਕਰਦੀ ਹੈ ਲਚਕਤਾ ਪ੍ਰਦਾਨ ਕਰਨ ਲਈ ਸਟੀਲ ਮੰਤਰਾਲਾ ਵਰਣਿਤ ਸਟੀਲ ਉਤਪਾਦਾਂ ਅਤੇ ਘੱਟੋ - ਘੱਟ ਮੁੱਲ - ਮਾਪਦੰਡ ਮਾਪਦੰਡਾਂ ਦੀ ਸਮੀਖਿਆ ਕਰ ਸਕਦਾ ਹੈ ।


    ਇਸ ਨੀਤੀ ਨੂੰ ਲਾਗੂ ਕਰਦੇ ਸਮੇਂ ਦੇਸ਼ ਦੇ ਹਰੇਕ ਨਿਰਮਾਤਾ ਉੱਤੇ ਭਰੋਸਾ ਕੀਤਾ ਜਾਵੇਗਾ ਅਤੇ ਉਹ ਖ਼ਰੀਦ ਕਰਨ ਵਾਲੀ ਸਰਕਾਰੀ ਏਜੰਸੀ ਨੂੰ ਸਵੈ - ਪ੍ਰਮਾਣਿਕਤਾ ( ਸੈਲਫ਼ - ਸਰਟੀਫ਼ਿਕੇਸ਼ਨ ) ਮੁਹੱਈਆ ਕਰਵਾਏਗਾ ਅਤੇ ਇਹ ਘੋਸ਼ਣਾ ਕਰੇਗਾ ਕਿ ਦੇਸ਼ ਵਿੱਚ ਬਣੇ ਲੋਹਾ ਤੇ ਸਟੀਲ ਉਤਪਾਦ ; ਨਿਰਧਾਰਤ ਘਰੇਲ ਮੁੱਲ - ਵਾਧਾ ਦੀਆਂ ਮੱਦਾਂ ਉੱਤੇ ਪੂਰੇ ਉੱਤਰਦੇ ਹਨ । ਆਮ ਤੌਰ ਉੱਤੇ ਖ਼ਰੀਦ ਏਜੰਸੀ ਦੀ ਇਸ ਦਾਅਵੇ ਦੀ ਸ਼ੁੱਧਤਾ ਦੀ ਪੁਸ਼ਟੀ ਕਰਨ ਦੀ ਕੋਈ ਜ਼ਿੰਮੇਵਾਰੀ ਨਹੀਂ ਹੋਵੇਗੀ । ਕੁਝ ਮਾਮਲਿਆਂ ਵਿੱਚ , ਇਸ ਦੀ ਸ਼ੁੱਧਤਾ ਦਾ ਪ੍ਰਦਰਸ਼ਨ ਕਰਨ ਦੀ ਜ਼ਿੰਮੇਵਾਰੀ ਬੋਲੀਦਾਤਾ ਦੀ ਹੋਵੇਗੀ ਅਤੇ ਉਹ ਵੀ ਉਸ ਵੇਲੇ ਜਦੋਂ ਉਸ ਨੂੰ ਇੰਝ ਕਰਨ ਲਈ ਕਿਹਾ ਜਾਵੇਗਾ ।


    ਜੇ ਕਿਸੇ ਨਿਰਮਾਤਾ ਨੂੰ ਕੋਈ ਸ਼ਿਕਾਇਤ ਹੈ , ਤਾਂ ਸਟੀਲ ਮੰਤਰਾਲੇ ਅਧੀਨ ਕਾਇਮ ਕੀਤੀ ਗਈ ਸ਼ਿਕਾਇਤ - ਨਿਵਾਰਨ ਕਮੇਟੀ ਵੱਧ ਤੋਂ ਵੱਧ ਚਾਰ ਹਫ਼ਤਿਆਂ ਦੀ ਇੱਕ ਨਿਸ਼ਚਤ ਸਮਾਂ ਸੀਮਾ ਅੰਦਰ ਉਸ ਸ਼ਿਕਾਇਤ ਦਾ ਨਿਬੇੜਾ ਕਰੇਗਾ ।


    ਅਜਿਹੀਆਂ ਸਾਰੀਆਂ ਖ਼ਰੀਦਦਾਰੀਆਂ ਤੋਂ ਛੋਟ ਦੀ ਨੀਤੀ ਦੀਆਂ ਵਿਵਸਥਾਵਾਂ ਹਨ , ਜਿੱਥੇ ਦੇਸ਼ ਵਿੱਚ ਵਿਸ਼ੇਸ਼ ਗਰੇਡ ਦਾ ਸਟੀਲ ਤਿਆਰ ਨਹੀਂ ਹੁੰਦਾ ਅਤੇ ਪ੍ਰੋਜੈਕਟ ਦੀ ਮੰਗ ਅਨੁਸਾਰ ਅਤੇ ਦੇਸ਼ ਵਿੱਚ ਮੌਜੂਦ ਸਰੋਤਾਂ ਰਾਹੀਂ ਲੋੜੀਂਦੀਆਂ ਮਾਤਰਾਵਾਂ ਮੁਹੱਈਆ ਨਹੀਂ ਕੀਤੀਆਂ ਜਾ ਸਕਦੀਆਂ ।


    ਇਹ ਨੀਤੀ ਦੇਸ਼ ਦੇ ਸਟੀਲ ਉਦਯੋਗ ਦੀ ਤਰੱਕੀ ਤੇ ਵਿਕਾਸ ਨੂੰ ਉਤਸ਼ਾਹਿਤ ਕਰਨ ਅਤੇ ਸਰਕਾਰੀ ਵਿੱਤੀ ਸਹਾਇਤਾ - ਪ੍ਰਾਪਤ ਪ੍ਰੋਜੈਕਟਾਂ ਵਿੱਚ ਘੱਟ ਲਾਗਤ ਵਾਲੇ ਤੇ ਘੱਟ - ਮਿਆਰੀ ਦਰਾਮਦੀ ਸਟੀਲ ਦੀ ਵਰਤੋਂ ਘਟਾਉਣ ਦੇ ਵਿਚਾਰ ਉੱਤੇ ਆਧਾਰਤ ਹੈ । ਹਰੇਕ ਸਰਕਾਰੀ ਏਜੰਸੀ ਉੱਤੇ ਇਹ ਨੀਤੀ ਲਾਗੂ ਕਰਨ ਦੀ ਜ਼ਿੰਮੇਵਾਰੀ ਹੋਵੇਗੀ ।


    ****


    

    
    (Release ID: 1489202) Visitor Counter : 2