      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਕੱਲ੍ਹ 'ਮਨ ਕੀ ਬਾਤ: ਏ ਸੋਸ਼ਲ ਰੈਵੋਲਿਊਸ਼ਨ ਆਨ ਰੇਡੀਓ' ਅਤੇ 'ਮਾਰਚਿੰਗ ਵਿਦ ਏ ਬਿਲੀਅਨ-ਐਨਾਲਾਇਜਿੰਗ ਨਰੇਂਦਰ ਮੋਦੀ `ਜ਼ ਗਵਰਨਮੈਂਟ ਐਟ ਮਿਡਟਰਮ' ਨਾਂਅ ਦੀਆਂ ਦੋ ਪੁਸਤਕਾਂ ਦੀ ਪਹਿਲੀ ਕਾਪੀ ਪ੍ਰਾਪਤ ਕਰਨਗੇ
      Posted On: 25 MAY 2017 12:14PM by PIB Chandigarh


    President of India to receive books ‘Mann Ki Baat: A Social Revolution on Radio’ and ‘Marching with a Billion - Analysing Narendra Modi’s Government at Midterm’ Tomorrow


    ਭਾਰਤ ਦੇ ਰਾਸ਼ਟਰਪਤੀ ਕੱਲ੍ਹ ' ਮਨ ਕੀ ਬਾਤ : ਏ ਸੋਸ਼ਲ ਰੈਵੋਲਿਊਸ਼ਨ ਆਨ ਰੇਡੀਓ ' ਅਤੇ ' ਮਾਰਚਿੰਗ ਵਿਦ ਏ ਬਿਲੀਅਨ - ਐਨਾਲਾਇਜਿੰਗ ਨਰੇਂਦਰ ਮੋਦੀ ` ਜ਼ ਗਵਰਨਮੈਂਟ ਐਟ ਮਿਡਟਰਮ ' ਨਾਂ ਅ ਦੀਆਂ ਦੋ ਪੁਸਤਕਾਂ ਦੀ ਪਹਿਲੀ ਕਾਪੀ ਪ੍ਰਾਪਤ ਕਰਨਗੇ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਪ੍ਰਣਬ ਮੁਖਰਜੀ ' ਮਨ ਕੀ ਬਾਤ : ਏ ਸੋਸ਼ਲ ਰੈਵੋਲਿਊਸ਼ਨ ਆਨ ਰੇਡੀਓ ' ਅਤੇ ' ਮਾਰਚਿੰਗ ਵਿਦ ਏ ਬਿਲੀਅਨ - ਐਨਾਲਾਇਜਿੰਗ ਨਰੇਂਦਰ ਮੋਦੀ ` ਜ਼ ਗਵਰਨਮੈਂਟ ਐਟ ਮਿਡਟਰਮ ' ਨਾਂਅ ਦੀਆਂ ਦੋ ਪੁਸਤਕਾਂ ਦੀ ਪਹਿਲੀ ਕਾਪੀ ਕੱਲ੍ਹ ਇੱਕ ਗੈਰਰਸਮੀ ਪ੍ਰੋਗਰਾਮ ਵਿੱਚ ਪ੍ਰਾਪਤ ਕਰਨਗੇ। ਨਵੀਂ ਦਿੱਲੀ ਸਥਿਤ ਰਾਸ਼ਟਰਪਤੀ ਭਵਨ ਵਿੱਚ ਸ਼ੁੱਕਰਵਾਰ 26 ਮਈ 2017 ਨੂੰ ਹੋਣ ਵਾਲੇ ਇੱਕ ਗੈਰਰਸਮੀ ਪ੍ਰੋਗਰਾਮ ਵਿੱਚ ਲੋਕ ਸਭਾ ਸਪੀਕਰ ਸ਼੍ਰੀਮਤੀ ਸੁਮਿੱਤਰਾ ਮਹਾਜਨ ਇਨ੍ਹਾਂ ਪੁਸਤਕਾਂ ਨੂੰ ਰਿਲੀਜ਼ ਕਰਨ ਤੋਂ ਬਾਅਦ ਇਨ੍ਹਾਂ ਦੀ ਪਹਿਲੀ ਕਾਪੀ ਰਾਸ਼ਟਰਪਤੀ ਨੂੰ ਸੌਂਪਣਗੇ। ਇਸ ਮੌਕੇ ' ਤੇ ਭਾਰਤ ਦੇ ਉਪ ਰਾਸ਼ਟਰਪਤੀ ਸ਼੍ਰੀ ਹਾਮਿਦ ਅੰਸਾਰੀ , ਕੇਂਦਰੀ ਵਿੱਤ ਅਤੇ ਰੱਖਿਆ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਅਤੇ ਕਈ ਹੋਰ ਅਹਿਮ ਸ਼ਖ਼ਸੀਅਤਾਂ ਮੌਜੂਦ ਹੋਣਗੀਆਂ।


    ਸ਼੍ਰੀ ਰਾਜੇਸ਼ ਜੈਨ ਵੱਲੋਂ ਲਿਖਤ ਪੁਸਤਕ ' ਮਨ ਕੀ ਬਾਤ : ਏ ਸੋਸ਼ਲ ਰੈਵੋਲਿਊਸ਼ਨ ਆਨ ਰੇਡੀਓ ' ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ ਹਰੇਕ ਮਹੀਨੇ ਰੇਡੀਓ ਜ਼ਰੀਏ ਦੇਸ਼ ਨੂੰ ਸੰਬੋਧਿਤ ਕਰਨ ਵਾਲੇ ਪ੍ਰੋਗਰਾਮ ' ਮਨ ਕੀ ਬਾਤ ' ਦੇ ਸਾਰੇ ਸੰਸਕਰਣਾਂ ਦਾ ਸੰਗ੍ਰਹਿ ਹੈ। ਇਸ ਪੁਸਤਕ ਵਿੱਚ ' ਮਨ ਕੀ ਬਾਤ ' ਪ੍ਰੋਗਰਾਮ ਵਿੱਚ ਉਠਾਏ ਗਏ ਵੱਖ-ਵੱਖ ਮੁੱਦਿਆਂ , ਵਿਸ਼ਿਆਂ ਅਤੇ ਉਨ੍ਹਾਂ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਦਾ ਵਿਆਪਕ , ਗੁਣਾਤਮਕ ਅਤੇ ਸਿੱਖਿਅਕ ਵਿਸ਼ਲੇਸ਼ਣ ਹੈ। ਇਹ ਦੱਸਿਆ ਗਿਆ ਕਿ ਕਿਸ ਤਰ੍ਹਾਂ ' ਮਨ ਕੀ ਬਾਤ ' ਪ੍ਰੋਗਰਾਮ ਨਿਊ ਇੰਡੀਆ ਖਾਸ ਤੌਰ ' ਤੇ ਨੌਜਵਾਨਾਂ ਨਾਲ ਬੇਹੱਦ ਕਰੀਬੀ ਤਰੀਕੇ ਨਾਲ ਜੁੜ ਗਿਆ ਹੈ। ਇਹ ਪੁਸਤਕ ' ਮਨ ਕੀ ਬਾਤ ' ਪ੍ਰੋਗਰਾਮ ਵੱਲੋਂ ਸਵੱਛਤਾ , ਭਾਰਤ ਵਿੱਚ ਸੈਰ ਸਪਾਟੇ ਦੀਆਂ ਸੰਭਾਵਨਾਵਾਂ ਨੂੰ ਪ੍ਰੋਤਸਾਹਨ , ਸੁਰੱਖਿਅਤ ਸੜਕਾਂ , ਨਸ਼ਾ ਮੁਕਤ ਭਾਰਤ ਵਰਗੇ ਵੱਖ-ਵੱਖ ਮੁੱਦਿਆਂ ' ਤੇ ਅੰਦੋਲਨ ਖੜ੍ਹਾ ਕਰਨ ਸਬੰਧੀ ਇੱਕ ਅਨੁਕੂਲ ਕਥਾ ਨੂੰ ਵੀ ਪੇਸ਼ ਕਰਦੀ ਹੈ।


    ਪ੍ਰਸਿੱਧ ਪੱਤਰਕਾਰ ਸ਼੍ਰੀ ਉਦੈ ਮਾਹੁਰਕਰ ( Shri Uday Mahurkar ) ਵੱਲੋਂ ਲਿਖਤ ' ਮਾਰਚਿੰਗ ਵਿਦ ਏ ਬਿਲੀਅਨ - ਐਨਾਲਾਇਜਿੰਗ ਨਰੇਂਦਰ ਮੋਦੀ ` ਜ਼ ਗਵਰਨਮੈਂਟ ਐਟ ਮਿਡਟਰਮ ' ਨਾਂਅ ਦੀ ਪੁਸਤਕ ਪ੍ਰਧਾਨ ਮੰਤਰੀ ਦੇ ਰੂਪ ਵਿੱਚ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ ਵੱਖ-ਵੱਖ ਮੋਰਚਿਆਂ ' ਤੇ ਲਿਆਂਦੇ ਗਏ ਵਿਆਪਕ ਪਰਿਵਰਤਨਾਂ ਦਾ ਵਿਸ਼ਲੇਸ਼ਣ ਪੇਸ਼ ਕਰਦੀ ਹੈ। ਵਿਕਾਸਸ਼ੀਲ ਦੇਸ਼ਾਂ ਵਿੱਚ ਵਿਕਾਸ ਦੀ ਜ਼ਮੀਨ ਤੈਅ ਕਰਨ ਲਈ ਜ਼ਰੂਰੀ ਮੁੱਢਲੀ ਪਾਰਦਰਸ਼ਿਤਾ ਵਾਲੇ ਸੱਭਿਆਚਾਰ ਦੇ ਜ਼ਰੀਏ ਪ੍ਰਸ਼ਾਸਨ ਦੇ ਸਰੂਪ ਵਿੱਚ ਸਕਾਰਾਤਮਕ ਤਬਦੀਲੀ ਆਦਿ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਵੱਲੋਂ ਕੀਤੇ ਗਏ ਵਿਆਪਕ ਪਰਿਵਰਤਨਾਂ ਵਿੱਚ ਸ਼ਾਮਲ ਹੈ। ਇਨ੍ਹਾਂ ਸਾਰੇ ਵਿਸ਼ਿਆਂ ਅਤੇ ਤਬਦੀਲੀਆਂ ਦਾ ਵਿਸਥਾਰਪੂਰਵਕ ਵਿਸ਼ਲੇਸ਼ਣ ਇਸ ਪੁਸਤਕ ਵਿੱਚ ਪੇਸ਼ ਕੀਤਾ ਗਿਆ ਹੈ।


    *****


    

    

    
    (Release ID: 1491305) Visitor Counter : 2