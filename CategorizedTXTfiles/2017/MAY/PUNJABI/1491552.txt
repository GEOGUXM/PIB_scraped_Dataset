      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ‘ਮਨ ਕੀ ਬਾਤ ; ਰੇਡੀਓ ਉੱਪਰ ਸਮਾਜਿਕ ਕਰਾਂਤੀ (Mann Ki Baat: a social revolution on radio) ਅਤੇ ‘ਬਿਲੀਅਨ ਲੋਕਾਂ ਨਾਲ ਚਲਦਿਆਂ –ਨਰੇਂਦਰ ਮੋਦੀ ਸਰਕਾਰ ਦੇ ਮੱਧ ਕਾਰਜਕਾਲ ਦਾ ਵਿਸ਼ਲੇਸ਼ਣ’ ਕਰਦਿਆਂ (marching with a billion – analyzing Narender Modi’s government at Mid Term) ਨਾਮੀ ਕਿਤਾਬਾਂ ਪ੍ਰਾਪਤ ਕੀਤੀਆਂ
      Posted On: 26 MAY 2017 5:52PM by PIB Chandigarh


    President of India receives books ‘Mann Ki Baat: a social revolution on radio’ and ‘marching with a billion - analysing Narendra Modi’s government at Mid Term’


    ਭਾਰਤ ਦੇ ਰਾਸ਼ਟਰਪਤੀ ਨੇ ‘ ਮਨ ਕੀ ਬਾਤ ; ਰੇਡੀਓ ਉੱਪਰ ਸਮਾਜਿਕ ਕਰਾਂਤੀ (Mann Ki Baat: a social revolution on radio) ਅਤੇ ‘ ਬਿਲੀਅਨ ਲੋਕਾਂ ਨਾਲ ਚਲਦਿਆਂ – ਨਰੇਂਦਰ ਮੋਦੀ ਸਰਕਾਰ ਦੇ ਮੱਧ ਕਾਰਜਕਾਲ ਦਾ ਵਿਸ਼ਲੇਸ਼ਣ ’ ਕਰਦਿਆਂ (marching with a billion – analyzing Narender Modi’s government at Mid Term) ਨਾਮੀ ਕਿਤਾਬਾਂ ਪ੍ਰਾਪਤ ਕੀਤੀਆਂ


    ਭਾਰਤ ਦੇ ਰਾਸ਼ਟਰਪਤੀ , ਸ਼੍ਰੀ ਪਰਨਬ ਮੁਖਰਜੀ ਨੇ ‘ ਮਨ ਦੀ ਬਾਤ ; ਰੇਡੀਓ ਉੱਪਰ ਸਮਾਜਕ ਕਰਾਂਤੀ ’ ਅਤੇ ‘ ਬਿਲੀਅਨ ਲੋਕਾਂ ਨਾਲ ਚਲਦਿਆਂ – ਨਰੇਂਦਰ ਮੋਦੀ ਸਰਕਾਰ ਦੇ ਮੱਧ ਕਾਰਜ - ਕਾਲ ਦਾ ਵਿਸ਼ਲੇਸ਼ਣ ’ ਨਾਮੀ ਦੋ ਪੁਸਤਕਾਂ ਲੋਕ ਸਭਾ ਦੀ ਸਪੀਕਰ ਸ਼੍ਰੀ ਮਤੀ ਸੁਮਿੱਤਰਾ ਮਹਾਜਨ ਕੋਲੋਂ ਪ੍ਰਾਪਤ ਕੀਤੀਆਂ ਜਿਹਨਾਂ ਨੇ ਅੱਜ ਰਾਸ਼ਟਰਪਤੀ ਭਵਨ ਵਿਖੇ ਉਪ - ਰਾਸ਼ਟਰਪਤੀ ਸ਼੍ਰੀ ਮੁਹੰਮਦ ਹਾਮਿਦ ਅੰਸਾਰੀ , ਕੇਂਦਰੀ ਵਿੱਤ ਅਤੇ ਰੱਖਿਆ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਅਤੇ ਹੋਰ ਮੰਨੀਆਂ ਪ੍ਰਮੰਨੀਆਂ ਹਸਤੀਆਂ ਦੀ ਹਾਜ਼ਰੀ ਵਿੱਚ ਇਸ ਪੁਸਤਕ ਨੂੰ ਰਿਲੀਜ਼ ਕੀਤਾ ।


    ਇਸ ਮੌਕੇ ਤੇ ਬੋਲਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਪ੍ਰਭਾਵਸ਼ਾਲੀ ਗੱਲਬਾਤ ਹਰ ਨੇਤਾ ਲਈ ਮਹੱਤਵਪੂਰਨ ਹੈ । ਅਦਾਨ ਪ੍ਰਦਾਨ ਦੀ ਸਮੱਰਥਾ ਤੋਂ ਬਗੈਰ ਕੋਈ ਵੀ ਨੇਤਾ ਲੋਕਾਂ ਨੂੰ ਆਪਣੇ ਵਿਚਾਰਾਂ ਅਤੇ ਰਾਇ ਅਨੁਸਾਰ ਚੱਲਣ ਵਾਸਤੇ ਪ੍ਰੇਰਤ ਨਹੀਂ ਕਰ ਸਕਦਾ । ਉਹਨਾਂ ਕਿਹਾ ਇਸ ਵਿੱਚ ਕੋਈ ਸ਼ੱਕ ਨਹੀਂ ਕਿ ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਮੌਜੂਦਾ ਸਮੇਂ ਦਾ ਸਭ ਤੋਂ ਪ੍ਰਭਾਵਸ਼ਾਲੀ ਗੱਲਬਾਤ ਕਰਨ ਵਾਲਾ ਨੇਤਾ ਹੈ । ਅਜ਼ਾਦ ਭਾਰਤ ਵਿੱਚ ਪ੍ਰਧਾਨ ਮੰਤਰੀ ਪੰਡਤ ਜਵਾਹਰ ਲਾਲ ਨਹਿਰੂ ਨੇ ਬਹੁਤ ਹੀ ਅਸਰਦਾਇਕ ਢੰਗ ਨਾਲ ਸਾਡੇ ਸੰਵਿਧਾਨ ਦੀਆਂ ਕਦਰਾਂ ਕੀਮਤਾਂ ਜਿਹਨਾਂ ਵਿੱਚ ਧਰਮ - ਨਿਰਪੱਖਤਾ ਵੀ ਸ਼ਾਮਲ ਸੀ , ਦਾ ਪ੍ਰਚਾਰ ਕੀਤਾ । ਸ਼੍ਰੀ ਮਤੀ ਇੰਦਰਾ ਗਾਂਧੀ ਨੇ ਬਹੁਤ ਹੀ ਪ੍ਰਭਾਵਸ਼ਾਲੀ ਤਰੀਕੇ ਨਾਲ ਲੋਕਾਂ ਨੂੰ ਬੰਗਲਾਦੇਸ਼ ਦੀ ਅਜ਼ਾਦੀ ਦੀ ਲੜਾਈ ਦੇ ਹੱਕ ਵਿੱਚ ਕੀਤਾ । ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ ਕੀਤੀਆਂ ਗਈਆਂ ਵੱਖ ਵੱਖ ਪਹਿਲਕਦਮੀਆਂ ਦੇ ਨਤੀਜੇ ਵਜੋਂ ਭਾਰਤੀ ਅਰਥ ਵਿਵਸਥਾ ਅਡੋਲ ਅੱਗੇ ਵਧ ਰਹੀ ਹੈ ।


    ਰਾਸ਼ਟਰਪਤੀ ਨੇ ਦੋਵੇਂ ਕਿਤਾਬਾਂ ਛਪਣ ਵਾਸਤੇ ਵਧਾਈ ਦਿੱਤੀ ਅਤੇ ਪ੍ਰਕਾਸ਼ਕਾਂ ਦਾ ਧੰਨਵਾਦ ਕੀਤਾ । ਉਹਨਾਂ ਕਿਹਾ ਕਿ ਕਿਤਾਬਾਂ ਵਿੱਚ ਸਥਾਨਕ ਵਿਸ਼ਿਆਂ ਸੰਬੰਧੀ ਮਹੱਤਵਪੂਰਨ ਮੁੱਦੇ ਸ਼ਾਮਲ ਹਨ ਅਤੇ ਇਹਨਾਂ ਵਿਚਲੀ ਉਤਕ੍ਰਿਸ਼ਟਤਾ ਕਰਕੇ ਬਹੁਤ ਸਾਰੇ ਲੋਕਾਂ ਵੱਲੋਂ ਇਹਨਾਂ ਪੁਸਤਕਾਂ ਨੂੰ ਪੜਣਾ ਚਾਹੀਦਾ ਹੈ ।


    ਭਾਰਤ ਦੇ ਉਪ - ਰਾਸ਼ਟਰਪਤੀ ਸ਼੍ਰੀ ਮੁਹੰਮਦ ਹਾਮਿਦ ਅੰਸਾਰੀ , ਲੋਕ - ਸਭਾ ਦੀ ਸਪੀਕਰ ਸ਼੍ਰੀ ਮਤੀ ਸੁਮਿਤਰਾ ਮਹਾਜਨ ਅਤੇ ਕੇਂਦਰੀ ਵਿੱਤ ਅਤੇ ਸੁਰੱਖਿਆ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਨੇ ਵੀ ਇਕੱਠ ਨੂੰ ਸੰਬੋਧਨ ਕੀਤਾ ਅਤੇ ਵਿਸਥਾਰ ਸਹਿਤ ਦੱਸਿਆ ਕਿ ਕਿਸ ਤਰ੍ਹਾਂ ਇਹਨਾਂ ਪੁਸਤਕਾਂ ਨੇ ਸ਼੍ਰੀ ਨਰੇਂਦਰ ਮੋਦੀ ਦੀ ਸ਼ਖਸੀਅਤ ਦੇ ਪ੍ਰਮੁੱਖ ਪਹਿਲੂਆਂ ਅਤੇ ਸਰਕਾਰ ਦੀਆਂ ਪ੍ਰਾਪਤੀਆਂ ਨੂੰ ਪਕੜ ਵਿੱਚ ਲਿਆਂਦਾ ਹੈ ।


    ਪੁਸਤਕ ‘ ਮਨ ਕੀ ਬਾਤ ; ਰੇਡੀਉ ਉਪਰ ਇੱਕ ਸਮਾਜਿਕ ਕਰਾਂਤੀ ’ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ ਹਰ ਮਹੀਨੇ ਰੇਡੀਓ ਤੇ ‘ ਮਨ ਕੀ ਬਾਤ ’ ਪ੍ਰੋਗਰਾਮ ਅਧੀਨ ਰਾਸ਼ਟਰ ਦੇ ਨਾਂਅ ਤੇ ਸੰਬੋਧਨਾਂ ਦਾ ਸੰਕਲਨ ਹੈ । ਇਸ ਵਿੱਚ ‘ ਮਨ ਕੀ ਬਾਤ ’ ਪ੍ਰੋਗਰਾਮ ਦੇ ਵਿਸ਼ੇ , ਸਿਰਲੇਖਾਂ ਦੀ ਚੋਣ , ਮੁੱਖ ਲੱਛਣ ਆਦਿ ਦਾ ਵਿਸਤ੍ਰਤ , ਗੁਣਾਤਮਕ ਅਤੇ ਅਕਾਦਮਕ ਵਿਸ਼ਲੇਸ਼ਣ ਸ਼ਾਮਲ ਹੈ । ਇਸ ਵਿੱਚ ਚਿਤਰਾਂ / ਉਦਾਹਰਣਾਂ ਸਹਿਤ ਦੱਸਿਆ ਗਿਆ ਹੈ ਕਿ ਕਿਸ ਤਰ੍ਹਾਂ ‘ ਮਨ ਕੀ ਬਾਤ ’ ਪ੍ਰੋਗ੍ਰਾਮ ਨਵੇਂ ਭਾਰਤ ਖਾ . ਸ ਕਰਕੇ ਯੁਵਕਾਂ ਨਾਲ ਜੁੜ ਗਿਆ । ਇਹ ਪੁਸਤਕ ਉਸ ਤਰੀਕੇ ਦਾ ਵੀ ਉਚਿਤ ਬਿਰਤਾਂਤ ਪੇਸ਼ ਕਰਦੀ ਹੈ ਜਿਸ ਕਰਕੇ ‘ ਮਨ ਕੀ ਬਾਤ ’ ਨੇ ਲੋਕ ਲਹਿਰਾਂ ਉਤਪੰਨ ਕੀਤੀਆਂ ਫਿਰ ਚਾਹੇ ਸਫਾਈ , ਸੈਰ ਸਪਾਟੇ ਦੀ ਸੰਭਾਵਨਾ ਬਾਰੇ ਪ੍ਰੇਰਿਤ ਕਰਨਾ , ਸੁਰੱਖਿਅਤ ਸੜਕਾਂ , ਨਸ਼ਾ ਮੁਕਤ ਭਾਰਤ ਆਦਿ ਕੁਝ ਵੀ ਹੋਵੇ । ਇਹ ਕਿਤਾਬ ਸ਼੍ਰੀ ਰਾਜੇਸ਼ ਜੈਨ ਵੱਲੋਂ ਸੰਕਲਤ ਕੀਤੀ ਗਈ ਹੈ ।


    ਦੋਵੇਂ ਕਿਤਾਬਾਂ ‘ ਬਲੂ ਕਰਾਫਟ ਡਿਜੀਟਲ ਫਾਊਂਡੇਸ਼ਨ (Blue Kraft Digital Foundation) ‘ ਲੈਕਸਿਸ ਨੈਕਸਿਸ (Lexis Nexis) ਵੱਲੋਂ ਪ੍ਰਕਾਸ਼ਤ ਕੀਤੀਆਂ ਗਈਆਂ ਹਨ ।


    

    
    (Release ID: 1491552) Visitor Counter : 2