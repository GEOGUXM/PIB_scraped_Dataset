      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਇੱਕ ਕਿਸਾਨ ਮਿੱਤਰ ਕਦਮ ਕੇਂਦਰੀ ਮੰਤਰੀ ਮੰਡਲ ਨੇ ਸਾਲ 2017-18 ਦੇ ਗੰਨੇ ਦੇ ਸੀਜ਼ਨ ਲਈ ਖੰਡ ਮਿੱਲਾਂ ਵੱਲੋਂ ਸਹੀ ਅਤੇ ਲਾਹੇਵੰਦ ਕੀਮਤ ਦਿੱਤੇ ਜਾਣ ਨੂੰ ਪ੍ਰਵਾਨਗੀ ਦਿੱਤੀ
      Posted On: 24 MAY 2017 3:17PM by PIB Chandigarh


    A Farmer Friendly Step
    Cabinet approves Fair and Remunerative Price payable by sugar mills for 2017-18 sugar season


    ਇੱਕ ਕਿਸਾਨ ਮਿੱਤਰ ਕਦਮ
    
    ਕੇਂਦਰੀ ਮੰਤਰੀ ਮੰਡਲ ਨੇ ਸਾਲ 2017-18 ਦੇ ਗੰਨੇ ਦੇ ਸੀਜ਼ਨ ਲਈ ਖੰਡ ਮਿੱਲਾਂ ਵੱਲੋਂ ਸਹੀ ਅਤੇ ਲਾਹੇਵੰਦ ਕੀਮਤ ਦਿੱਤੇ ਜਾਣ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਆਰਥਿਕ ਮਾਮਲਿਆਂ ਬਾਰੇ ਕੈਬਨਿਟ ਕਮੇਟੀ ਨੇ ਸਾਲ 2017-18 ਲਈ ਗੰਨੇ ਦੀ ਸਹੀ ਅਤੇ ਲਾਹੇਵੰਦ ਕੀਮਤ (FRP) 255 ਰੁਪਏ ਪ੍ਰਤੀ ਕੁਆਇੰਟਲ ਨਿਰਧਾਰਿਤ ਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।ਜਿਸਨੂੰ 9.5 ਫੀਸਦ ਦੀ ਇੱਕ ਬੁਨਿਆਦੀ ਵਸੂਲੀ ਦਰ ਨਾਲ ਜੋੜਿਆ ਗਿਆ ਹੈ। ਮੰਤਰੀ ਮੰਡਲ ਵਲੋਂ ਪ੍ਰਵਾਨ ਕੀਤਾ ਗਿਆ ਸਹੀ ਅਤੇ ਲਾਹੇਵੰਦ ਮੁੱਲ 2016-17 ਦੇ ਮੁਕਾਬਲੇ 10.87 ਫੀਸਦ ਵਾਧਾ ਦਰਸਾਉਦਾ ਹੈ। ਇਸ ਮਨਜ਼ੂਰਸ਼ੁਦਾ ਮੁੱਲ ਨੂੰ ਖੰਡ ਮਿੱਲਾਂ ਵਲੋਂ 2017-18 ਦੇ ਗੰਨੇ ਦੇ ਸੀਜ਼ਨ ਦੌਰਾਨ ਕਿਸਾਨਾਂ ਤੋਂ ਗੰਨਾ ਖਰੀਦਣ ਲਈ ਲਾਗੂ ਕੀਤਾ ਜਾਵੇਗਾ।ਇਹ ਕਦਮ ਗੰਨਾ ਕਿਸਾਨਾਂ ਦੀ ਭਲਾਈ ਅਤੇ ਖੰਡ ਉਦਯੋਗ ਦੇ ਮਹੱਤਵ ਨੂੰ ਧਿਆਨ ਵਿੱਚ ਰੱਖ ਕੇ ਸਰਕਾਰ ਦੀਆਂ ਕਿਸਾਨ ਪੱਖੀ ਪਹਿਲਕਦਮੀਆਂ ਨੂੰ ਦਰਸਾਉਦਾ ਹੈ।


    ਵੇਰਵੇ


    ਖੰਡ ਉਦਯੋਗ ਇੱਕ ਮਹੱਤਵਪੂਰਨ ਖੇਤੀ ਅਧਾਰਿਤ ਸਨਅਤ ਹੈ, ਜੋ ਤਕਰੀਬਨ 50 ਮਿਲੀਅਨ ਗੰਨਾ ਕਿਸਾਨਾਂ ਦੀ ਰੋਜ਼ੀ ਰੋਟੀ ਤੇ ਅਸਰ ਪਾਉਂਦੀ ਹੈ ਅਤੇ ਤਕਰੀਬਨ 5 ਲੱਖ ਕਾਮਿਆਂ ਨੂੰ ਸਿੱਧੇ ਤੌਰ ਤੇ ਖੰਡ ਮਿੱਲਾਂ ਵਿੱਚ ਨੌਕਰੀ ਮੁਹੱਈਆ ਕਰਵਾਉਂਦੀ ਹੈ।ਇਸ ਤੋਂ ਇਲਾਵਾ ਖੇਤੀ ਮਜ਼ਦੂਰਾਂ ਅਤੇ ਟਰਾਸਪੋਰਟਰਾਂ ਸਮੇਤ ਵੱਖ ਵੱਖ ਸਹਿਯੋਗੀ ਗਤੀਵਿਧੀਆਂ ਵਿੱਚ ਵੀ ਰੁਜ਼ਗਾਰ ਪੈਦਾ ਹੁੰਦਾ ਹੈ।ਇਹ ਫੈਸਲਾ ਕਿਸਾਨਾਂ ਨੂੰ ਗੰਨੇ ਦੀ ਸਹੀ ਕੀਮਤ ਦਵਾਉਣ ਲਈ ਲਿਆ ਗਿਆ ਹੈ।


    ਗੰਨੇ ਦੀ ਸਹੀ ਅਤੇ ਲਾਹੇਵੰਦ ਕੀਮਤ ਦਾ ਨਿਰਧਾਰਣ ਖੇਤੀਬਾੜੀ ਲਾਗਤਾਂ ਅਤੇ ਕੀਮਤਾਂ ਦੇ ਕਮਸ਼ਿਨ ਦੀਆਂ ਸਿਫਾਰਿਸ਼ਾਂ ਅਤੇ ਸੂਬਾ ਸਰਕਾਰਾਂ ਅਤੇ ਹੋਰ ਹਿੱਸੇਦਾਰਾਂ ਨਾਲ ਸਲਾਹ ਮਸ਼ਵਰੇ ਤੋ ਬਾਅਦ ਕੀਤਾ ਗਿਆ ਹੈ।ਸਿਫਾਰਿਸ਼ ਕੀਤਾ ਗਿਆ ਮੁੱਲ਼ ਵੱਖ ਵੱਖ ਤੱਤਾਂ ਜਿਵੇਂ ਕਿ ਉਤਪਾਦ ਦੀ ਲਾਗਤ,ਸਮੁੱਚੀ ਮੰਗ–ਪੂਰਤੀ ਦੀ ਸਥਿਤੀ,ਮੁੱਢਲੇ ਸਹਿ ਉਤਪਾਦਾਂ ਦੇ ਵਪਾਰਿਕ ਮੁੱਲਾਂ ਦੀਆਂ ਸ਼ਰਤਾਂ ਆਦਿ ਨੂੰ ਧਿਆਨ ਵਿੱਚ ਰੱਖ ਕੇ ਨਿਰਧਾਰਿਤ ਕੀਤਾ ਗਿਆ ਹੈ।


    ਪਿਛਲੇ ਤਿੰਨ ਸਾਲਾਂ ਦੌਰਾਨ ਕਿਸਾਨਾਂ ਦੀ ਮਦਦ ਲਈ ਅਤੇ ਖੰਡ ਮਿੱਲਾਂ ਦੁਆਰਾ ਕਿਸਾਨਾਂ ਦੀ ਬਕਾਇਆ ਰਾਸ਼ੀ ਦੀ ਅਦਾਇਗੀ ਨੂੰ ਯਕੀਨੀ ਬਣਾਉਣ ਲਈ ਭਾਰਤ ਸਰਕਾਰ ਨੇ SEFASU (ਨਰਮ ਕਰਜ਼ੇ,ਕੱਚੀ ਖੰਡ ਨਿਰਯਾਤ ਅਤੇ ਉਤਪਾਦਨ ਸਬਸਿਡੀ ਦੇ ਲਈ ਪ੍ਰੋਤਸਾਹਨ) ਵਰਗੀਆ ਸਕੀਮਾਂ ਲਿਆਂਦੀਆਂ ਹਨ।ਇਹਨਾਂ ਦਖਲਅੰਦਾਜ਼ੀਆਂ ਕਰਕੇ ਹੀ ਖੰਡ ਮਿੱਲਾਂ ਨੂੰ ਕਿਸਾਨਾਂ ਦੇ ਬਕਾਏ ਦੇਣ ਲਈ ਰਾਸ਼ੀ ਮੁਹੱਈਆ ਕਰਵਾਈ ਗਈ ਸੀ। ਕਿਸਾਨਾਂ ਦੇ ਬੈਂਕ ਖਾਤਿਆਂ ਵਿੱਚ ਸਿੱਧਾ ਬਕਾਇਆਂ ਵੀ ਜਮ੍ਹਾਂ ਕਰਾਉਣਾ ਵੀ ਲਾਜ਼ਮੀ ਕੀਤਾ ਗਿਆ ਸੀ।


    ਇਸਦੇ ਫਲਸਰੂਪ ਕਿਸਾਨਾਂ ਦੇ ਗੰਨੇ ਦੀ ਬਕਾਇਆ ਰਾਸ਼ੀ ਦਾ ਭੁਗਤਾਨ ਸਾਲ 2014-15 ਲਈ 99.33 ਫੀਸਦ ਅਤੇ ਸਾਲ 2015-16 ਲਈ 98.5 ਫੀਸਦ ਤੱਕ ਪਹੁੰਚ ਗਿਆ ਸੀ। ਸਾਲ 2016-17 ਦੇ ਵਰਤਮਾਨ ਸੀਜ਼ਨ ਦੌਰਾਨ ਗੰਨਾ ਕੀਮਤਾਂ ਦਾ ਬਕਾਇਆ ਪਿਛਲੇ ਪੰਜ ਸਾਲਾਂ ਦੇ ਮੁਕਾਬਲੇ ਸਭ ਤੋਂ ਘੱਟ ਹੈ। ਮੌਜੂਦਾ ਖੰਡ ਦੇ ਸੀਜ਼ਨ ਵਿੱਚ ਉਤਪਾਦਨ ਦੀ ਕਮੀ ਅਤੇ ਕਿਸੇ ਵੀ ਸੰਭਾਵੀ ਮਾੜੇ ਭਾਅ ਨੂੰ ਰੋਕਣ ਲਈ ਸਰਕਾਰ ਨੇ ਸਿਫਰ ਡਿਊਟੀ ਤੇ ਕੇਵਲ ਪੰਜ ਲੱਖ ਮੀਟ੍ਰਿਕ ਟਨ ਕੱਚੀ ਖੰਡ ਦਾ ਅਯਾਤ ਕਰਨ ਨੂੰ ਪ੍ਰਵਾਨਗੀ ਦਿੱਤੀ ਹੈ।ਹਾਲਾਂਕਿ,ਭਾਰਤੀ ਕਿਸਾਨਾਂ ਦੀ ਸੁਰੱਖਿਆ ਲਈ ਇਸ ਅਯਾਤ ਨੂੰ ਕੁੱਝ ਜ਼ੋਨਾਂ ਤੱਕ ਹੀ ਸੀਮਿਤ ਕੀਤਾ ਗਿਆ ਹੈ,ਤਾਂ ਕਿ ਇਹ ਸਿਰਫ ਅਸਲ ਘਾਟੇ ਵਾਲੇ ਖੇਤਰਾਂ ਵਿੱਚ ਹੀ ਉਪਲਬੱਧ ਹੋ ਸਕੇ ਅਤੇ ਗੰਨਾ ਕਿਸਾਨਾਂ ਦੇ ਹਿੱਤਾਂ ਦੀ ਰਾਖੀ ਕੀਤੀ ਜਾ ਸਕੇ।

    
    
    (Release ID: 1507796) Visitor Counter : 3