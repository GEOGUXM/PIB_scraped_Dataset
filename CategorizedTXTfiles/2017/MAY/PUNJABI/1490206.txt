      ਮੰਤਰੀ ਮੰਡਲ ਕਮੇਟੀ ਵਿਚਾਰ-ਵਟਾਂਦਰਾ

      ਕੈਬਨਿਟ ਨੇ ਬਾਇਓਫਾਰਮਾਸਿਊਟੀਕਲਜ਼ ਦੇ ਜਲਦੀ ਵਿਕਾਸ ਦੇ ਖੋਜ ਕੰਮ ਵਿੱਚ ਤੇਜ਼ੀ ਲਿਆਉਣ ਲਈ ''ਇਨੋਵੇਟ ਇਨ ਇੰਡੀਆ (13) ਐਮਪਾਵਰਿੰਗ ਬਾਇਓਟੈੱਕ ਐਂਟਰਪ੍ਰਾਈਜ਼ਜ਼ ਐਂਡ ਐਕਸੈਲੇਰੇਟਿੰਗ ਇਨਕਲੂਸਿਵ ਇਨੋਵੇਸ਼ਨ'' ਲਈ ਸਨਅਤ-ਅਕਾਦਮਿਕ ਸਹਿਯੋਗ ਮਿਸ਼ਨ ਨੂੰ ਪ੍ਰਵਾਨਗੀ ਦਿੱਤੀ ਐਂਟਰਪ੍ਰਾਈਜ਼ਜ਼
      Posted On: 17 MAY 2017 5:16PM by PIB Chandigarh


    Cabinet approves Industry-Academia Collaborative Mission for accelerating discovery research to early development for biopharmaceuticals - "Innovate in India (13) empowering biotech entrepreneurs & accelerating inclusive innovation"


    ਕੈਬਨਿਟ ਨੇ ਬਾਇਓਫਾਰਮਾਸਿਊਟੀਕਲਜ਼ ਦੇ ਜਲਦੀ ਵਿਕਾਸ ਦੇ ਖੋਜ ਕੰਮ ਵਿੱਚ ਤੇਜ਼ੀ ਲਿਆਉਣ ਲਈ ''ਇਨੋਵੇਟ ਇਨ ਇੰਡੀਆ (13) ਐਮਪਾਵਰਿੰਗ ਬਾਇਓਟੈੱਕ ਐਂਟਰਪ੍ਰਾਈਜ਼ਜ਼ ਐਂਡ ਐਕਸੈਲੇਰੇਟਿੰਗ ਇਨਕਲੂਸਿਵ ਇਨੋਵੇਸ਼ਨ'' ਲਈ ਸਨਅਤ-ਅਕਾਦਮਿਕ ਸਹਿਯੋਗ ਮਿਸ਼ਨ ਨੂੰ ਪ੍ਰਵਾਨਗੀ ਦਿੱਤੀ


    ਐਂਟਰਪ੍ਰਾਈਜ਼ਜ਼


    ਆਰਥਿਕ ਮਾਮਲਿਆਂ ਬਾਰੇ ਕੈਬਿਨਟ ਦੀ ਕਮੇਟੀ ਦੀ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਹੋਈ ਮੀਟਿੰਗ ਵਿੱਚ


    ਬਾਇਓਫਾਰਮਾਸਿਊਟੀਕਲਜ਼ ਦੇ ਜਲਦੀ ਵਿਕਾਸ ਦੇ ਖੋਜ ਕੰਮ ਵਿੱਚ ਤੇਜ਼ੀ ਲਿਆਉਣ ਲਈ ''ਇਨੋਵੇਟ ਇਨ ਇੰਡੀਆ (13) ਐਮਪਾਵਰਿੰਗ ਬਾਇਓਟੈੱਕ ਐੰਟਰਪ੍ਰਿਨਿਓੋਰਜ਼ ਐੰਡ ਐਕਸੈਲੇਰੇਟਿੰਗ ਇਨਕਲੂਸਿਵ ਇਨੋਵੇਸ਼ਨ'' ਲਈ ਸਨਅਤ-ਅਕਾਦਮਿਕ ਸਹਿਯੋਗ ਮਿਸ਼ਨ ਨੂੰ ਪ੍ਰਵਾਨਗੀ ਦਿੱਤੀ । ਗਈ । ਇਸ ਪ੍ਰਜੈਕਟ ਵਿੱਚ ਭਾਰਤ ਸਰਕਾਰ ਪੈਸਾ ਲਗਾਵੇਗੀ । ਇਹ ਮਿਸ਼ਨ ਬਾਇਓਟੈਕਨਾਲੋਜੀ ਇੰਡਸਟਰ੍ਰੀ ਰਿਸਰਚ ਅਸਿਸਟੈਂਸ ਕੌੰਸਲ (ਬਿਰਾਕ) , ਜੋ ਕਿ ਬਾਇਓਟੈਕਨਾਲੋਜੀ ਵਿਭਾਗ (ਡੀ ਬੀ ਟੀ) ਦੇ ਅਧੀਨ ਇੱਕ ਜਨਤਕ ਖੇਤਰ ਦਾ ਅਦਾਰਾ ਹੈ, ਵਲੋਂ ਲਾਗੂ ਕੀਤਾ ਜਾਵੇਗਾ ।


    ਮਿਸ਼ਨ ਪ੍ਰੋਗਰਾਮ ਇਕ ਪੈਨ-ਇੰਡੀਆ ਪ੍ਰੋਗਰਾਮ ਹੋਵੇਗਾ । ਪ੍ਰੋਗਰਾਮ ਦੇ ਪ੍ਰਮੁੱਖ ਧਿਆਨ ਦੇਣ ਵਾਲੇ ਖੇਤਰ ਵਿੱਚ ਬਾਇਓਫਾਰਮਾਸਿਊਟੀਕਲ ਸੈਕਟਰ ਵਿੱਚ ਭਾਰਤ ਦੀਆਂ ਤਕਨਾਲੋਜੀਕਲ ਅਤੇ ਉਤਪਾਦ ਵਿਕਾਸ ਸਮਰਥਾਵਾਂ ਨੂੰ ਅਜਿਹੇ ਪੱਧਰ ਉੱਤੇ ਪਹੁੰਚਾਉਣ ਵਿੱਚ ਸਹਾਇਤਾ ਦੇਣਾ ਹੈ ਜਿਥੇ ਕਿ ਉਹ ਅਗਲੇ 10-15 ਸਾਲਾਂ ਤੱਕ ਵਿਸ਼ਵ ਮੁਕਾਬਲੇ ਵਿੱਚ ਬਣੀਆਂ ਰਹਿਣ ਅਤੇ ਭਾਰਤ ਦੀ ਆਬਾਦੀ ਦੇ ਸਿਹਤ ਮਿਆਰਾਂ ਨੂੰ ਪਹੁੰਚਯੋਗ ਉਤਪਾਦ ਵਿਕਾਸ ਰਾਹੀਂ ਤਬਦੀਲ ਕਰਨ ।


    ਪ੍ਰੋਜੈਕਟ ਦੀ ਕੁੱਲ 1500 ਕਰੋੜ ਦੀ ਲਾਗਤ ਪੰਜ ਸਾਲ ਵਿੱਚ ਕੇਂਦਰ ਸਰਕਾਰ ਵਲੋਂ ਬਰਦਾਸ਼ਤ ਕੀਤੀ ਜਾਵੇਗੀ । ਮਿਸਨ ਪ੍ਰੋਗਰਾਮ ਦੇ 50% ਖਰਚੇ ਦਾ ਪ੍ਰਬੰਧ ਵਿਸ਼ਵ ਬੈਂਕ ਤੋਂ ਕਰਜ਼ਾ ਲੈ ਕੇ ਕੀਤਾ ਜਾਵੇਗਾ ।


    ਇਸ ਪ੍ਰੋਗਰਾਮ ਨੂੰ ਲਾਗੂ ਕਰਨ ਲਈ ਪ੍ਰੋਗਰਾਮ ਮੈਨੇਜਮੈਂਟ ਯੂਨਿਟ ਬਿਰਾਕ ਵਿਖੇ ਕਾਇਮ ਕੀਤਾ ਜਾਵੇਗਾ । ਇਹ ਯੂਨਿਟ ਇੱਕ ਆਪਰੇਸ਼ਨਲ ਅਤੇ ਕੰਮਕਾਜੀ ਇਕਾਈ ਵਜੋਂ ਕੰਮ ਕਰੇਗਾ , ਜੋ ਕਿ ਪ੍ਰੋਗਰਾਮ ਨੂੰ ਲਾਗੂ ਕਰਨ ਅਤੇ ਉਸ ਵਿੱਚ ਹੋ ਰਹੀ ਪ੍ਰਗਤੀ ਨੂੰ ਮਾਨੀਟਰ ਕਰੇਗਾ ।


    ਇਹ ਮਿਸ਼ਨ ਵਿਸ਼ੇਸ ਉਤਪਾਦਾਂ - ਟੀਕਿਆਂ , ਬਾਇਓਥੈਰਾਪਿਊਟਿਕਸ, ਮੈਡੀਕਲ ਔਜ਼ਾਰਾਂ ਅਤੇ ਡਾਇਆਗਨੋਸਟਿਕਸ ਨੂੰ ਵਿਕਸਤ ਕਰਨ, ਸਾਂਝਾ ਢਾਂਚਾ ਅਤੇ ਸਹੂਲਤਾਂ ਕਾਇਮ ਕਰਨ, ਵਿਸ਼ੇਸ਼ ਗਿਆਨ ਅਤੇ ਪ੍ਰਬੰਧਕੀ ਯੋਗਤਾਵਾਂ ਨੂੰ ਵਿਕਸਤ ਕਰਨ ਅਤੇ ਜਨਤਕ ਅਤੇ ਨਿੱਜੀ ਖੇਤਰ ਵਿੱਚ ਤਕਨਾਲੋਜੀ ਦੀਆਂ ਸਮਰਥਾਵਾਂ ਨੂੰ ਸਥਾਪਿਤ ਕਰਨ ਅਤੇ ਉਨ੍ਹਾਂ ਵਿੱਚ ਵਾਧਾ ਕਰਨ ਵੱਲ ਧਿਆਨ ਕੇਂਦ੍ਰਿਤ ਕਰੇਗਾ ।


    ਇਹ ਮਿਸ਼ਨ ਸਮੁੱਚੀ ਉਤਪਾਦ ਵਿਕਾਸ ਲੜੀ ਨੂੰ ਸੰਗਠਤ ਕਰਨ ਤੋਂ ਇਲਾਵਾ ਮਜ਼ਬੁਤ ਕਰਨ ਲਈ ਸਹਾਇਤਾ ਪ੍ਰਦਾਨ ਕਰੇਗਾ ਜਿਸ ਨਾਲ ਖੋਜ ਕੰਮ ਵਿੱਚ ਤੇਜ਼ੀ ਆਵੇਗੀ । ਇਸ ਨਾਲ ਸਿਰਫ਼ ਤੇਜ਼ ਉਤਪਾਦ ਵਿਕਾਸ ਵਿੱਚ ਹੀ ਮਦਦ ਨਹੀਂ ਮਿਲੇਗੀ ਸਗੋਂ ਇੱਕ ਅਜਿਹਾ ਈਕੋਸਿਸਟਮ ਕਾਇਮ ਹੋਵੇਗਾ ਜੋ ਕਿ ਉਤਪਾਦਾਂ ਦੇ ਲਗਾਤਾਰ ਵਿਕਾਸ ਵਿੱਚ ਮਦਦ ਕਰੇਗਾ ।


    ਪਿਛੋਕੜ


    ਨੈਸ਼ਨਲ ਬਾਇਓਟੈਕਨਾਲੋਜੀ ਡਿਵੈਲਪਮੈਂਟ ਸਟਰੈਟਜੀ 2015-2020 ਦਾ ਐਲਾਨ ਡੀ ਬੀ ਟੀ ਵਲੋਂ ਕੀਤਾ ਗਿਆ ਸੀ ਅਤੇ ਇਸ ਵਿੱਚ ਭਾਰਤ ਨੂੰ 2025 ਤੱਕ 100 ਬਿਲੀਅਨ ਅਮਰੀਕੀ ਡਾਲਰ ਦੀ ਬਾਇਓਟੈਕ ਸਨਅਤ ਦੀਆਂ ਚੁਨੌਤੀਆਂ ਨੂੰ ਪੂਰਾ ਕਰਨ ਉੱਤੇ ਜ਼ੋਰ ਦਿੱਤਾ ਗਿਆ ਸੀ । ਇਸ ਵਿੱਚ ਮੁੱਖ ਧਿਆਨ ਪਹੁੰਚਯੋਗ ਅਤੇ ਸਹਿਣਯੋਗ ਸਿਹਤ ਸੰਭਾਲ ਲਈ ਬਾਇਓਟੈੱਕ ਉਤਪਾਦ , ਪ੍ਰੋਸੈੱਸ ਅਤੇ ਤਕਨਾਲੋਜੀਆਂ ਵਿਕਸਤ ਕਰਨ, ਖੋਜ ਅਤੇ ਵਿਕਾਸ ਵਿੱਚ ਨਵੇਂਪਣ ਨੂੰ ਉਤਸ਼ਾਹਿਤ ਕਰਨ, ਭਾਰਤ ਨੂੰ ਵਿਸ਼ਵ ਪੱਧਰ ਦੇ ਬਾਇਓ ਨਿਰਮਾਣ ਧੁਰੇ ਵਜੋਂ ਵਿਕਸਤ ਕਰਨ ਅਤੇ ਲੁੜੀਂਦੀ ਮੁਹਾਰਤ ਵਾਲੀ ਕੰਮਕਾਜੀ ਤਾਕਤ ਨੂੰ ਵਿਕਸਤ ਕਰਨ ਉੱਤੇ ਦਿੱਤਾ ਗਿਆ ਹੈ । ਇਸ ਨੂੰ ਹਾਸਲ ਕਰਨ ਲਈ ਇਹ ਅਹਿਮ ਹੈ ਕਿ ਸਨਅਤ ਅਤੇ ਅਕਾਦਮਿਕ ਸਹਿਯੋਗ ਵਧਾਇਆ ਜਾਵੇ ਅਤੇ ਸਟਾਰਟ ਅੱਪਸ ਅਤੇ ਛੋਟੇ ਅਤੇ ਦਰਮਿਆਨੇ ਅਦਾਰਿਆਂ ਨੂੰ ਸਿਹਤ ਸੰਭਾਲ ਉਤਪਾਦਾਂ ਦੇ ਵਿਕਾਸ ਲਈ ਖੋਜ ਸਮਰਥਾਵਾਂ ਤਿਆਰ ਕਰਨ ਵਿੱਚ ਮਦਦ ਦਿੱਤੀ ਜਾਵੇ ।


    

    
    (Release ID: 1490206) Visitor Counter : 2