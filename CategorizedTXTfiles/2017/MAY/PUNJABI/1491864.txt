      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵੱਲੋਂ ਗੋਗਾਮੁਖ, ਅਸਾਮ ਵਿੱਚ ਖੇਤੀਬਾੜੀ ਖੋਜ ਸੰਸਥਾ ਦਾ ਨੀਂਹ ਪੱਥਰ ਰੱਖਣ ਮੌਕੇ ਕੀਤੇ ਸੰਬੋਧਨ ਦਾ ਮੂਲ ਪਾਠ
      Posted On: 26 MAY 2017 10:29AM by PIB Chandigarh


    Text of PM’s speech at foundation ceremony of Agriculture Research Institute in Gogamukh, Assam


    ਪ੍ਰਧਾਨ ਮੰਤਰੀ ਵੱਲੋਂ ਗੋਗਾਮੁਖ , ਅਸਾਮ ਵਿੱਚ ਖੇਤੀਬਾੜੀ ਖੋਜ ਸੰਸਥਾ ਦਾ ਨੀਂਹ ਪੱਥਰ ਰੱਖਣ ਮੌਕੇ ਕੀਤੇ ਸੰਬੋਧਨ ਦਾ ਮੂਲ ਪਾਠ


    ਮੇਰੇ ਪਿਆਰੇ ਭਾਈਓ ਅਤੇ ਭੈਣੋਂ।


    2014 ਵਿੱਚ ਲੋਕ ਸਭਾ ਦੀਆਂ ਚੋਣਾਂ ਦੌਰਾਨ ਮੈਨੂੰ ਤੁਹਾਡੇ ਵਿਚਕਾਰ ਆਉਣ ਦਾ ਮੌਕਾ ਮਿਲਿਆ ਅਤੇ ਉਦੋਂ ਮੈਂ ਸਰਬਾਨੰਦ ਜੀ ਲਈ ਪ੍ਰਚਾਰ ਕਰਨ ਆਇਆ ਸੀ। ਅਤੇ ਇੰਨੇ ਘੱਟ ਸਮੇਂ ਵਿੱਚ ਤੁਸੀਂ ਸਰਬਾਨੰਦ ਜੀ ਨੂੰ ਮੁੱਖ ਮੰਤਰੀ ਬਣਾ ਦਿੱਤਾ। ਅਤੇ ਇਸ ਲਈ ਮੈਂ ਅਸਾਮ ਦੀ ਜਨਤਾ ਦਾ ਦਿਲ ਤੋਂ ਅਭਿਨੰਦਨ ਕਰਦਾ ਹਾਂ। ਅਸਾਮ ਵਿੱਚ ਭਾਰਤੀ ਜਨਤਾ ਪਾਰਟੀ ਦੀ ਸਰਕਾਰ ਨੂੰ ਇੱਕ ਸਾਲ ਪੂਰਾ ਹੋਇਆ। ਸੋਨੋਵਾਲ ਜੀ ਦੀ ਅਗਵਾਈ ਵਿੱਚ ਬਹੁਤ ਹੀ ਕਠਿਨ ਪ੍ਰਸਥਿਤੀਆਂ ਵਿੱਚ ਅਸਾਮ ਦਾ ਹਾਲ ਕੀ ਸੀ , ਉਹ ਮੇਰੇ ਤੋਂ ਜ਼ਿਆਦਾ ਤੁਸੀਂ ਜਾਣਦੇ ਹੋ। ਇੱਕ ਚੁਣੌਤੀ ਸੀ , ਅਸਾਮ ਇੰਨੇ ਵੱਡੇ ਗਹਿਰੇ ਟੋਏ ਵਿੱਚ ਡੁੱਬਿਆ ਹੋਇਆ ਸੀ। ਉਸ ਨੂੰ ਕਿਵੇਂ ਕੱਢਾਂਗੇ ਤੁਸੀਂ ਸਭ ਨੇ ਸਾਡੇ ' ਤੇ ਭਰੋਸਾ ਕੀਤਾ। ਅਸਾਮ ਵਿੱਚ ਸਰਕਾਰ ਬਣਾਉਣ ਦਾ ਅਵਸਰ ਦਿੱਤਾ। ਅਤੇ ਅੱਜ ਜਦੋਂ ਸਰਕਾਰ ਨੂੰ ਇੱਕ ਸਾਲ ਹੋ ਗਿਆ ਹੈ ਤਾਂ ਸਰਬਾਨੰਦ ਜੀ , ਉਨ੍ਹਾਂ ਦੇ ਸਾਰੇ ਮੰਤਰੀ ਪ ਰਿਸ਼ਦ ਦੇ ਸਾਥੀ , ਸਾਡੇ ਸਾਰੇ ਰਾਜਨੀਤਕ ਸਾਥੀ ਦਲ , ਅਸਾਮ ਸਰਕਾਰ ਦੇ ਸਾਰੇ ਭਾਈ ਭੈਣ ਅਤੇ ਅਸਾਮ ਦੀ ਜਨਤਾ ਨੂੰ ਇਹ ਇੱਕ ਸਾਲ ਪੂਰਾ ਹੋਣ ' ਤੇ ਸਫਲਤਾ ਪੂਰਬ ਕ ਅੱਗੇ ਵਧਣ ' ਤੇ ਟੋਏ ਵਿੱਚੋਂ ਅਸਾਮ ਨੂੰ ਬਾਹਰ ਕੱਢਣ ਦੇ ਸਫ਼ਲ ਯਤਨਾਂ ਲਈ ਸਰਬਾਨੰਦ ਜੀ ਅਤੇ ਪੂਰੇ ਅਸਾਮ ਨੂੰ ਪੂਰੇ ਦਿਲ ਤੋਂ ਬਹੁਤ ਬਹੁਤ ਅਭਿਨੰਦਨ ਕਰਦਾ ਹਾਂ , ਵਧਾਈ ਦਿੰਦਾ ਹਾਂ।


    ਭਾਈਓ ਭੈਣੋਂ ਅੱਜ ਮੈਨੂੰ ਇੱਥੇ ਇੱਕ ਅਤਿਅੰਤ ਮਹੱਤਵਪੂਰਨ ਕੰਮ ਲਈ ਉਸ ਦੇ ਨੀਂਹ ਪੱਥਰ ਲਈ ਤੁਹਾਡੇ ਵਿਚਕਾਰ ਆਉਣ ਦਾ ਅਵਸਰ ਮਿਲਿਆ। ਇਹ ਨੀਂਹ ਪੱਥਰ ਇਹ ਕੋਈ ਸੰਸਥਾ ਦਾ ਨੀਂਹ ਪੱਥਰ ਅਜਿਹਾ ਨਹੀਂ ਹੈ। ਇਹ ਨੀਂਹ ਪੱਥਰ ਕੋਈ ਇੱਕ ਵਿਵਸਥਾ ਖੜ੍ਹੀ ਹੋ ਰਹੀ ਹੈ , ਅਜਿਹਾ ਨਹੀਂ ਹੈ। ਅੱਜ ਜਿਸ ਕੰਮ ਦੀ ਇੱਥੋਂ ਸ਼ੁਰੂਆਤ ਹੋਣ ਜਾ ਰਹੀ ਹੈ। ਉਹ ਆਉਣ ਵਾਲੇ ਦਿਨਾਂ ਵਿੱਚ ਨਾ ਸਿਰਫ਼ ਅਸਾਮ , ਨਾ ਸਿਰਫ਼ north-east ਦਾ , ਪਰ ਇਹ ਪੂਰੇ ਹਿੰਦੁਸਤਾਨ ਦੇ ਗ੍ਰਾਮੀਣ ਜੀਵਨ ਦਾ ਕਿਸਮਤ ਬਦਲਣ ਵਾਲਾ ਨੀਂਹ ਪੱਥਰ ਹੈ।


    ਭਾਰਤ ਇੱਕ ਖੇਤੀ ਪ੍ਰਧਾਨ ਦੇਸ਼ ਹੈ। ਅਸੀਂ ਅਜਿਹੇ ਕਿਸਮਤ ਵਾਲੇ ਲੋਕ ਹਾਂ ਕਿ ਸਾਨੂੰ ਸਭ ਪ੍ਰਕਾਰ ਦੇ ਮੌਸਮਾਂ ਦਾ ਲਾਭ ਮਿਲਦਾ ਹੈ। ਵਿਸ਼ਵ ਵਿੱਚ ਤਾਂ ਸ਼ਾਇਦ ਤਿੰਨ ਮੌਸਮਾਂ ਤੋਂ ਲੋਕ ਜਾਣੂ ਹਨ , ਪਰ ਅਸੀਂ ਉਸ ਤੋਂ ਵੀ ਜ਼ਿਆਦਾ ਅਨੇਕ ਮੌਸਮਾਂ ਤੋਂ ਜਾਣੂ ਹਾਂ। ਜਿਸ ਦੇਸ਼ ਦਾ ਜੀਵਨ ਖੇਤੀ ਪ੍ਰਧਾਨ ਮੰਨਿਆ ਗਿਆ ਹੋਵੇ। ਮਹਾਤਮਾ ਗਾਂਧੀ ਨੇ ਜਿਸ ਦੇਸ਼ ਵਿੱਚ ਗ੍ਰਾਮ ਰਾਜ ਤੋਂ ਰਾਮ ਰਾਜ ਦੀ ਕਲਪਨਾ ਕੀਤੀ ਹੋਵੇ। ਉਸ ਦੇਸ਼ ਵਿੱਚ 21 ਵੀਂ ਸਦੀ ਦੇ ਅਨੁਕੂਲ ਬਦਲੇ ਹੋਏ ਯੁੱਗ ਦੇ ਅਨੁਕੂਲ ਸਾਡੇ ਲਈ ਖੇਤੀ ਜਗਤ ਨੂੰ , ਗ੍ਰਾਮੀਣ ਜਗਤ ਨੂੰ ਬਦਲਣ ਦੀ ਜ਼ਰੂਰਤ ਹੈ। ਪੁਰਾਣੀ ਵਿਧੀ ਨਾਲ ਅਸੀਂ ਇੱਥੋਂ ਤੱਕ ਪਹੁੰਚੇ ਹਾਂ। ਵਿਚਕਾਰ ਛੋਟੇ ਮੋਟੇ ਉਪਰਾਲੇ ਹੋਏ ਹਨ। ਨਵੀਆਂ ਚੀਜ਼ਾਂ ਜੋੜੀਆਂ ਗਈਆਂ ਹਨ , ਪਰ ਹੁਣ ਸਮਾਂ ਹੌਲੀ ਹੌਲੀ ਵਧਣ ਦਾ ਨਹੀਂ ਹੈ। ਸਮਾਂ ਜ਼ਿਆਦਾ ਇੰਤਜ਼ਾਰ ਨਹੀਂ ਕਰਦਾ। ਵਿਗਿਆਨ ਅਤੇ ਟੈਕਨੋ ਲੋਜੀ ਜੋ ਪਿਛਲੇ 100 ਸਾਲ ਵਿੱਚ ਨਹੀਂ ਬਦਲੀ ਹੋਏਗੀ। ਉਹ ਪਿਛਲੇ 25 ਸਾਲ ਵਿੱਚ ਬਦਲ ਚੁੱਕੀ ਹੈ। ਜਦੋਂ ਇੰਨੀ ਤੇਜ ਗਤੀ ਨਾਲ ਤਬਦੀਲੀ ਆ ਰਹੀ ਹੈ ਤਾਂ ਇਸ ਦਾ ਲਾਭ ਸਾਡੇ ਕਿਸਾਨਾਂ ਨੂੰ ਮਿਲਣਾ ਚਾਹੀਦਾ ਹੈ। ਸਾਡੇ ਖੇਤੀ ਜਗਤ ਨੂੰ ਮਿਲਣਾ ਚਾਹੀਦਾ ਹੈ। ਸਾਡੇ ਗ੍ਰਾਮੀਣ ਜੀਵਨ ਨੂੰ ਮਿਲਣਾ ਚਾਹੀਦਾ ਹੈ। ਸਾਡਾ ਦੇਸ਼ ਵਿਭਿੰਨਤਾਵਾਂ ਨਾਲ ਭਰਿਆ ਹੋਇਆ ਹੈ। ਭਾਸ਼ਾ ਅਤੇ ਵੇਸਭੂਸ਼ਾ ਵਿੱਚ ਹੀ ਮਿਲਦਾ ਹੈ ਅਜਿਹਾ ਨਹੀਂ ਹੈ। ਇੱਥੋਂ ਦੀ ਜ਼ਮੀਨ , ਇੱਥੋਂ ਦੀ ਖੇਤੀ ਦੀ ਵਿਧੀ , ਇੱਥੋਂ ਦੇ ਪਾਰਕਾਂ , ਫਲਾਂ ਦੀ , ਫੁੱਲਾਂ ਦੀ ਹਰ ਇਲਾਕੇ ਦੀ ਅਲੱਗ ਅਲੱਗ ਵਿਸ਼ੇਸ਼ਤਾ ਹੈ ਅਤੇ ਇਸ ਲਈ ਹੁਣ ਸਾਨੂੰ ਉਸ ਖੇਤਰ ਦੀਆਂ ਵਿਸ਼ੇਸ਼ ਵਿਸ਼ੇਸ਼ਤਾਵਾਂ ਨੂੰ ਧਿਆਨ ਵਿੱਚ ਰੱਖ ਕੇ ਵਿਗਿਆਨਕ Research ਕਿਵੇਂ ਹੋਵੇ , ਵਿਗਿਆਨਕ ਤਬਦੀਲੀ ਕਿਵੇਂ ਹੋਵੇ , ਆਧੁਨਿਕ ਟੈਕਨੋਲੋਜੀ ਦਾ Intervention ਕਿਵੇਂ ਹੋਵੇ , ਸਾਡੇ Agriculture ਵਿੱਚ Mechani z e ਕਰਨ ਦੀ ਦਿਸ਼ਾ ਵਿੱਚ ਕਿਹੜੇ ਕਦਮ ਉਠਾਏ ਜਾਣ। ਇੱਕ Holistic Approach ਦੇ ਨਾਲ ਅਸੀਂ ਆਪਣੇ ਖੇਤੀ ਜੀਵਨ ਵਿੱਚ ਆਧੁਨਿਕਤਾ ਲਿਆਉਣਾ ਚਾਹੁੰਦੇ ਹਾਂ। ਨਵੀਆਂ ਉੱਚਾਈਆਂ ਨੂੰ ਪਾਰ ਕਰਨਾ ਚਾਹੁੰਦੇ ਹਾਂ।


    ਅਸੀਂ ਇੱਕ ਬਹੁਤ ਵੱਡਾ ਸੁਪਨਾ ਦੇਖਿਆ ਹੈ। ਅਤੇ ਇਹ ਸੁਪਨਾ ਹਿੰਦੁਸਤਾਨ ਦੇ ਹਰ ਕਿਸਾਨ ਦੇ ਭਾਗ ਨੂੰ ਬਦਲਣ ਦਾ ਸੁਪਨਾ ਹੈ। ਸਾਡਾ ਸੁਪਨਾ ਹੈ , 2022 ਜਦੋਂ ਭਾਰਤ ਦੀ ਅਜ਼ਾਦੀ ਦੇ 75 ਸਾਲ ਹੋਣਗੇ। ਅਜ਼ਾਦੀ ਦੇ 75 ਸਾਲ ਜਦੋਂ ਹੋਣ ਸਾਡੇ ਦੇਸ਼ ਦੇ ਕਿਸਾਨ ਦੀ ਆਮਦਨ ਡਬਲ ਹੋਣੀ ਚਾਹੀਦੀ ਹੈ , ਦੁੱ ਗ ਣੀ ਹੋਣੀ ਚਾਹੀਦੀ ਹੈ ਅਤੇ ਇਸ ਲਈ ਅਸੀਂ ਕੰਮ ਕਰ ਰਹੇ ਹਾਂ। ਪੰਜ ਸਾਲ ਦਾ ਸਾਡੇ ਕੋਲ ਸਮਾਂ ਹੈ। ਪੰਜ ਸਾਲ ਵਿੱਚ ਅਸੀਂ ਉਹ ਤਬਦੀਲੀ ਚਾਹੁੰਦੇ ਹਾਂ , ਉਹ ਪ੍ਰਗਤੀ ਕਰਨੀ ਚਾਹੁੰਦੇ ਹਾਂ ਜਿਸ ਕਾਰਨ ਸਾਡੇ ਦੇਸ਼ ਵਿੱਚ ਜੋ ਸਾਡੇ ਕਿਸਾਨਾਂ ਦੀ ਆਮਦਨ ਦੁੱ ਗ ਣੀ ਕਰਨ ਦਾ ਜੋ ਸੁਪਨਾ ਦੇਖਿਆ ਹੈ , ਉਸ ਸੁਪਨੇ ਨੂੰ ਅਸੀਂ ਪੂਰਾ ਕਰ ਸਕੀਏ।


    ਭਾਈਓ ਭੈਣੋਂ ,


    ਪਿਛਲੇ ਤਿੰਨ ਸਾਲ ਵਿੱਚ ਅਨੇਕ ਮਹੱਤਵਪੂਰਨ ਕਦਮ ਸਾਡੀ ਸਰਕਾਰ ਨੇ ਚੁੱਕੇ ਹਨ। ਤਿੰਨ ਸਾਲ ਦਾ ਸਮਾਂ ਇੰਨੇ ਵੱਡੇ ਦੇਸ਼ ਵਿੱਚ ਬਹੁਤ ਘੱਟ ਸਮਾਂ ਹੁੰਦਾ ਹੈ , ਪਰ ਘੱਟ ਸਮੇਂ ਵਿੱਚ ਵੀ ਕਮਾਲ ਕਰਕੇ ਦਿਖਾਉਣ ਦਾ ਕੰਮ ਪਿਛਲੇ ਤਿੰਨ ਸਾਲ ਵਿੱਚ ਦੇਸ਼ ਨੇ ਦੇਖਿਆ ਹੈ। 112 ਸਾਲ ਪੁਰਾਣੀ ਸੰਸਥਾ ਦਿੱਲੀ ਵਿੱਚ ਬੈਠੀ ਹੈ। ਜੇਕਰ ਉਹ ਹਿੰਦੁਸਤਾਨ ਦੇ ਅਲੱਗ ਅਲੱਗ ਖੇਤਰ ਵਿੱਚ Research ਕਰੇ , ਜੁੜੇ ਤਾਂ ਕਿੰਨਾ ਵੱਡਾ ਲਾਭ ਹੋ ਸਕਦਾ ਹੈ। ਕਿਉਂਕਿ ਦੇਸ਼ ਵਿੱਚ ਸਾਊਥ ਦੀ ਪ੍ਰਕਿਰਤੀ ਅਲੱਗ ਹੈ , North ਦੀ ਪ੍ਰਕਿਰਤੀ ਅਲੱਗ ਹੈ , North East ਦੀ ਪ੍ਰਕਿਰਤੀ ਅਲੱਗ ਹੈ , ਵੈਸਟਰਨ ਪਾਰਟ ਦੀ ਪ੍ਰਕਿਰਤੀ ਅਲੱਗ ਹੈ। ਅਤੇ ਉਸੇ ਵਿਚਾਰ ਨਾਲ ਅਸੀਂ ਦੋ ਨਵੇਂ Research Institute ਸ਼ੁਰੂ ਕਰਨ ਦੀ ਕੋਸ਼ਿਸ਼ ਕੀਤੀ ਹੈ। ਉਨ੍ਹਾਂ ਵਿੱਚੋਂ ਇੱਕ ਅੱਜ ਤੁਹਾਡੇ ਇੱਥੇ ਉਸ ਦਾ ਨੀਂਹ ਪੱਥਰ ਰੱਖਿਆ ਜਾ ਰਿਹਾ ਹੈ। ਅਤੇ ਉਸ ਦੇ ਕਾਰਨ ਕਿਸ ਖੇਤਰ ਦੀਆਂ ਵਿਸ਼ੇਸ਼ਤਾਵਾਂ ' ਤੇ Research ਜ਼ਿਆਦਾ ਹੋਏਗੀ। ਇੱਥੋਂ ਦੇ ਲੋਕਾਂ ਦੇ ਅਨੁਭਵ ਨੂੰ ਜੋੜਿਆ ਜਾਏਗਾ। ਇੱਥੋਂ ਦੇ ਜੋ ਵਿਗਿਆਨਕ ਹਨ , ਇੱਥੋਂ ਦੇ ਜੋ ਨੌਜਵਾਨ ਹਨ , ਉਨ੍ਹਾਂ ਨੂੰ Research ਕਰਨ ਦਾ ਅਵਸਰ ਮਿਲੇਗਾ। ਅਤੇ ਜੋ Research ਇੱਥੇ ਹੋਏਗੀ ਉਹ ਇੱਥੋਂ ਦੇ ਲੋਕਾਂ ਤੋਂ ਵੀ ਜਾਣੂ ਹੋਏਗੀ ਤਾਂ ਉਸ ਨੂੰ Lab to Land, laboratory ਤੋਂ ਜ਼ਮੀਨ ' ਤੇ ਉਤਾਰਨ ਦਾ ਕੰਮ ਵੱਡੀ ਅਸਾਨੀ ਨਾਲ ਹੋ ਸਕੇਗਾ। ਅਤੇ ਇਸ ਲਈ ਸਾਡੀ ਸਰਕਾਰ ਦੀ ਸੋਚ ਇਸ ਪ੍ਰਕਾਰ ਦੀ ਹੈ ਕਿ ਵਿਵਸਥਾਵਾਂ ਦਾ ਵੀ ਵਿਕੇਂਦਰੀਕਰਨ ਕਰੇ , ਸਥਾਨ , ਕਾਲ , ਪ੍ਰਸਥਿਤੀਆਂ ਦੇ ਅਨੁਸਾਰ ਉਸ ਦੇ ਢਾਂਚੇ ਨੂੰ ਤਿਆਰ ਕਰੇ। ਤਾਂ ਕਿ ਉਹ ਤੇਜ ਨਤੀਜੇ ਦੇਣ ਲਈ ਸਮਰੱਥ ਹੋਵੇ। ਅਸੀਂ ਪਿਛਲੇ ਦਿਨਾਂ ਵਿੱਚ ਬੀਜ ਦੇ ਬਜ਼ਾਰ ਤੱਕ ਕਿਸਾਨਾਂ ਨੂੰ ਬੀਜ ਤੋਂ ਲੈ ਕੇ ਕਿਸਾਨਾਂ ਨੂੰ ਬਜ਼ਾਰ ਵੇਚਣ ਤੱਕ ਇੱਕ ਪੂਰੀ ਚੇਨ , ਕਿਧਰੇ ਵੀ ਰੁਕਾਵਟ ਦੇ ਬਿਨਾਂ Seamlessly, ਇਸ ਪੂਰੀ ਪ੍ਰਕਿਰਿਆ ਨੂੰ ਜੋੜਨਾ ਜ਼ਰੂਰੀ ਸੀ। ਅਸੀਂ ਇਸ ' ਤੇ ਧਿਆਨ ਕੇਂਦਰਿਤ ਕੀਤਾ। ਜਦੋਂ ਬੀਜ ਤੋਂ ਬਜ਼ਾਰ ਤੱਕ ਮੈਂ ਕਹਿ ਰਿਹਾ ਹਾਂ ਅਤੇ ਤਿੰਨ ਸਾਲ ਦੇ ਅੰਦਰ ਅੰਦਰ ਅਸੀਂ Soil Health Card ' ਤੇ ਜ਼ੋਰ ਦਿੱਤਾ। ਸਾਡੇ ਕਿਸਾਨ ਨੂੰ ਪਤਾ ਨਹੀਂ ਸੀ ਕਿ ਉਸ ਦੀ ਜ਼ਮੀਨ ਦੀ ਤਬੀਅਤ ਕਿਵੇਂ ਹੈ। ਅੱਜ ਅਸੀਂ ਬਿਮਾਰ ਹੋ ਜਾਂਦੇ ਹਾਂ ਤਾਂ ਡਾਕਟਰ ਕਹਿੰਦਾ ਹੈ ਲੈਬੋਰਟਰੀ ਵਿੱਚ ਜਾਓ , ਬਲੱਡ ਦਾ ਟੈਸਟ ਕਰਵਾ ਕੇ ਆਓ ਅਤੇ ਉਸ ਤੋਂ ਉਹ ਤੈਅ ਕਰਦਾ ਹੈ ਕਿ ਅੰਦਰ ਕੀ ਕਮੀ ਹੈ , ਕੀ ਬਿਮਾਰੀ ਹੈ , ਕੀ ਮੁਸੀਬਤ ਹੈ। ਜਿਵੇਂ ਮਨੁੱਖ ਦਾ ਸਰੀਰ ਹੈ , ਉਸ ਪ੍ਰਕਾਰ ਹੀ ਇਹ ਸਾਡੀ ਧਰਤੀ ਮਾਤਾ ਦਾ ਵੀ ਹੈ। ਜਿਵੇਂ ਸਰੀਰ ਬਿਮਾਰ ਹੈ , ਸਰੀਰ ਵਿੱਚ ਕੀ ਘਾਟ ਹੈ , ਸਰੀਰ ਵਿੱਚ ਕੀ ਅੱਛਾਈ ਹੈ , ਉਹ ਲੈਬੋਰਟਰੀ ਵਿੱਚ ਬਲੱਡ ਟੈਸਟ ਕਰਕੇ , ਯੂਰਿਨ ਟੈਸਟ ਕਰਕੇ ਪਤਾ ਲੱਗਦਾ ਹੈ , ਉਵੇਂ ਹੀ ਸਾਡੀ ਧਰਤੀ ਮਾਂ ਵਿੱਚ ਕੀ ਸਮਰੱਥਾ ਹੈ , ਕੀ ਘਾਟ ਹੈ , ਕਿਸ ਫਸਲ ਲਈ ਇਹ ਧਰਤੀ ਢੁੱਕਵੀਂ ਹੈ , ਕਿਹੜੀ ਦਵਾਈ ਦੀ ਜ਼ਰੂਰਤ ਹੈ , ਕਿਹੜੀ ਖਾਦ ਦੀ , ਫਰਟੀਲਾਇਜ਼ਰ ਦੀ ਜ਼ਰੂਰਤ ਹੈ। ਇਹ ਚੀਜ਼ਾਂ ਲੈਬੋਰਟਰੀ ਵਿੱਚ ਤੈਅ ਹੋ ਸਕਦੀਆਂ ਹਨ। ਅਤੇ ਇਸ ਲਈ ਅਸੀਂ ਤੈਅ ਕੀਤਾ ਹਿੰਦੁਸਤਾਨ ਦੇ ਹਰ ਕਿਸਾਨ ਨੂੰ Soil Health Card ਮਿਲੇ। ਵੱਡਾ ਅਭਿਆਨ ਚਲਾਇਆ ਹੈ।


    ਭਾਈਓ ਭੈਣੋਂ ,


    Soil Health Card ਇਹ ਵਿਗਿਆਨ ਨੇ ਸਾਨੂੰ ਦੱਸਿਆ ਹੈ , ਅਜਿਹਾ ਥੋੜ੍ਹਾ ਹੈ। ਪੁਰਾਣੀ ਸਰਕਾਰ ਨੂੰ ਵੀ ਪਤਾ ਸੀ। ਵਿਗਿਆਨਕ ਨੇ ਸਾਡੇ ਆਉਣ ਤੋਂ ਬਾਅਦ ਜਨਮ ਲਿਆ ਅਜਿਹਾ ਨਹੀਂ ਹੈ। ਵਿਗਿਆਨਕ ਪਹਿਲਾਂ ਵੀ ਸਨ , ਪਰ Tokenism ਨਾਲ ਦੇਸ਼ ਵਿੱਚ ਤਬਦੀਲੀ ਨਹੀਂ ਆਈ। ਪਹਿਲਾਂ ਸਿਰਫ਼ 15 Soil Health Card ਦੀ ਲੈਬ ਸੀ। ਇੰਨੇ ਵੱਡੇ ਹਿੰਦੁਸਤਾਨ ਵਿੱਚ 15 Soil Health Card ਦੀ ਲੈਬ , ਲੈਬੋਰਟਰੀ ਜੇਕਰ ਇੱਕ ਦਿਨ ਵਿੱਚ 15 ਕਿਸਾਨਾਂ ਦਾ ਵੀ ਕੰਮ ਕਰੇ , ਤਾਂ ਮਹੀਨੇ ਵਿੱਚ ਕਿੰਨਾ ਕਰੇਗੀ। ਇੰਨੇ ਵੱਡੇ ਦੇਸ਼ ਦੀ ਲੋੜ ਪੂਰੀ ਕਿਵੇਂ ਹੋਏਗੀ। ਭਾਈਓ ਭੈਣੋਂ ਅਸੀਂ ਵੱਡੀ Movement ਚਲਾਈ। ਅੱਜ ਦੇਸ਼ ਵਿੱਚ 9000 ਤੋਂ ਜ਼ਿਆਦਾ Soil Health Card ਦੀਆਂ ਲੈਬੋਰਟਰੀਆਂ ਤਿਆਰ ਕਰ ਦਿੱਤੀਆਂ ਹਨ। ਅਤੇ ਉਸ ਨੂੰ ਹੋਰ ਅੱਗੇ ਵਧਾਉਣ ਦੀ ਦਿਸ਼ਾ ਵਿੱਚ ਨੌਜਵਾਨਾਂ ਨੂੰ ਅਸੀਂ ਸੱਦਾ ਦੇ ਰਹੇ ਹਾਂ। ਅਸੀਂ ਸਟਾਰਟ ਅਪ ਲਈ ਹਿੰਦੁਸਤਾਨ ਵਿੱਚ ਨੌਜਵਾਨਾਂ ਨੂੰ ਕਿਹਾ ਕਿ ਅਜਿਹੀਆਂ ਛੋਟੀਆਂ ਛੋਟੀਆਂ ਮਸ਼ੀਨਾਂ ਬਣਾਓ ਤਾਂ ਕਿ ਕਿਸਾਨ ਦੇ ਘਰ ਵਿੱਚ ਵੀ ਲੈਬ ਦਾ ਕੰਮ ਕਰਨ , ਉਹ ਜ਼ਮੀਨ ਪਾਏ ਤਾਂ ਉਸ ਨੂੰ ਉੱਪਰ ਜਵਾਬ ਮਿਲ ਜਾਏ। ਤੁਹਾਡੀ ਜ਼ਮੀਨ ਕਿਸ ਕੰਮ ਦੀ ਹੈ। ਕਿਹੜੀ ਫਸਲ ਦੇ ਲਈ ਉਪਯੋਗੀ ਹੈ। ਅਤੇ ਸਟਾਰਟ ਅਪ ਵਾਲੇ ਨੌਜਵਾਨਾਂ ਨੇ ਅਜਿਹੀਆਂ ਨਵੀਆਂ ਨਵੀਆਂ ਮਸ਼ੀਨਾਂ ਵੀ ਬਣਾਈਆਂ ਹਨ ਜੋ ਆਉਣ ਵਾਲੇ ਦਿਨਾਂ ਵਿੱਚ ਹਰ ਪਿੰਡ ਵਿੱਚ ਹੋ ਸਕਦੀਆਂ ਹਨ , ਦੋ ਚਾਰ ਘਰਾਂ ਦੇ ਅੰਦਰ ਆਪਣੇ ਆਪ ਅਜਿਹੀ ਮਸ਼ੀਨ ਨਾਲ ਲੈਬ ਦਾ ਕੰਮ ਸ਼ੁਰੂ ਹੋ ਜਾਏਗਾ। ਕਿੰਨਾ ਵਿਆਪਕ ਕੰਮ ਕੀਤਾ ਜਾ ਸਕਦਾ ਹੈ। ਇਸ ਦਾ ਇਹ ਨਮੂਨਾ ਹੈ।


    ਭਾਈਓ ਭੈਣੋਂ ,


    ਮੈਂ ਕਿਸਾਨਾਂ ਨੂੰ ਬੇਨਤੀ ਕਰਾਂਗਾ। ਜਿਵੇਂ ਅਸੀਂ ਬਿਮਾਰ ਹੁੰਦੇ ਹਾਂ ਅਤੇ ਲੈਬੋਰਟਰੀ ਵਿੱਚ ਬਲੱਡ ਟੈਸਟ ਕਰਾਉਂਦੇ ਹਾਂ , ਹਰ ਸਾਲ ਅਸੀਂ ਵੀ ਆਪਣੀ ਜ਼ਮੀਨ ਨੂੰ ਕੀ ਬਿਮਾਰੀ ਲੰਗੀ ਹੈ , ਕੀ ਘਾਟ ਆਈ ਹੈ , ਇਸ ਦਾ ਲੈਬੋਰਟਰੀ ਵਿੱਚ ਟੈਸਟ ਕਰਵਾ ਕੇ Soil Health Card ਕੱਢੀਏ ਅਤੇ ਉਸ Soil Health Card ਵਿੱਚ ਜੋ ਸੁਝਾਅ ਹੋਣ ਉਸ ਅਨੁਸਾਰ ਫਸਲ ਪੈਦਾ ਕਰੋ। ਤੁਸੀਂ ਦੇਖਣਾ ਘੱਟ ਖਰਚੇ ਵਿੱਚ ਜਾਨਦਾਰ ਫਸਲ , ਚੰਗੀ ਫਸਲ ਦਾ ਤੁਹਾਡਾ ਦੁਆਰ ਖੁੱਲ੍ਹ ਜਾਏਗਾ। ਇਹ ਕੰਮ ਅਸੀਂ ਕਰ ਰਹੇ ਹਾਂ।


    ਭਾਈਓ ਭੈਣੋਂ ,


    ਸਾਡੇ ਦੇਸ਼ ਦੇ ਕਿਸਾਨ ਨੂੰ ਜੇਕਰ ਪਾਣੀ ਮਿਲ ਜਾਏ ਤਾਂ ਮਿੱਟੀ ਵਿੱਚੋਂ ਸੋਨਾ ਪੈਦਾ ਕਰ ਦੇਣ। ਅਤੇ ਇਸ ਲਈ ਅਸੀਂ ਪ੍ਰਧਾਨ ਮੰਤਰੀ ਕ੍ਰਿਸ਼ੀ ਸਿੰਚਾਈ ਯੋਜਨਾ ' ਤੇ ਜ਼ੋਰ ਦਿੱਤਾ ਹੈ। ਇਹ ਪ੍ਰਦੇਸ਼ ਅਜਿਹਾ ਹੈ ਕਿ ਜਿੱਥੇ ਪਾਣੀ ਭਰਪੂਰ ਹੁੰਦਾ ਹੈ। ਅਤੇ ਇਸ ਲਈ ਪਾਣੀ ਦੀ ਕੀਮਤ ਕਦੇ ਕਦੇ ਸਮਝ ਨਹੀਂ ਆਉਂਦੀ ਹੈ , ਪਰ ਜਿਨ੍ਹਾਂ ਇਲਾਕਿਆਂ ਵਿੱਚ ਬਰਸਾਤ ਨਹੀਂ ਹੁੰਦੀ ਹੈ , ਘੱਟ ਮੀਂਹ ਪੈਂਦਾ ਹੈ , ਨਦੀਆਂ ਨਹੀਂ ਹਨ। ਉਨ੍ਹਾਂ ਨੂੰ ਪਤਾ ਹੈ ਕਿ ਪਾਣੀ ਦੀ ਕੀਮਤ ਕੀ ਹੁੰਦੀ ਹੈ। ਸਾਡੀ ਕੋਸ਼ਿਸ਼ ਹੈ per drop more crop, Micro irrigation, sprinkler, ਤੁਪਕਾ ਸਿੰਚਾਈ। ਇਸ ਦੇਸ਼ ਵਿੱਚ ਅਸੀਂ ਪ੍ਰਧਾਨ ਮੰਤਰੀ ਕ੍ਰਿਸ਼ੀ ਸਿੰਜਾਈ ਦਾ ਅਭਿਆਨ ਚਲਾਇਆ ਹੈ। ਲਗਭਗ 90 ਅਜਿਹੀਆਂ ਯੋਜਨਾਵਾਂ ਹੱਥ ਲਈਆਂ ਹਨ। ਹਜ਼ਾਰਾਂ ਕਰੋੜਾਂ ਰੁਪਏ ਦੀ ਲਾਗਤ ਆਉਣ ਵਾਲੀ ਹੈ। ਇੱਥੋਂ ਖੇਤ ਤੱਕ ਪਾਣੀ ਪਹੁੰਚੇ ਅਤੇ ਕਿਸਾਨ ਉਸ ਪਾਣੀ ਨੂੰ Micro irrigation ਦਾ ਉਪਯੋਗ ਕਰੇ। ਦੇਸ਼ ਦੇ ਉਹ ਭੂ - ਭਾਗ ਜਿੱਥੇ ਪਾਣੀ ਦੀ ਅਣਹੋਂਦ ਵਿੱਚ ਖੇਤੀ ਨਹੀਂ ਹੁੰਦੀ ਹੈ , ਉਸ ਜ਼ਮੀਨ ਨੂੰ ਪਾਣੀ ਪਹੁੰਚੇ ਅਤੇ ਉਸ ਦਾ ਕੰਮ ਹੋਵੇ , ਉਸ ਦਿਸ਼ਾ ਵਿੱਚ ਅਸੀਂ ਕੰਮ ਕਰ ਰਹੇ ਹਾਂ।


    ਭਾਈਓ ਭੈਣੋਂ ,


    ਅਸੀਂ ਪ੍ਰਧਾਨ ਮੰਤਰੀ ਫਸਲ ਬੀਮਾ ਯੋਜਨਾ ਦਿੱਤੀ ਹੈ। ਸਾਡੇ ਦੇਸ਼ ਦਾ ਕਿਸਾਨ ਈਸ਼ਵਰ ਦੀ ਕ੍ਰਿਪਾ ' ਤੇ ਜ਼ਿੰਦਗੀ ਜਿਊਂਦਾ ਹੈ। ਬਾਰਸ਼ ਜ਼ਿਆਦਾ ਹੋ ਜਾਵੇ ਤਾਂ ਵੀ ਪ੍ਰੇਸ਼ਾਨ , ਬਾਰਸ਼ ਘੱਟ ਹੋਏ ਤਾਂ ਵੀ ਪ੍ਰੇਸ਼ਾਨ , ਗੜ੍ਹੇ ਪੈ ਜਾਣ ਤਾਂ ਵੀ ਪ੍ਰੇਸ਼ਾਨ , ਤੇਜ ਹਨੇਰੀ ਚਲੇ ਤਾਂ ਵੀ ਪ੍ਰੇਸ਼ਾਨ , ਅਜਿਹੇ ਕਿਸਾਨੂੰ ਨੂੰ ਸੁਰੱਖਿਆ ਮਿਲਣੀ ਚਾਹੀਦੀ ਹੈ। ਪਹਿਲੀ ਵਾਰ ਦੇਸ਼ ਵਿੱਚ ਅਜਿਹੀ ਪ੍ਰਧਾਨ ਮੰਤਰੀ ਫਸਲ ਬੀਮਾ ਯੋਜਨਾ ਆਈ ਹੈ ਅਤੇ ਕਿਸਾਨਾਂ ਨੂੰ ਇੰਨੀ ਪਸੰਦ ਆਈ ਹੈ ਕਿ ਜੋ ਬੈਂਕ ਲੋਨ ਨਹੀਂ ਲੈਂਦੇ ਹਨ , ਅਜਿਹੇ ਵੀ ਕਿਸਾਨ ਜੋ ਫਸਲ ਬੀਮਾ ਲੈਣ ਲੱਗੇ ਹਨ। ਉਸ ਵਿੱਚ ਵੀ 7 ਗੁਣਾ ਵਾਧਾ ਹੋਇਆ ਹੈ। ਕਿਸਾਨ ਦੀ ਪਿਆਰੀ ਯੋਜਨਾ ਬਣ ਗਈ ਹੈ। ਅਤੇ ਉਸ ਕਾਰਨ ਕਿਸੇ ਵੀ ਪ੍ਰਕਾਰ ਦਾ ਨੁਕਸਾਨ ਹੋਏਗਾ , ਬੀਮੇ ਦੇ ਕਾਰਨ ਉਸ ਕਿਸਾਨ ਨੂੰ ਸਾਲ ਭਰ ਲਈ ਜੋ ਲੋੜ ਹੈ , ਉੱਨਾ ਧਨ ਉਸ ਨੂੰ ਮਿਲ ਜਾਏਗਾ। ਹਰ ਮੁਸੀਬਤ ਦਾ ਸਾਹਮਣਾ ਕਰਨ ਲਈ ਇੱਕ ਫਸਲ ਬੀਮਾ ਯੋਜਨਾ ਕੰਮ ਆਏ। ਅੱਜ ਪੂਰੇ ਦੇਸ਼ ਵਿੱਚ ਇਸ ਨੂੰ ਲਾਗੂ ਕਰਨ ਦੀ ਦਿਸ਼ਾ ਵਿੱਚ ਅਸੀਂ ਕੰਮ ਕਰ ਰਹੇ ਹਾਂ।


    ਭਾਈਓ ਭੈਣੋਂ ,


    ਸਾਡੇ ਦੇਸ਼ ਵਿੱਚ ਖਾਸ ਕਰਕੇ North East ਵਿੱਚ ਆਰਗੈਨਿਕ ਫਾਰਮਿੰਗ ਦੀ ਵੱਡੀ ਸੰਭਾਵਨਾ ਹੈ। ਅਤੇ ਜੋ ਦੁਨੀਆ ਵਿੱਚ ਆਰਗੈਨਿਕ ਖੇਤੀ , ਉਸ ਨਾਲ ਉਤਪਾਦਿਤ ਚੀਜ਼ਾਂ ਦਾ ਇੱਕ ਬਹੁਤ ਵੱਡਾ ਆਕਰਸ਼ਣ ਹੈ , ਇੱਕ ਬਹੁਤ ਵੱਡੀ ਮਾਰਕੀਟ ਹੈ। ਆਮ ਫਸਲ ਇੱਕ ਰੁਪਏ ਵਿੱਚ ਵਿਕਦੀ ਹੈ , ਪਰ ਜੇਕਰ ਉਹ ਆਰਗੈਨਿਕ ਹੈ ਤਾਂ ਇੱਕ ਡਾਲਰ ਵਿੱਚ ਵਿਕਦੀ ਹੈ। ਮੈਂ ਚਾਹੁੰਦਾ ਹਾਂ ਮੇਰੇ ਅਸਾਮ ਦੇ ਮੇਰੇ North East ਦੇ , ਮੇਰੇ ਆਸਪਾਸ ਦੇ ਪ੍ਰਦੇਸ਼ ਅਤੇ ਸਿੱਕਮ ਸਾਡੇ ਸਾਹਮਣੇ ਉਦਾਹਰਨ ਹੈ। ਸਿੱਕਮ ਨੇ ਆਪਣੇ ਪੂਰੇ ਰਾਜ ਨੂੰ ਆਰਗੈਨਿਕ ਸਟੇਟ ਬਣਾਇਆ ਹੈ। ਜੇਕਰ North East ਆਰਗੈਨਿਕ ਦੀ ਦਿਸ਼ਾ ਵਿੱਚ ਚਲ ਪਏ ਤਾਂ ਹਿੰਦੁਸਤਾਨ ਦਾ ਸਭ ਤੋਂ ਵੱਡਾ ਦੁਨੀਆ ਦਾ ਸਭ ਤੋਂ ਵੱਡਾ ਇਹ ਆਰਗੈਨਿਕ ਫਾਰਮਿੰਗ ਦਾ ਇੱਕ ਕੇਂਦਰ ਬਿੰਦੂ ਬਣ ਸਕਦਾ ਹੈ। ਅਤੇ ਦੁਨੀਆ ਨੂੰ ਆਰਗੈਨਿਕ ਚੀਜ਼ ਲੈਣੀ ਹੈ ਤਾਂ North East ਦੀ ਤਰਫ਼ ਦੇਖਣਾ ਪਏਗਾ। ਅਸਾਮ ਦੀ ਤਰਫ਼ ਦੇਖਣਾ ਪਏ। ਇਸ ਮਿੱਟੀ ਦੀ ਸੁਗੰਧ ਦੇ ਨਾਲ ਖਾਣ ਨੂੰ ਮਿਲੇ ਇਹ ਸੰਭਾਵਨਾ ਮੈਂ ਦੇਖ ਰਿਹਾ ਸੀ ਅਤੇ ਇਸ ਲਈ ਭਾਈਓ , ਭੈਣੋਂ ਕੰਪੋਜ਼ਟ ਲਈ ਵੀ ਬਹੁਤ ਵੱਡਾ ਅਭਿਆਨ ਚਲਾਇਆ ਹੈ। ਹਜ਼ਾਰਾਂ ਦੀ ਸੰਖਿਆ ਵਿੱਚ , ਲੱਖਾਂ ਦੀ ਸੰਖਿਆ ਵਿੱਚ ਆਰਗੈਨਿਕ ਫਾਰਮਿੰਗ ਲਈ ਖਾਦ ਮੁਹੱਈਆ ਕਰਾਉਣ ਦਾ ਕੰਮ ਚਲ ਰਿਹਾ ਹੈ। ਜੋ ਵੀ ਕਿਸਾਨ ਇਸ ਵਿੱਚ ਅੱਗੇ ਆਉਣਾ ਚਾਹੁੰਦੇ ਹਨ। ਸਰਕਾਰ ਉਨ੍ਹਾਂ ਨੂੰ ਮਦਦ ਕਰ ਰਹੀ ਹੈ। ਅਤੇ ਇਸ ਦਾ ਲਾਭ ਸਾਡੀ ਜ਼ਮੀਨ ਦੇ ਸੁਧਾਰ ਵਿੱਚ , ਸਾਡੀ ਖੇਤੀ ਦੇ ਸੁਧਾਰ ਵਿੱਚ , ਸਾਡੇ ਉਤਪਾਦਨ ਦੇ ਵਾਧੇ ਵਿੱਚ ਅਤੇ ਸਾਡੇ ਕਿਸਾਨ ਦੀ ਆਮਦਨ ਦੁੱਗਣੀ ਕਰਨੀ ਹੈ , ਉਸ ਦਿਸ਼ਾ ਵਿੱਚ ਕੰਮ ਆਏਗਾ।


    ਭਾਈਓ ਭੈਣੋਂ ,


    ਖੇਤੀ ਦੇ ਨਾਲ ਨਾਲ ਜਦੋਂ ਮੈਂ ਨਿਊ ਇੰਡੀਆ ਦੀ ਗੱਲ ਕਰਦਾ ਹਾਂ। ਹੁਣ ਤੱਕ ਅਸੀਂ ਫਸਟ ਗਰੀਨ ਰੈਵੋਲਿਊਸ਼ਨ ਦੇ ਗੀਤ ਗਾਉਂਦੇ ਰਹੇ ਹਾਂ। ਅਸੀਂ ਸੈਕੰਡ ਗਰੀਨ ਰੈਵੋਲਿਊਸ਼ਨ ਦੀ ਚਰਚਾ ਕਰਦੇ ਰਹੇ ਹਾਂ , ਪਰ ਮੈਂ ਸਾਫ ਦੇਖ ਰਿਹਾ ਹਾਂ ਕਿ ਨਿਊ ਇੰਡੀਆ ਵਿੱਚ ਸਾਨੂੰ ਸੈਕੰਡ ਗਰੀਨ ਰੈਵੋਲਿਊਸ਼ਨ ' ਤੇ ਅਟਕਣਾ ਨਹੀਂ ਹੈ। ਸਾਨੂੰ ਐਵਰ ਗਰੀਨ ਰੈਵੋਲਿਊਸ਼ਨ ਦੀ ਤਰਫ਼ ਅੱਗੇ ਵਧਣਾ ਹੈ। ਸਿਰਫ਼ ਸੈਕੰਡ ਗਰੀਨ ਰੈਵੋਲਿਊਸ਼ਨ ਨਹੀਂ ਐਵਰ ਗਰੀਨ ਰੈਵੋਲਿਊਸ਼ਨ , ਹਮੇਸ਼ਾਂ ਹਰੀ ਕ੍ਰਾਂਤੀ , ਹਮੇਸ਼ਾਂ ਹਰੀ ਕ੍ਰਾਂਤੀ। ਇਸ ਮਿਜ਼ਾਜ ਨਾਲ ਸਾਨੂੰ ਦੇਸ਼ ਵਿੱਚ ਖੇਤੀ ਵਿਗਿਆਨ ਨੂੰ ਅੱਗੇ ਵਧਾਉਣਾ ਹੈ। ਅਤੇ ਇਹ ਜੋ Research ਦੀ ਸੰਸਥਾ ਹੈ , ਉਸ ਦਾ ਲਾਭ ਸਾਨੂੰ ਮਿਲਣ ਵਾਲਾ ਹੈ। ਉਸ ਦਿਸ਼ਾ ਵਿੱਚ ਖੇਤੀ ਦੇ ਨਾਲ ਜੁੜੀਆਂ ਹੋਈਆਂ ਕਿਹੜੀਆਂ ਚੀਜ਼ਾਂ ਹਨ। ਕਿਸਾਨ ਦਾ ਖਰਚ ਘੱਟ ਕਿਵੇਂ ਹੋਵੇ। ਹੁਣ ਜਿਵੇਂ ਬਹੁਤ ਵੱਡਾ ਅਭਿਆਨ ਚਲਾਇਆ ਹੈ ਸੋਲਰ ਪੰਪ ਦਾ , ਸੋਲਰ ਐਨਰਜ਼ੀ ਨਾਲ ਚਲਣ ਵਾਲੇ ਪੰਪ , ਹੌਲੀ ਹੌਲੀ ਉਸਦੀ ਕੀਮਤ ਵੀ ਘੱਟ ਹੁੰਦੀ ਜਾ ਰਹੀ ਹੈ। ਖੇਤ ਵਿੱਚ ਹੀ ਸੋਲਰ ਪੈਨਲ ਲਗਾ ਕੇ ਚਾਲੂ ਕੀਤਾ ਜਾ ਸਕਦਾ ਹੈ। ਬਿਜਲੀ ਦਾ ਖਰਚਾ ਘੱਟ ਹੋ ਜਾਏਗਾ। ਕਿਸਾਨ ਦਾ ਬਹੁਤ ਵੱਡਾ ਬੋਝ ਘੱਟ ਹੋ ਜਾਏਗਾ। ਉਸ ਦਿਸ਼ਾ ਵਿੱਚ ਕੰਮ ਚੱਲ ਰਿਹਾ ਹੈ। ਕਿਸਾਨ ਦੇ ਆਪਣੇ ਖੇਤ ਦੇ ਕੌਰਨਰ ' ਤੇ , ਕਿਨਾਰੇ ' ਤੇ ਸੋਲਰ ਪੰਪ ਲਗਾ ਕੇ ਖੇਤੀ ਦੇ ਕੰਮ ਦੇ ਲਈ ਜਿੰਨੀ ਬਿਜਲੀ ਚਾਹੀਦੀ ਹੈ , ਉਹ ਖੁਦ ਪੈਦਾ ਕਰ ਸਕਦਾ ਹੈ। ਉਸ ਨੂੰ ਅਸੀਂ ਪ੍ਰੋਤਸਾਹਨ ਦੇ ਰਹੇ ਹਾਂ। ਕਿਸਾਨ ਆਪਣੇ ਖੇਤ ਦੇ ਕਿਨਾਰੇ ' ਤੇ ਟਿੰਬਰ ਦੀ ਖੇਤੀ ਕਰੇ , ਸਾਡੇ ਦੇਸ਼ ਵਿੱਚ ਅੱਜ ਵੀ ਫਰਨੀਚਰ ਲਈ ਘਰ ਲਈ ਵਿਦੇਸ਼ ਤੋਂ ਟਿੰਬਰ ਲਿਆਉਣੀ ਪੈਂਦੀ ਹੈ। ਜੇਕਰ ਸਾਡੇ ਕਿਸਾਨ ਨੂੰ ਅਸੀਂ ਉਸ ਦਿਸ਼ਾ ਵਿੱਚ ਲੈ ਜਾਵਾਂਗੇ ਤਾਂ ਸਾਡੇ ਦੇਸ਼ ਨੂੰ ਬਾਹਰ ਤੋਂ ਟਿੰਬਰ ਨਹੀਂ ਲਿਆਉਣੀ ਪਏਗੀ। ਅਸੀਂ ਆਪਣੇ ਖੇਤਾਂ ਵਿੱਚ ਜ਼ਰੂਰੀ ਟਿੰਬਰ ਖੇਤੀ ਦਾ ਨੁਕਸਾਨ ਕੀਤੇ ਬਿਨਾਂ ਅਸੀਂ ਉਤਪਾਦਨ ਕਰ ਸਕਦੇ ਹਾਂ। ਉਸ ਨੂੰ ਅਸੀਂ ਬਲ ਦੇਣਾ ਚਾਹੁੰਦੇ ਹਾਂ। ਅਸੀਂ ਖੇਤੀ ਦੇ ਖੇਤਰ ਵਿੱਚ ਪਸ਼ੂ ਪਾਲਣ ਨੂੰ ਬਲ ਦੇਣਾ ਚਾਹੁੰਦੇ ਹਾਂ। ਵਾ ਈਟ ਰੈਵੋਲਿਊਸ਼ਨ ਦੀ ਚਰਚਾ ਤਾਂ ਬਹੁਤ ਸੁਣੀ ਹੈ , ਪਰ ਅੱਜ ਵੀ ਦੁਨੀਆ ਵਿੱਚ ਪ੍ਰਤੀ ਪਸ਼ੂ ਘੱਟ ਦੁੱਧ ਦੇਣ ਵਾਲੇ ਜੋ ਦੇਸ਼ ਹਨ ਤਾਂ ਉਸ ਵਿੱਚ ਸਾਡੀ ਗਿਣਤੀ ਹੈ। ਪਸ਼ੂਆਂ ਦੀ ਸੰਖਿਆ ਵਧਾਉਣ ਦੀ ਬਜਾਏ ਪਸ਼ੂ ਦੀ ਦੁੱਧ ਦੇਣ ਦੀ ਸਮਰੱਥਾ ਵਧਾਉਣ ਲਈ ਵਿਗਿਆਨਕ ਤਰੀਕੇ ਨਾਲ ਪਸ਼ੂ ਪਾਲਣ ਹੋਵੇ। ਪਸ਼ੂ ਦੇ ਭੋਜਨ ਵਿੱਚ ਵਿਗਿਆਨਕਤਾ ਹੋਵੇ। ਪਸ਼ੂ ਦੇ ਅਰੋਗ ਲਈ ਵਿਗਿਆਨਕ ਵਿਵਸਥਾ ਹੋਵੇ। ਇਹ ਸਾਰੇ Research ਦੇ ਕੰਮ ' ਤੇ ਵੀ ਅਸੀਂ ਬਲ ਦੇ ਕੇ ਅੱਗੇ ਵਧਾਉਣਾ ਚਾਹੁੰਦੇ ਹਾਂ। ਮੱਛੀ ਉਦਯੋਗ , ਪੋਲਟਰੀ , ਹਨੀ ਬੀ , ਸ਼ਹਿਦ ਮਧੂਮੱਖੀ , ਇਹ ਅਜਿਹੇ ਖੇਤਰ ਹਨ। ਜੋ ਕਿਸਾਨ ਆਪਣੇ ਕੰਮ ਦੇ ਨਾਲ ਨਾਲ ਆਪਣੀ ਆਮਦਨ ਵਧਾ ਸਕਦਾ ਹੈ। ਅਸੀਂ ਉਸ ' ਤੇ ਵੀ ਬਲ ਦੇਣ ਦੀ ਦਿਸ਼ਾ ਵਿੱਚ ਕੋਸ਼ਿਸ਼ ਕਰ ਰਹੇ ਹਾਂ।


    ਭਾਈਓ ਭੈਣੋਂ ,


    ਅੱਜ ਜਦੋਂ ਮੇਰੀ ਸਰਕਾਰ ਨੂੰ ਤਿੰਨ ਸਾਲ ਹੋਏ ਹਨ। ਤਾਂ ਮੈਂ ਅੱਜ ਤੁਹਾਡੇ ਸਾਹਮਣੇ ਦੇਸ਼ ਲਈ ਖਾਸ ਕਰਕੇ ਖੇਤੀ ਕ੍ਰਾਂਤੀ ਦੀ ਦਿਸ਼ਾ ਵਿੱਚ ਇੱਕ ਯੋਜਨਾ ਦੀ ਵੀ ਰਾਸ਼ਟਰ ਦੇ ਸਾਹਮਣੇ ਘੋਸ਼ਣਾ ਕਰਨੀ ਹੈ। , ਸਮਰਪਿਤ ਕਰਨੀ ਚਾਹੁੰਦਾ ਹਾਂ। ਉਸ ਯੋਜਨਾ ਦਾ ਨਾਂ ਹੈ ਸੰਪਦਾ। ਐਗਰੋ ਪ੍ਰੋਡਕਟ ਦੇ value addition ਲਈ , ਮੁੱਲ ਵਾਧੇ ਲਈ ਸਾਡੇ ਦੇਸ਼ ਵਿੱਚ ਬਹੁਤ ਸੰਭਾਵਨਾਵਾਂ ਪਈਆਂ ਹਨ। ਸ਼ੁਰੂ ਵਿੱਚ 6000 ਕਰੋੜ ਰੁਪਏ ਦੀ ਲਾਗਤ ਨਾਲ ਅਤੇ ਬਾਅਦ ਵਿੱਚ ਪਬਲਿਕ ਪ੍ਰਾਈਵੇਟ ਪਾਰਟਰਨਰਸ਼ਿਪ ਨੂੰ ਐੱਫਡੀਆਈ ਨੂੰ ਫੌਰਨ ਡਾਇਰੈਕਟ ਇਨਵੈਸਟਮੈਂਟ ਦੇ ਰਸਤੇ ਖੋਲ੍ਹ ਦਿੱਤੇ ਹਨ। ਇਸ ਸੰਪਦਾ ਯੋਜਨਾ ਦਾ ਪੂਰਾ ਸ਼ਬਦ ਹੈ ਸਕੀਮ ਫਾਰ ਐਗਰੋ ਮਰੀਨ ਪ੍ਰੋਸੈਸਿੰਗ ਐਂਡ ਡਵੈਲਪਮੈਂਟ ਆਵ੍ ਐਗਰੋ ਪ੍ਰੋਸੈਸਿੰਗ ਕਲੱਸਟਰ - ਸੰਪਦਾ। ਇਹ ਕੰਮ ਸਾਡੇ ਜੋ ਖੇਤੀ ਉਤਪਾਦਨ ਹਨ , ਉਸ ਦੇ ਮੁੱਲ ਵਾਧੇ ਵਰਗੀ ਹੈ। ਅਸੀਂ ਅੰਬ ਵੇਚਦੇ ਹਾਂ , ਘੱਟ ਪੈਸਾ ਮਿਲਦਾ ਹੈ। ਪਰ ਅੰਬ ਦਾ ਅਚਾਰ ਬਣਾ ਕੇ ਵੇਚੀਏ ਤਾਂ ਜ਼ਿਆਦਾ ਪੈਸਾ ਮਿਲਦਾ ਹੈ। ਸਾਨੂੰ ਟਮਾਟਰ ਵੇਚ ਕੇ ਘੱਟ ਪੈਸਾ ਮਿਲਦਾ ਹੈ , ਪਰ ਟਮਾਟਰ ਦੀ ਕੈਚਅਪ ਬਣਾ ਕੇ ਵੇਚੀਏ ਤਾਂ ਜ਼ਿਆਦਾ ਪੈਸੇ ਮਿਲਣਗੇ। ਅਸੀਂ ਫਲ ਉਤਪਾਦਿਤ ਕਰੀਏ , ਪਰ ਫਲਾਂ ਦਾ ਰਸ ਬਣਾ ਕੇ ਵੇਚੀਏ ਤਾਂ ਜ਼ਿਆਦਾ ਪੈਸਾ ਮਿਲਦਾ ਹੈ। ਅਤੇ ਇਸ ਲਈ ਸਾਡੇ ਦੇਸ਼ ਦੇ ਜੋ ਐਗਰੋ ਪ੍ਰੋਡਕਟ ਹਨ , ਉਨ੍ਹਾਂ ਦਾ ਮੁੱਲ ਵਧੇ। ਐਗਰੋ ਪ੍ਰੋਸੈਸਿੰਗ ਨੂੰ ਬਲ ਮਿਲੇ। ਅਤੇ ਇਸ ਲਈ ਅੱਜ ਜਦੋਂ ਮੇਰੀ ਸਰਕਾਰ ਨੂੰ 3 ਸਾਲ ਹੋਏ ਹਨ ਤਾਂ ਮੇਰੇ ਵਿਸ਼ਾਲ ਦੇਸ਼ ਦੇ ਕਿਸਾਨਾਂ ਦਾ ਭਾਗ ਬਦਲਣ ਲਈ ਇਸ ਸੰਪਦਾ ਯੋਜਨਾ ਰਾਹੀਂ ਫੂਡ ਪ੍ਰੋਸੈਸਿੰਗ ਨੂੰ ਮਹੱਤਵ ਦਿੰਦੇ ਹੋਏ ਵਿਸ਼ਵ ਭਰ ਤੋਂ ਫੌਰਨ ਡਾਇਰੈਕਟ ਇਨਵੈਸਟਮੈਂਟ ਇੱਥੇ ਲਿਆ ਕਿ ਕਿਸ ਪ੍ਰਕਾਰ ਦੇ ਉਦਯੋਗਾਂ ਨੂੰ ਲਗਾ ਕੇ ਜੋ ਗ੍ਰਾਮੀਣ ਜੀਵਨ ਵਿੱਚ ਤਬਦੀਲੀ ਲਿਆਵੇ , ਨੌਜਵਾਨਾਂ ਨੂੰ ਰੁਜ਼ਗਾਰ ਦੇਵੇ। ਉਸ ਦਿਸ਼ਾ ਵਿੱਚ ਕੰਮ ਕਰਨ ਦੀ ਦਿਸ਼ਾ ਵਿੱਚ ਵੀ ਸਾਡੀ ਸਰਕਾਰ ਨੇ ਅੱਗੇ ਵਧਣ ਦਾ ਫੈਸਲਾ ਕੀਤਾ।


    ਭਾਈਓ ਭੈਣੋਂ ,


    ਆਉਣ ਵਾਲੇ ਦਿਨਾਂ ਵਿੱਚ ਖੇਤੀ ਵਿਕਾਸ ਰਾਹੀਂ ਅਸੀਂ ਜਦੋਂ ਅੱਗੇ ਵਧਣ ਲਈ ਸੋਚ ਰਹੇ ਹਾਂ ਤਾਂ ਸਾਡਾ North East ਇਹ ਅਸਟ ਲਕਸ਼ਮੀ ਦਾ ਪ੍ਰਦੇਸ਼ ਉਸ ਨੂੰ ਅੱਗੇ ਵਧਾਉਣ ਦੀ ਦਿਸ਼ਾ ਵਿੱਚ ਅਸੀਂ ਪੰਜ ਪਥ ਨਿਰਧਾਰਤ ਕੀਤੇ ਹਨ। ਇਨ੍ਹਾਂ ਪੰਜ ਪਥਾਂ ਰਾਹੀਂ ਅਸੀਂ ਇਸ ਪੂਰੇ North East ਨੂੰ ਹਿੰਦੁਸਤਾਨ ਦੇ ਨਾਲ ਆਉਣ ਵਾਲੇ ਭਵਿੱਖ ਦੇ ਨਾਲ ਨੌਜਵਾਨਾਂ ਦੀਆਂ ਉਮੀਦਾਂ ਦੇ ਨਾਲ ਜੋੜਨ ਦੀ ਦਿਸ਼ਾ ਵਿੱਚ ਅੱਗੇ ਵਧਣਾ ਚਾਹੁੰਦੇ ਹਾਂ। ਅਤੇ ਇਹ ਜੋ ਸਾਡੇ ਪੰਜ ਪਥ ਹਨ। ਉਹ 21 ਵੀਂ ਸਦੀ ਦੇ ਅਨੁਕੂ ਲ ਇਨਫਰਾਸਟਰੱਕਚਰ ਨਾਲ ਜੁੜੇ ਹੋਏ ਹਨ। ਹਾਈਵੇ ਪਹਿਲਾ ਪਥ , ਰੇਲਵੇ ਦੂਜਾ ਪਥ , ਵਾਟਰ ਵੇਅ ਤੀਜਾ ਪਥ , ਏਅਰ ਵੇ ਚੌਥਾ ਪਥ ਅਤੇ ਪੰਜਵਾਂ ਪਥ ਹਾਈਵੇ ਇਨਫਰਮੇਸ਼ਨ ਵੇ। Optical Fiber Network ਇਨ੍ਹਾਂ ਪੰਜ ਪਥਾਂ ਰਾਹੀਂ ਆਧੁਨਿਕ ਇਨਫਰਾਸਟਰੱਕਚਰ ਦੀਆਂ ਜੜਾਂ ਜਮਾ ਕੇ ਇਹ ਅਸਟ ਲਕਸ਼ਟੀ ਜੋ ਕੱ ਲ੍ਹ ਤੱਕ North East ਕਿਹਾ ਜਾਂਦਾ ਸੀ। ਉਸ North East ਦਾ ਮਤਲਬ ਨਿਊ ਇੰਡੀਆ ਵਿੱਚ ਬਦਲ ਜਾਏਗਾ ਅਤੇ North East ਦਾ ਐੱਨ ਈ ਦਾ ਮਤਲਬ ਹੋ ਜਾਏਗਾ ਨਿਊ ਇਕੋਮੀ। ਐੱਨਈ ਦਾ ਮਤਲਬ ਹੋ ਜਾਏਗਾ ਨਿਊ ਐਨਰ ਜੀ । ਐੱਨਈ ਦਾ ਮਤਲਬ ਹੋ ਜਾਏਗਾ ਨਿਊ ਐਂਮਪਾਵਰਮੈਂਟ। ਇਹ ਇੱਕ ਪ੍ਰਕਾਰ ਨਾਲ ਨਿਊ ਇੰਜਨ ਹਿੰਦੁਸਤਾਨ ਦੇ ਗ੍ਰੋਥ ਦਾ ਨਿਊ ਇੰਜਨ ਪੂਰਬੀ ਭਾਰਤ , ਪੂਰਬ ਉੱਤਰ ਭਾਰਤ , North East , ਨਿਊ ਇੰਡੀਆ ਇਸ ਨਿਊ ਇੰਡੀਆ ਨੂੰ ਲੈ ਕੇ ਅੱਗੇ ਵਧੇਗਾ। ਇਸੇ ਇੱਕ ਵਿਸ਼ਵਾਸ ਨਾਲ ਮੈਂ ਇੱਥੇ ਕੋਨੇ ਕੋਨੇ ਤੋਂ ਆਏ ਲੱਖਾਂ ਦੀ ਸੰਖਿਆ ਵਿੱਚ ਆਏ ਹੋਏ ਮੇਰੇ ਕਿਸਾਨ ਭਾਈਆਂ ਨੂੰ ਬਹੁਤ ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ। ਅਤੇ ਇਹ Research Institute ਤੁਹਾਡੇ ਸੁਪਨਿਆਂ ਨੂੰ ਸਾਕਾਰ ਕਰੇਗਾ। ਅਜਿਹਾ ਪੂਰਾ ਵਿਸ਼ਵਾਸ ਦਿੰਦਾ ਹੈ। ਮੈਂ ਫਿਰ ਇੱਕ ਵਾਰ ਸਰਬਾਨੰਦ ਜੀ ਨੂੰ , ਉਨ੍ਹਾਂ ਦੀ ਪੂਰੀ ਟੀਮ ਨੂੰ , ਅਸਾਮ ਦੀ ਜਨਤਾ ਨੂੰ ਇੱਕ ਸਾਲ ਦੀ ਸਫਲ ਯਾਤਰਾ ਲਈ ਬਹੁਤ ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ। ਅਤੇ ਬਾਕੀ ਰਹਿੰਦੇ ਚਾਰ ਸਾਲਾਂ ਵਿੱਚ ਅਸਾਮ ਆਪਣੇ ਸੁਪਨਿਆਂ ਨੂੰ ਪੂਰਾ ਕਰਨ ਲਈ ਤੇਜ ਗਤੀ ਨਾਲ ਅੱਗੇ ਵਧੇ , ਇਹ ਸ਼ੁਭਕਾਮਨਾਵਾਂ ਦਿੰਦਾ ਹਾਂ। ਅਤੇ ਮੈਂ ਅਸਾਮ ਦੀ ਜਨਤਾ ਨੂੰ ਵਿਸ਼ਵਾਸ ਦਿਵਾਉਂਦਾ ਹਾਂ। ਦਿੱਲੀ ਸਰਕਾਰ ਅਸਾਮ ਦਾ ਭਾਗ ਬਦਲਣ ਲਈ ਮੋਢੇ ਨਾਲ ਮੋਢਾ ਮਿਲਾ ਕੇ ਤੁਹਾਡੇ ਨਾਲ ਚਲੇਗੀ। ਬਹੁਤ ਤਾਕਤ ਪਈ ਹੈ ਇੱਥੇ। ਇਹ ਤਾਕਤ ਸਿਰਫ਼ ਅਸਾਮ ਦੇ ਭਾਗ ਬਦਲੇਗੀ ਅਜਿਹਾ ਨਹੀਂ ਹੈ। ਇਹ ਤਾਕਤ ਹਿੰਦੁਸਤਾਨ ਦੇ ਭਾਗ ਨੂੰ ਬਦਲਣ ਵਿੱਚ ਕੰਮ ਆਏਗੀ। ਇਸ ਭਾਵ ਨਾਲ ਅੱਗੇ ਵਧਣਾ ਹੈ। ਮੇਰੀਆਂ ਬਹੁਤ ਬਹੁਤ ਸ਼ੁਭਕਾਮਨਾਵਾਂ। ਧੰਨਵਾਦ !


    *****


    

    
    (Release ID: 1491864) Visitor Counter : 2