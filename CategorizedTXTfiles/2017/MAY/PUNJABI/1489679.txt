      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਦਾ ਆਗਾਮੀ ਸ੍ਰੀ ਲੰਕਾ ਦੌਰਾ
      Posted On: 11 MAY 2017 6:23PM by PIB Chandigarh


    PM’s upcoming visit to Sri Lanka


    ਪ੍ਰਧਾਨ ਮੰਤਰੀ ਦਾ ਆਗਾਮੀ ਸ੍ਰੀ ਲੰਕਾ ਦੌਰਾ


    ਪ੍ਰਧਾਨ ਮੰਤਰੀ ਸ੍ਰੀ ਨਰਿੰਦਰ ਮੋਦੀ 11 ਅਤੇ 12 ਮਈ , 2017 ਨੂੰ ਸ੍ਰੀ ਲੰਕਾ ਦੇ ਦੌਰੇ ਤੇ ਜਾ ਰਹੇ ਹਨ ।


    ਆਪਣੇ ਫੇਸ ਬੁੱਕ ਖਾਤੇ ਵਿੱਚ ਲਿਖੀ ਇਕ ਪੋਸਟ ਵਿੱਚ ਪ੍ਰਧਾਨ ਮੰਤਰੀ ਨੇ ਉਪਰੋਕਤ ਜਾਣਕਾਰੀ ਦਿੱਤੀ ਹੈ ।


    '' ਮੈਂ ਅੱਜ 11 ਮਈ ਤੋਂ ਦੋ ਦਿਨ ਦੇ ਸ੍ਰੀ ਲੰਕਾ ਦੌਰੇ ਉੱਤੇ ਹੋਵਾਂਗਾ । ਦੋ ਸਾਲ ਵਿੱਚ ਮੇਰਾ ਇਹ ਦੂਜਾ ਦੋ-ਪੱਖੀ ਸ੍ਰੀ ਲੰਕਾ ਦੌਰਾ ਹੋਵੇਗਾ । ਇਹ ਸਾਡੀ ਮਜ਼ਬੂਤ ਮਿੱਤਰਤਾ ਨੂੰ ਦਰਸਾਉਂਦਾ ਹੈ ।


    ਮੇਰੇ ਇਸ ਦੌਰੇ ਦੌਰਾਨ ਮੈਂ 12 ਮਈ ਨੂੰ ਕੋਲੰਬੋ ਵਿੱਚ ਆਯੋਜਿਤ ਹੋ ਰਹੇ ਕੌਮਾਂਤਰੀ ਵੇਸਾਕ ਦਿਵਸ ਵਿੱਚ ਸ਼ਾਮਿਲ ਹੋਵਾਂਗਾ । ਇਸ ਵਿਚ ਮੈਂ ਪ੍ਰਮੁੱਖ ਬੋਧੀ ਰੂਹਾਨੀ ਆਗੂਆਂ , ਵਿਦਵਾਨਾਂ ਅਤੇ ਅਧਿਆਤਮਕ ਹਸਤੀਆਂ ਨਾਲ ਚਰਚਾ ਕਰਾਂਗਾ । ਮੇਰੇ ਲਈ ਇਨ੍ਹਾਂ ਸਮਾਰੋਹਾਂ ਵਿਚ ਰਾਸ਼ਟਰਪਤੀ ਮੈਤਰੀਪਾਲਾ ਸ੍ਰੀਸੈਨਾ ਅਤੇ ਪ੍ਰਧਾਨ ਮੰਤਰੀ ਰਾਨਿਲ ਵਿਕਰਮਸਿੰਘੇ ਨਾਲ ਸ਼ਾਮਲ ਹੋਣਾ ਬੜੀ ਮਾਣ ਵਾਲੀ ਗੱਲ ਹੋਵੇਗੀ ।


    ਮੇਰਾ ਇਹ ਦੌਰਾ , ਭਾਰਤ ਅਤੇ ਸ੍ਰੀ ਲੰਕਾ ਦਰਮਿਆਨ , ਜੋ ਕਿ ਬੁੱਧਵਾਦੀ ਵਿਰਸੇ ਦੇ ਸਹਿਭਾਗੀ ਹਨ , ਬਹੁਤ ਮਜ਼ਬੂਤ ਸੰਬੰਧਾਂ ਨੂੰ ਸਾਹਮਣੇ ਲਿਆਵੇਗਾ ।


    2015 ਵਿਚ ਮੇਰੇ ਪਿਛਲੇ ਦੌਰੇ ਦੌਰਾਨ ਮੈਨੂੰ ਯੂਨੈਸਕੇ ਦੇ ਇਕ ਵਿਸ਼ਵ ਵਿਰਾਸਤ ਸਥਾਨ ਅਨੁਰਾਧਾਪੁਰਾ , ਜੋ ਕਿ ਸਦੀਆਂ ਤੋਂ ਬੌਧਵਾਦ ਦਾ ਇਕ ਪ੍ਰਮੁੱਖ ਕੇਂਦਰ ਰਿਹਾ ਹੈ , ਵਿਖੇ ਜਾਣ ਦਾ ਮੌਕਾ ਮਿਲਿਆ ਸੀ । ਇਸ ਵਾਰੀ ਮੈਨੂੰ ਕੈਂਡੀ ਵਿਖੇ ਮਾਨਯੋਗ ਸ੍ਰੀ ਡਾਲਾਡਾ ਮਾਲੀਗਾਵਾ , ਜਿਸ ਨੂੰ ਕਿ ਪਵਿੱਤਰ ਦੰਦ ਯਾਦਗਾਰ ਮੰਦਿਰ ਵਜੋਂ ਵੀ ਜਾਣਿਆ ਜਾਂਦਾ ਹੈ , ਵਿਖੇ ਵੀ ਸ਼ਰਧਾ ਭੇਂਟ ਕਰਨ ਦਾ ਮੌਕਾ ਮਿਲੇਗਾ ।


    ਮੇਰਾ ਦੌਰਾ ਕੋਲੰਬੋ ਵਿਖੇ ਗੰਗਾਰਮੱਈਆ ਮੰਦਿਰ ਵਿਖੇ ਸੀਮਾ ਮਲੱਕਾ ਜਾ ਕੇ ਖਤਮ ਹੋਵੇਗਾ ਜਿੱਥੇ ਕਿ ਮੈਂ ਰਵਾਇਤੀ ਦੀਪ ਜਗਾਉਣ ਸਮਾਰੋਹ ਵਿੱਚ ਹਿੱਸਾ ਲਵਾਂਗਾ ।


    ਮੈਂ ਰਾਸ਼ਟਰਪਤੀ ਸ੍ਰੀਸੈਨਾ , ਪ੍ਰਧਾਨ ਮੰਤਰੀ ਵਿਕਰਮਸਿੰਘੇ ਅਤੇ ਹੋਰ ਉੱਘੀਆਂ ਹਸਤੀਆਂ ਨਾਲ ਵੀ ਮੁਲਾਕਾਤ ਕਰਾਂਗਾ ।


    ਮੈਂ ਸ੍ਰੀ ਲੰਕਾ ਦੇ ਉਪਰਲੇ ਦਿਹਾਤੀ ਖੇਤਰ ਵਿੱਚ ਵੀ ਜਾਵਾਂਗਾ ਜਿੱਥੇ ਮੈਂ ਡਿਕੋਯਾ ਹਸਪਤਾਲ ਦਾ ਉਦਘਾਟਨ ਕਰਾਂਗਾ । ਇਹ ਹਸਪਤਾਲ ਭਾਰਤੀ ਮਦਦ ਨਾਲ ਬਣਾਇਆ ਗਿਆ ਹੈ । ਉੱਥੇ ਮੈਂ ਭਾਰਤੀ ਮੂਲ ਦੇ ਤਾਮਿਲ ਲੋਕਾਂ ਨਾਲ ਗੱਲਬਾਤ ਕਰਾਂਗਾ ।


    ਮੈਂ ਸ੍ਰੀ ਲੰਕਾ ਤੋਂ ਸਮਾਜਿਕ ਮੀਡੀਆ ਨਾਲ ਹੋਰ ਵੀ ਗੱਲਾਂ ਸਾਂਝੀਆਂ ਕਰਾਂਗਾ । ਤੁਸੀਂ ਸ੍ਰੀ ਲੰਕਾ ਵਿਚ ਮੇਰੇ ਸਾਰੇ ਪ੍ਰੋਗਰਾਮ ' ਨਰਿੰਦਰ ਮੋਦੀ ਮੋਬਾਈਲ ਐਪ ' ਉੱਤੇ ਸਿੱਧੇ ਵੇਖ ਸਕਦੇ ਹੋ । ''

    
    
    (Release ID: 1489679) Visitor Counter : 2