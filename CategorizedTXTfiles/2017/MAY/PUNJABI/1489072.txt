      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ, ਲਵਲੀ ਪ੍ਰੋਫ਼ੈਸ਼ਨਲ ਯੂਨੀਵਰਸਿਟੀ ਦੀ 8ਵੀਂ ਕਨਵੋਕੇਸ਼ਨ ਵਿੱਚ ਸ਼ਾਮਲ ਹੋਏ
      Posted On: 03 MAY 2017 5:48PM by PIB Chandigarh


    President of India Attends 8th Convocation of Lovely Professional University


    ਭਾਰਤ ਦੇ ਰਾਸ਼ਟਰਪਤੀ , ਲਵਲੀ ਪ੍ਰੋਫ਼ੈਸ਼ਨਲ ਯੂਨੀਵਰਸਿਟੀ ਦੀ 8 ਵੀਂ ਕਨਵੋਕੇਸ਼ਨ ਵਿੱਚ ਸ਼ਾਮਲ ਹੋਏ


    ਭਾਰਤ ਦੇ ਰਾਸ਼ਟਰਪਤੀ ਸ੍ਰੀ ਪ੍ਰਣਬ ਮੁਖਰਜੀ ਅੱਜ (2 ਮਈ , 2017) ਫ਼ਗਵਾੜਾ , ਪੰਜਾਬ ' ਚ ਲਵਲੀ ਪ੍ਰੋਫ਼ੈਸ਼ਨਲ ਯੂਨੀਵਰਸਿਟੀ ( ਐੱਲ . ਪੀ . ਯੂ .) ਦੀ 8 ਵੀਂ ਕਨਵੋਕੇਸ਼ਨ ( ਡਿਗਰੀ - ਵੰਡ ਸਮਾਰੋਹ ) ਵਿੱਚ ਸ਼ਾਮਲ ਹੋਏ ।


    ਇਸ ਮੌਕੇ ਬੋਲਦਿਆਂ ਰਾਸ਼ਟਰਪਤੀ ਨੇ ਦੇਸ਼ ਵਿੱਚ ਉੱਚ - ਸਿੱਖਿਆ ਨਾਲ ਸਬੰਧਤ ਸੰਸਥਾਨਾਂ ਵਿੱਚ ਬੁਨਿਆਦੀ ਅਤੇ ਵਿਵਹਾਰਕ - ਖੋਜ ਦਾ ਮਿਆਰ ਵਧਾਉਣ ਦਾ ਸੱਦਾ ਦਿੱਤਾ । ਉਨ੍ਹਾਂ ਕਿਹਾ ਕਿ ਕੇਵਲ ਵਧੀਆ ਪਲੇਸਮੈਂਟ ਰਿਕਾਰਡਾਂ ਤੋਂ ਹੀ ਕਿਸੇ ਸੰਸਥਾਨ ਦੀ ਅੰਤਰਰਾਸ਼ਟਰੀ ਦਰਜਾਬੰਦੀ ਦਾ ਸਬੂਤ ਨਹੀਂ ਮਿਲ ਜਾਂਦਾ , ਉਨ੍ਹਾਂ ਦੇਸ਼ ਵਿੱਚ ਉੱਚ - ਸਿੱਖਿਆ ਦਾ ਮਿਆਰ ਸੁਧਾਰਨ ਉੱਤੇ ਜ਼ੋਰ ਦਿੱਤਾ ਕਿਉਂਕਿ ਅਜਿਹਾ ਕਰਨਾ ਜ਼ਰੂਰੀ ਹੈ ਕਿਉਂਕਿ ਸੰਸਥਾਨਾਂ ਵਿੱਚ ਬੌਧਿਕ ਪੂੰਜੀ ਸੰਭਾਲ ਕੇ ਰੱਖਣ ਨੂੰ ਮਹੱਤਵ ਦਿੱਤਾ ਜਾਂਦਾ ਹੈ ।


    ਰਾਸ਼ਟਰਪਤੀ ਨੇ ਦੱਸਿਆ ਕਿ ਲਵਲੀ ਪ੍ਰੋਫ਼ੈਸ਼ਨਲ ਯੂਨੀਵਰਸਿਟੀ ਵਿੱਚ 50 ਤੋਂ ਵੱਧ ਦੇਸ਼ਾਂ ਦੇ ਵਿਦਿਆਰਥੀ ਪੜ੍ਹਦੇ ਹਨ ਅਤੇ ਭਾਵੇਂ ਇਹ ਵਧੀਆ ਪ੍ਰਾਪਤੀ ਹੈ ਪਰ ਕੋਈ ਕੇਵਲ ਇਸੇ ਗੱਲ ਤੋਂ ਸੰਤੁਸ਼ਟ ਨਹੀਂ ਹੋ ਸਕਦਾ । ਉਨ੍ਹਾਂ ਪ੍ਰਾਚੀਨ ਕਾਲ ਨੂੰ ਚੇਤੇ ਕਰਦਿਆਂ ਕਿਹਾ ਕਿ ਤਕਸ਼ਿਲਾ ਅਤੇ ਨਾਲੰਦਾ ਵਿੱਚ ਆਪਣੀਆਂ ਯੂਨੀਵਰਸਿਟੀਆਂ ਨਾਲ ਭਾਰਤ ਪਿਛਲੇ 1,300 ਤੋਂ ਵੀ ਵੱਧ ਸਾਲਾਂ ਤੋਂ ਉਚੇਰੀ ਸਿੱਖਿਆ ਦਾ ਵਿਸ਼ਵ ਆਗੂ ਬਣਿਆ ਰਿਹਾ ਸੀ । ਉਹ ਵੀ ਸਮਾਂ ਹੁੰਦਾ ਸੀ , ਜਦੋਂ ਸਖ਼ਤ ਮਿਹਨਤ ਕਾਰਨ ਸਮੁੱਚੇ ਵਿਸ਼ਵ ਦੇ ਸ਼ਕਤੀਸ਼ਾਲੀ ਦਿਮਾਗ਼ - ਵਿਦਿਆਰਥੀ ਤੇ ਅਧਿਆਪਕ - ਵਰਗ ਉਚੇਰੀ ਸਿੱਖਿਆ ਦੇ ਸਾਡੇ ਸਾਰੇ ਸੰਸਥਾਨਾਂ ਵੱਲ ਖਿੱਚੇ ਚਲੇ ਆਉਂਦੇ ਸਨ । ਉਚੇਰੀ ਸਿੱਖਿਆ ਲਈ ਵਿਦੇਸ਼ ਜਾਣ ਦਾ ਭਾਰਤੀ ਵਿਦਿਆਰਥੀਆਂ ਦਾ ਰੁਝਾਨ ਪਲਟਣਾ ਹੋਵੇਗਾ ਅਤੇ ਕੇਵਲ ਤਦ ਹੀ ਸਾਡੀ ਵਿਦਿਅਕ ਪ੍ਰਣਾਲੀ ਸਫ਼ਲ ਹੋਵੇਗੀ ।


    ਰਾਸ਼ਟਰਪਤੀ ਨੇ ਕਿਹਾ ਕਿ 1.3 ਅਰਬ ਲੋਕਾਂ ਦੇ ਰਾਸ਼ਟਰ ਵਿੱਚ 757 ਯੂਨੀਵਰਸਿਟੀਆਂ ਅਤੇ 38,000 ਡਿਗਰੀ ਕਾਲਜ ਕਾਫ਼ੀ ਨਹੀਂ ਹਨ । ਪਰ ਕੇਵਲ ਗਿਣਤੀ ਵਿੱਚ ਵਾਧਾ ਕਰ ਦੇਣਾ ਹੀ ਕਾਫ਼ੀ ਨਹੀਂ ਹੈ । ਇਹ ਜ਼ਰੂਰੀ ਹੈ ਕਿ ਇਸ ਗਿਣਤੀ ' ਚ ਵਾਧਾ ਕਰਦੇ ਸਮੇਂ ; ਵਿਦਿਆਰਥੀਆਂ ਨੂੰ ਦਿੱਤੀ ਜਾਣ ਵਾਲੀ ਸਿੱਖਿਆ ਦੇ ਮਿਆਰ ਵਿੱਚ ਵੀ ਵਾਧਾ ਕੀਤਾ ਜਾਵੇ ।


    ਰਾਸ਼ਟਰਪਤੀ ਨੇ ਉਚੇਰੀ ਸਿੱਖਿਆ ਦੇ ਸੰਸਥਾਨਾਂ ਵਿੱਚ ਖੋਜ ਅਤੇ ਵਿਚਾਰਾਂ ਦੇ ਆਪਸੀ ਆਦਾਨ - ਪ੍ਰਦਾਨ ਰਾਹੀਂ ਉਨ੍ਹਾਂ ਨੂੰ ਹੋਰ ਸ਼ਕਤੀਸ਼ਾਲੀ ਬਣਾਉਣ ਦੇ ਮਹੱਤਵ ਉੱਤੇ ਜ਼ੋਰ ਦਿੱਤਾ । ਉਨ੍ਹਾਂ ਕਿਹਾ ਕਿ ਇਹ ਸਮੁੱਚੇ ਵਿਸ਼ਵ ਦੇ ਵਿਚਾਰਾਂ ਦਾ ਇੱਕ ਅਜਿਹਾ ਮੁਕਤ - ਪ੍ਰਵਾਹ ਹੀ ਸੀ , ਜਿਸ ਨਾਲ ਭਾਰਤ ਮਹਾਨ ਵਿਭਿੰਨਤਾ ਦਾ ਗੁਲਦਸਤਾ ਬਣ ਸਕਿਆ । ਇਹੋ ਵਿਭਿੰਨਤਾ ਹੀ ਸਾਡੀ ਸੱਭਿਅਤਾ ਦਾ ਮੁੱਖ ਗੁਣ ਹੈ ।


    *****


    

    
    (Release ID: 1489072) Visitor Counter : 2