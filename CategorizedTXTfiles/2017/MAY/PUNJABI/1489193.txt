      ਮੰਤਰੀ ਮੰਡਲ ਕਮੇਟੀ ਵਿਚਾਰ-ਵਟਾਂਦਰਾ

      ਮੰਤਰੀ ਮੰਡਲ ਵੱਲੋਂ ਮਲੇਸ਼ੀਆ ਵਿੱਚ ਯੂਰੀਆ ਨਿਰਮਾਣ ਪਲਾਂਟ ਬਾਰੇ ਸਹਿਮਤੀ-ਪੱਤਰ ਨੂੰ ਪ੍ਰਵਾਨਗੀ
      Posted On: 04 MAY 2017 4:51PM by PIB Chandigarh


    Cabinet approves MoU on Urea manufacturing Plant in Malaysia


    ਮੰਤਰੀ ਮੰਡਲ ਵੱਲੋਂ ਮਲੇਸ਼ੀਆ ਵਿੱਚ ਯੂਰੀਆ ਨਿਰਮਾਣ ਪਲਾਂਟ ਬਾਰੇ ਸਹਿਮਤੀ - ਪੱਤਰ ਨੂੰ ਪ੍ਰਵਾਨਗੀ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਮਲੇਸ਼ੀਆ ਵਿੱਚ ਯੂਰੀਆ ਤੇ ਅਮੋਨੀਆ ਨਿਰਮਾਣ ਪਲਾਂਟ ਦੇ ਵਿਕਾਸ ਬਾਰੇ ਮਲੇਸ਼ੀਆ ਨਾਲ ਸਹਿਮਤੀ - ਪੱਤਰ ਉੱਤੇ ਹਸਤਾਖਰ ਕੀਤੇ ਜਾਣ ਨੂੰ ਪਿਛਲੀ ਤਾਰੀਖ਼ ਤੋਂ ਆਪਣੀ ਮਨਜ਼ੂਰੀ ਦੇ ਦਿੱਤੀ ਹੈ ; ਇਸ ਪਲਾਂਟ ਤੋਂ ਮਲੇਸ਼ੀਆ ਤੋਂ ਯੂਰੀਆ ਭਾਰਤ ਲਿਆਂਦਾ ਜਾ ਸਕੇਗਾ ਅਤੇ ਵਾਧੂ ਯੂਰੀਆ ਦੀ ਵੀ ਖ਼ਰੀਦ ਕੀਤੀ ਜਾ ਸਕੇਗੀ ।


    ਇਸ ਪ੍ਰੋਜੈਕਟ ਉੱਤੇ 2.1 ਅਰਬ ਅਮਰੀਕੀ ਡਾਲਰ ਦੀ ਲਾਗਤ ਆਉਣ ਦਾ ਅਨੁਮਾਨ ਹੈ ਅਤੇ ਇਸ ਪਲਾਂਟ ਰਾਹੀਂ ਹਰ ਸਾਲ 24 ਲੱਖ ਟਨ ਯੂਰੀਆ ਅਤੇ 1 ਕਰੋੜ 35 ਲੱਖ ਟਨ ਅਮੋਨੀਆ ਦਾ ਉਤਪਾਦਨ ਹੋ ਸਕੇਗਾ ਅਤੇ ਉਸ ਦੀ ਸਾਰੀ ਸਪਲਾਈ ਭਾਰਤੀ ਬਾਜ਼ਾਰ ਵਿੱਚ ਹੋ ਸਕੇਗੀ ।


    ਇਸ ਸਹਿਮਤੀ - ਪੱਤਰ ਉੱਤੇ ਹਸਤਾਖਰ ਕੀਤੇ ਜਾਣ ਨਾਲ , ਜੇ ਦੋਵੇਂ ਭਾਗੀਦਾਰਾਂ ਦੀ ਆਪਸ ਵਿੱਚ ਸਹਿਮਤੀ ਹੁੰਦੀ ਹੈ , ਯੂਰੀਆ ਅਤੇ ਅਮੋਨੀਆ ਦੀ ਵਾਜਬ ਸਪਲਾਈ ਯਕੀਨੀ ਹੋ ਸਕੇਗੀ ਅਤੇ ਦੇਸ਼ ਦੀ ਜ਼ਰੂਰਤ ਘੱਟ ਕੀਮਤ ਉੱਤੇ ਪੂਰੀ ਹੋ ਸਕੇਗੀ ।


    ****


    

    
    (Release ID: 1489193) Visitor Counter : 2