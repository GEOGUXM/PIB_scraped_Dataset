      ਗ੍ਰਹਿ ਮੰਤਰਾਲਾ

      ਸ੍ਰੀ ਰਾਜਨਾਥ ਸਿੰਘ 12 ਮਈ ਨੂੰ ਚੰਡੀਗੜ੍ਹ 'ਚ ਹੋਣ ਵਾਲੀ ਉੱਤਰੀ ਜ਼ੋਨਲ ਕੌਂਸਲ ਦੀ ਮੀਟਿੰਗ ਨੂੰ ਪ੍ਰਧਾਨਗੀ ਕਰਨਗੇ
      Posted On: 09 MAY 2017 6:13PM by PIB Chandigarh


    Shri Rajnath Singh to chair the Northern Zonal Council meeting to be held at Chandigarh on 12th May


    ਸ੍ਰੀ ਰਾਜਨਾਥ ਸਿੰਘ 12 ਮਈ ਨੂੰ ਚੰਡੀਗੜ੍ਹ ' ਚ ਹੋਣ ਵਾਲੀ ਉੱਤਰੀ ਜ਼ੋਨਲ ਕੌਂਸਲ ਦੀ ਮੀਟਿੰਗ ਨੂੰ ਪ੍ਰਧਾਨਗੀ ਕਰਨਗੇ


    ਕੇਂਦਰੀ ਗ੍ਰਹਿ ਮੰਤਰੀ ਸ੍ਰੀ ਰਾਜਨਾਥ ਸਿੰਘ ਉੱਤਰੀ ਜ਼ੋਨਲ ਕੌਂਸਲ ਦੀ 28 ਵੀਂ ਮੀਟਿੰਗ ਦੀ ਪ੍ਰਧਾਨਗੀ ਕਰਨਗੇ । ਕੌਂਸਲ ਦੇ ਮੈਂਬਰ ਹਰਿਆਣਾ , ਹਿਮਾਚਲ ਪ੍ਰਦੇਸ਼ , ਜੰਮੂ ਤੇ ਕਸ਼ਮੀਰ , ਪੰਜਾਬ , ਰਾਜਸਥਾਨ ਅ ਜਿਹੇ ਰਾਜਾਂ , ਦਿੱਲੀ ਦੇ ਰਾਸ਼ਟਰੀ ਰਾਜਧਾਨੀ ਖੇਤਰ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ ਚੰਡੀਗੜ੍ਹ ਉੱਤੇ ਆਧਾਰਤ ਇਹ ਮੀਟਿੰਗ 12 ਮਈ , 2017 ਨੂੰ ਚੰਡੀਗੜ੍ਹ ਵਿਖੇ ਹੋਵੇਗੀ । ਜ਼ੋਨ ਵਿੱਚ ਆਉਂਦੇ ਰਾਜਾਂ ਦੇ ਮੁੱਖ ਮੰਤਰੀ , ਕੁਝ ਮੰਤਰੀ , ਮੁੱਖ ਸਕੱਤਰ ਅਤੇ ਰਾਜ ਸਰਕਾਰਾਂ ਤੇ ਕੇਂਦਰ ਸਰਕਾਰ ਦੇ ਸੀਨੀਅਰ ਅਧਿਕਾਰੀ ਇਸ ਮੀਟਿੰਗ ਵਿੱਚ ਭਾਗ ਲੈਣਗੇ ।


    ਉੱਤਰੀ ਜ਼ੋਨਲ ਕੌਂਸਲ ਦੀ 27 ਵੀਂ ਮੀਟਿੰਗ 25 ਅਪ੍ਰੈਲ , 2015 ਨੂੰ ਨਵੀਂ ਦਿੱਲੀ ਵਿਖੇ ਹੋਈ ਸੀ । ਇਸ ਮੀਟਿੰਗ ਵਿੱਚ 25 ਮੱਦਾਂ ਲਈਆਂ ਗਈਆਂ ਸਨ , ਜਿਨ੍ਹਾਂ ਵਿੱਚੋਂ 14 ਦਾ ਨਿਬੇੜਾ ਕਰ ਦਿੱਤਾ ਗਿਆ ਸੀ ।


    ਉੱਤਰੀ ਜ਼ੋਨਲ ਕੌਂਸਲ ਦੀ ਸਥਾਈ ਕਮੇਟੀ ਦੀ 17 ਵੀਂ ਮੀਟਿੰਗ 26 ਮਈ , 2016 ਨੂੰ ਸ੍ਰੀਨਗਰ ' ਚ ਇਸ ਮੀਟਿੰਗ ਦੇ ਏਜੰਡੇ ਦੀ ਜਾਂਚ ਲਈ ਰੱਖੀ ਗਈ ਸੀ । ਉਸ ਮੀਟਿੰਗ ਵਿੱਚ 35 ਏਜੰਡਾ ਮੱਦਾਂ ਵਿੱਚੋਂ 28 ਮੱਦਾਂ ਦਾ ਨਿਬੇੜਾ ਸਥਾਈ ਕਮੇਟੀ ਦੇ ਪੱਧਰ ਉੱਤੇ ਕਰ ਦਿੱਤਾ ਗਿਆ ਸੀ । 18 ਮੱਦਾਂ ( ਉੱਪ ਮੱਦਾਂ ਸਮੇਤ ) ਉੱਤਰੀ ਜ਼ੋਨਲ ਕੌਂਸਲ ਦੀ 28 ਵੀਂ ਮੀਟਿੰਗ ਵਿੱਚ ਵਿਚਾਰ - ਚਰਚਾ ਅਤੇ ਫ਼ੈਸਲਿਆਂ ਲਈ ਲਈਆਂ ਜਾਣਗੀਆਂ ।


    ਪੰਜ ਜ਼ੋਨਲ ਕੌਂਸਲਾਂ ਭਾਵ ਕੇਂਦਰੀ , ਪੱਛਮੀ , ਉੱਤਰੀ , ਦੱਖਣੀ ਅਤੇ ਪੂਰਬੀ ਦੀ ਸਥਾਪਨਾ ਰਾਜ ਪੁਨਰਗਠਨ ਕਾਨੂੰਨ , 1956 ਅਧੀਨ ਕੀਤੀ ਗਈ ਹੈ । ਇਹ ਜ਼ੋਨਲ ਕੌਂਸਲਾਂ ਸਲਾਹਕਾਰ ਇਕਾਈਆਂ ਹਨ ਅਤੇ ਇਹ ਅਜਿਹੇ ਕਿਸੇ ਵੀ ਮਾਮਲੇ ਉੱਤੇ ਵਿਚਾਰ ਕਰ ਸਕਦੀਆਂ ਹਨ , ਜਿਨ੍ਹਾਂ ਵਿੱਚੋਂ ਕੁਝ ਜਾਂ ਸਾਰੇ ਰਾਜ ਇੱਕ ਕੌਂਸਲ ਵਿੱਚ ਨੁਮਾਇੰਦਗੀ ਕਰਦੇ ਹਨ ਜਾਂ ਕੇਂਦਰ ਅਤੇ ਇੱਕ ਜਾਂ ਵੱਧ ਰਾਜ ਕੌਂਸਲ ਵਿੱਚ ਨੁਮਾਇੰਦਗੀ ਕਰਦੇ ਹਨ , ਉਨ੍ਹਾਂ ਦੀ ਸਾਂਝੀ ਦਿਲਚਸਪੀ ਹੁੰਦੀ ਹੈ ਅਤੇ ਅਜਿਹੇ ਕਿਸੇ ਵੀ ਮਾਮਲੇ ਵਿੱਚ ਕੇਂਦਰ ਸਰਕਾਰ ਅਤੇ ਹਰੇਕ ਰਾਜ ਦੀ ਸਬੰਧਤ ਸਰਕਾਰ ਨੂੰ ਸਲਾਹ ਦੇ ਸਕਦੇ ਹਨ ।


    ਖ਼ਾਸ ਤੌਰ ਉੱਤੇ , ਇੱਕ ਜ਼ੋਨਲ ਕੌਂਸਲ ਆਰਥਿਕ ਤੇ ਸਮਾਜਕ ਯੋਜਨਾਬੰਦੀ ਦੇ ਖੇਤਰ ਵਿੱਚ ਸਾਂਝੇ ਹਿਤ ਦੇ ਕਿਸੇ ਮਾਮਲੇ ; ਸਰਹੱਦੀ ਵਿਵਾਦਾਂ ਨਾਲ ਸਬੰਧਤ ਕਿਸੇ ਮਾਮਲੇ , ਭਾਸ਼ਾਈ ਘੱਟ ਗਿਣਤੀਆਂ ਜਾਂ ਅੰਤਰ - ਰਾਜੀ ਆਵਾਜਾਈ ਦੇ ਕਿਸੇ ਮਾਮਲੇ ਅਤੇ ਰਾਜਾਂ ਦੇ ਪੁਨਰਗਠਨ ਨਾਲ ਉੱਠਣ ਵਾਲੇ ਕਿਸੇ ਸਬੰਧਤ ਵਿਚਾਰ - ਵਟਾਂਦਰਾ ਕਰ ਸਕਦੀ ਹੈ ਤੇ ਸਿਫ਼ਾਰਸ਼ਾਂ ਕਰ ਸਕਦੀ ਹੈ ।


    ਜ਼ੋਨਲ ਕੌਂਸਲਾਂ ਦਾ ਉਦੇਸ਼ ਖੇਤਰੀ ਹਿਤਾਂ ਨਾਲ ਸਬੰਧਤ ਵਿਕਾਸ ਤੇ ਆਪਣੀ ਸਲਾਹ - ਮਸ਼ਵਰੇ ਦੀ ਪ੍ਰਣਾਲੀ ਰਾਹੀਂ ਰਾਸ਼ਟਰੀ ਪ੍ਰੋਗਰਾਮਾਂ ਦੇ ਬਹੁਤ ਸਾਰੇ ਨਿੱਗਰ ਮਾਮਲਿਆਂ ਬਾਰੇ ਵਿਚਾਰ ਕਰਨਾ ਤੇ ਉਨ੍ਹਾਂ ਦਾ ਹੱਲ ਲੱਭਣਾ ਹੈ ।


    ***

    
    
    (Release ID: 1489657) Visitor Counter : 2