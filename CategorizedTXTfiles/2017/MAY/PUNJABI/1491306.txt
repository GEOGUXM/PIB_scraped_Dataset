      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀ ਜੇ.ਪੀ. ਨੱਡਾ ਵੱਲੋਂ ਵਿਸ਼ਵ ਸਿਹਤ ਸੰਗਠਨ ਦੇ ਨਵੇਂ ਡਾਇਰੈਕਟਰ ਜਨਰਲ, ਡਾ: ਟੈਡਰੋਸ ਅਧਾਨੋਮ ਘੇਬਰੇਸਸ (Dr. Tedros Adhanom Ghebreyesus)ਨੂੰ ਵਧਾਈ
      Posted On: 24 MAY 2017 12:16PM by PIB Chandigarh


      Shri J P Nadda Congratulates New WHO Director-General, Dr. Tedros Adhanom Ghebreyesus


      ਸ਼੍ਰੀ ਜੇ .ਪੀ. ਨੱਡਾ ਵੱਲੋਂ ਵਿਸ਼ਵ ਸਿਹਤ ਸੰਗਠਨ ਦੇ ਨਵੇਂ ਡਾਇਰੈਕਟਰ ਜਨਰਲ,


      ਡਾ: ਟੈਡਰੋਸ ਅਧਾਨੋਮ ਘੇਬਰੇਸਸ ( Dr. Tedros Adhanom Ghebreyesus )ਨੂੰ ਵਧਾਈ


      ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਸ਼੍ਰੀ ਜੇ . ਪੀ . ਨੱਡਾ ਨੇ ਅੱਜ ਡਾ : ਟੈਡਰੋਸ ਅਧਾਨੋਮ ਘੇਬਰੇਸਸ ( Dr. Tedros Adhanom Ghebreyesus ) ਨੂੰ ਵਿਸ਼ਵ ਸਿਹਤ ਸੰਗਠਨ ਦੇ ਡਾਇਰੈਕਟਰ ਜਨਰਲ ਵਜੋਂ ਨਿਯੁਕਤ ਹੋਣ ` ਤੇ ਵਧਾਈ ਦਿੱਤੀ ਅਤੇ ਕਿਹਾ ਕਿ ਭਾਰਤ ਵਿਸ਼ਵ ਸਿਹਤ ਸੰਗਠਨ (WHO) ਦੇ ਨਵੇਂ ਡਾਇਰੈਕਟਰ ਜਨਰਲ ਨਾਲ ਕੰਮ ਕਰਨ ਲਈ ਉਤਸੁਕ ਹੈ ਤਾਂਕਿ ਇੱਕ ਮਜ਼ਬੂਤ , ਲਚਕਦਾਰ ਸਿਹਤ ਪ੍ਰਣਾਲੀ ਬਣਾਈ ਜਾ ਸਕੇ ( ਖਾਸ ਕਰਕੇ ਵਿਕਾਸਸ਼ੀਲ ਮੁਲਕਾਂ ਵਿੱਚ ) ਅਤੇ ਜਿਸ ਨਾਲ ਸਿਹਤ ਸੰਕਟਾਂ ਨੂੰ ਦੂਰ ਕੀਤਾ ਜਾ ਸਕੇ । ਡਾ : ਟੈਡਰੋਸ ਅਧਾਨੋਮ ਘੇਬਰੇਸਸ ਨੂੰ ਈਥੋਪੀਆ ਸਰਕਾਰ ਵੱਲੋਂ ਨਾਮਜ਼ਦ ਕੀਤਾ ਗਿਆ ਅਤੇ ਉਹ ਆਪਣਾ ਪੰਜ ਸਾਲ ਦਾ ਕਾਰਜਕਾਲ 01 ਜੁਲਾਈ , 2017 ਤੋਂ ਸ਼ੁਰੂ ਕਰਨਗੇ ।


      ਉਸ ਤੋਂ ਪਹਿਲਾਂ ਸ਼੍ਰੀ ਨੱਡਾ ਨੇ ਜਨੇਵਾ ਵਿਖੇ 70 ਵੀਂ ਵਿਸ਼ਵ ਸਿਹਤ ਸਭਾ ਦੇ ਪੂਰਵ ਅਧਿਵੇਸ਼ਨ ਨੂੰ ਸੰਬੋਧਨ ਕੀਤਾ । ਕੇਂਦਰੀ ਸਿਹਤ ਮੰਤਰੀ ਇਸ ਵਿਸ਼ੇ ਤੇ ਬੋਲੇ – ‘ ਟਿਕਾਊ ਵਿਕਾਸ ਲਈ ਏਜੰਡਾ 2030 ਦੀ ਪੇਸ਼ਕਸ਼ : ਸਿਹਤ ਲਈ ਬਿਹਤਰ ਪ੍ਰਣਾਲੀਆਂ ਤਿਆਰ ਕਰਨਾ ’ ।


      ਸ਼੍ਰੀ ਨੱਡਾ ਨੇ ਕਿਹਾ , “ ਭਾਰਤ ਸਾਰਿਆਂ ਲਈ ਮਿਆਦੀ ਅਤੇ ਪਹੁੰਚ ਦੇ ਅੰਦਰ ਸਿਹਤ ਸੰਭਾਲ ਨੂੰ ਯਕੀਨੀ ਬਣਾਉਣ ਲਈ ਵਚਨਬੱਧ ਹੈ । ਅਸੀਂ ਰਾਸ਼ਟਰੀ ਸਵੱਸਥ ਮਿਸ਼ਨ ਅਤੇ ਰਾਸ਼ਟਰੀ ਰੋਗ ਨਿਟੰਤਰਣ ਪ੍ਰੋਗਰਾਮਾਂ ਅਧੀਨ ਅਨੁਕੂਲ ਨਿਵੇਸ਼ ਕੀਤੇ ਹੋਏ ਹਨ । ਅਸੀਂ ਸਿਹਤ ਪ੍ਰਣਾਲੀਆਂ ਨੂੰ ਹੋਰ ਮਜ਼ਬੂਤ ਕਰਨ ਲਈ ਵਚਨਬੱਧ ਹਾਂ ” ।


      ਸਰਕਾਰ ਦੀ ਵਚਨਬੱਧਤਾ ਨੂੰ ਦੁਹਰਾਉਂਦਿਆਂ ਸਿਹਤ ਮੰਤਰੀ ਨੇ ਕਿਹਾ ਕਿ ਭਾਰਤ ਸਰਬ - ਵਿਆਪਕ ਸਿਹਤ ਬੀਮਾ ਸੁਰੱਖਿਆ ਹਾਸਲ ਕਰਨ ਲਈ ਵਚਨਬੱਧ ਹੈ ।


      ਉਹਨਾਂ ਅੱਗੇ ਕਿਹਾ ਕਿ ਸਿਹਤ ਅਤੇ ਅਰੋਗਤਾ ਕੇਂਦਰਾਂ ਦੇ ਮਾਧਿਅਮ ਨਾਲ ਸਿਹਤ ਪ੍ਰਣਾਲੀਆਂ ਨੂੰ ਮਜ਼ਬੂਤ ਕਰਨ ਅਤੇ ਵਿਆਪਕ / ਵਿਸਤ੍ਰਤ ਪ੍ਰਾਇਮਰੀ ਸਿਹਤ ਸੰਭਾਲ ਲਈ ਯੂਨੀਵਰਸਲ ਹੈੱਲਥ ਕਵਰੇਜ (UHC) ਅਧੀਨ ਸਪਸ਼ਟ ਨੀਤੀਆਂ ਦੀ ਸ਼ਨਾਖਤ ਕਰ ਲਈ ਗਈ ਹੈ । 90% ਰੋਗਾਂ ਤੋ ਛੁਟਕਾਰਾ ਪਾਉਣ ਲਈ ਬੀਮਾ ਸੁਰੱਖਿਆ ਹਾਸਲ ਕਰਨ ਦੀ ਸਾਡੀ ਯੋਜਨਾ ਹੈ । ਅਸੀਂ ਸਾਂਝੇ NCDs ਲਈ ਸਰਬਵਿਆਪਕ , ਜਨਸੰਖਿਆ ਅਧਾਰਤ ਛਾਣਬੀਣ (screening) ਦੀ ਇਕ ਨਵੀਂ ਸ਼ੁਰੂਆਤ ਕਰਨ ਜਾ ਰਹੇ ਹਾਂ । ਜਨਤਕ ਸਿਹਤ ਸੇਵਾਵਾਂ ਪ੍ਰਦਾਨ ਕਰਨ ਵਿੱਚ ਮਿਆਦੀ ਸੁਧਾਰ ਉੱਤੇ ਜ਼ਿਆਦਾ ਜ਼ੋਰ ਦਿੱਤਾ ਜਾ ਰਿਹਾ ਹੈ । ਸ਼੍ਰੀ ਨੱਡਾ ਨੇ ਕਿਹਾ, ਸਾਡੀ ਯੋਜਨਾ ਹੈ ਕਿ ਜਨਤਕ ਸਿਹਤ ਸੁਵਿਧਾਵਾਂ ਅਧੀਨ ਜ਼ਰੂਰੀ ਦਵਾਈਆਂ ਅਤੇ ਜਾਂਚ ਆਦਿ ਮੁਫਤ ਪ੍ਰਦਾਨ ਕੀਤੀਆਂ ਜਾਣ ।


    

    
    (Release ID: 1491306) Visitor Counter : 2