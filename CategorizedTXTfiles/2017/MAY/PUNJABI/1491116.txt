      ਸੱਭਿਆਚਾਰ ਮੰਤਰਾਲਾ

      ਰਾਸ਼ਟਰੀ ਅਜਾਇਬਘਰ ਵਿੱਚ ਸਵੱਛ ਭਾਰਤ ਐਪ ਦੀ ਸ਼ੁਰੂਆਤ
      Posted On: 26 MAY 2017 2:36PM by PIB Chandigarh


    Swachh Bharat App Launched in National Museum


    ਰਾਸ਼ਟਰੀ ਅਜਾਇਬਘਰ ਵਿੱਚ ਸਵੱਛ ਭਾਰਤ ਐਪ ਦੀ ਸ਼ੁਰੂਆਤ


    ਸਭਿਆਚਾਰ ਅਤੇ ਸੈਰ ਸਪਾਟਾ ਮੰਤਰੀ ( ਸੁਤੰਤਰ ਕਾਰਜ ਭਾਰ ) ਡਾ : ਮਹੇਸ਼ ਸ਼ਰਮਾ ਨੇ ਕੱਲ੍ਹ ਸਭਿਆਚਾਰ ਮੰਤਰਾਲੇ ਅਧੀਨ ਰਾਸ਼ਟਰੀ ਅਜਾਇਬਘਰ ਵਿੱਚ ਸਵੱਛ ਭਾਰਤ ਐਪ ਦੀ ਸ਼ੁਰੂਆਤ ਕੀਤੀ । ਇਸ ਸਵੱਛ ਭਾਰਤ ਐਪ ਦਾ ਮੁੱਖ ਫੋਕਸ ਸਵੱਛ ਭਾਰਤ ਲਹਿਰ (Clean India Movement) ਦਾ ਹਿੱਸਾ ਬਣਾਉਣ ਲਈ ਲੋਕਾਂ ਨੂੰ ਮੂਲ ਰੂਪ ਵਿੱਚ ਜ਼ੋਰ ਸ਼ੋਰ ਨਾਲ ਇਸ ਵਿੱਚ ਸ਼ਾਮਲ ਕਰਨਾ ਹੈ ।


    ਇਸ ਵਕਤ ਇਹ ਐਪ ਐਂਡਰਾਇਡ ਮੋਬਾਈਲ ਫੋਨ ਲਈ ਉਪਲਬਧ ਹੈ ਜੋ ਕਿ ਗੂਗਲ ਪਲੇ ਸਟੋਰ ਤੋਂ ਡਾਊਨਲੋਡ ਕੀਤਾ ਜਾ ਸਕਦਾ ਹੈ । ਇਸ ਐਪ ਵਿੱਚ ਸਾਕਾਰ ਵੈੱਬ ਦੀ ਧਾਰਨਾ ਨੂੰ ਲਾਗੂ ਕੀਤਾ ਗਿਆ ਹੈ । ਜਦੋਂ ਤੁਸੀਂ ਸਮਾਰਕ ਜਾਂ ਅਜਾਇਬਘਰ ਦੇ ਅੰਦਰ ਹੋਵੋਗੇ ਇਹ ਤੁਹਾਨੂੰ ਸਵੱਛ ਭਾਰਤ ਅਭਿਆਨ ਦਾ ਸੰਦੇਸ਼ ਦੇਵੇਗਾ ਅਤੇ ਆਪ ਦੇ ਆਸ ਪਾਸ ਪਏ ਕੂੜੇ ਦੀ ਰਿਪੋਰਟ ਕਰਨ ਲਈ ਕਹੇਗਾ । ਤੁਸੀਂ ਬੱਸ ਏਨਾ ਕਰਨਾ ਹੈ ਕਿ ਆਪਣੇ ਮੋਬਾਈਲ ਯੰਤਰ ਦੇ ਬਲੂ - ਟੁੱਥ ਨੂੰ ਚਾਲੂ ਕਰਨਾ ਹੈ । ਏਥੋਂ ਤੱਕ ਕਿ ਜੇਕਰ ਤੁਸੀਂ ਆਪਣੇ ਮੋਬਾਈਲ ਤੇ ਐਪ ਨਹੀਂ ਵੀ ਚਲਾਇਆ ਤਾਂ ਵੀ ਗੂਗਲ ਤੁਹਾਨੂੰ ਸਵੱਛ ਭਾਰਤ ਅਭਿਆਨ ਬਾਰੇ ਸੰਦੇਸ਼ ਦੇਵੇਗਾ ਜੋ ਕਿ ਤੁਹਾਨੂੰ ਐਪ ਸਥਾਪਤ ਕਰਨ ਲਈ ਲਿੰਕ ਪੇਸ਼ ਕਰੇਗਾ । ਜਿਉਂ ਹੀ ਐਪ ਸ਼ੁਰੂ ਕਰੋਗੇ ਇਹ ਤੁਹਾਨੂੰ ਆਸ ਪਾਸ ਦੇ ਕੂੜੇ ਦੀ ਫੋਟੋ ਲੈ ਕੇ , ਉਸ ਨਾਲ ਆਪਣੀ ਟਿੱਪਣੀ ਦਰਜ ਕਰਨ ਲਈ ਕਹੇਗਾ । ਦੂਜੇ ਪਾਸੇ ਇਸ ਦੀ ਰਿਪੋਰਟ ਸਬੰਧਤ ਅਧਿਕਾਰੀ ਤੱਕ ਪਹੁੰਚ ਜਾਏਗੀ । ਇਸ ਐਪ ਦਾ ਨਿਰੀਖਣ ਸਭਿਆਚਾਰ ਮੰਤਰਾਲੇ ਵੱਲੋਂ ਕੀਤਾ ਜਾਵੇਗਾ ਅਤੇ ਇਹ ਨਾਗਰਿਕਾਂ ਵਿੱਚ ਸਫਾਈ ਦੀ ਮਹੱਤਤਾ ਬਾਰੇ ਸਿਖਿਆ ਦੇਣ ਲਈ ਮਹੱਤਵਪੂਰਨ ਰੋਲ ਅਦਾ ਕਰੇਗਾ ।


    ---------------------------------


    

    
    (Release ID: 1491116) Visitor Counter : 2