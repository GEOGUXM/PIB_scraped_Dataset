      మంత్రిమండలి

      అంతర్జాతీయ ఉగ్రవాదం మరియు దేశాంతర వ్యవస్థీకృత నేరాల పై పోరాడడంలో సహకారం కోసం భారతదేశం, ఆస్ట్రేలియాల మధ్య ఎమ్ఒయు కు ఆమోదం తెలిపిన మంత్రివర్గం
      Posted On: 17 MAY 2017 7:44PM by PIB Hyderabad


    అంతర్జాతీయ ఉగ్రవాదం మరియు దేశాంతర వ్యవస్థీకృత నేరాల పై పోరాడడంలో భారతదేశం, ఆస్ట్రేలియాలు ఒకదానితో మరొకటి సహకరించుకోవడానికి ఉద్దేశించిన ఒక అవగాహన పూర్వక ఒప్పందానికి (ఎమ్ఒయు) ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఎక్స్-పోస్ట్ ఫ్యాక్టో ఆమోదం తెలిపింది.


    సమాచారాన్ని, ప్రావీణ్యాన్ని, అనుభవాన్ని, సామర్థ్యాన్ని పరస్సరం మార్పిడి చేసుకోవడం ద్వారా శాంతి సుస్థిరత్వాలను పరిరక్షిస్తూ, భారతదేశం, ఆస్ట్రేలియాల మధ్య సంబంధాలను బలోపేతం చేయడంలో ప్రతిపాదిత ఎమ్ఒయు తోడ్పడనుంది.


    గుర్తించిన రంగాలలో పరస్పర సమన్వయ, సహకారాలు అవసరమయ్యే అన్ని అంశాలను పరిష్కరించేందుకు ఈ ఎమ్ఒయు ఒక ధీటైన ఫ్రేమ్ వర్క్ ను సమకూర్చగలదు.


    ఉభయ దేశాల మధ్య పటిష్టమైన సహకారం, సంస్థాగత ఆదాన ప్రదానాలకు కూడా వీలుకల్పించ గలుగుతుంది. ఈ ఎమ్ఒయు ఒకసారి అమలులోకి వచ్చిందంటే గనుక అంతర్జాతీయ ఉగ్రవాదం మరియు దేశాల మధ్య వ్యస్థీకృత స్థాయిలో సాగే నేరాలపైన పోరాడడంలోను, వాటిని అరికట్టడంలోను సహకారి కాగలదు.

    
    
    (Release ID: 1490098) Visitor Counter : 8
    
    
      Read this release in: English