      సమాచార, ప్రసార మంత్రిత్వ శాఖ

      నూతన ఆలోచనలతో ముందుకు సాగాలి: కేంద్ర పట్టణాభి వృద్ధి శాఖ మంత్రి శ్రీ ఎం. వెంకయ్య నాయుడు - యుఎన్ హేబిటేట్ పాలక మండలి అధ్యక్ష పదవికి ఎన్నికైన కేంద్ర మంత్రికి శ్రేయోభిలాషుల అభినందన సభ
      Posted On: 13 MAY 2017 4:55PM by PIB Hyderabad


    మారుతున్న పరిస్థితులకు అనుగుణంగా సరి క్రొత్త అంచనాలతో ముందుకు సాగాల్సిన అవసరం ఎంతయినా ఉందని కేంద్ర పట్టణాభివృద్ధి , సమాచార , ప్రసార శాఖా మంత్రి శ్రీ ఎం . వెంకయ్య నాయుడు అన్నారు . ఐక్యరాజ్య సమితి ( యుఎన్ఒ ) కు చెందిన విభాగమైన ‘ యుఎన్ - హేబిటేట్ ’ 29 వ పాలక మండలికి అధ్యక్షుడిగా ఎన్నికైనందుకు తనకు ఎంతో సంతోషంగా ఉందని , రాబోవు 20 సంవత్సరాలకు సరిపడా సౌకర్యాలు కల్పించడానికి ఇప్పటి నుండే ప్రణాళికలు చేపట్టాల్సిన అవసరం ఉందన్నారు . ప్రపంచ వ్యాప్తంగా పట్టణాలలో నివసించే వారి సంఖ్య పెరుగుతోందని ఆయన ఈ సందర్భంగా తెలిపారు . 1976 లో కేవలం 37 శాతం మంది మాత్రమే పట్టణాల్లో నివసించే వారని , 1996 లో 45 శాతం మంది , 2016 నాటికి 54.5 శాతం మంది, అంటే సగానికి పైగా ప్రజలు పట్టణాల్లో నివసిస్తున్నారని ఆయన తెలిపారు . 2020 నాటికి 60 శాతం ప్రజలు పట్టణాల్లో నివసిస్తారన్నారు .


    యుఎన్ హేబిటేట్ కు అధ్యక్షునిగా ఎన్నికైన సందర్భంగా , శ్రీ వెంకయ్య నాయుడు శ్రేయోభిలాషులు కేంద్ర మంత్రికి హైదరాబాద్ లో ఈ రోజు అభినందన సభను ఏర్పాటు చేశారు . ఆ సభకు హాజరైన కేంద్ర మంత్రి శ్రీ వెంకయ్య నాయుడు మాట్లాడుతూ , తనను అభినందించడం కోసం ఈ రోజు ఇక్కడకు తరలివచ్చిన మిత్రులు , శ్రేయోభిలాషులు , ప్రసార మాధ్యమాల లోని నా స్నేహితులు , ఇంకా ఇతర సభాసదులందరి అభిమానం తనను నిజంగా కదిలించిందని పేర్కొన్నారు . యుఎన్ హేబిటేట్ అధ్యక్ష స్థానం వరించిన శ్రీ వెంకయ్యనాయుడు, రానున్న రెండు సంవత్సరాల కాలానికి సంబంధించి యుఎన్ - హేబిటేట్ పాలకమండలి జరిపే చర్చోపచర్చలకు అధ్యక్షత వహిస్తారు . 58 సభ్యత్వ దేశాలతో కూడిన యున్ – హేబిటేట్ పాలక మండలి ప్రతి 2 సంవత్సరాలకు ఒకసారి సమావేశమవుతుంది . ఐక్య రాజ్య సమితి యొక్క ఆర్థిక మరియు సామాజిక మండలి ( ఇసిఒఎస్ ఒసి ) నాలుగు సంవత్సరాల కాలానికి గాను సభ్యత్వ దేశాలను ఎన్నుకొంటుంది . ఇసిఒఎస్ ఒసి ని 193 సార్వభౌమ దేశాలతో కూడిన ఐక్య రాజ్య సమితి సాధారణ సభ ఎన్నుకొంటుంది . ఆసియా పసిఫిక్ ప్రాంతంలోని సభ్యత్వ దేశాలు భారతదేశం పేరును నామినేట్ చేయగా , ఇతర దేశాలకు చెందిన గ్రూపులు దీనికి ఆమోదముద్ర వేశాయి . యుఎన్ - హేబిటేట్ పాలక మండలి హ్యూమన్ సెటిల్ మెంట్ల తాలూకు సమగ్ర అభివృద్ధికి ప్రోత్సాహాన్ని అందజేస్తూ వస్తోంది .


    1978 లో యున్ - హేబిటేట్ స్థాపన జరిగిన తరువాత భారతదేశం 1988 లోను , 2007 లోను రెండు పర్యాయాలు ఈ ముఖ్యమైనటువంటి సంస్థకు నాయకత్వం వహించేందుకు ఎన్నికైంది . మళ్ళీ ఇప్పుడు 3 వ సారి భారతదేశానికి ఈ గౌరవం దక్కింది . కెన్యా లోని నైరోబిలో ఉన్న ఐక్య రాజ్య సమితి కార్యాలయం లో యుఎన్ హేబిటేట్ తన ప్రధాన కేంద్రాన్ని నిర్వహిస్తోంది . అందరికీ ఆశ్రయం కల్పించడం , పట్టణాలు ప్రధానంగా రూపుదిద్దుకొంటున్న ప్రపంచంలో జనావాసాల సుస్థిర అభివృద్ధికి తోడ్పడడం అనేవి హేబిటేట్ కు నిర్దేశించినటువంటి జంట లక్ష్యాలుగా ఉన్నాయి . యుఎన్ హేబిటేట్ పాలక మండలి అనేది అంతర్ ప్రభుత్వ విధాన రూపకల్పన మరియు నిర్ణయాలు చేసేటటువంటి విభాగంగా పేరు పొందింది . ప్రతి రెండు సంవత్సరాలకు ఒక సారి ఈ పాలక మండలి యుఎన్ హేబిటేట్ పనితీరును , భాగస్వామ్య దేశాలతో యుఎన్ హేబిటేట్ సంబంధాలను సమీక్షిస్తుంది . ప్రస్తుతం ఆసియా పసిఫిక్ మినిస్టీరియల్ కాన్ఫరెన్స్ ఆన్ హౌసింగ్ అండ్ అర్బన్ డెవలప్ మెంట్ ( ఎపిఎమ్ సిహెచ్ యుడి ) అధ్యక్ష స్థానాన్ని భారతదేశం అలంకరించిందని , ఆ బ్యూరో కు తానే చైర్మన్ గా ఉన్నానని మీకు తెలియజేయడానికి సంతోషిస్తున్నాను అని శ్రీ వెంకయ్య నాయుడు అన్నారు . ఆసియా పసిఫిక్ ప్రాంతంలో హ్యూమన్ సెటిల్ మెంట్ డెవలప్ మెంట్ కు , ప్రమోటింగ్ సస్టెయినబుల్ డెవలప్ మెంట్ ఆఫ్ హ్యూమన్ సెటిల్ మెంట్స్ కు సంబంధించిన ఫెసిలిటేటర్ గాను , ప్రపంచ విజ్ఞ‌ాన కేంద్రంగాను వ్యవహరించడం ఎపిఎమ్ సిహెచ్ యుడి యొక్క విజన్ గా ఉన్నట్లు కేంద్ర మంత్రి వివరించారు . ఎపిఎమ్ సిహెచ్ యుడి 6 వ బ్యూరో లో 9 మంది సభ్యులు ఉండగా , దీనికి శ్రీ వెంకయ్య నాయుడు అధ్యక్షత వహిస్తున్నారు . పట్టణాల్లో ఉపాధి , ఉద్యోగాల కోసం వలసలు వస్తున్నారని ఆయన తెలిపారు . 54 శాతం పైగా ఉన్న పట్టణ జనాభా కేవలం రెండు శాతం భూభాగంలో మాత్రమే నివాసిస్తున్నారని మంత్రి తెలిపారు . పట్టణాల్లో జనాభా పెరగడం తో పర్యావరణం , వ్యర్ధ పదార్ధాలు పెరిగిపోవడం , విద్యుత్ వినియోగం విపరీతంగా పెరగడం లాంటి సమస్యలు ఉత్పన్నమవుతున్నాయని మంత్రి ఈ సందర్భంగా తెలిపారు . ప్రజా రవాణాను మెరుగు పరచడం , సౌరశక్తి ఆధారితమైన విద్యుత్తు ను వినియోగించడం , వ్యర్ధ పదార్ధాలను విద్యుత్తుగా మార్చడం , సరైన ప్రణాళికలతో పట్టణాలను విస్తరించడం లాంటి కార్యక్రమాలు చేపట్టాలని ఆయన అన్నారు . ఈ సందర్భంగా పలువురు ప్రముఖులు శ్రీ ఎం . వెంకయ్య నాయుడు ను సన్మానించారు . ఈ కార్యక్రమంలో ప్రముఖ సినీ దర్శకులు శ్రీ కె . రాఘవేంద్ర రావు , గ్లోబల్ ఆసుపత్రి చైర్మన్ డాక్టర్ కే . రవీంద్రనాధ్ , మాజీ మంత్రి శ్రీ పల్లె రఘునాథ రెడ్డి , భారతీయ జనతా పార్టీ తెలంగాణా అధ్యక్షులు డాక్టర్ కె . లక్ష్మణ్ , శాసన సభ్యులు శ్రీ చింతల రామచంద్రా రెడ్దితో పాటు పలువురు సినీ ప్రముఖులు , పారిశ్రామిక వేత్తలు పాల్గొన్నారు


    ***

    
    
    (Release ID: 1489785) Visitor Counter : 52