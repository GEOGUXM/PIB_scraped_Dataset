      PIB Headquarters

      ఎస్సీ/ఎస్టీ ఉద్యోగార్థులకు 11 నెలల ఉచిత ప్రత్యేక కోచింగ్ పథకం
      Posted On: 12 MAY 2017 6:44PM by PIB Hyderabad


    ఇంటర్మీడియట్ మరియు అంతకు మించిన విద్యార్హతలు కలిగివున్న ఎస్సీ/ఎస్టీ ఉద్యోగార్థులకు ప్రముఖ కోచింగ్ కేంద్రాల ద్వారా 11 నెలల పాటు ఉచిత ప్రత్యేక కోచింగ్ పథకాన్ని 2017 జులై 1 నుంచి ప్రారంభించనున్నట్లు కార్మిక , ఉపాధి కల్పన మంత్రిత్వ శాఖలో భాగంగా పని చేస్తున్న నేషనల్ కెరియర్ సర్వీస్ సెంటర్ ఫర్ ఎస్సీ/ఎస్టీ స్ తరపున సబ్ రీజినల్ ఎంప్లాయ్ మెంట్ ఆఫీసర్ శ్రీ ఎం. విజయ మోహన రావు తెలిపారు. ఈ పథకాన్ని 60 మంది ఎస్సీ/ఎస్టీ ట్రైనీలకు ఉద్దేశించినట్లు పేర్కొన్నారు. స్టాఫ్ సెలక్షన్ కమిషన్/రైల్వే రిక్రూట్ మెంట్ బోర్డు/ఎల్ఐసి వంటి సంస్థలు క్లరికల్ కేడర్ పోస్టులకు సంబంధించి నిర్వహించే పోటీ పరీక్షలకు హాజరయ్యేందుకు ఈ పథకంలో భాగంగా జనరల్ ఇంగ్లీష్ , జనరల్ అవేర్ నెస్ , న్యూమరికల్ ఎబిలిటీ , రీజనింగ్ , టైపింగ్ , షార్ట్ హ్యాండ్ మరియు కంప్యూటర్స్ సబ్జెక్టులలో శిక్షణ ఇస్తారు. ఒక్కొక్క ట్రైనీకి నెలకు రూ. 800 కోచింగ్ ఛార్జీ ఉంటుంది. ఈ ఛార్జీని కోచింగ్ కేంద్రానికి చెల్లించడం జరుగుతుందని శ్రీ ఎం. విజయ మోహన రావు వివరించారు. ఆసక్తి గల కోచింగ్ సెంటర్ నిర్వాహకులు ఈ అవకాశాన్ని వినియోగించుకోవాలని ఆయన విజ్ఞప్తి చేశారు. సంబంధిత కోచింగ్ సెంటర్ నిర్వాహకులు విద్యానగర్ లోని ఎ.టి.ఐ. క్యాంపస్ లో సంప్రదించాలన్నారు.


      ***

    
    
    (Release ID: 1489756) Visitor Counter : 9