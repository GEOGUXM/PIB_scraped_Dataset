      PIB Headquarters

      2016-17 ఆర్థిక సంవత్సరంలో రూ. 5282.36 కోట్ల విలువైన పి.ఎఫ్. చందాలు అందుకున్నాం: శ్రీ బి. చంద్రశేఖర్, ప్రాంతీయ పిఎఫ్ కమిషనర్, ఇపిఎఫ్ఒ తెలంగాణ రాష్ట్ర జోనల్ కార్యాలయం
      - 98 శాతం క్లెయిమ్ లను 20 రోజుల్లో పరిష్కరించాం
      - రూ. 42.82 కోట్ల విలువైన పింఛన్ సొమ్మును 2017 ఏప్రిల్ లో చెల్లించాం

      Posted On: 26 MAY 2017 6:56PM by PIB Hyderabad

    ఉద్యోగుల భవిష్య నిధి సంస్థ (ఇపిఎఫ్ఒ) తెలంగాణ జోనల్ కార్యాలయం 2016-17 ఆర్థిక సంవత్సరంలో రూ. 5282.36 కోట్ల విలువైన పి.ఎఫ్. చందాలను అందుకుందని తెలంగాణ రాష్ట్ర ఇపిఎఫ్ఒ ప్రాంతీయ భవిష్య నిధి కమిషనర్ శ్రీ బి. చంద్రశేఖర్ తెలిపారు. ఆయన ఈ రోజు హైదరాబాద్ లో ప్రసార మాధ్యమాల ప్రతినిధులతో మాట్లాడారు. మొత్తం 3 పథకాల్లోను చేసిన చెల్లింపులు రూ. 3355.34 కోట్లుగా ఉన్నాయన్నారు. నెలకు సగటున 85 వేల క్లెయిమ్ లు వచ్చాయని , వాటిలో 98 శాతం క్లెయిమ్ లను 20 రోజుల లోగా పరిష్కరించామని వివరించారు. ఇతర వివరాలను గురించి వెల్లడిస్తూ , తమ కార్యాలయం పరిధిలో 3,11,923 మంది పింఛన్ దారులు ఉన్నారని తెలిపారు. 2017 ఏప్రిల్ లో రూ. 42.82 కోట్ల పెన్షన్ సొమ్మును చెల్లించామని చెప్పారు. నెలకు 2100 ఫిర్యాదులు తమ దృష్టికి వచ్చాయని , వాటిలో 88 శాతం ఫిర్యాదులను వారం రోజుల లోపల పరిష్కరించామని వెల్లడించారు. పింఛన్ దారులలో 57 శాతం మంది ఆన్ లైన్ లో లైఫ్ సర్టిఫికెట్లు (జీవన్ ప్రమాణ్ పత్రాలు ) దాఖలు చేశారన్నారు. 2017 జనవరి 1 వ తేదీ నుంచి కొనసాగుతున్న ఎంప్లాయీస్ ఎన్ రోల్ మెంట్ క్యాంపెయిన్ లో భాగంగా 406049 మంది కొత్త ఉద్యోగులను చేర్చుకున్నట్లు చెప్పారు. తెలంగాణ జోన్ పరిధిలో 37,919 సంస్థలు ఉన్నాయని , పిఎఫ్ చందాదారుల సంఖ్య 84.97 లక్షలుగా ఉన్నదని శ్రీ బి. చంద్రశేఖర్ తెలిపారు.


    ***

    
    
    (Release ID: 1490968) Visitor Counter : 5
    
    
      Read this release in: English