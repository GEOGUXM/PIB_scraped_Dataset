      PIB Headquarters

      ఎస్సీ/ఎస్టీ ఉద్యోగార్థులకు ఉచిత శిక్షణ కోర్సులు
      Posted On: 12 MAY 2017 6:42PM by PIB Hyderabad


    ఇంటర్మీడియట్ , అంతకు మించిన విద్యార్హతలు కలిగివున్న ఎస్సీ/ఎస్టీ ఉద్యోగార్థులకు ప్రముఖ కోచింగ్ కేంద్రాల ద్వారా దిగువన పేర్కొన్న ఉచిత కోర్సులలో శిక్షణను త్వరలో ప్రారంభించనున్నట్లు కార్మిక , ఉపాధి కల్పన మంత్రిత్వ శాఖలో భాగంగా పని చేస్తున్న నేషనల్ కెరియర్ సర్వీస్ సెంటర్ ఫర్ ఎస్సీ/ఎస్టీ స్ తరఫున సబ్ రీజినల్ ఎంప్లాయ్ మెంట్ ఆఫీసర్ శ్రీ ఎం. విజయ మోహన రావు తెలిపారు. ఈ శిక్షణ కోర్సులలో.. 1. క్లరికల్ కేడర్ పోస్టుల కోసం 60 మంది ట్రైనీలకు 11 నెలల పాటు శిక్షణ , 2. ఎన్ఐఇ ఎల్ఐటి సర్టిఫికెట్ ఇచ్చేందుకు గాను 100 మంది ట్రైనీలకు ఒక సంవత్సరం పాటు కంప్యూటర్ ‘ ఒ ’ లెవల్ కోర్సులో శిక్షణ , 3. ఎన్ఐఇఎల్ఐటి సర్టిఫికెట్ ఇచ్చేందుకుగాను , 50 మంది ట్రైనీలకు ఒక సంవత్సరం పాటు కంప్యూటర్ హార్డ్ వేర్ మెయిన్ టెనెన్స్ కోర్సు.. ఉంటాయి. వీటిలో ఒకటవ కోర్సు మరియు రెండవ కోర్సులు 2017 జులై 1 నుంచి మరియు 3వ కోర్సు ఆగస్టు 1 నుంచి ప్రారంభమవుతుంది. స్టాఫ్ సెలక్షన్ కమిషన్/రైల్వే రిక్రూట్ మెంట్ బోర్డు/ఐబిపిఎస్/ఎల్ఐసి వంటి సంస్థలు క్లరికల్ కేడర్ పోస్టులకు నిర్వహించే వివిధ పోటీ పరీక్షలకుగాను ట్రైనీలకు శిక్షణ ఇవ్వనున్నారు. ప్రతి ఒక్క శిక్షణార్థికి నెలకు రూ. 500ల స్టయిపండ్ ను చెల్లిస్తారు. అంతేకాకుండా ప్రతి ఒక్క శిక్షణార్థికి రూ. 1000 విలువైన పాఠ్య పుస్తకాలను ఉచితంగా ఇస్తారు. లాడ్జింగ్ మరియు బోర్డింగ్ సదుపాయాలు లభ్యం కావు. అభ్యర్థుల/తల్లిదండ్రుల వార్షిక ఆదాయం రూ. 3 లక్షలకు మించకూడదు అని శ్రీ ఎం. విజయ మోహన రావు ఒక ప్రకటనలో వివరించారు. అభ్యర్థులు విద్యానగర్ లోని ఎ.టి.ఐ. క్యాంపస్ లో సంప్రదించాలని ఆయన తెలిపారు.


    ***

    
    
    (Release ID: 1489755) Visitor Counter : 6