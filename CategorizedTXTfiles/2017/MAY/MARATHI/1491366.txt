      सामाजिक न्याय आणि सबलीकरण मंत्रालय

      मागासवर्गीयांसाठी नवीन राष्ट्रीय आयोगाची स्थापना होणार
      Posted On: 30 MAY 2017 6:37PM by PIB Mumbai


      नवी दिल्ली 30 मे 201 7


      अनुसूचित जाती आणि जमाती राष्ट्रीय आयोगाच्या धर्तीवर मागासवर्गीयांसाठी नवीन राष्ट्रीय आयोग स्थापन करणार असल्याची घोषणा केंद्रीय सामाजिक न्याय मंत्री थावरचंद गेहलोत यांनी केली. सामाजिक न्याय विभागाच्या 3 वर्षांच्या कार्याचा आढावा घेण्यासाठी आयोजित पत्रकार परिषदेत ते आज नवी दिल्लीत बोलत होते. या आयोगाकडे सामाजिक आणि शैक्षणिकदृष्टया मागासवर्गीयांच्या तक्रारी नोंदवता येतील.


      अनुसूचित जातींमध्ये उद्योजकता वाढीला लागावी आणि त्यांना सवलतीच्या दरात वित्त सहाय्य उपलब्ध व्हावे, अनुसूचित जातींसाठी असणाऱ्या व्हेंचर कॅपिटल फंडचे उद्दिष्ट असल्याचे गेहलोत यांनी सांगितले. मंत्रालयाच्या कौशल्य विकास कार्यक्रमाअंतर्गत 2.5 लाख लाभार्थींना प्रशिक्षण देण्यात आल्याचं ते म्हणाले. तसेच 3.45 कोटी विद्यार्थ्यांना थेट लाभ हस्तांतरण योजनेद्वारे शिष्यवृत्तीची रक्कम देण्यात आल्याचे त्यांनी सांगितले.


      डॉ. बाबासाहेब आंबेडकरांशी निगडीत जन्मभूमी महू, शिक्षा भूमी लंडन, दिक्षा भूमी नागपूर, चैत्य भूमी मुंबई आणि परिवर्तन भूमी नवी दिल्ली ही पंचतीर्थ असून जाहीर करण्यात आली आहेत, असे गेहलोत म्हणाले.


      केंद्रीय सामाजिक न्याय राज्यमंत्री रामदास आठवले, पत्र सूचना कार्यालयाचे प्रमुख महासंचालक ए. पी. फ्रँक नऱ्होना आदी यावेळी उपस्थित होते.


      B.Gokhale /J.Patankar/P.Kor


    

    
    (Release ID: 1491366) Visitor Counter : 2