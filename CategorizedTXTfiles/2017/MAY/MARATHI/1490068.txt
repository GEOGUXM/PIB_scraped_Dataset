      ग्रामीण विकास मंत्रालय

      ‘मनरेगा’चे 89 टक्के वेतनाचे वितरण 15 दिवसात
      Posted On: 17 MAY 2017 6:12PM by PIB Mumbai


      नवी दिल्ली 17 मे 201 7


      ‘मनरेगा’ अंतर्गत कार्य करणाऱ्या रोजगारांना त्यांचे वेतन 15 दिवसांच्या आत देण्याचा प्रयत्न केला जात आहे. ग्रामीण विकास मंत्रालय राज्यांच्या भागीदारीने मनरेगा रोजगार योजना राबवत आहे. या योजनेत काम करणाऱ्या श्रमिकांना वेळेवर वेतन मिळणे हा गंभीर विषय असून त्यासाठी विशेष प्रयत्न केंद्र सरकार करत आहे. चालू आर्थिक वर्षात 89.08 टक्के वेतन कामगारांना काम केल्यानंतर 15 दिवसांच्या आत देण्यात आले. पाँडेचेरीसह 22 राज्यांतील कामगारांना ‘नॅशनल इलेक्ट्रॉनिक फंड मॅनेजमेंट सिस्टीम’मध्ये थेट वेतन देण्यात आले. मनरेगामधील श्रमिकांचे आधार संलग्न बँक खाते असावे म्हणजे त्यांना शक्य तितक्या लवकर वेतन त्यांच्या खात्यात जमा करता येणार आहे. यासाठी ग्रामीण विकास मंत्रालय सातत्याने प्रयत्नशील आहे.


      मनरेगाचे 85 टक्के कामगारांकडे आधारकार्ड आहे आणि जवळपास 4.85 कोटी श्रमिकांना याआधीपासून आधार संलग्न बँक खात्याद्वारे वेतन दिले जात आहे.


      मनरेगाअंतर्गत, 2015 ते 2017 या कालावधीत 80 लाख हेक्टर क्षेत्र ओलिताखाली येऊ शकेल अशा पध्दतीने जलसिंचनाची कामे करण्यात आली आहेत. जलसंवर्धनाच्या कामांची वाढती गरज आणि रोजगारासाठी असलेली मागणी लक्षात घेऊन मनरेगाच्या माध्यमातून रोजगार उपलब्ध करून देण्यात येत आहे.


      B.Gokhale /S.Bedekar/P.Kor


    

    
    (Release ID: 1490068) Visitor Counter : 4