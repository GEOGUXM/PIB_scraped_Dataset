      श्रम आणि रोजगार मंत्रालय

      आंतरराष्ट्रीय कामगार दिनी बंडारु दत्तात्रेय यांनी “ वन आयपी-टू डिस्पेनसरीज” आणि “आधार बेस्ड ऑनलाईन क्लेम सबमीशन” या दोन योजना सुरु केल्या
      कामगारांच्या रोजगार, वेतन आणि सामाजिक सुरक्षेसाठी सरकार कटिबद्ध : बंडारु दत्तात्रेय

      Posted On: 01 MAY 2017 5:27PM by PIB Mumbai

    नवी दिल्ली 1 मे 201 7


    आंतरराष्ट्रीय कामगार दिनानिमित्त, श्रम आणि रोजगार राज्यमंत्री ( स्वतंत्र प्रभार) बंडारु दत्तात्रेय यांनी “ वन आयपी-टू डिस्पेनसरीज ” आणि “ आधार बेस्ड ऑनलाईन क्लेम सबमीशन ” या दोन योजनांचा शुभारंभ केला.


    वन आयपी-टू डिस्पेनसरीज योजनेअंतर्गत, ईएसआयसीने विमा काढलेल्या व्यक्तीला नियोक्त्यांच्या माध्यमातून स्वत:साठी एक आणि कुटुंबासाठी एक असे दोन दवाखाने निवडण्याचा पर्याय दिला आहे. या योजनेचा लाभ स्थलांतरित कामगारांना होईल.


    आधार बेस्ड ऑनलाईन क्लेम सबमिशन योजनेअंतर्गत, ज्या ईपीएफ सदस्यांनी त्यांचा यूएएन कार्यान्वित केला आहे आणि ईपीएफओशी आधार क्रमांक संलग्न केला आहे, त्यांना भविष्यनिर्वाह निधीचा अंतिम हिशेब ( फॉर्म 19), निवृत्तीवेतन काढण्याची सुविधा ( फॉर्म 10-सी) आणि भविष्यनिर्वाह निधीतून अंशत: रक्कम काढणे (फॉर्म 31) यासाठी अर्ज करता येईल. सदस्यांना ही संपूर्ण प्रक्रिया ऑनलाईन पूर्ण करता येईल. त्यांना त्यांच्या नियोक्त्यांशी संवाद साधण्याची गरज भासणार नाही.


    या दोन योजनांचा शुभारंभ करताना बंडारु दत्तात्रेय म्हणाले की, सरकारने श्रमाचे महत्त्व आणि कामगारांचे योगदान ओळखले असून त्यांच्या कल्याणासाठी समर्पित आहे. त्यांच्या रोजगार, वेतन आणि सामाजिक सुरक्षेसाठी कटिबद्ध आहे. असंघटित क्षेत्रातील कामगारांना सामाजिक सुरक्षा पुरवण्याचा सरकारचा प्रयत्न असल्याचे ते म्हणाले.


    B.Gokhale /S.Kane/P.Malandkar


    

    
    (Release ID: 1488927) Visitor Counter : 6