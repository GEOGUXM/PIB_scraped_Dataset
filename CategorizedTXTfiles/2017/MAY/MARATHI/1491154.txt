      मनुष्यबळ विकास मंत्रालय

      विद्यापीठ अनुदान आयोगाच्या रॅगींग विरोधी नव्या ॲपचा प्रकाश जावडेकर यांच्या हस्ते प्रारंभ
      Posted On: 29 MAY 2017 5:01PM by PIB Mumbai


      नवी दिल्ली 29 मे 201 7


      केंद्रीय मनुष्यबळ विकास मंत्री प्रकाश जावडेकर यांच्या हस्ते आज विद्यापीठ अनुदान आयोग अर्थात यूजीसीच्या रॅगींग विरोधी ॲपचा शुभारंभ आज झाला. या मोाबईल ॲपमुळे विद्यार्थ्यांना रॅगींग विरोधी तक्रारी दाखल करायला मदत होईल, असे जावडेकर यांनी यावेळी सांगितले.


      विद्यापीठांमधून रॅगींगचे संपूर्ण उच्चाटन होणे गरजेचे आहे, असे जावडेकर म्हणाले. हे ॲप ॲन्‍ड्रॉईड प्रणालीवर चालणार असून विद्यार्थ्यांनी लॉग इन करून तात्काळ तक्रार नोंदवायची असून याबाबतची माहिती सर्व संबंधितांना तात्काळ कळविली जाईल आणि त्या विरुद्ध ताबडतोब कार्यवाही केली जाईल, असे त्यांनी सांगितले.


      रॅगींगमध्ये सहभागी झालेल्यांविरुद्ध कठोर कारवाई केली जाईल आणि संबंधित शैक्षणिक संस्थेत त्यांना शिक्षण घेता येणार नाही असेही जावडेकर यांनी स्पष्ट केले.


      B.Gokhale /J.Patankar/P.Kor


    

    
    (Release ID: 1491154) Visitor Counter : 13