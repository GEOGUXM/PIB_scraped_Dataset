      राष्ट्रपती कार्यालय

      मँचेस्टर दहशतवादी हल्ल्यात झालेल्या जिवीतहानीबद्दल राष्ट्रपतींनी व्यक्त केले दु:ख
      Posted On: 24 MAY 2017 3:51PM by PIB Mumbai


    नवी दिल्ली , 24 मे 201 7


    राष्ट्रपती प्रणव मुखर्जी यांनी ब्रिटनच्या महाराणी एलिझाबेथ द्वितीय यांना पत्र लिहून मँचेस्टर दहशतवादी हल्ल्यात झालेल्या जिवितहानीबद्दल दु:ख व्यक्त केले आहे.


    “ मँचेस्टर मधल्या दहशतवादी हल्ल्यामुळे मोठा धक्का बसला आहे. भारत या अघोरी हल्ल्याची अतिशय कडक शब्दात निंदा करत आहे. या कठीण प्रसंगी आम्ही ब्रिटनचे सरकार आणि लोकांसोबत एकजुटीने उभे आहोत ” , असे राष्ट्रपतींनी आपल्या संदेशात म्हटले आहे.


    “ हा केवळ ब्रिटन आणि तिथल्या लोकांविरुद्धचा हल्ला नसून, हा मानवतेविरुद्धचा आणि आपण ज्या मूल्यांसाठी जगतो, त्यांच्या विरुद्धचा हल्ला आहे. वारंवार होणारे हे दहशतवादी हल्ले, दहशतवादाविरुद्धचा जागतिक लढा अधिक तीव्र करण्याची गरज अधोरेखित करत आहेत. या दुष्ट शक्तीचा पराभव करण्यासाठी ब्रिटन आणि आंतरराष्ट्रीय समुदायासोबत काम करण्यासाठी भारत पूर्णत: कटीबद्ध आहे.


    ज्यांना आपण गमावले आहे, त्यांच्या प्रती दु:ख व्यक्त करण्यात भारतीय जनता माझ्या सोबत आहे. जखमींसाठी आम्ही प्रार्थना करत आहोत. त्यांना लवकर आराम मिळो ही सदिच्छा ” .


    B.Gokhale / J.Patankar /D.Rane

    
    
    (Release ID: 1490616) Visitor Counter : 5