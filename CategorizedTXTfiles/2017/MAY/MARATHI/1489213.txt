      माहिती आणि प्रसारण मंत्रालय

      भारतीय माध्यम आणि मनोरंजन उद्योग वाढीच्या उंबरठ्यावर सरकारच्या सुधारणांचा उद्देश जनतेच्या आयुष्यात परिवर्तन घडवणे – वेंकय्या नायडू
      डिजिटल प्रसारणासंबंधी दोन दिवसीय चर्चासत्राचे उद्‌घाटन

      Posted On: 04 MAY 2017 5:26PM by PIB Mumbai

    नवी दिल्ली 4 मे 201 7


    मेक इन इंडिया, कौशल्य भारत आणि डिजिटल भारत या उपक्रमांसह वस्तू आणि सेवा कर कायद्यामुळे भारतीय माध्यम आणि मनोरंजन क्षेत्रात विशेषत: प्रसारण क्षेत्रात मोठे परिवर्तन होणार आहे असे माहिती आणि प्रसारण मंत्री एम. वेंकय्या नायडू यांनी म्हटले आहे. भारतीय दूरसंचार प्राधिकरणाने आयोजित केलेल्या दोन दिवसीय चर्चासत्राचे उद्‌घाटन केल्यावर ते बोलत होते.


    नायडू म्हणाले की, देशातील प्रसारण क्षेत्र डिजिटल प्रसारणाच्या युगात प्रवेश करत आहे आणि यामुळे अद्ययावत तंत्रज्ञान संशोधन वापराच्या अनेक संधी खुल्या होतील. यामुळे प्रसारणाचा दर्जाही सुधारेल असे ते म्हणाले.


    माध्यम आणि मनोरंजन क्षेत्राच्या वाढीसाठी विविध धोरणांच्या माध्यमातून पोषक वातावरण पुरवण्यास सरकार कटिबद्ध असल्याचे ते म्हणाले. देशात डिजिटल प्रसारण उपकरणांच्या निर्मितीला प्रोत्साहन देण्याचे आवाहन त्यांनी यावेळी केले.


    डिजिटल प्रसारणाच्या परिवर्तनामुळे निर्माण झालेल्या आव्हानांचा सामना करण्यात दूरसंचार नियामक प्राधिकरणाची भूमिका महत्त्वाची असल्याचे नायडू म्हणाले.


    डिजिटल टेरेस्ट्रीयल टेलिव्हिजनची व्याप्ती सध्याच्या 16 शहरांवरुन 44 शहरांपर्यंत वाढवण्याचा दूरदर्शनचा विचार आहे.


    B.Gokhale /S.Kane / P.Malandkar


    

    
    (Release ID: 1489213) Visitor Counter : 4