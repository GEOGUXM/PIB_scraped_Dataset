      गृह मंत्रालय

      आपत्ती जोखीम कमी करण्यासंबंधीच्या दुसऱ्या राष्ट्रीय बैठकीला गृहमंत्री राजनाथ सिंह यांचं मार्गदर्शन
      Posted On: 15 MAY 2017 5:34PM by PIB Mumbai


      नवी दिल्ली 15 मे 201 7


      आपत्ती व्यवस्थापनाच्या राष्ट्रीय व्यासपीठावरुन आपत्ती जोखीम कमी करण्यासंबंधीच्या दुसऱ्या बैठकीमध्ये आपल्या सर्वांबरोबर सहभागी होताना आनंद होत आहे. देशात जवळपास 50 टक्के जनतेला भूकंप, महापूर, चक्रीवादळ, दुष्काळ किंवा त्सुनामी यासारख्या संकटांशी सामना करावा लागतो. अशा आपत्तींमध्ये जीवितहानी कमीत कमी व्हावी यासाठी सरकारने एक राष्ट्रीय व्यासपीठ तयार केले आहे. या समितीची पहिली बैठक 2013 मध्ये झाली होती. त्या बैठकीत संबंधित विभागांचे मंत्री, राज्यांचे काही मंत्री, अधिकारी, स्वयंसेवी संस्थांचे प्रतिनिधी त्याचबरोबर तंत्रज्ञान संस्थांची तज्ज्ञ मंडळीही सहभागी झाले होते.


      यानंतर झालेल्या कामांनंतर आता आपत्ती व्यवस्थापन आणि शाश्वत विकास या क्षेत्रामध्ये आपण अधिक सक्षम कसे होणार आणि उपाययोजनांची प्रभावी अंमलबजावणी कशी करणार यावर चर्चा करण्याची आता गरज आहे, असं प्रतिपादन गृहमंत्री राजनाथ सिंह यावेळी म्हणाले.


      नैसर्गिक आपत्तींमुळे कमीत कमी नुकसान व्हावे, यासाठी सतर्कता यंत्रणा मजबूत करण्यावर भर दिला जात आहे. चक्रीवादळासारख्या घटनांचे पूर्वानुमान, त्याची तीव्रता, केंद्रबिंदू याची स्पष्ट कल्पना नागरिकांना देऊन सतर्क करण्याची आवश्यकता असते. त्याचबरोबर चक्रीवादळग्रस्तांसाठी निवासस्थाने उभा करण्याची कामे करण्यात येत आहेत.


      आपत्ती व्यवस्थापनासाठी तंत्रज्ञानाची जास्तीत जास्त मदत घेतल्यास संकटावर मात करणे शक्य होते, असेही राजनाथ सिंह यावेळी म्हणाले.


      B.Gokhale /S.Bedekar/P.Kor


    

    
    (Release ID: 1489883) Visitor Counter : 2