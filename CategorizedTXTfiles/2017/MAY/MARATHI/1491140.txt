      संरक्षण मंत्रालय

      भारतीय नौदल प्रबोधिनीचा दिक्षांत समारंभ
      Posted On: 27 MAY 2017 4:27PM by PIB Mumbai


      नवी दिल्ली 27 मे 201 7


      एझिमला इथल्या भारतीय नौदल प्रबोधिनीचा दिक्षांत समारंभ 27 मे रोजी झाला. यावेळी भारतीय नौदलातील 272 प्रशिक्षणार्थी, भारतीय तटरक्षक दलातील 66 तसंच बेनीन आणि तांझानिया दोन देशातील आंतरराष्ट्रीय प्रशिक्षणार्थिंनी संचलन केले.


      4 विविध प्रशिक्षण कार्यक्रमातील 92व्या भारतीय नौदल अकादमी (बी.टेक), 92 व्या भारतीय नौदल अकादमी अभ्यासक्रम आणि 23 व्या नौदल अभिमुख अभ्यासक्रम (विस्तारीत) इत्यादी अभ्यासक्रमातील उत्तीर्ण विद्यार्थ्यांमध्ये 25 विद्यार्थिनींनी पुरुष विद्यार्थ्यांच्या खांद्याला खांदा लावून मार्च पास्ट केले.


      श्रीलंकेचे नौदलप्रमुख व्हाईस ॲडमिरल रवींद्र विजीगुणरत्ने यांनी मानवंदना स्वीकारली. विजीगुणरत्ने यांच्या हस्ते 9 गुणवंत प्रशिक्षणार्थिंना पदकं प्रदान करण्यात आली. व्हाईस ॲडमिरल ए.आर.कर्वे, व्हाईस ॲडमिरल एस.व्ही.भोकरे, प्राध्यापक अनिल डी. सहस्त्रबुद्धे आदी यावेळी उपस्थित होते.


      B.Gokhale / J.Patankar /P.Kor


    

    
    (Release ID: 1491140) Visitor Counter : 2