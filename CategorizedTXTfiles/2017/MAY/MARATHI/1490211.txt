      मंत्रिमंडळ

      केंद्रीय पर्यावरण, वन आणि हवामान बदल खात्याचे राज्यमंत्री (स्वतंत्र कार्यभार) अनिल माधव दवे यांना मंत्रिमंडळाची श्रद्धांजली
      Posted On: 18 MAY 2017 6:03PM by PIB Mumbai


      नवी दिल्ली 18 मे 201 7


      केंद्रीय पर्यावरण , वन आणि हवामान बदल खात्याचे राज्यमंत्री (स्वतंत्र कार्यभार) अनिल दवे यांच्या आकस्मात निधन ा बद्दल केंद्रीय मंत्रिमंडळानं श्रद्धांजली अर्पण केली. यासाठी पंतप्रधान नरेंद्र मोदी यांच्या अध्यक्षतेखाली आज विशेष बैठक बोलावण्यात आली.


      अनिल माधव दवे यांच्या निधनामुळे देश एका समर्पित पर्यावरण प्रेमी नेत्याला मुकला आहे, अशी शोकभावना यावेळी अनेक मंत्र्यांनी व्यक्त केली.


      ‘अनिल माधव दवे यांचा जन्म मध्य प्रदेशातील उज्जैनजवळ बारनगर येथे दि. 6 जुलै 1956 रोजी झाला. त्यांनी इंदौरच्या गुजराती महाविद्यालयातून एम.कॉमची पदवी घेतली होती. त्यानंतर ग्रामीण विकास आणि व्यवस्थापन विषयाचा अभ्यास केला.


      दवे यांची नदी संवर्धक, पर्यावरणस्नेही आणि समाजकार्यकर्ता अशी ओळख होती. त्याचबरोबर त्यांनी हिंदी आणि इंग्रजीतून पुस्तकांचं लेखन केलं होतं. त्यांनी छत्रपती शिवाजी यांच्या जीवन चरित्रावरील ‘जाणता राजा’ या नाटकाच्या 1000 प्रयोगांचे आयोजन केले होते. यामध्ये लंडनमधल्या वेम्‍बले येथेही त्यांनी ‘जाणता राजा’चा प्रयोग केला. जन अभियान परिषदेचे ते संस्थापक होते. त्याचबरोबर ते प्रशिक्षित वैमानिक होते.


      2009 मध्ये दवे यांची राज्यसभेवर निवड झाली. त्यांनी विविध संसदीय समित्यांवर कार्य केले. जागतिक तापमानवाढ आणि हवामान बदल संसदीय समितीचे अनिल दवे सदस्य होते. 2016 मध्ये पुन्हा एकदा संसदेत निवडून आल्यानंतर त्यांच्यावर पर्यावरण, वन आणि हवामान बदल खात्याचे (स्वतंत्र कार्यभार) राज्यमंत्री म्हणून जबाबदारी सोपवण्यात आली होती.


      अनिल माधव दवे यांनी केलेले नर्मदा संवर्धनाच्या कार्यामुळे त्यांना नर्मदेचे पुत्र मानलं जात होतं. दवे यांच्या जाण्यानं समर्पित नेता हरपल्याने मध्य प्रदेशबरोबरच देशाचीही हानी झाली आहे.’ असा शोकप्रस्ताव मंत्रिमंडळाच्या बैठकीत मांडण्यात आला.


      N.Sapre /S.Bedekar/P.Kor


    

    
    (Release ID: 1490211) Visitor Counter : 8