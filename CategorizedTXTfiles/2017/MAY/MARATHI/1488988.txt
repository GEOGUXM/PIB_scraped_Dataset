      शहर विकास मंत्रालय

      गेल्या वर्षभरात शहरे बरीच स्वच्छ झाल्याचे 18 लाख नमुना सर्वेक्षणातून उघड
      17,500 ठिकाणी केलेल्या प्रत्यक्ष पाहणीत स्वच्छ भारताप्रति ओढा असल्याचे निष्पन्न

      Posted On: 02 MAY 2017 4:34PM by PIB Mumbai

    नवी दिल्ली , 2 मे 201 7


    गेल्या वर्षभरात देशातील शहरांच्या स्वच्छतेत लक्षणीय सुधारणा झाल्याचे आतापर्यंतच्या सर्वात मोठया 18 लाखाहून अधिक नागरिकांच्या सर्वेक्षणातून समोर आले आहे. लोकांना बदल हवा आहे हे स्वच्छ भारत अभियानातून स्पष्ट होत आहे.


    “ स्वच्छ सर्वेक्षण – 2017 ” च्या निष्कर्षातून हे स्पष्ट होते की स्वच्छ भारत अभियानाअंतर्गत केले जात असलेल्या प्रयत्नांचा शहरी भागांमधील स्वच्छतेवर सकारात्मक परिणाम होत आहे.


    यावर्षी जानेवारी-फेब्रुवारी दरम्यान शहर विकास मंत्रालयाने केलेल्या सर्वेक्षणाला 18 लाख नागरिकांनी प्रतिसाद दिला. याशिवाय भारतीय गुणवत्ता परिषदेच्या अधिकाऱ्यांशी चर्चा केल्यावर शहर विकास मंत्री एम. व्यंकय्या नायडू म्हणाले की, सर्वेक्षणाचे निष्कर्ष उत्साहवर्धक आहेत. गेल्या वर्षभरात स्वच्छतेत लक्षणीय सुधारणा झाली आहे. 435 शहरांचे स्वच्छता मानांकन या गुरुवारी जाहीर केले जाईल. मात्र मानांकनापेक्षा नागरिकांचा प्रतिसाद अधिक उत्साहवर्धक असल्याचे ते म्हणाले.


    B.Gokhale/S.Kane/Anagha

    
    
    (Release ID: 1488988) Visitor Counter : 4