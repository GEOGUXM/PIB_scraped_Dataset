      माहिती आणि प्रसारण मंत्रालय

      झारखंडसाठी दूरदर्शनची 24 तास स्वतंत्र वाहिनी-व्यंकय्या नायडू यांची घोषणा
      24 तास वाहिनी सुरू होईपर्यंत दूरदर्शन बिहार रांचीसाठी कार्यक्रम प्रक्षेपित करणार

      Posted On: 16 MAY 2017 4:32PM by PIB Mumbai

      नवी दिल्ली 16 मे 201 7


      झारखंड राज्यासाठी 24 तास कार्यक्रम प्रक्षेपित करण्यासाठी दूरदर्शनची स्वतंत्र वाहिनी लवकरच सुरू करण्यात येणार आहे, अशी घोषणा माहिती आणि प्रसारण खात्याचे मंत्री व्यंकय्या नायडू यांनी आज केली. या वाहिनीचे प्रक्षेपण आगामी तीन वर्षाच्या आत सुरू करण्याच्या दृष्टीने सर्व नियोजन करण्यात आले आहे. तोपर्यंत दूरदर्शन बिहार वाहिनीवरून दूरदर्शन रांचीचे कार्यक्रमही प्रक्षेपित करण्यात येणार आहेत. सध्या अशा प्रकारे झारखंडसाठी काही कार्यक्रम प्रक्षेपित केले जात आहेत. झारखंडमधील रांची येथे माहिती आणि प्रसारण खात्याच्या एका विशेष बैठकीत आज दूरदर्शनच्या कार्यक्रमांचा आढावा घेण्यात आला. या बैठकीला व्यंकय्या नायडू यांनी मार्गदर्शन केलं.


      ‘एफ.एम. फेज-3’ मध्ये खाजगी एफ.एम.रेडिओ चॅनलना परवानगी देण्यात येणार आहे. यासाठी झारखंड राज्यातून असे 16 प्रस्ताव आल्याची माहिती नायडू यांनी यावेळी दिली. 64 व्या राष्ट्रीय चित्रपट पुरस्कारांमध्ये ‘सर्वाधिक चित्रपटस्नेही राज्य’ म्हणून झारखंडचा गौरव झाल्याबद्दल नायडू यांनी राज्य सरकारचे कौतुक केले.


      B.Gokhale /S.Bedekar/P.Kor


    

    
    (Release ID: 1489946) Visitor Counter : 11