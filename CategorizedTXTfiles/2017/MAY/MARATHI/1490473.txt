      पंतप्रधान कार्यालय

      भचाऊ इथल्या पंपिंग स्टेशनचे पंतप्रधानांच्या हस्ते उद्‌घाटन
      Posted On: 22 MAY 2017 7:39PM by PIB Mumbai


    नवी दिल्ली 22 मे 201 7


    पंतप्रधान नरेंद्र मोदी यांनी आज भचाऊ इथल्या पंपिंग स्टेशनचे उद्‌घाटन केले. यामुळे नर्मदा नदीचे पाणी तप्पार धरणात सोडणं शक्य होणार आहे.


    आजचे उद्‌घाटन कच्छसाठी अभिमानास्पद आहे, असे पंतप्रधानांनी यावेळी विशाल जनसभेला संबोधित करताना सांगितले. पाण्याच्या बचतीचे महत्व सांगताना, कच्छमधली जनता पाण्याचे मोल जाणते, असे पंतप्रधान म्हणाले. गुजरातमधल्या सरकारांनी जलसंवर्धनावर भर दिला आहे. नर्मदा नदीचे पाणी मिळाल्याने या विभागाचा कायापालट होईल, असे पंतप्रधान म्हणाले.


    गुजरातमधल्या इतर शहरांप्रमाणेच भूजलाही आधुनिक बस स्थानक मिळेल. विकासात्मक आणि सकारात्मक कार्यावर भर देण्यात येत असून, यामुळेच राज्य नवे शिखर गाठेल असा विश्वास पंतप्रधानांनी व्यक्त केला.


    B.Gokhale /N.Chitale/D.Rane

    
    
    (Release ID: 1490473) Visitor Counter : 2