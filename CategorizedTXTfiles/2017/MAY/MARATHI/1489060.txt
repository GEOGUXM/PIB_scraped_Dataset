      आयुष मंत्रालय

      सीसीआरयूएमकडून ई-ग्रंथालयासंबंधी तीन दिवसीय राष्ट्रीय कार्यशाळेचे आयोजन
      Posted On: 03 MAY 2017 4:31PM by PIB Mumbai


    नवी दिल्ली 3 मे 201 7


    केंद्रीय युनानी औषध संशोधन परिषदेने (सीसीआरयुएम) सरकारी ग्रंथालयांच्या ऑटोमेशन आणि नेटवर्किंगसाठी ई-ग्रंथालय 4.0 संबंधी तीन दिवसीय राष्ट्रीय कार्यशाळेचे 2 ते 4 मे 2017 दरम्यान नवी दिल्लीत आयोजन केले आहे. याचा उद्देश एनआयसीने विकसित केलेल्या ई-ग्रंथालय 4.0 या ग्रंथालय व्यवस्थापन सॉफ्टवेअरच्या नवीन आवृत्तीबाबत ग्रंथालय व्यावसायिकांना प्रशिक्षण देणे हा आहे. या कार्यशाळेत सिद्धांतिक तसेच प्रत्यक्ष प्रशिक्षण सत्राचे आयोजन केले आहे.


    परिषदेचे महासंचालक प्रा. वैद्य के.एस.धीमन यांनी या कार्यशाळेचे उद्‌घाटन केले. ते म्हणाले की, सध्याच्या युगात प्रत्येकाला ग्रंथालयात जाण्याएवढा वेळ नसतो. त्यामुळे अशा प्रकारचे ग्रंथालयाचे नेटवर्किंग संशोधन आणि शैक्षणिक उपक्रमांसाठी फायदेशीर ठरेल.


    या कार्यशाळेत सहभागी झालेल्यांना त्यांनी ई-ग्रंथालय सॉफ्टवेअरचा वापर करण्याचे आवाहन केले.


    B.Gokhale /S.Kane / P.Malandkar


    

    
    (Release ID: 1489060) Visitor Counter : 4