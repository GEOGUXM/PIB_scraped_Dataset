      इलेक्ट्रॉनिक्स आणि माहिती तंत्रज्ञान मंत्रालय

      ग्रामीण भागातील उद्योजकांसाठीच्या कार्यशाळेचे रवीशंकर प्रसाद यांच्या हस्ते उद्‌घाटन
      Posted On: 29 MAY 2017 5:18PM by PIB Mumbai


      नवी दिल्ली 29 मे 201 7


      वस्तू सेवा कर सुविधा पुरवठादार म्हणून साधारण सेवा केंद्र या विषयावरील कार्यशाळेचे आज नवी दिल्लीत आयोजन करण्यात आले होते. ग्रामीण भागात साधारण सेवा केंद्रामार्फत वस्तू सेवा कर योजनांची अंमलबजावणी कशी करावी, याबाबत यावेळी मार्गदर्शन करण्यात आले. केंद्रीय माहिती तंत्रज्ञान आणि कायदा मंत्री रवी शंकर प्रसाद यांनी या कार्यशाळेचे उद्‌घाटन केले.


      तळागाळापर्यंत महत्त्वपूर्ण सेवा पुरवण्यात ग्रामीण भागातील उद्योजक महत्त्वपूर्ण भूमिका बजावतात असे रवीशंकर प्रसाद यांनी सांगितलं. ग्रामीण भागातील उद्योजक भारतात डिजिटल क्रांतीचे अग्रदूत बनतील असा विश्वासही त्यांनी व्यक्त केला. डिजिटल क्रांतीचे नेते बनण्यासाठी साधारण सेवा केंद्र आघाडीची भूमिका बजावतील असेही रवीशंकर प्रसाद म्हणाले.


      गाव पातळीवर सर्व सेवा पुरविण्याच्या सरकारच्या धोरणात ग्रामीण भागातील उद्योजक महत्वाचा घटक आहेत. सध्या 2 लाख 50 हजार साधारण सेवा केंद्रामुळे 10 लाख जणांना रोजगार उपलब्ध झाल्याचं त्यांनी सांगितलं. ‘वस्तू-सेवा कर म्हणजे एक देश, एक कर’ असंही त्यांनी स्पष्ट केले.


      वस्तू सेवा कर अंतर्गत विविध आवश्यकतांची पूर्तता करणे, व्यापाऱ्यांची नोंदणी आदींबाबत साधारण सेवा केंद्र सहाय्य करतील.


      B.Gokhale /J.Patankar/P.Kor


    

    
    (Release ID: 1491160) Visitor Counter : 9