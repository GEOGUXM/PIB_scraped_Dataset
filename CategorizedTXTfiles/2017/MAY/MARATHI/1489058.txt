      मनुष्यबळ विकास मंत्रालय

      तरुणांमध्ये देशभक्ती पुर्नऊर्जित होण्याची गरज – प्रकाश जावडेकर
      Posted On: 02 MAY 2017 3:55PM by PIB Mumbai


    नवी दिल्ली 2 मे 201 7


    केंद्रीय मनुष्यबळ विकास मंत्री प्रकाश जावडेकर यांनी विद्या विरता अभियानाचा शुभारंभ काल नवी दिल्ली येथे केला. जवान हेच खरे नायक आहेत. त्यांच्या सतर्कतेमुळे आज आपण सुरक्षित आहोत असे म्हणत त्यांनी जवानांप्रती आपली कृतज्ञता व्यक्त केली.


    प्रत्येकात उपजतच देशप्रेम असते. ही देशभक्ती पुन्हा या उपक्रमातून तरुणांमध्ये भिनवली जाईल अशी आशा जावडेकर यांनी व्यक्त केली.


    या अभियानांतर्गत, देशभरातील सर्व विद्यापीठे आणि महाविद्यालयांतील विद्यार्थी आणि शिक्षक एकमेकांच्या सहयोगाने जवानांची शौर्य गाथा सांगणारी भिंत बांधणार आहेत. ही भिंत 15 X 20 फुटांची असेल व त्यावर परमवीर चक्र बहाल केलेल्या 21 जवानांची चित्रे रेखाटली जातील.


    या कार्यक्रमाच्या वेळी संरक्षण राज्य मंत्री डॉ. सुभाष भामरे, लेखक तरुण विजय, भारतीय सैन्य दल, नौदल, हवाई दलाचे वरिष्ठ अधिकारी लेफ्टनंट जनरल सरत चंद्रा, एअर मार्शल एच.एन.भागवत, रेअर एडमायरल के.के.पांड्ये, परमवीर चक्र ग्रेनेडीअर संजय कुमार आणि सुभेदार योगेंद्र सिंह उपस्थित होते. त्यावेळी त्यांनी परमवीर चक्र बहाल केलेल्या 21 जवानांच्या छायाचित्रांचे कोलाज आणि यांवर लिहिलेल्या पुस्तकाचे अनावरण केले आणि ते सर्व विद्यापीठाच्या कुलगुरुंना प्रस्तुत केले.


    B.Gokhale / P.Malandkar


    

    
    (Release ID: 1489058) Visitor Counter : 2