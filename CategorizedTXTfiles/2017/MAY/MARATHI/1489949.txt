      रेल्वे मंत्रालय

      रेल्वे मंत्र्यांच्या हस्ते “राऊंड टेबल कॉन्फरन्स”चे उद्‌घाटन
      Posted On: 16 MAY 2017 4:38PM by PIB Mumbai


    नवी दिल्ली , 16 मे 201 7


    रेल्वेमंत्री सुरेश प्रभू यांच्या हस्ते डाटा ॲनालिटिक्स फॉर इंडियन रेल्वेज या विषयावर भरवण्यात आलेल्या “ राऊंड टेबल कॉन्फरन्स ” चे आज उद्‌घाटन झाले. यावेळी रेल्वे मंडळाचे अध्यक्ष ए.के. मित्तल आणि मंडळाचे इतर सदस्य, प्रतिनिधी तसेच उद्योग व्यवसायातील मान्यवर, वरिष्ठ अधिकारी उपस्थित होते.


    बदलत्या काळाचा विचार करुन वेगाने प्रगती करण्यासाठी रेल्वेच्या डाटाचा अभ्यास, विश्लेषण करुन त्यामध्ये अधिकाधिक सुधारणा करण्याची आवश्कता आहे, यासाठी अशा पध्दतीच्या राऊंड टेबल कॉन्फरन्सचे आयोजन केल्याची माहिती रेल्वेमंत्री सुरेश प्रभू यांनी उद्‌घाटनपर भाषणात दिली. यापुढेही वेळोवेळी अशा परिषदा भरविण्यात येणार असल्याचेही त्यांनी यावेळी सांगितले. “ डाटा एनॉलिटिक्स ” मुळे रेल्वे प्रवासी मालावाहतूक, ग्राहक, सेवामूल्य गर्दीची स्थानके तसेच रेलमार्गांची दुरुस्ती, निरीक्षण करणे यांची माहिती एकत्रित करुन त्यावर कृती योजना राबवणे शक्य होणार आहे.


    B.Gokhale/S.Bedekar/Anagha


    

    
    (Release ID: 1489949) Visitor Counter : 6