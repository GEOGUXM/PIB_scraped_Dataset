      जलसंपदा, नदी विकास आणि गंगा पुनरुत्थान मंत्रालय

      देशातील प्रमुख 91 जलाशयांमधील पाण्याची पातळी एक टक्क्यांनी घसरली
      Posted On: 05 MAY 2017 1:23PM by PIB Mumbai


    नवी दिल्ली 5 मे 201 7


    देशातील प्रमुख 91 जलाशयांमध्ये या सप्ताहाअंती म्हणजे 4 मे 2017 पर्यंत 41.066 अब्ज घन मीटर पाणी साठा शिल्लक आहे. अर्थात एकूण साठवणूक क्षमतेच्या 26 टक्के पाणी साठा शिल्लक आहे. हा साठा 27 एप्रिल 2017 च्या सप्ताहाअंती 27 टक्के एवढा होता. गेल्या दहा वर्षांच्या सरासरीच्या तुलनेत हा साठा 106 टक्के आहे. गेल्या वर्षीच्या तुलनेत हा पाणीसाठा 128 टक्के एवढा आहे.


    देशाच्या पश्चिम भागात महाराष्ट्र आणि गुजरातमध्ये केंद्रीय जल आयोगाच्या अखत्यारित एकूण 27 जलाशये आहेत. या जलाशयांची एकूण साठवणूक क्षमता 27.07 अब्ज घनमीटर आहे. त्यापैकी 8.27 अब्ज घन मीटर पाणीसाठा शिल्लक आहे. म्हणजेच एकूण क्षमतेच्या 31 टक्के जलसाठा शिल्लक आहे. याच दरम्यान मागच्या वर्षी 17 टक्के जलसाठा शिल्लक होता. पण मागील दहा वर्षांतील पाण्याची सरासरी पातळी 31 टक्के इतकी आहे.

    
    
    (Release ID: 1489288) Visitor Counter : 2