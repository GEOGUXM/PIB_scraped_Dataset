      नवीन आणि नवीकरणीय ऊर्जा मंत्रालय

      15 मे 2017 पर्यंत 13,469 खेड्यांचे विद्युतीकरण
      दीनदयाळ उपाध्याय ग्रामज्योती योजनेमध्ये गावांच्या विद्युतीकरणामध्ये पाचपट वाढ

      Posted On: 19 MAY 2017 6:03PM by PIB Mumbai

      30 एप्रिल 2017 पर्यंत दारिद्रय रेषेखालील 256.81 लाख कुटुंबांना विजेची मोफत जोडणी


      नवी दिल्ली 19 मे 201 7


      केंद्रीय ऊर्जा, कोळसा, नवीकरणीय ऊर्जा आणि खाण राज्यमंत्री पियूष गोयल यांनी आज पं. दीनदयाळ उपाध्याय ग्रामज्योती योजना या विषयी माध्यमांना संबोधित केले. गोयल यांनी सांगितले की, देशातील प्रत्येक राज्य हे ‘ऊर्जा- सर्व करारांसाठी’ या योजनेशी संलग्न असून या योजनेंतर्गत, प्रत्येक राज्यांनी त्यांच्या प्रत्येक गावात 24 X7 परवडणारी आणि दर्जात्मक ऊर्जा विद्युतीकरण प्रक्रियेला प्रोत्साहन द्यायचे आहे.


      मंत्र्यांनी आज 12 राज्यांच्या राजधानींमधून व्हिडिओ कॉन्फरंसिंगद्वारे विभागीय माध्यमांशी संवाद साधला. आणि पं. दीनदयाळ ग्रामज्योती योजनेसंदर्भात प्रत्येक राज्याने केलेल्या कामगिरीची माहिती दिली.


      यावेळी गोयल यांनी जीएआरव्ही अर्थात गर्व हा नवीन डॅशबोर्ड तसेच ग्रामीण विद्युतीकरणावरील एका पुस्तकाचे विमोचन केले.


      ग्रामीण विद्युतीकरणामधील उत्कृष्ट प्रशासनचे परिणाम या संदर्भात बोलतांना गोयल म्हणाले की, कौशल्य, वेग, मापन आणि सेवा या चार (4 S-Skill, Speed, Scale & Service ) एसचा वापर , ग्रामीण विद्युतीकरण कार्यात करण्यात येत असून यामुळे ग्रामीण भागातील लोकांचे जीवनमान उंचावेल यासाठी आम्ही कायद्यामध्ये बदल केला असून खेड्यातील 10 टक्के कुटुंबाची गणना‍ विद्युतीकरण प्रक्रिया पूर्ण करण्यासाठी केली जायची ती आता प्रत्येक खेड्यातील प्रत्येक कुटुंबाला व‍िजेची तरतूद अशी ठरवण्यातआली असून यामुळे अंत्योदय या शब्दाचा अर्थ अधोरेखित झाला आहे.


      यानुसार केंद्र सरकारने 20 नोव्हेंबर 2014 रोजी पं. दीनदयाळ उपाध्याय ग्रामज्योती योजना सुरू केली. या योजनेअंतर्गत ग्रामीण भागात विजेचे खांब उभे करणे, ऊर्जा वितरण आणि आतापर्यंत ज्या गावात वीज पोहोचलीच नाही अशा गावांचे विद्युतीकरण करण्याची कामे हाती घेण्यात आली.

                                                                                                                                                 
मानक                                         2013 - 14             2016 - 17             2017 - 18 उद्दिष्ट                                      
                                                                                                                                                 
                                                                                                                                                 
                                                                                                                                                 
वीज नसलेल्या गावांचे विद्युतीकरण             1,197                 6,015 ( 5 . 02 पट )   वीज नसलेल्या गावांचे मे 2018 पर्यंत करावयाचे विद्युतीकरण
                                                                                                                                                 
                                                                                                                                                 
                                                                                                                                                 
अतिगरजेच्या दुर्गम गावांचे विद्युतीकरण       14,956                63,330 ( 4 . 2 पट )   85,000                                                  
                                                                                                                                                 
                                                                                                                                                 
                                                                                                                                                 
दारिद्रय रेषेखालील कुटुंबांना मोफत वीजजोडणी  9 . 62                22 . 42 ( 2 . 3 पट )  40 लाख                                                  
                                                                                                                                                 
                                                                                                                                                 
                                                                                                                                                 
केंद्र सरकारने राज्यांना दिलेला निधी         2938 . 52 कोटी रुपये  7965 . 87 कोटी रुपये  4814 कोटी रुपये                                         
                                                                                                                                                 
                                                                                                                                                 
                                                                   ( 2 . 7 पट )                                                                  
                                                                                                                                                 
                                                                                                                                                 

      आतापर्यंत 18,452 गावांमध्ये वीज पोहोचलेली नाही. त्यापैकी 15 मे 2017 पर्यंत रालोआ सरकारने 13, 469 गावांचे विद्युतीकरण पूर्ण केले. सन 2013-14 मध्ये 1,197 गावांचे विद्युतीकरण झाले होते. तर 2016-17 मध्ये यापेक्षा पाच पट म्हणजे 6,015 गावांमध्ये वीज पोहोचली. दारिद्रय रेषेखालील 9.62 लाख कुटुंबांना मोफत वीज जोडणी देण्यात आली. तर 2016-17 मध्ये या योजनेचा 22.42 लाख कुटुंबांना लाभ झाला. विद्युतीकरणासाठी केंद्र सरकारने 2013-14 मध्ये 2938.52 कोटी रुपयांचा निधी राज्यांना दिला. तर याचसाठी 2016-17 मध्ये 7965.87 कोटी रुपयांचा निधी राज्यांना वितरित करण्यात आला आहे.


      2017-18 यावर्षात 40 लाख दारिद्रय रेषेखालील कुटुंबांना मोफत वीज पुरवण्याचे उद्दिष्ट निश्चित करण्यात आले आहे. तसेच पुढच्यावर्षी 4814 कोटींचे अनुदान विद्युतीकरणासाठी राज्यांना देण्यात येणार आहे.


      पार्श्वभूमी


      पं. दीनदयाळ उपाध्याय योजनेअंतर्गत सर्वांना वीज मिळावी यासाठी विविध उपाययोजना ऊर्जा मंत्रालयाने केल्या आहेत. विद्युतीकरणाच्या कामाच्या प्रगतीकडे लक्ष देण्यासाठी ग्रामीण भागात 350 ग्राम विद्युत अभियंत्यांची नियुक्ती करण्यात आली. तसेच कामाची माहिती सर्वांना उपलब्ध व्हावी यासाठी एक मोबाईल ॲप सुरू करण्यात आले.


      विद्युत वितरणात कमालीची सुधारणा झाल्यामुळे ग्रामीण भागातील सामाजिक, आर्थिक परिस्थितीत मोठा बदल झाला आहे. कृषी क्षेत्राची उत्पादन क्षमता वाढली आहे. तसेच आरोग्य, शिक्षण, दूरसंचार या क्षेत्रातही प्रगती झाली आहे. सार्वजनिक रस्त्यांवर वीज उपलब्ध झाल्यानं चोरी आणि इतर गुन्हे कमी झाले आहेत.


      Gokhale /S.Bedekar/P.Kor


    

    
    (Release ID: 1490321) Visitor Counter : 7