      आरोग्य आणि कुटुंब कल्याण मंत्रालय

      केंद्रीय आरोग्य सेवांमधील नवीन भर्तीसाठी जे.पी.नड्डा यांनी पहिल्या आरोग्य प्रशिक्षण कार्यक्रमाचा शुभारंभ केला
      Posted On: 01 MAY 2017 5:26PM by PIB Mumbai


    नवी दिल्ली 1 मे 201 7


    राष्ट्रीय आरोग्य आणि कुटुंब कल्याण संस्था येथे केंद्रीय आरोग्य सेवेच्या नवनियुक्त वैद्यकीय अधिकाऱ्यांसाठी केंद्रीय आरोग्य आणि कुटुंबकल्याण मंत्री जे.पी.नड्डा यांनी पहिल्या ओळख प्रशिक्षण कार्यक्रमाचे उद्‌घाटन केले. यावेळी आरोग्य आणि कुटुंबकल्याण राज्यमंत्री फग्गनसिंह कुलस्ते आणि अनुप्रिया पटेल देखील उपस्थित होते.


    यावेळी नड्डा यांनी नवनियुक्त अधिकाऱ्यांसाठी नऊ आठवड्यांचा प्रशिक्षण कार्यक्रम तयार केल्याबद्दल राष्ट्रीय आरोग्य आणि कुटुंबकल्याण संस्थेचे आणि मंत्रालयाचे अभिनंदन केले. नड्डा यांनी अधिकाऱ्यांना खुल्या मनाने नवीन विचार आणि अनुभव आत्मसात करण्याचे आवाहन केले. या कार्यक्रमामुळे आरोग्य सेवेतील जबाबदाऱ्यांची, मंत्रालयाच्या योजनांची, प्रशासनाची अधिक माहिती मिळेल असे ते म्हणाले.


    या प्रशिक्षण कार्यक्रमामुळे आपले क्षितीज विस्तारण्याची संधी मिळेल तसेच तुमच्यातील सामर्थ्य आणि कच्चे दुवे जाणून घ्यायला मदत मिळेल असे ते म्हणाले.


    B.Gokhale /S.Kane/P.Malandkar


    

    
    (Release ID: 1488926) Visitor Counter : 3