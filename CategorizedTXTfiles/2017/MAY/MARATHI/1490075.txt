      संरक्षण मंत्रालय

      आदेनच्या आखातामध्ये चाचेगिरीचा प्रयत्न आयएनएस शारदाने हाणून पाडला
      Posted On: 17 MAY 2017 6:16PM by PIB Mumbai


      नवी दिल्ली 17 मे 201 7


      आदेनच्या आखातामध्ये गस्‍त घालणाऱ्या नौदलाच्या आयएनएस शारदा या युद्धनौकेने सागरी चाचेगिरीचा प्रयत्न हाणून पाडला आहे. ‘आयएनएस शारदा’ 6 एप्रिल 2016 पासून आदेनच्या आखातामध्ये गस्त घालण्यासाठी कार्यरत आहे.


      दोन मोठी जहाजे आणि 7-8 छोटी गलबते मिळून सागरी चाचेगिरी करून लुटालुटीचा प्रयत्न करीत असल्याचा सुगावा लागताच शारदाने तातडीने कारवाई करून समुद्री चाच्यांचा हा प्रयत्न हाणून पाडला. यासाठी भारतीय नौदलाच्‍या ‘मारकोस’ आणि सशस्त्र हेलिकॉप्टरची मदत घेऊन चाचेगिरी करणारी एक शिडी गलबतं आणि त्यांच्या सहकाऱ्यांची छोटी जहाजे कुठे आहेत, यांचा ठावठिकाणा शोधण्यात आला. या चाच्यांकडे उच्चप्रतीची एकेएम रायफल, जीवंत काडतुसे, इतर शस्त्रास्त्रे आणि दारुगोळा यांचा साठा सापडला.


      B.Gokhale /S.Bedekar/P.Kor


    

    
    (Release ID: 1490075) Visitor Counter : 4