      पेट्रोलियम आणि नैसर्गिक वायू मंत्रालय

      “महिलाओं को मिला सम्मान, यही है उज्वला की पहचान”- धमेंद्र प्रधान
      प्रधानमंत्री उज्वला योजनेच्या पहिल्या वर्षात 2.20 कोटींहून अधिक एलपीजी जोडण्या देण्यात आल्या, 2016-17 आर्थिक वर्षाचे दीड कोटीचे उद्दिष्ट मागे टाकले
      2016-17 मध्ये 3.25 कोटींहून अधिक एलपीजी जोडण्या देण्यात आल्या, आतापर्यंतच्या सर्वाधिक
      एलपीजी ग्राहकांची संख्या 2014 मधील 14 कोटींच्या तुलनेत 2017 मध्ये 20 कोटींपर्यंत वाढली, एलपीजीच्या मागणीत 10 टक्क्यांहून अधिक वाढ- पेट्रोलियम मंत्री
      गेल्या तीन वर्षात 4,600 नवीन एलपीजी वितरक- धर्मेंद्र प्रधान
      85 टक्क्यांहून अधिक नवीन ग्राहक उज्वला योजनेअंतर्गत पुर्नभरणा करण्यासाठी पुन्हा आले- पेट्रोलियम मंत्री
      प्रधानमंत्री उज्वला योजनेअंतर्गत, 38 टक्के लाभार्थी अनुसूचित जाती/अनुसूचित जमाती गटातील
      प्रधानमंत्री उज्वला योजनेच्या यशस्वी अंमलबजावणीसाठी डिजिटल शासनाचा वापर करुन विविध प्रयत्न करण्यात आले
      प्रधानमंत्री उज्वला योजनेच्या अंमलबजावणीसाठी 360 ° निरिक्षण – प्रधान
      एलपीजीच्या सुरक्षित वापराला आमचे प्राधान्य- पेट्रोलियम मंत्री
      Posted On: 05 MAY 2017 5:37PM by PIB Mumbai


    नवी दिल्ली 5 मे 201 7


    पेट्रोलियम आणि नैसर्गिक वायू राज्यमंत्री (स्वतंत्र प्रभार) धमेंद्र प्रधान यांनी आज माध्यमांना प्रधानमंत्री उज्वला योजना या महत्वाकांक्षी योजनेबाबत संबोधित केले.


    प्रधान म्हणाले की, प्रधानमंत्री उज्वला योजनेने 2016-17 या आर्थिक वर्षासाठी निश्चित केलेले नवीन जोडणीचे उद्दिष्ट ओलांडले आहे. ही योजना सुरु झाल्यापासून पहिल्या वर्षात 2.20 कोटींहून अधिक जोडण्या SECC 2011 आकडेवारीनुसार, दारिद्रयरेषेखालील कुटुंबांना देण्यात आल्या. या योजनेने दीड कोटी जोडण्यांचे उद्दिष्ट पार केले आहे. प्रधानमंत्री उज्वला योजनेचा शुभारंभ 1 मे 2016 रोजी उत्तर प्रदेशातील बलिया येथे प्रधानमंत्री नरेंद्र मोदी यांनी केला.


    2016-17 या आर्थिक वर्षात तेल विपणन कंपन्यांनी देशभरात 3.25 कोटी नवीन जोडण्या दिल्या. कोणत्याही वर्षात देण्यात आलेल्या आतापर्यंतच्या या सर्वाधिक एलपीजी जोडण्या आहेत. सक्रीय एलपीजी ग्राहकांची एकूण संख्या आज 20 कोटींवर पोहोचली आहे. 2014 मध्ये ही संख्या 14 कोटी इतकी होती असे प्रधान म्हणाले.


    धमेंद्र प्रधान म्हणाले की, देशात एलपीजीच्या मागणीने दहा टक्क्यांहून अधिक वाढीचा दर नोंदविला आहे. गेल्या तीन वर्षात 4,600 हून अधिक नवीन वितरक समाविष्ट करण्यात आले.


    प्रधानमंत्री उज्वला योजनेच्या अंमलबजावणीचे प्रमुख वैशिष्ट्य सांगताना प्रधान म्हणाले की, नवीन ग्राहकांपैकी 85 टक्के पुनर्भरणा करण्यासाठी परत आले आहेत. या योजनेतील सुमारे 38 टक्के लाभार्थी अनुसूचित जाती/अनुसूचित जमाती गटातील आहेत. ही योजना सहभागी तत्वावर राबवण्यात येत असून यामध्ये लाभार्थी, निर्वाचित प्रतिनिधी, प्रसिद्ध व्यक्ती, स्थानिक प्रशासन आदींना सामावून घेण्यात येत आहे. ही योजना लोकप्रिय करण्यासाठी विशिष्ट संवाद धोरण तसेच लाभार्थींना प्रादेशिक भाषांमधून सुरक्षेचे निकष समजावून सांगण्यात येत आहेत. यामध्ये 360 ° सहभाग आणि योजनेच्या अंमलबजावणीवर देखरेख ठेवण्यात येते. प्रधान म्हणाले की, प्रधानमंत्री उज्वला योजना ही सामाजिक चळवळ बनली असून लाभार्थी मोठ्या संख्येने सिलेंडरसाठी अर्ज करण्यासाठी पुढे येत आहेत.


    या योजनेच्या अंमलबजावणीमध्ये मंत्रालय आणि तेल विपणन कंपन्या डिजिटल यंत्रणेचा वापर करत असल्याची बाबही त्यांनी अधोरेखित केली. डिजिटली एडेड ओळख आणि उज्वलाच्या लाभार्थींची निवड, उज्वला लाभार्थींच्या केवायसीचे डिजिटल फायलिंग, सर्व पहल लाभार्थींना अनुदानाचे डिजिटल हस्तांतरण, आयटी प्रणित डॅशबोर्डचा वापर करुन उज्वला अंमलबजावणीवर नियमित देखरेख, एलपीजी वितरक नेमण्यासाठी नवीन स्थानांचा शोध, ऑनलाईन अर्ज आणि ऑनलाईन सोडत यासारखे अनेक उपक्रम या योजनेच्या यशस्वी अंमलबजावणीसाठी मंत्रालय आणि तेल विपणन कंपन्यांकडून हाती घेण्यात आले.


    तेल विपणन कंपन्यांच्या जिल्हा नोडल अधिकाऱ्यांनी केलेल्या प्रयत्नांवर त्यांनी भर दिला. ते म्हणाले की, या अधिकाऱ्यांनी ही योजना राबवण्यासाठी तळागाळापर्यंत जाऊन योग्य समन्वय साधला.


    मंत्रालय आणि तेल कंपन्यांच्या वरिष्ठ अधिकाऱ्यांकडून लाभार्थ्यांचा प्रतिसाद मिळवण्यासाठी जिल्हा दौरे करण्यात आले. (साडे सहाशेहून अधिक जिल्ह्यांना भेट)


    प्रधान यांनी एलपीजीच्या सुरक्षित वापरावर अधिक भर दिला. ते म्हणाले की, या योजनेच्या सर्व लाभार्थ्यांच्या घरी मेकॅनिकच्या माध्यमातून एलपीजी सिलेंडर बसवण्यात आले. जेणेकरुन लाभार्थ्यांना एलपीजीच्या सुरक्षित आणि योग्य वापर कसा करायचा हे सांगता येईल. एलपीजीच्या सुरक्षित वापराबाबत लाभार्थ्यांना जागरुक बनवण्यासाठी देशभरात सेफ्टी क्लिनीक/शिबीर आयोजित केली जातात.


    शेवटी प्रधान म्हणाले की, प्रधानमंत्री उज्वला योजनेच्या माध्यमातून “ महिलाओं को मिला सम्मान, यही है उज्वला की पहचान ”


    B.Gokhale /S.Kane / P.Malandkar


    

    
    (Release ID: 1489378) Visitor Counter : 7