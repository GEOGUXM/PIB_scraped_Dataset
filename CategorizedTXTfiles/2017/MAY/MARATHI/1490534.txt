      कोळसा मंत्रालय

      ‘सेवा’ ॲपचे पियुष गोयल यांच्या हस्ते उद्‌घाटन
      Posted On: 23 MAY 2017 5:52PM by PIB Mumbai


    नवी दिल्ली , 23 मे 201 7


    ऊर्जा क्षेत्रातल्या ग्राहकांसाठीच्या सेवा अर्थात सरल इंधन वितरण ॲप्लीकेशन, या ॲपचे केंद्रीय ऊर्जा, कोळसा, नवीकरणीय ऊर्जा आणि खाण राज्यमंत्री पियुष गोयल यांनी उद्‌घाटन केले. कोल इंडिया लिमिटेडने हे ॲप विकसित केले आहे. ‘सेवा’ ॲप हे डिजीटल इंडिया उपक्रमाचा एक भाग असून, ग्राहकांशी संवाद वाढविण्याबरोबरच कोळसा क्षेत्रात पारदर्शकता आणि उत्तरदायित्व वाढविणे, हा या मागचा उद्देश आहे.


    सुलभ, प्रभावी, काटकसरी आणि पारदर्शक प्रशासन या पंतप्रधान नरेंद्र मोदी यांच्या दृष्टीकोनाला अनुसरुन हे ॲप आणि विविध मंत्रालयांची ॲप सुरु करण्यात आले असल्याचे गोयल यांनी यावेळी सांगितले.


    कोळसा पाठवण्यासंदर्भातले ॲप, सर्वसामान्यांसाठी महत्वाचे नाही, असा एक समज आहे. मात्र या ॲपचा वापर करुन ऊर्जा निर्मितीसाठी कोळशाचा उपयोग करण्यासंदर्भातली अकार्यक्षमता आणि गळतीवर सामान्य माणूस अंकुश ठेऊ शकेल, असे गोयल म्हणाले. यामुळे कोळसा क्षेत्रातल्या जोडण्यांचे सुसूत्रीकरण होऊन देशात, वीजदर कमी व्हायला मदत होईल, असे गोयल म्हणाले.


    B.Gokhale /N.Chitale/D.Rane


    

    
    (Release ID: 1490534) Visitor Counter : 4