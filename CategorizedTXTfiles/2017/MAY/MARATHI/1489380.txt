      रस्ते वाहतूक आणि महामार्ग मंत्रालय

      सार्वजनिक वाहतूक व्यवस्थेत एकात्मिक शहरी वाहतूक संस्था आणि खाजगी संस्थांच्या सहभागामुळे शहरी दळणवळण प्रोत्साहनाला मदत
      Posted On: 05 MAY 2017 5:42PM by PIB Mumbai


    नवी दिल्ली 5 मे 201 7


    इंडिया इंटीग्रेटेड ट्रान्सपोर्ट ॲण्ड लॉजिस्टिक परिषदेच्या तज्ञ मंडळाने शहरी वाहतूक वेगवान आणि कार्यक्षम होण्यासाठी मार्ग आणि साधनं सांगितले आहेत. वाढते शहरीकरणामुळे सार्वजनिक वाहतूक प्रणाली विकसित होण्याची गरज आहे. काल नवी दिल्लीत विज्ञान भवन येथे झालेल्या एकात्मिक वाहतुक आणि लॉजिस्टीक शिखर परिषदेत तज्ज्ञांच्या गटाने या मुद्यावर चर्चा केली.


    ज्या ठिकाणी 2 दशलक्षपेक्षा जास्त लोकसंख्या आहे अशा प्रत्येक शहराला मेट्रो रेल्वे पद्धती उभारण्याचा प्रस्ताव मांडण्यात आला आहे. बीआरटीएस ही बहुविध बस पद्धतीसुद्धा प्रत्येक शहराला वाहतूक यशस्वीतेसाठी तसेच आंतर शहर वाहतूक पायाभूत सेवेसाठी सुरु केली आहे. आंतर शहर रेल्वे संलग्नता विकसित करण्यात आली असून मालवाहतूक आणि नवीन तंत्रज्ञानयुक्त तसेच वाढत्या वाहतूक आणि रस्ता सुरक्षेवर जोर देत या सर्व सेवांची आवश्यकता असल्याचे म्हटले आहे.


    या चर्चेदरम्यान, शहरी दळणवळण धोरणावर प्रकाश टाकला असून यामध्ये सार्वजनिक खाजगी भागीदारीची भूमिका महत्वाची असल्याचे म्हटले आहे. सार्वजनिक खाजगी भागीदारीमधील शहर व्यापक मर्यादा आणि बळकटी यावर चर्चा करण्यात आली. या राऊंड टेबल चर्चेदरम्यान बहुतांश तज्ञांनी मोठ्या प्रमाणावर सार्वजनिक दळणवळणात गुंतवणूक आवश्यक असल्याचे म्हटले आहे.


    तज्ञांनी पुढे सुचवले की, लंडन किंवा रियाद या देशांच्या वाहतूक मार्गावर एकात्मिक आणि समन्वयक नेटवर्क तसेच शहरी वाहतुकीसाठी अर्बन ट्रान्सपोर्ट बॉडीची निर्मिती करता येऊ शकेल. बंगलोर मेट्रोपोलिटीयन वाहतूक महामंडळ अर्थात बीएमटीसीचे महासंचालक डॉ. एकरुप कौर यांनी पुरेशा वाहतूक व्यवस्थेसाठी बंगलोर येथे अवलंबिण्यात आलेले नेटवर्क ऑप्टिमायझेशन संदर्भात माहिती दिली. त्यांनी एकात्मिक वाहतूक संलग्नतेचे नियोजन याचे महत्त्व विषद केले.


    शहरी विकास मंत्रालयाचे विशेष अधिकारी मुकुंद सिन्हा यांनी भारत सरकारद्वारे सार्वजनिक वाहतूक यंत्रणा सक्षमतेने राबवण्यासाठी ठरविण्यात आलेल्या निधी संदर्भात माहिती दिली.


    B.Gokhale / P.Malandkar


    

    
    (Release ID: 1489380) Visitor Counter : 2