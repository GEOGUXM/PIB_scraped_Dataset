      ग्राहक व्यवहार, अन्न आणि सार्वजनिक पुरवठा मंत्रालय

      ग्राहक कल्याण मंत्रालयाकडून देशभरात स्वच्छता पंधरवडा यशस्वीरित्या साजरा
      Posted On: 31 MAY 2017 5:59PM by PIB Mumbai


      नवी दिल्ली 31 मे 201 7


      ग्राहक कल्याण, अन्न आणि सार्वजनिक वितरण मंत्रालयाने 16 ते 31 मे 2017 या काळात देशभरात स्वच्छता पंधरवडा साजरा केला. स्वच्छता अभियानात ग्राहक महत्वाची भूमिका बजावू शकतात असे ग्राहक कल्याण मंत्रालयाचे सचिव जगदिश प्रसाद मीणा यांनी आज नवी दिल्लीत सांगितले.


      स्वच्छता पंधरवडा यशस्वीरित्या साजरा झाल्याबद्दल त्यांनी पत्रकारांना माहिती दिली. स्वच्छतेप्रती जनजागृती निर्माण करून देशभरात त्यांची अंमलबजावणी व्हावी आणि ग्राहकांच्या यातल्या भूमिकेवर लक्ष केंद्रीत करण्याचा या पंधरवड्याचा उद्देश होता.


      ग्राहक कल्याण मंत्रालयाच्या अधिकारी आणि कर्मचाऱ्यांनी स्वच्छतेची घेतलेली शपथ, घोषवाक्य स्पर्धा, भित्तीचित्र स्पर्धा, निबंध स्पर्धा असे विविध उपक्रम या पंधरवड्यात हाती घेण्यात आले होते, अशी माहिती त्यांनी दिली.


      देश स्वच्छ ठेवण्यासाठी ग्राहकांची जबाबदारी विषद करणारे ‘जागो ग्राहक जागो’ हे अभियान दूरदर्शन, लोकसभा टीव्ही, आकाशवाणी तसेच खासगी एफ.एम चॅनेलमार्फत देशभरात राबवण्यात आले.


      B.Gokhale /N.Chitale/P.Kor


    

    
    (Release ID: 1491442) Visitor Counter : 4