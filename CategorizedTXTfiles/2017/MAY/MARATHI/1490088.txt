      मंत्रिमंडळ

      देशभरात मातृत्व लाभ कार्यक्रमाच्या अंमलबजावणीला केंद्रीय मंत्रिमंडळाची मंजुरी
      Posted On: 17 MAY 2017 6:39PM by PIB Mumbai


    नवी दिल्ली 17 मे 201 7


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने देशभरात मातृत्व लाभ कार्यक्रमाच्या अंमलबजावणीला , जो आता देशातील सर्व जिल्ह्यांमध्ये विस्तारित केला आहे , कार्योत्तर मंजुरी दिली . पंतप्रधानांनी ३१ डिसेंबर २०१६ रोजी राष्ट्राला उद्देशून केलेल्या भाषणात देशभरात मातृत्व लाभ कार्यक्रमाच्या अंमलबजावणीची घोषणा केली होती.


    या कार्यक्रमांतर्गत , महिलांना वेतनाची नुकसान भरपाई रोख स्वरूपात देण्यात येणार आहे , जेणेकरून महिलांना प्रसूतीच्या आधी आणि नंतर पुरेशी विश्रांती घेता येईल . या प्रस्तावाचा एकूण खर्च केंद्र आणि राज्य सरकारचा मिळून १ जानेवारी २०१७ ते ३१ मार्च २०२० पर्यंत १२ , ६६१ कोटी इतका आहे. तर केंद्र सरकारचा हिस्सा ७९३२ कोटी रुपये इतका आहे.


    पहिल्या बाळाच्या प्रसूतीसाठी गरोदर महिला आणि स्तन्यदा माता ज्या सरकारी सेवेत कार्यरत नाहीत , त्यांना ३ हप्त्यांमध्ये ५ हजार रुपये आणि उर्वरित रक्कम मातृत्व लाभ कार्यक्रमाच्या निकषांनुसार देण्याचा निर्णय घेण्यात आला आहे.


    N.Sapre /S.Kane/P.Kor

    
    
    (Release ID: 1490088) Visitor Counter : 5