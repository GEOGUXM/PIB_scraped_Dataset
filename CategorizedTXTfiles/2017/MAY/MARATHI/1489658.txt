      अल्पसंख्यांक मंत्रालय

      अल्पसंख्याक मंत्रालय यावर्षी दोन नवीन योजना सुरु करणार – मुख्तार अब्बास नक्वी
      शिक्षण आणि रोजगाराच्या माध्यमातून सरकार अल्पसंख्याकांचे सशक्तिकरण करत आहे – मुख्तार अब्बास नक्वी
      
      तांत्रिक, वैद्यकीय, आयुर्वेद, युनानी आदी क्षेत्रांमध्ये शिक्षण उपलब्ध करुन देण्यासाठी 5 जागतिक दर्जाच्या संस्था स्थापन करणार – मुख्तार अब्बास नक्वी
      
      Posted On: 11 MAY 2017 6:12PM by PIB Mumbai


    नवी दिल्ली , 11 मे 201 7


    अल्पसंख्याक व्यवहार (स्वतंत्र प्रभार) आणि संसदीय कार्य राज्यमंत्री मुख्तार अब्बास नक्वी यांनी सांगितले की, अल्पसंख्याक मंत्रालय यावर्षी दोन नवीन योजना सुरु करणार आहे. पंडित दिनदयाळ उपाध्याय जयंती शतकोत्सवा दरम्यान उस्ताद सन्मान समारोह सुरु करण्यात येणार आहे. ज्याअंतर्गत अल्पसंख्याक समाजातील कलाकार आणि कारागीरांना सन्मानित केले जाईल. दुसरी शिक्षण अभियानासाठीची योजना माजी राष्ट्रपती ए.पी.जे.अब्दुल कलाम यांच्या पहिल्या पुण्यतिथी म्हणजेच 15 ऑक्टोबर 2017 रोजी सुरु करण्यात येईल. हे अभियान 2017-18 दरम्यान राबविले जाईल. यासाठी 100 जिल्ह्यांची निवड करण्यात आली आहे.


    राष्ट्रीय लोकशाही आघाडी सरकारच्या 3 वर्षाच्या कालावधीतील अल्पसंख्याक व्यवहार मंत्रालयाच्या कर्तृत्वाविषयी नवी दिल्ली येथे आयोजित पत्रकार परिषदेत माहिती देताना नक्वी यांनी सांगितले. सरकारने 3 ई-शिक्षण (Education) , रोजगार (Employment) आणि सशक्तिकरण (Empowerment) च्या माध्यमातून अल्पसंख्याक समाजातील गरीब, मागासलेल्या आणि दुर्बल घटकांना यशस्वीरित्या विकासाच्या मुख्य प्रवाहात आणले.


    अल्पसंख्याकांचे सामाजिक-आर्थिक-शैक्षणिक सशक्तिकरण करण्यासाठी सरकारने वर्ष 2017-18 साठीचे अल्पसंख्याक मंत्रालयाचा निधी 4195.48 कोटी रुपयांपर्यंत वाढवला आहे.


    अल्पसंख्याक समाजातील मुलांना दर्जात्मक शिक्षण देण्यासाठी मोदी सरकार कटिबद्ध आहे. हे लक्षात ठेवूनच अल्पसंख्याक मंत्रालय तांत्रिक, वैद्यकीय, आयुर्वेद, युनानी आदी क्षेत्रांमध्ये शिक्षण उपलब्ध करुन देण्यासाठी 5 जागतिक दर्जाच्या संस्था स्थापन करणार आहे, असंही मुख्तार अब्बास नक्वी यांनी सांगितले. या संस्था देशात कुठे स्थापन कराव्या याची चाचपणी करण्यासाठी 10 जानेवारी 2017 रोजी एक उच्च स्तरीय समिती स्थापन करण्यात आली होती.


    B.Gokhale /S.Mhatre/D.Rane


    

    
    (Release ID: 1489658) Visitor Counter : 6