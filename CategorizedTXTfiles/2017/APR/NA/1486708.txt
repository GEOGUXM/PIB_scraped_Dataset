      প্রধানমন্ত্রীগী লোইশঙ

      মলেশিয়াগী প্রধানমন্ত্রীগা পুন্না প্রেসকা উন্নবগী থৌরমদা মেদিয়াদা পিখিবা প্রধানমন্ত্রীগী ৱারোল
      Posted On: 01 APR 2017 9:17PM by


    হিজ এক্সেলেন্সি প্রধানমন্ত্রী দতো শ্রী মোহম্মদ নজিব বিন তুন অব্দুল রজাক,


    মেদিয়াগী মীহুৎশিং,


    মলেশিয়াগী প্রধানমন্ত্রী হিজ এক্সেলেন্সিবু ভারত্তা তরাম্না ওকচবা অসি চাওথোকচনিঙাই অমনি । এক্সেলেন্সি নজিব, অদোমগী খোংচৎ অসিনা ২০১৫ গী নবেম্বরদা ঐহাক্কী মলেশিয়া খোংচৎ মনুংদা ঐহাক্না নুঙাইখিবা অদুগুম্না ঐহাক অমসুং ভারতকী প্রজানা খুৎলং হনবগী তঞ্জা অমা ফংলে । অদোমগী খোংচৎ অসি ঐখোয়গী লৈনরিবা মরীদা পুৱারি ওইগদবা মতম অমশু ওইরে । ঐখোয়গী দিপ্লোমেতিক মরী শেমখিবগী ৬০ শুবা চহি ঐখোয়না পাংথোক্লি । অমসুং, এক্সেলেন্সি, ঐখোয়গী লৈনরিবা মরী অসি অদোমগী পুক্নিং চংবা অমসুং লিচিং অদুনা মায়কৈ তাক্তুনা মপাঙ্গল কনখৎহন্বদা থৌদাং লৌরি । অদোমগী থৌদাং অদুনা ভারতকা লোয়ননা হৌজিক চৎথরিবা পাক চাওনা পুন্না চৎমিন্নবা অসিদা মরুওইবা থৌদাং লৌরি ।


    মরূপশিং,


    মলেশিয়াগা লোয়ননা ঐখোয়গা লৈনরিবা মরী অসি সিভিলাইজেস্নেল অমসুং হিস্তোরিক ওইরি । ঐখোয়গী লৈনরিবা মরী অসি রিছ অমসুং দাইবর্স ওইরি । ঐখোয়গী সোসাইতিগী মরী অসি থাক কয়ানি । ঐখোয়গী প্রজাশিংগী মরক্তা কলচর অমসুং ধর্মনা অকন্বা মরী অমা পিরি । মলেশিয়াদা ভারতকী মশিং য়াম্লবা মীওশিংনা কন্ত্রিব্যুত তৌরিবা অসি মরু ওইরি । মখোয়না ঐখোয়গী হেরিতেজপু য়োকখৎতুনা থম্বা খক নত্তনা ঐখোয়গী লৈবাক অনি অসিগী মরক্তা ইকোনোমি অমসুং পিপল তু পিপল কনেক্তিভিতীদশু অকন্বা দ্রাইবর অমা ওইরি । ঐহাক্কী মমাংগী খোংচৎতা কোলা লাম্পুরদা তোরানা গেত প্রধানমন্ত্রী নজিব অমসুং ঐহাক্না পুন্না শঙ্গাখি । তোরানা গেত্তা সাঞ্চি স্টুপাগী মওং মতৌ লৌবা অসি ঐখোয়গী অচেৎপা মরূপ ওইবগী খুদম্নি ।


    মরূপশিং,


    ঙসি ঐখোয়না ৱারি শান্নখিবা অদুদা, প্রধানমন্ত্রী নজিব অমসুং ঐহাক্না ঐখোয়গী কলচরেল, ইকোনোমিক অমসুং স্ত্রেতেজিক এঙ্গেজমেন্তকী ফুল রেঞ্জ স্তোক লৌখি । ২০১৫ গী নবেম্বরদা ঐহাক্কী মলেশিয়া খোংচৎ মনুংদা ঐখোয়না লৌখিবা মরুওইবা ৱারেপ কয়া অদু থবক ওইনা পাংথোকপগী পাওদম ঐখোয়না লৌখি অমসুং ঐখোয়গী স্ত্রেতেজিক পার্তনরশিপ হেঙ্গৎহন্বদা পুন্না মীৎয়েং থম্বদা ঐখোয়না য়ান্নখ্রে । মীৎয়েং অমা মদুনা এক্সন ওরিয়েন্তেদ এপ্রোছ অমা হৌগদৌরিবা । মসিগী হোৎনরিবা অসিদা কোওপরেসনগী লমশিংদা হৌজিক ওইরিবা অমসুং ঐখোয়গী মরুওইবা ওবজেক্তিবশিংগী মরক্তা এঙ্গেঞ্জমেন্তকী অনৌবা তেরিতোরী চার্তিং তৌবগী মখা পোনগনি ।


    মরূপশিং,
    ভারত অমসুং মালেশিয়ানা অফবা ইকোনোমিক পার্তনরশিপ অমা শেমগৎলে । মসিবু থাক ৱাংহন্নবা ঐখোয়না হোৎনরিবশিংগী মনুংদা, পৃথীবিদা য়াম্না থুনা চাওখৎলক্লিবা অচৌবা ইকোনোমি ওইহন্বা, ভারতনা অনপেরেলেল ওইবা খুদোংচাবশিং ওফর তৌরি । অমসুং, ঐখোয়গী সোসাইতিশিংদা চাওখৎপা অনৌবা লম্বী অমা শেম্নবা ঐখোয়গী ইকোনোমি অনিগী মরক্তা ললোন ইতিক পাকথোক চাওথোকহন্নবা অমসুং কেপিতেল ফ্লোশিংগীদমক ঐখোয়না থৌরাং তৌরে । ভারতনা ইনফ্রাস্ত্রকচর মথৌ তারি অমসুং ঐখোয়না মীৎয়েং থম্লিবা অসি মলেশিয়াগী কেপাসিতীদা চান্নবা স্মার্ত সিতিশিং শেমগৎপনি । ভারতকী তোঙান তোঙানবা রাজ্যশিংদা ঐখোয়গী মখল য়াম্লবা ইনফ্রাস্ত্রকচর প্রোজেক্তশিংদা মলেশিয়াগী কম্পেনিশিংনা শরুক য়ারি । ভারতকী কম্পেনিশিংনশু মলেশিয়াগী ইকোনোমিদা চাওনা শরুক য়ারি অমসুং শেল থাদরি । প্রধানমন্ত্রী নজিবনা অৱাংবা থাক্কী বিজিনেস দেলিগেসনগা লোয়নরকপা অসি ঐখোয়না অপেন্বা ফাওই । ঐহাক্না থাজবা থম্লি মদুদি মখোয়না পুরক্লিবা বিজিনেস পার্তনরশিপ অদুনা ঐখোয়গী কমর্সিয়েল এঙ্গেঞ্জমেন্তকী লেবেল অমসুং মোমেন্তম হেঙ্গৎহল্লনি । মলেশিয়াদা ফর্তিলাইজর প্লান্ত অমা লিংখৎপা অমসুং মলেশিয়াদগী সর্প্লস য়ুরিয়া ভারত্তা পুরক্নবা ৱাফমদা তৌনখিবা এমওয়ু অদু তরাম্না ওক্নিঙাই ওইবা চাওখৎপা অমনি ।


    মরূপশিং,
    
    মলেশিয়াগী য়ু.তি.এ.আর য়ুনিবর্সিতিনা অহান্বা ওইনা মলেশিয়াদা অয়ুর্বেদ দিগ্রি কোর্স হৌখ্রে । মসি তরাম্না ওক্নিঙাই ওইবা চাওখৎপা অমনি । মসিবু অথুবা মতমদা ফাইনেলাইজ তৌবনা লম অসিদা মখা তানা ঐখোয়গী কোওপরেসন চেৎশিলহল্লনি । ঐখোয়গী মহৈ মশিংগী ওইবা একচেঞ্জ তৌনবা অসিনা ঐখোয়গী লৈবাক অনিগী মরক্তা প্রজাশিংগী মরীদা অকন্বা প্রমোতর অমা মতম পুম্নমক্তা ওইরগনি । দিগ্রিগী ম্যুচেল রিকোগনিসনদা ঙসি সহি তৌনরিবা এমওয়ু অসি লেন্দমার্ক দিবলপমেন্ত অমনি মদুনা ঐখোয়গী লৈবাক অনিমক্কী ছাত্রশিং অমসুং সোসাইতিদা কান্নবা ফংহল্লগনি ।


    মরূপশিং,


    ঐখোয়না য়ানরক্লবা অমসুং য়ানরক্ত্রবা সেক্যুরিতী থ্রেতশিং অনিমক লৈবা রিজন অমসুং মতমদা লৈরি মদু লেপতনা হেঙ্গৎলক্লি । মসিগী থ্রিতন অসিনা ঐখোয়গী লৈবাকশিং অমসুং রিজন্দা স্তেবিলিতী অমসুং ইকোনোমিক্তা মায়োক্নরিবা অদু প্রধানমন্ত্রী অমসুং ঐহাক্না য়ান্নরে । অমসুং , ঐখোয়না অমসুং রিজন অসিদা লৈরিবা লৈবাকশিংনা পুন্না থবক তৌমিন্নবা মথৌ তাই । মশিগী মনুং চন্না, ঐখোয়গী অপুন্বা তেরোরিজম থেংননবা হোৎনবদা মলেশিয়াগী সরকারগা মখা তানা পুন্না চৎমিন্ননবা ঐহাক্না ৱারেপ লৌরে ।
    এক্সেলেন্সি, রেদিকেলাইজেসন অমসুং তেরোরিজম থেংনবদা অদোম্না লুচিংলিবা অদু রিজন অপুম্বগী ওইনা পুক্নিং থৌগৎনিঙাই অমনি । ঐখোয়গী পাক চাওরবা দিফেন্স পার্তনরশিপনা ঐখোয়গী আর্ম ফোর্সেসপু হান্ননা নকশিন্নহনখ্রে ।


    ঐখোয়না কোওপরেত তৌনরিবা অসি :

      * ত্রেনিং অমসুং কেপাসিতী বিলদিং ;
      * মিলিতরী হার্দৱেয়র অমসুং ইক্বিপমেন্ত মেন্তিনেন্স তৌবা ;
      * মেরিতাইম সেক্যুরিতী ; অমসুং
      * দিজাস্তর রেস্পোন্সতনি ।

    প্রধানমন্ত্রী নজিব অমসুং ঐহাক্না ইকোনোমিক চাওথোকহন্বা, নেভিগেসনদা মনিং তমহন্বা, অমসুং এসিয়া-পেসিফিক রিজন্দা তংদু লৈতাহন্বা মরুওইনা মসিগী মহাসাগরশিং প্রমোত তৌবদা ঐখোয়না লৌগদবা থৌদাং অদুসু খন্নরে । ঐখোয়গী সোসাইতী সেক্যুর ওইনবা অমসুং অচৌবা রিজনেল গুদকীদমক ঐখোয়গী স্ত্রেতেজিক পার্তনরসিপ মখা তানা মপাঙ্গল কনখৎহন্দুনা ঐখোয়গী কমন ওইবা কনসর্নশিং অমসুং মায়োক্নরিবশিং থেংননবা ঐখোয়না য়ান্নরে ।


    এক্সেলেন্সি প্রধানমন্ত্রী নজিব,


    ভারত্তা ঐহাক্না অদোম্বু অমুক হন্না তরাম্না ওকরি । কান্নরবা ৱাফম কয়া খন্নখিবা অদুগীদমক অদোম্বু থাগৎচরি । ঐহাক্না থাজৈ মদুদি ঙসি ঐখোয়না খন্ন নৈনখিবশিং অদুনা ঐখোয়গী স্ত্রেতেজিক পার্তনরশিপ মথংগী লেভেলদা পুরগনি । অদোম্না ভারত্তা নুঙায়না অমসুং মপুং ফানা লৈনবা ঐহাক্না ৱিস তৌজরি ।


    অদোম্বু থাগৎচরি ।


    অদোম্বু অমুক হন্না থাগৎচরি ।

    
    
    (Release ID: 1486708) Visitor Counter : 1
    
    
    
    
    

  
  
  
  
  
  
  
*