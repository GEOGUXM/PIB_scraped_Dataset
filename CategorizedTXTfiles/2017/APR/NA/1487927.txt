      মন্ত্রীমন্দল

      অন্ধ্রপ্রদেসকী বিসাখাপত্নমদা ইন্দিয়ান ইন্সতিট্যুত ওফ পেত্রোলিয়ম এণ্ড ইনর্জি (আইআইপিই) লিংখৎপা মন্ত্রীমন্দলনা য়াখ্রে
      Posted On: 12 APR 2017 6:12PM by


    প্রধানমন্ত্রী শ্রী নরেন্দ্র মোদীনা লুচিংবা কেন্দ্রগী মন্ত্রীমন্দলনা এক্ত ওফ পার্লিয়ামেন্তকী খুথাংদা নেস্নেল ইমপোর্তেন্সকী ইন্সতিট্যুত অমগুম অন্ধ্রপ্রদেসকী বিসাখাপত্নমদা ইন্দিয়ান ইন্সতিট্যুত ওফ পেত্রোলিয়ম এণ্ড ইনর্জি (আইআইপিই) লিংখৎপদা মসিগী ওইবা অয়াবা পিখ্রে । ইন্সতিট্যুত অসিনা গোবর্নান্স স্ত্রকচর লৈগনি লোয়ন লোয়ননা আইআইতিএস না পেন্নিঙাই ওইরবা অদুগুম্লবা মান্নবা মেনরদা দিগ্রিশিং গ্রান্ত তৌনবা লেগেল পিবদা । পেত্রোলিয়ম অমসুং ইনর্জী স্তদিদা সেন্তর ওফ এক্সেলেন্ত অমা ওইরক্নবা ইন্সতিট্যুতকী মথৌ তাবা স্তেতস ফংনবা তোঙান্বা এক্ত অমশু পিরগনি ।


    আইআইপিই লিংখৎনবা কেপিতেল এক্সপেন্দিচর ওইনা কোতি ৬৫৫.৪৬ গী শেনফমশু অমসুং মসিগী ইন্দোমেন্তকী মায়কৈদা কোতি ২০০ গী কন্ত্রিব্যুসন মন্ত্রীমন্দলনা য়াখ্রে ।


    অন্ধ্রপ্রদেস রিওর্গনাইজেসন এক্ত, ২০১৪ গী ১৩ সেদুলগী মখাদা কমিত তৌরিবা অদুম্না, মসিগী ইন্সতিট্যুত অসি লিংখৎনবা ৱারেপ অসি লৌখি । ওবজেক্তিব অসি পেত্রোলিয়ম সেক্তরগী স্কিল মেনপৱার সপ্লাইতৌবা অমসুং সেক্তর অসি চাওখৎহন্নবা মথৌতাবা রিসার্স এক্তিবিতি প্রমোত তৌবদা ক্বান্তিতেতিব অমসুং ক্বালিতেতিব গেপ লৈরিবা অদু মেনশিনবনি । আইআইপিই গী একাদেমিক অমসুং রিসার্স এক্তিবিতীশিং কেজি-বেসিন, ভিসাখাপত্নম রিফাইনরি অমসুং কাকিনন্দাদা লৈবা প্লানদ পেত্রোকেমিকেল কমপ্লেক্স অসিনচিংবা সেক্তরগা মরী লৈনবা ইন্সতিট্যুতশিংদগী কান্নবা ফংগনি ।


    য়ুমফম


    অন্ধ্রপ্রদেস সরকারনা ভিসাখাপত্নম জিলাগী সববাভরম মন্দলদা আইআইপিই লিংখৎনবা একর ২০০ গী লম মমল য়াওদনা পিরে । আইআইপিই অসি ১৮/০৪/২০১৬ তা এপি সোসাইতি রেজিস্ত্রেসন এক্ত, ২০০১ গী মখাদা সোসাইতি অমগুম রেজিস্তার তৌখি । আইআইপিইগী মতম খরগী ওইবা কেমপস অমা একাদেমিক সেসন ২০১৬-১৭ কী ওইনা অন্ধ্র য়ুনিবর্সিতী কেমপসতা অন্দর গ্রেজুয়েত প্রোগ্রাম অনিগা মমিং ওইনা পল্লবদা, পেত্রোলিয়ম ইঞ্জিনিয়ারিং অমসুং কেমিকেল ইঞ্জিনিয়ারিং (অমমমদা ছাত্র ৫০) লোয়ননা শেমগৎলে । আইআইতি, খরগপুরনা ইন্সতিট্যুত অসি য়েংশিনবগী রেস্পোন্সিবিলিতী লৌরে ।

    
    
    (Release ID: 1487927) Visitor Counter : 1