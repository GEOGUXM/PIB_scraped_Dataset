      প্রধানমন্ত্রীগী লোইশঙ

      প্রধানমন্ত্রীনা ঝারখন্দদা দিবলপমেন্ত প্রোজেক্তশিং হৌদোকখ্রে
      Posted On: 06 APR 2017 6:35PM by


    ঙসি ঝারখন্দগী সাহেবগঞ্জদা প্রধানমন্ত্রী শ্রী নরেন্দ্র মোদীনা দিবলপমেন্ত প্রোজেক্তশিং হৌদোকখ্রে ।


    মহাক্না গঙ্গা তুরেল মথক্তা শাগদবা লেন মরিগী থোং অমসুং মল্তি মোদেল তর্মিনেলগী উরেপ উয়ুং তমখি । মল্তি মোদেল তর্মিনেল অসি বরানাশিদগী হলদিয়া ফাওবগী নেস্নেল ৱাতরৱে ১ চাওখৎহন্নবা মরুওইবা কম্পোনেন্ত অমনি ।


    প্রধানমন্ত্রীনা কিলোমিতর ৩১১ শাংবা গোবিন্দপুর-জামতারা-দুমকা-সাহেবগঞ্জ হাইৱে শঙ্গাখি; অমদি সাহেবগঞ্জ দিষ্ট্রিক কোর্ত প্রেমিসেস অমসুং সহেবগঞ্জ দিষ্ট্রিক হোসপিতালদা সোলর পৱার প্লান্ত অমা জাতিদা কৎথোকখি ।


    প্রধানমন্ত্রীনা পহারিয়া স্পিসিয়েল ইন্দিয়ান রিজার্ব বতালিয়নগী কন্সতেবলশিংদা এপোইন্তমেন্তকী সর্তিফিকেতশিং সিম্বোলিক ওইনশু য়েন্থোকখি; অমদি সেলফ হেলপ গ্রুপকী নুপি ইন্ত্রিপ্রিনরশিংদা স্মার্তফোনশিং য়েন্থোকখি ।


    থৌরম অদুদা ৱা ঙাংলদুনা প্রধানমন্ত্রীনা হায়খি মদুদি মসিগী দিবলপমেন্ত প্রোজেক্তশিং অসিনা সন্থল পর্গনাগী লমদমদা কান্নবা ফংহল্লগনি, অমসুং ত্রাইবেল কমুনিতিগী এমপৱারমেন্ত হেঙ্গৎহন্নবা মচাক ওইরগনি । মহাক্না হায়খি মদুদি ভারত্তা লৈরিবা লাইরবশিংনা অফবা পুন্সি অমগীদমক ৱিস তৌরি অমসুং মখোয় মশাবু মশক তাকচনবা তঞ্জা অদু থিরি । মহাক্না হায়খি মদুদি মখোয়গী তৌবা ঙম্বা অদুদা মহাক্কী অচেৎপা থাজবা থম্মি ।


    প্রধানমন্ত্রীনা হায়খি মদুদি ভারত্তা পুকচেল শেংবগী ইরা অমা হৌরক্লে । লাইরবশিংবু মখোয়গী ফংফম থোকপা অদু শোয়দনা ফংহন্নবা মহাক্না হোৎনরিবা অদুদা প্রজাশিংগী থৌজাল পিবিনবা মহাক্না কন্না পনখি ।

    
    
    (Release ID: 1487070) Visitor Counter : 1