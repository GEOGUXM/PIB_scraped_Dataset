      প্রধানমন্ত্রীগী লোইশঙ

      অলাহাবাদ হাই কোর্তকী চহি ১৫০ শুবা থৌরম পাংথোকপগী লোইশল্লকপদা প্রধানমন্ত্রীনা ৱা ঙাংখ্রে
      Posted On: 02 APR 2017 3:46PM by


    ঙসি প্রধানমন্ত্রী শ্রী নরেন্দ্রা মোদীনা অলাহাবাদ হাই কোর্তকী চহি ১৫০ শুবা থৌরম পাংথোকপগী লোইশল্লকপদা ৱা ঙাংখ্রে ।


    থৌরম অদুদা ৱা ঙাংলদুনা মহাক্না হায়খি মদুদি অলাহাবাদ হাই কোর্ত অসি ঐখোয়গী জুদিসরিগীদি শেংলবা মফম অমগুম্বনি । লেগেল প্রোফেসনগা লোয়নখিবা মখোয়শিং অদুনা ঐখোয়গী নিং তম্বগী মায়োক্নখিবা অমসুং কোলোনিয়েলিজমদগী ঐখোয়গী প্রজাবু ঙাকথোক্তুনা থম্বদা পাক চাওরবা থৌদাং অমশু লৌখি হায়না মহাক্না হায়খি ।


    ২০২২ দা ঐখোয়না নিং তম্বা ফংখিবগী চহি ৭৫ ফারকপগী থৌরম পাংথোক্কদৌরিবা অসিদা ঐখোয়না পাম্লিবা ভারত অদু শেম্নবা মহাক্না প্রজাদা খন্থনবা আপিল তৌখি । নাগরিক খুদিংমক্না মায়কৈ অসিদা রোদমেপ অমা শেম্নবা মহাক্না হায়খি ।


    প্রধানমন্ত্রীনা হায়খি মদুদি ২০১৪ গী মে থাদগী শিজন্নদ্রবা আইন ১২০০ লোম কেন্দ্র সরকারনা মুথৎখ্রে । মসিগী সেঞ্চুরি অসিদা তেক্নোলোজিনা মরুওইবা থৌদাং লৌরি অমসুং মসি শিজন্নবনা জুদিসরিদশু স্কোপ ময়াম অমা লৈহল্লে হায়না মহাক্না হায়খি । জুদিসরিদা মতেং ফংবা য়াবা তেক্নোলোজিগী মওং মতৌ পায়খৎনবা স্তার্তঅপ সেক্তরদা শরুক য়ারিবশিং অদুদা মহাক্না আপিল তৌখি ।

    
    
    (Release ID: 1486472) Visitor Counter : 1