      মন্ত্রীমন্দল

      ভারত অমসুং বঙ্গলাদেসকী মরক্তা ওদিও ভিজুয়েল কো-প্রদক্সনদা এগ্রিমেন্ত মন্ত্রীমন্দলনা য়াখ্রে
      Posted On: 05 APR 2017 8:33PM by


    প্রধানমন্ত্রী শ্রী নরেন্দ্র মোদীনা লুচিংবা কেন্দ্রগী মন্ত্রীমন্দলনা ভারত অমসুং বঙ্গলাদেসকী মরক্তা ওদিও ভিজুয়েল কো-প্রদক্সনদা এগ্রিমেন্ত অয়াবা পিখ্রে ।


    এগ্রিমেন্ত অদুগী থিন্দোক্লিবা শক্তম


    · এগ্রিমেন্ত অসিনা ফিলমশিং, দোকুমেন্তরিশিং, অমসুং এনিমেশনগী ফিলমশিংগী কো-প্রদক্সন কোবর তৌগনি ।


    · প্রস্তাব তৌবা এগ্রিমেন্ত অদু য়ান্নবগা লোয়ননা শেম্বা ওদিও-ভিজুয়েল কো-প্রদক্সন অমানা বেনেফিত পুম্নমক্কী মমিং লৌগনি মদুনা লৈবাক অনিমক্কী য়ান্নরবা মখোয়গী মরী লৈনবা লোজ অমসুং রেগুলেসনশিংদা লৈবাক অমা হেক্তগী ওদিও-ভিজুয়েল থবক্তা একোর্দেদ ওইগনি ।


    · মসিনা লৈবাক অনিগী মরক্তা আর্ত অমসুং কলচর একচেঞ্জ তৌনবা হেঙ্গৎহল্লগনি অমসুং লৈবাক অনিমক্কী প্রজাশিংগী মরক্তা গুদৱিল অমসুং হেন্না ফবা ৱাখল তামিন্নবা পুরক্কনি ।


    · কো-প্রদক্সন অসিনা ঐখোয়গী সোফত পৱার শেমগৎপা অমসুং উৎথোকপগী খুদোংচাবা ফংহল্লগনি ।


    · মসিনা লৈবাক অনিমক্কী গ্রোস দোমেস্তিক প্রদক্ত (জিদিপি) হাপচনবদা পোস্ত-প্রদক্সন অমসুং মসিগী মার্কেতিং য়াওনা ওদিও-ভিজুয়েল কো-প্রদক্সনগী এরেনাদা আর্তিস্তিক, তেক্নিকেল লোয়ন লোয়ননা নন-তেক্নিকেলগী মীওইশিংগী মরক্তা এঙ্গেঞ্জ তৌদুনা থবক ফংহল্লগনি ।


    · ভারতকী লোকেলশিংবু শুতিংদা শিজন্নবনা মালেম পুম্বদা প্রিফর তৌরিবা ফিলম শুতিংগী দেস্তিনেসন্দা ভারতকী খুদোংচাবা হেঙ্গৎহল্লি ।


    হৌজিক ফাওবদা ভারতনা ইতালি, য়ুনাইতেদ কিংদম, জর্মন, ব্রাজিল, ফ্রান্স, ন্যু জিলেন্দ, পোলেন্দ, স্পেন, কানাদা, অমসুং রিপব্লিক ওফ কোরিয়াগা লোয়ননা ওদিও-ভিজুয়েল কো-প্রদক্সনদা খোং থাংজিল্লে ।

    
    
    (Release ID: 1486850) Visitor Counter : 1