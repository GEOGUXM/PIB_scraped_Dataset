      প্রধানমন্ত্রীগী লোইশঙ

      প্রধানমন্ত্রীনা চেনানি-নাশ্রী তনেল জাতিদা শিন্নখ্রে; উধমপুরদা মীয়ামগী মীফমদা ৱা ঙাংখ্রে
      Posted On: 02 APR 2017 7:41PM by


    ঙসি প্রধানমন্ত্রী শ্রী নরেন্দ্র মোদীনা ভারতকী খ্বাইদগী শাংবা রোদ তনেল, জম্মু অমসুং কাশ্মিরদা লৈবা কিলো মিতর ৯ শাংবা চেনানি-নাশ্রী তনেল জাতিদা শিন্নখ্রে ।


    প্রধানমন্ত্রীনা তনেলগী অশাংবা অদু থুংনবা চৎখি, অমসুং মশিগী মরুওইবা ফিচর খরা ফোংদোকখি ।


    উধমপুরদা মীয়ামগী মীফমদা ৱা ঙাংলদুনা প্রধানমন্ত্রীনা হায়খি মদুদি তনেল অসি ৱার্লদ ক্লাসনি, অমসুং খ্বাইদগী ফবা স্তেন্দর্দশিং অদুগা চান্নরে । তনেল অসি এনভাইরোনমেন্ত ফ্রেন্দলি ওই অমসুং গ্লোবেল ৱার্মিং থেংনবদা মতেং ওইগনি হায়না মহাক্না হায়খি । মহাক্না হায়খি মদুদি লান্না লমজিংখ্রবা নহা খরনা নুঙ লংবা মতম অদুদা কাশ্মিরগী নহাশিংনা ইনফ্রাস্ত্রকচর শেমগৎনবা নুঙ থুগাইরি । তনেল অসিনা লমকোইবা মশিং হেঙ্গৎহল্লনি, মদুনা মরম ওইরগা ইকোনোমিক ফগৎহল্লনি হায়না মহাক্না ফোংদোকখি ।


    প্রধানমন্ত্রীনা হায়খি মদুদি হিংশা অমসুং তেরোরিজমনা কনাগুম্বা অমত্তা কান্নবা পুরকলোই । মহাক্না জম্মু অমসুং কাশ্মিরগী মুখ্যমন্ত্রী মহেবুব মুফতিবু থাগৎপা ফোংদোকখি অমসুং হায়খি মদুদি রাজ্যগীদমক কেন্দ্র সরকারনা লাওথোকখিবা পেকেজ অদুবু থবক ওইনা পাইখৎপা হৌরে ।


    হান্নগী প্রধানমন্ত্রী শ্রী অতল বিহারি বাজপায়গী মীৎয়েং অমসুং থবক অদু নৌহৌনা নিংশিংলদুনা প্রধানমন্ত্রীনা হায়খি মদুদি কেন্দ্র সরকারগী অমত্তা ঙাইরবা মন্ত্র অসি দিবলপমেন্তনি, অমসুং মসি মীয়াম্না শরুক য়ারকপগী মতুং ইন্না ফংবা ঙমগনি ।

    
    
    (Release ID: 1486470) Visitor Counter : 1