      மத்திய அமைச்சரவை

      கான்பூர் விமானப்படை நிலையத்தில் கேந்திரீய வித்யாலயா பள்ளிக்கட்டிடம் அமைப்பதற்கு 6.5628 ஏக்கர் பாதுகாப்புத் துறை நிலத்தை கேந்திரீய வித்யாலயா சங்கதனுக்கு குத்தகை அடிப்படையில் மாற்றி தர மத்திய அமைச்சரவை ஒப்புதல்
      Posted On: 12 APR 2017 4:55PM by PIB Chennai


    கான்பூர் விமானப்படை நிலையத்தின் கேந்திரீய வித்யாலயா பள்ளிக்கட்டிடம் அமைப்பதற்கு 6.5628 ஏக்கர் பாதுகாப்புத் துறை நிலத்தை கேந்திரீய வித்யாலயா சங்கதனுக்கு குத்தகை அடிப்படையில் மாற்றி தர பிரதமர் திரு. நரேந்திர மோடி தலைமையிலான மத்திய அமைச்சரவை ஒப்புதல் அளித்துள்ளது. இந்த நிலம் பள்ளிக்கட்டிடம் மற்றும் தொடர்புடைய அடிப்படை வசதிகள் உருவாக்கப் பயன்படுத்தப்படும். கான்பூரின் விமானப்படை நிலையத்தின் கேந்திரீய வித்யாலயாவுக்கு 8.90 ஏக்கர் பாதுகாப்பு நிலத்தை மாற்றித் தர 16.6.2011 ல் எடுத்த முடிவை சிறிது மாற்றியமைத்து இந்த முடிவு மேற்கொள்ளப்பட்டது.


    பாதுகாப்புத்துறை நிலம் குத்தகை அடிப்படையில் பெயரளவு வாடகையான ஆண்டுக்கு ஒரு ரூபாய் என்ற அளவில் மாற்றி தரப்படும். இந்த பொருள் குறித்த தற்போதைய அரசுக்கொள்கை நிபந்தனைகளின்படி மாற்றித் தரப்படும். பள்ளிக்கான அடிப்படை வசதிகள் கேந்திரீய வித்யாலயா சங்கதனால் அவர்களது விதிகளின்படி அவர்கள் சொந்த நிதிக்கொண்டு அமைக்கப்படும்.


    கான்பூர் விமானப்படை நிலையத்தின் கேந்திரீய வித்யாலயா 1985 ஆகஸ்ட் முதல் தற்காலிகமாக படைவீர்ர்கள் கொட்டடி இடத்தில் செயல்பட்டு வருகிறது. இது பள்ளிக்கூடத்திற்கு நிர்ணயிக்கப்பட்ட அளவுகள்படி அமையவில்லை. தற்போதுள்ள இடவசதி அதிகரித்து வரும் மாணவர் எண்ணிக்கைக்கும் வளர்ந்து வரும் தேவைகளுக்கும் போதுமானதாக இல்லை. தற்போது இந்த நிலம் மாற்றி தரப்படுவதால் கேந்திரீய வித்யாலயா சங்கதன் தனது சொந்த பள்ளிக்கட்டிடத்தை போதுமான வசதிகளுடனும் மாணவர் ஆசிரியர் தேவைக்கேற்பவும் அமைத்துக் கொள்ள முடியும்.


    நிலத்தை கேந்திரீய வித்யாலயா சங்கதனுக்கு மாற்றி தரும் நடைமுறைகள் இரண்டு மாதகாலத்தில் முடிவடையும். அதன் பிறகு சங்கதன் பள்ளிக்கட்டிடம் போன்றவற்றை குத்தகை நிலத்தில் தங்கள் நெறிமுறைகளுக்கேற்ப தனது சொந்த செலவில் ஏற்படுத்திக் கொள்ளும்.


    ***


    

    
    (Release ID: 1487883) Visitor Counter : 4
    
    
      Read this release in: English