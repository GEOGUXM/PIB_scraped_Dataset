      நித்தி ஆயோக்

      நித்தி ஆயோக் நிர்வாகக் கவுன்சில் கூட்டத்தில் தெரிவிக்கப்பட்ட நித்தி ஆயோக்கின் திட்டங்கள், ஜி.எஸ்.டி. மற்றும் உயர்ந்து வரும் வேளாண்மை வருமானம் குறித்த தகவல்கள்
      Posted On: 23 APR 2017 11:04AM by PIB Chennai


    நித்தி ஆயோக்கின் மூன்றாவது நிர்வாகக் குழு கூட்டத்தில் , கல்வி, சுகாதாரம் மற்றும் அடிப்படைக் கட்டமைப்பு வசதி துறைகளில் மாநிலங்களுடன் மேற்கொண்டுள்ள ஒத்துழைப்பு மற்றும் பொருளாதார முன்னேற்றத்துக்கு நித்தி ஆயோக் ஆற்றியுள்ள பணிகள் குறித்து, கூட்டத்திற்கு வந்தவர்களுக்கு அந்த அமைப்பின் தலைமை நிர்வாக அதிகாரியான திரு. அமிதாப் காந்த் விவரங்களைத் தெரிவித்தார். மத்திய அரசால் அமல் செய்யப்படும் தூய்மை பாரதம் மற்றும் தொழில் திறன் மேம்பாட்டு திட்டங்களை சீரமைப்பது குறித்த முதலமைச்சர்களின் துணைக் குழு ஆற்றியுள்ள பணிகள் பற்றி அவர் பேசினார். வேளாண்மை, வறுமை ஒழிப்பு, சுகாதாரம், கல்வி, டிஜிட்டல் பணப் பட்டுவாடாக்கள், தனியார்மயமாக்கல், கடலோரப் பகுதி மற்றும் தீவுப் பகுதி மேம்பாடு போன்ற துறைகளில் மேற்கொள்ளப்பட்டுள்ள முயற்சிகள் பற்றி அவர் கோடிட்டுக் காட்டினார். சிறப்பு கவனம் தேவைப்படக் கூடிய மாவட்டங்கள் மற்றும் பிராந்தியங்களில் அடிப்படை சேவைகள் மற்றும் கட்டமைப்பு வசதிகளை மேம்படுத்த மாநிலங்களுடன் இணைந்து நிதி அமைப்பு பணியாற்றும் என்று அவர் தெரிவித்தார். ஒத்துழைப்பு மற்றும் போட்டிநிலை கூட்டாட்சி என்ற வரையறையின் கீழே இந்தியாவில் மாற்றத்தை உருவாக்குவதற்கு மாநிலங்களுடனான பங்களிப்பை ஊக்குவிப்பதில் இந்த அமைப்புக்கு உள்ள உறுதியை அவர் வலியுறுத்தினார். நித்தி அமைப்பு டெல்லியில் உள்ள தங்களுடைய வெளிப்பகுதி துறையாக மாநிலங்கள் கருத வேண்டும் என்று அவர் கேட்டுக் கொண்டார்.
    
    சூழலியலை கற்பதை வலுப்படுத்துவதில் சிறந்த நடைமுறைகளைப் பகிர்ந்து கொள்வதற்கு ஒரு தளத்தை உருவாக்குவதற்கு நித்தி ஆயோக் அமைப்பு முயற்சி செய்து வருகிறது. ஆதாரம் அடிப்படையிலான கொள்கை உருவாக்கத்துக்கு அறிவைப் பகிர்ந்து கொள்வது மற்றும் சிந்தனைகளை பகிர்ந்து கொள்வதற்காக உயர்நிலையில் உள்ள பெருமளவிலான நிறுவனங்களுடன் இந்த அமைப்பு பங்களிப்பு செய்து கொண்டுள்ளது.


    
    
    நித்தி ஆயோக்கின் துணைத் தலைவர் டாக்டர் அரவிந்த் பனகாரியா , 15 ஆண்டுகளுக்கான நீண்டகால தொலைநோக்குத் திட்டத்துக்கான புதிய அணுகுமுறையை முன்வைத்தார். இதில் 7 ஆண்டுகால திட்டம் உருவாக்கல் மற்றும் 3 ஆண்டுகால செயலாக்க திட்டம் ஆகியவையும் இடம் பெற்றுள்ளன. மாநிலங்கள் அளித்த தகவல்களுடன் உருவாக்கப்பட்ட, செயலாக்கத்துக்கான திட்டத்தின் வரைவின் மேலோட்ட அறிக்கையை அவர் கூட்டத்தில் சுற்றுக்கு சமர்ப்பித்தார். பல்வேறு துறைகளை உள்ளடக்கி செய்ய வேண்டிய 300க்கும் மேற்பட்ட குறிப்பிட்ட செயல்திட்ட விஷயங்கள் உள்ளதாக அவர் தெரிவித்தார். செயலாக்க திட்டத்துக்கான கால வரம்பு, 14வது நிதிக் கமிஷன் காலத்துடன் ஒருங்கிணைந்து வரும் வகையில் அமைந்துள்ளது. இது மத்திய மற்றும் மாநில அரசுகளுக்கு நிதி திட்டமிடலுக்கு ஸ்திரத்தன்மையை அளிக்கிறது. தொலைநோக்குத் திட்டத்தை முன்னெடுத்துச் செல்வதில் மாநிலங்களின் ஆதரவையும், தகவல்களையும் வரவேற்பதாக அவர் தெரிவித்தார்.


    ஜி.எஸ்.டி. குறித்து வருவாய்த் துறை செயலாளர் திரு. ஹஸ்முக் ஆதியா தகவல்கள் சமர்ப்பித்தார். இதன் பயன்களை விளக்கிய அவர் , இதை முன்னெடுத்துச் செல்வது பற்றியும் விவரித்தார். மாநில ஜி.எஸ்.டி. சட்டங்கள் உருவாக்குவதை முதலமைச்சர்கள் விரைவுபடுத்த வேண்டும் என்று அவர் வலியுறுத்தினார்.


    
    விவசாயிகளின் வருமானத்தை இரட்டிப்பாக்குவது குறித்த திட்டங்களை மத்தியப் பிரதேச முதலமைச்சர் திரு. சிவராஜ் சிங் சவுகான் சமர்ப்பித்தார். பாசனம் , தொழில்நுட்பங்கள் உருவாக்குதல் மற்றும் அதன் தகவல்களை உரியவர்களுக்கு கொண்டு சேர்ப்பித்தல், கொள்கை மற்றும் சந்தை சீரமைப்பு, e-NAM, கால்நடை வளர்ப்பு போன்ற விஷயங்கள் பற்றி அவர் பேசினார்.


    
    விவசாயிகளின் வருமானத்தை இரட்டிப்பாக்குவதற்கான சில நடவடிக்கைகளை நிதி ஆயோக் அமைப்பின் வேளாண்மை உறுப்பினர் திரு. ரமேஷ் சந்த் விவரித்தார். பிரதமரின் கிரிஷி சிஞ்சய் திட்டத்தின் அம்சங்கள் பற்றியும் , “ஒவ்வொரு வயலுக்கும் நீர்“ போன்ற விரைவுபடுத்தப்பட்ட பாசன பயன்பாட்டுத் திட்டம், ஒவ்வொரு சொட்டு நீருக்கும் அதிக விளைச்சல் போன்ற விஷயங்கள் பற்றியும் அவர் பேசினார்.


    ***


    

    

    

    
    (Release ID: 1488544) Visitor Counter : 7
    
    
      Read this release in: English