      ਪ੍ਰਧਾਨ ਮੰਤਰੀ ਦਫਤਰ

      ਸਾਹਿਬਗੰਜ, ਝਾਰਖੰਡ ਵਿਖੇ ਕਈ ਸਰਕਾਰੀ ਪ੍ਰੋਜੈਕਟਾਂ ਦੇ ਉਦਘਾਟਨ ਮੌਕੇ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ ਪਾਠ
      Posted On: 09 APR 2017 12:50PM by PIB Chandigarh


    Text of PMs speech at Inauguration of multiple Government Projects at Sahibganj Jharkhand


    ਸਾਹਿਬਗੰਜ , ਝਾਰਖੰਡ ਵਿਖੇ ਕਈ ਸਰਕਾਰੀ ਪ੍ਰੋਜੈਕਟਾਂ ਦੇ ਉਦਘਾਟਨ ਮੌਕੇ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ ਪਾਠ


    ਭਾਈਓ , ਭੈਣੋਂ । ਅੱਜ ਸਾਂਥਾਲ ਦੀ ਧਰਤੀ ' ਤੇ ਆਉਣ ਦਾ ਮੈਨੂੰ ਸੁਭਾਗ ਮਿਲਿਆ ਹੈ । ਭਗਵਾਨ ਬਿਰਸਾ ਮੁੰਡਾ ' ਚਾਂਦ ਭੈਰਵ ' ਨਿਲਾਂਬਰ - ਪਿਤਾਂਬਰ ਵਰਗੇ ਵੀਰ ਸਪੂਤਾਂ ਦੀ ਇਹ ਧਰਤੀ । ਇਸ ਧਰਤੀ ਨੂੰ ਮੈਂ ਨਮਨ ਕਰਦਾ ਹਾਂ ਅਤੇ ਇਸ ਧਰਤੀ ਦੇ ਵੀਰ ਨਾਗਰਿਕਾਂ ਦਾ ਵੀ ਮੈਂ ਦਿ ਲੋਂ ਅਭਿਵਾਦਨ ਕਰਦਾ ਹਾਂ । ਅੱਜ ਝਾਰਖੰਡ ਵਿੱਚ ਸਾਹਿਬਗੰਜ ਦੀ ਧਰਤੀ ' ਤੇ ਇਕੱਠੀਆਂ ਕਈ ਵਿਕਾਸ ਯੋਜਨਾਵਾਂ ਦੀ ਸ਼ੁਰੂਆਤ ਹੋ ਰਹੀ ਹੈ । ਸਾਂਥਾਲ ਵਿੱਚ ਇਸ ਇਲਾਕੇ ਵਿੱਚ ਇਕੱਠੀਆਂ ਇੰਨੀਆਂ ਵੱਡੀਆਂ ਵਿਕਾਸ ਯੋਜਨਾਵਾਂ ਸ਼ਾਇਦ ਅਜ਼ਾਦੀ ਦੇ ਬਾਅਦ ਕਿਸੇ ਇੱਕ ਪ੍ਰੋਗਰਾਮ ਤਹਿਤ ਇਸ ਖੇਤਰ ਦੇ ਵਿਕਾਸ ਲਈ ਉਠਾਏ ਕਦਮ ਪਹਿਲੀ ਵਾਰ ਹੋਏ ਹੋਣਗੇ , ਅਜਿਹਾ ਮੈਂ ਮੰਨਦਾ ਹਾਂ । ਇਸ ਪੂਰੇ ਸਾਂਥਾਲ ਇਲਾਕੇ ਦਾ ਜੇਕਰ ਭਲਾ ਕਰਨਾ ਹੈ , ਇੱਥੋਂ ਦੀਆਂ ਸਮੱਸਿਆਵਾਂ ਦਾ ਹੱਲ ਕਰਨਾ ਹੈ , ਇੱਥੋਂ ਦੇ ਗ਼ਰੀਬ ਤੋਂ ਗ਼ਰੀਬ ਮੇਰੇ ਅਦਿਵਾਸੀ ਭਾਈ ਭੈਣ , ਮੇਰੇ ਪੱਛੜੇ ਭਾਈ ਭੈਣ ਜੇਕਰ ਇਨ੍ਹਾਂ ਦੀ ਜ਼ਿੰਦਗੀ ਵਿੱਚ ਤਬਦੀਲੀ ਲਿਆਉਣੀ ਹੈ ਤਾਂ ਉਸ ਦਾ ਇੱਕ ਉਪਾਅ ਹੈ । ਅਤੇ ਉਹ ਉਪਾਅ ਹੈ ਵਿਕਾਸ । ਜਿੰਨਾ ਤੇਜ ਗਤੀ ਨਾਲ ਅਸੀਂ ਵਿਕਾਸ ਇੱਥੇ ਕਰਾਂਗੇ , ਇੱਥੋਂ ਦੇ ਆਮ ਇਨਸਾਨ ਦੀ ਜ਼ਿੰਦਗੀ ਬਦਲਣ ਵਿੱਚ ਅਸੀਂ ਸਫ਼ਲ ਹੋਵਾਂਗੇ ।


    ਅੱਜ ਇੱਕ ਬਹੁਤ ਵੱਡਾ ਮਹੱਤਵਪੂਰਨ ਪ੍ਰੋਗਰਾਮ ਜੋ ਝਾਰਖੰਡ ਅਤੇ ਬਿਹਾਰ ਨੂੰ ਜੋੜ ਰਿਹਾ ਹੈ । ਗੰਗਾ ਦੇ ਉੱਪਰ ਦੋ ਰਾਜਾਂ ਨੂੰ ਜੋੜਨ ਵਾਲਾ ਸਭ ਤੋਂ ਵੱਡਾ ਬ੍ਰਿਜ 2200 ਕਰੋੜ ਰੁਪਏ ਤੋਂ ਜ਼ਿਆਦਾ ਲਾਗਤ ਅਤੇ ਇਹ ਸਿਰਫ਼ ਦੋ ਰਾਜਾਂ ਨੂੰ ਜੋੜਦਾ ਹੈ ਅਜਿਹਾ ਨਹੀਂ ਹੈ , ਇਹ ਵਿਕਾਸ ਦੇ ਨਵੇਂ ਦੁਆਰ ਖੋਲ੍ਹ ਦਿੰਦਾ ਹੈ । ਤੁਸੀਂ ਇੱਥੋਂ ਪੂਰਵੀ ਭਾਰਤ ਦੇ ਵਿਸ਼ਾਲ ਹਿੱਸੇ ਨਾਲ ਆਪਣੇ ਆਪ ਨੂੰ ਸਿੱਧਾ ਜੋੜਨ ਦਾ ਇਸ ਬ੍ਰਿਜ ਦੇ ਬਣਨ ਨਾਲ ਤੁਹਾਨੂੰ ਅਵਸਰ ਮਿਲ ਰਿਹਾ ਹੈ ।


    ਮੈਂ ਬਿਹਾਰ ਵਾਸੀਆਂ ਨੂੰ ਵਧਾਈ ਦਿੰਦਾ ਹਾਂ । ਮੈਂ ਝਾਰਖੰਡ ਵਾਸੀਆਂ ਨੂੰ ਵਧਾਈ ਦਿੰਦਾ ਹਾਂ ਕਿ ਇੱਕ ਮਹੱਤਵਪੂਰਨ ਬ੍ਰਿਜ ਦਾ ਅੱਜ ਨੀਂਹ ਪੱਥਰ ਰੱਖਿਆ ਜਾ ਰਿਹਾ ਹੈ ਅਤੇ ਸਾਡੇ ਨਿਤਿਨ ਗਡਕਰੀ ਜੀ ਇਹ ਅਜਿਹੇ ਮੰਤਰੀ ਹਨ ਜੋ ਸਮਾਂ ਸੀਮਾ ਵਿੱਚ ਕੰਮ ਕਰਾਉਣ ਵਿੱਚ ਬਹੁਤ ਕੁਸ਼ਲ ਹਨ । ਅਤੇ ਇਸ ਲਈ ਮੇਰਾ ਪੱਕਾ ਵਿਸ਼ਵਾਸ ਹੈ ਕਿ ਜਿਸ ਤਰੀਕ ਨੂੰ ਇਸ ਦਾ ਉਦਘਾਟਨ ਤੈਅ ਹੋ ਵੇ ਗਾ , ਉਸ ਤਰੀਕ ਦੀ ਸੀਮਾ ਰੇਖਾ ਵਿੱਚ ਪੂਰਾ ਕੰਮ ਕਰਵਾ ਦੇਣਗੇ । ਇਹ ਕੰਮ ਲਟਕਦੇ ਹੋਏ ਨਹੀਂ ਰਹਿਣਗੇ । ਤੁਸੀਂ ਕਲਪਨਾ ਕਰ ਸਕਦੇ ਹੋ ਇਸ ਇਲਾਕੇ ਦੇ ਕਿੰਨੇ ਨੌਜਵਾਨਾਂ ਨੂੰ ਰੋਜ਼ਗਾਰ ਮਿਲੇਗਾ । ਅਤੇ ਆਪਣੇ ਹੀ ਜ਼ਿਲ੍ਹੇ ਵਿੱਚੋਂ ਜੇਕਰ ਸ਼ਾਮ ਨੂੰ ਘਰ ਵਾਪਸ ਜਾਣਾ ਹੈ ਤਾਂ ਅਸਾਨੀ ਨਾਲ ਜਾ ਸਕੋ । ਉੱਥੇ ਉਨ੍ਹਾਂ ਦਾ ਰੋਜ਼ਗਾਰ ਵੀ ਹੋਏਗਾ । ਉਸ ਦੇ ਨਾਲ ਨਾਲ ਇਹ ਕੰਮ ਅਜਿਹਾ ਹੈ ਕਿ ਉਨ੍ਹਾਂ ਦਾ Skill Development ਵੀ ਹੋਏਗਾ । ਇੱਕ ਨਵਾਂ ਹੁਨਰ , ਇੱਕ ਨਵੀਂ ਮੁਹਾਰਤ , ਜਦੋਂ ਦੋ ਢਾਈ ਸਾਲ ਤੱਕ ਲਗਾਤਾਰ ਇੱਕ Project ' ਤੇ ਲੱਗਦੇ ਹਨ ਤਾਂ ਕਿਸੇ Engineer ਤੋਂ ਵੀ ਜ਼ਿਆਦਾ ਕੰਮ ਕਰਨ ਦੀ ਤਾਕਤ ਉਸ ਦੇ ਅੰਦਰ ਆ ਜਾਂਦੀ ਹੈ । ਇਸ ਇਲਾਕੇ ਵਿੱਚ ਇਸ Project ਕਾਰਨ ਹਜ਼ਾਰਾਂ ਪਰਿਵਾਰਾਂ ਦੇ ਨੌਜਵਾਨ ਅਜਿਹੀ ਤਾਕਤ ਪ੍ਰਾਪਤ ਕਰਨਗੇ ਜੋ ਆਉਣ ਵਾਲੇ ਦਿਨਾਂ ਵਿੱਚ ਝਾਰਖੰਡ ਹੋਵੇ , ਬਿਹਾਰ ਹੋਵੇ , ਹਿੰਦੁਸਤਾਨ ਦਾ ਹੋਰ ਕੋਈ ਇਲਾਕਾ ਹੋਵੇ , ਉੱਥੇ ਵੀ ਜੇਕਰ ਕੋਈ ਅਜਿਹੇ Project ਆਉਂਦੇ ਹਨ ਤਾਂ ਇਸ ਇਲਾਕੇ ਦੇ ਨੌਜਵਾਨਾਂ ਦੀ ਪਹਿਲੀ ਪਸੰਦ ਹੋਏਗੀ ਅਤੇ ਲੋਕਾਂ ਨੂੰ ਜ਼ਿਆਦਾ ਪੈਸੇ ਦੇ ਕੇ ਆਪਣੇ ਉੱਥੇ ਕੰਮ ਲਈ ਲੈ ਜਾਣਗੇ । ਇਹ ਤਾਕਤ ਇਸ ਵਿੱਚੋਂ ਪੈਦਾ ਹੋਣ ਵਾਲੀ ਹੈ । ਅਤੇ ਇਨ੍ਹਾਂ ਸਾਰੇ Project ਵਿੱਚ ਸਭ ਤੋਂ ਵੱਡੀ ਜੋ ਤਾਕਤ ਹੈ , ਇਹ ਮਾਨਵ ਸ਼ਕਤੀ ਦਾ ਸੰਯੋਜਿਤ ਰੂਪ ਨਾਲ Skill Development ਕਰਕੇ ਵਿਕਾਸ ਕਰਨਾ ਹੈ ।


    ਮੈਂ ਇੱਥੋਂ ਦੇ ਨੌਜਵਾਨਾਂ ਨੂੰ ਸ਼ੁਭਕਾਮਨਾਵਾਂ ਦਿੰਦਾ ਹਾਂ । ਇਹ ਤੁਹਾਡੇ ਵਿਹੜੇ ਵਿੱਚ ਸ਼ੁਭ ਅਵਸਰ ਆਇਆ ਹੈ । ਤੁਸੀਂ ਵੀ ਮਨ ਵਿੱਚ ਠਾਣ ਲਓ ਮਿਹਨਤ ਵੀ ਕਰਨੀ ਹੈ ਅਤੇ ਆਪਣੀ ਸਮਰੱਥਾ ਵੀ ਵਧਾਉਣੀ ਹੈ । ਅਤੇ ਇੱਕ ਵਾਰ ਸਮਰੱਥਾ ਵਧ ਗਈ ਤਾਂ ਦੁਨੀਆ ਤੁਹਾਨੂੰ ਪੁੱਛਦੀ ਹੋਈ ਆਏਗੀ ਕਿ ਇੱਥੇ ਜੋ ਅਨੁਭਵੀ ਨੌਜਵਾਨ ਹਨ ਉਨ੍ਹਾਂ ਦੀ ਸਾਨੂੰ ਜ਼ਰੂਰਤ ਹੈ । ਇਹ ਤਬਦੀਲੀ ਆਉਣ ਵਾਲੀ ਹੈ । ਅੱਜ ਮੈਨੂੰ ਇੱਥੇ ਇੱਕ ਦੂਜੇ ਪ੍ਰੋਗਰਾਮ ਦਾ ਵੀ ਉਦਘਾਟਨ ਕਰਨ ਦਾ ਅਵਸਰ ਮਿਲਿਆ ਹੈ ਅਤੇ ਉਹ ਹੈ ਸਾਹਿਬਗੰਜ ਤੋਂ ਗੋਵਿੰਦਪੁਰ ਤੱਕ ਸੜਕ ਦਾ ਜੋ ਨਿਰਮਾਣ ਹੋਇਆ ਹੈ । ਉਸ ਦਾ ਉਦਘਾਟਨ ਕਰਨਾ ਹੈ । ਪਹਿਲਾਂ ਕਦੇ ਇੱਥੋਂ ਗੋਵਿੰਦਪੁਰ ਜਾਣਾ ਹੁੰਦਾ ਤਾਂ 10 ਘੰਟੇ , 12 ਘੰਟੇ , 14 ਘੰਟੇ ਲੱਗ ਜਾਂਦੇ ਸਨ । ਹੁਣ ਇਹ ਜੋ ਨਵੀਂ ਰੋਡ ਬਣੀ ਹੈ ਪੰਜ - ਸੱਤ ਘੰਟੇ ਵਿੱਚ ਤੁਸੀਂ ਗੋਵਿੰਦਪੁਰ ਪਹੁੰਚ ਸਕਦੇ ਹੋ । ਕਿੰਨੀ ਵੱਡੀ ਗਤੀ ਆਈ ਹੈ ਤੁਹਾਡੇ ਜੀਵਨ ਵਿੱਚ , ਇਸ ਕਾਰਨ ਕਿੰਨੀ ਵੱਡੀ ਤਬਦੀਲੀ ਆਈ ਹੈ ਅਤੇ ਇਹ ਸਿਰਫ਼ ਸੜਕ ਨਹੀਂ ਹੈ ਪੂਰੇ ਸਾਂਥਾਲ ਇਲਾਕੇ ਵਿੱਚੋਂ ਨਿਕਲਣ ਵਾਲੀ ਇਹ ਸਿਰਫ਼ ਸੜਕ ਨਹੀਂ ਹੈ , ਇਹ ਪੂਰੇ ਸਾਂਥਾਲ ਦੇ ਇਲਾਕੇ ਦੇ ਗ਼ਰੀਬ ਤੋਂ ਗ਼ਰੀਬ ਨਾਗਰਿਕ ਦੇ ਜੀਵਨ ਵਿੱਚ ਵਿਕਾਸ ਦਾ ਇੱਕ ਨਵਾਂ ਰਸਤਾ ਖੋਲ੍ਹ ਰਹੀ ਹੈ । ਵਿਕਾਸ ਦੀ ਨਵੀਂ ਦਿਸ਼ਾ ਖੋਲ੍ਹ ਰਹੀ ਹੈ । ਵਿਕਾਸ ਦਾ ਇੱਕ ਨਵਾਂ ਟੀਚਾ ਨਜ਼ਦੀਕ ਲਿਆ ਕੇ ਰੱਖ ਰਹੀ ਹੈ । ਅਤੇ ਇਸ ਲਈ ਸੜਕਾਂ ਬਹੁਤ ਬਣਦੀਆਂ ਹਨ । ਆਵਾਜਾਈ ਲਈ ਕੰਮ ਆਉਂਦੀਆਂ ਹਨ , ਪਰ ਇਹ ਸੜਕ ਉਨ੍ਹਾਂ ਸੜਕਾਂ ਵਿੱਚੋਂ ਨਹੀਂ ਹੈ , ਇਹ ਸਿਰਫ਼ ਆਉਣ ਜਾਣ ਦਾ ਕੰਮ ਨਹੀਂ ਇਹ ਵਿਕਾਸ ਦੀ ਤਰਫ਼ ਵਧਣ ਦਾ ਇੱਕ ਰਸਤਾ ਬਣ ਰਿਹਾ ਹੈ ਅਤੇ ਜੋ ਪੂਰੇ ਸਾਂਥਾਲ ਇਲਾਕੇ ਦੀ ਸ਼ਕਲ ਸੂਰਤ ਨੂੰ ਬਦਲ ਦੇਏਗਾ । ਇਹ ਮੇਰਾ ਪੱਕਾ ਵਿਸ਼ਵਾਸ ਹੈ ।


    ਭਾਈਓ , ਭੈਣੋਂ । ਨਦੀ ਨੂੰ ਅਸੀਂ ਮਾਂ ਕਹਿੰਦੇ ਹਾਂ । ਅਤੇ ਮਾਂ ਸਾਨੂੰ ਸਭ ਕੁਝ ਦਿੰਦੀ ਹੈ , ਪਰ ਕਦੇ ਕਦੇ ਅਜਿਹੀ ਵੀ ਕਹਾਵਤ ਕਹੀ ਜਾਂਦੀ ਹੈ ਕਿ ਮੰਗੇ ਤੋਂ ਬਿਨਾਂ ਮਾਂ ਵੀ ਨਹੀਂ ਪਰੋਸਦੀ । ਗੰਗਾ ਮਾਂ ਸਦੀਆਂ ਤੋਂ ਇਸ ਪੂਰੇ ਖੇਤਰ ਨੂੰ ਖੁਸ਼ਹਾਲ ਕਰਦੀ ਰਹੀ ਹੈ । ਇਹ ਜੀਵਨ ਧਾਰਾ ਦੇ ਰੂਪ ਵਿੱਚ ਵਹਿ ਰਹੀ ਹੈ , ਪਰ ਬਦਲਦੇ ਯੁੱਗ ਵਿੱਚ ਇਹ ਮਾਂ ਗੰਗਾ ਸਾਡੇ ਜੀਵਨ ਨੂੰ ਇੱਕ ਨਵੀਂ ਤਾਕਤ ਵੀ ਦੇ ਸਕਦੀ ਹੈ । 21 ਵੀਂ ਸਦੀ ਦੇ ਵਿਸ਼ਵ ਵਿੱਚ ਇਹ ਮਾਂ ਗੰਗਾ ਝਾਰਖੰਡ ਨੂੰ ਦੁਨੀਆ ਨਾਲ ਸਿੱਧਾ - ਸਿੱਧਾ ਜੋੜਨ ਦੀ ਦਿਸ਼ਾ ਵਿੱਚ ਅਸੀਂ ਅੱਗੇ ਵਧਣਾ ਚਾਹੁੰਦੇ ਹਾਂ । ਕੀ ਕਦੇ ਤੁਸੀਂ ਕਲਪਨਾ ਕੀਤੀ ਸੀ , ਸਮੁੰਦਰੀ ਤੱਟ ਦੇ ਜੋ ਸ਼ਹਿਰ ਹੁੰਦੇ ਹਨ , ਰਾਜ ਹੁੰਦੇ ਹਨ , ਉਹ ਤਾਂ ਆਪਣੇ ਆਪ ਦੁਨੀਆ ਨਾਲ ਜੁੜ ਜਾਂਦੇ ਹਨ , ਪਰ Land Lock ਇਲਾਕਾ ਝਾਰਖੰਡ ਜਿੱਥੇ ਨਜ਼ਦੀਕ ਕਿਧਰੇ ਕੋਈ ਸਮੁੰਦਰ ਨਹੀਂ ਹੈ । ਕੀ ਉਹ ਵੀ ਵਿਸ਼ਵ ਨਾਲ ਜੁੜ ਸਕਦਾ ਹੈ । ਜਿਸ Project ਨੂੰ ਲੈ ਕੇ ਸਾਡੇ ਨਿਤਿਨ ਗਡਕਰੀ ਜੀ ਕੰਮ ਕਰ ਰਹੇ ਹਨ । ਅਤੇ ਵੱਡੀ ਗੰਭੀਰਤਾ ਨਾਲ ਕਰ ਰਹੇ ਹਨ । ਅਤੇ ਉਸ ਨਾਲ ਸਭ ਤੋਂ ਵੱਡਾ ਕੰਮ ਹੋਣ ਵਾਲਾ ਹੈ । ਇਹ Project ਜਦੋਂ ਪੂਰਾ ਹੋ ਵੇ ਗਾ ਤਾਂ ਇਹ ਝਾਰਖੰਡ ਸਿੱਧਾ - ਸਿੱਧਾ ਪੂਰੀ ਦੁਨੀਆ ਨਾਲ ਜੁੜਨ ਦੀ ਤਾਕਤ ਬਣ ਜਾ ਵੇ ਗਾ । ਅਤੇ ਉਹ Project ਹੈ ਗੰਗਾ ਵਿੱਚ Multi model Terminal ਦਾ ਨੀਂਹ ਪੱਥਰ । ਬੰਗਾਲ ਦੀ ਖਾੜੀ ਤੱਕ ਇੱਥੋਂ ਜਹਾਜ਼ ਚਲਣਗੇ । ਗੰਗਾ ਵਿੱਚ ਜਹਾਜ਼ ਚੱਲਣਗੇ , ਮਾਲ ਢੋਅ ਕੇ ਲੈ ਜਾਣਗੇ ਅਤੇ ਇੱਥੋਂ ਦੀਆਂ ਚੀਜ਼ਾ ਸਿੱਧੀਆਂ ਬੰਗਾਲ ਦੀ ਖਾੜੀ ਤੋਂ ਨਿਕਲ ਕੇ ਸਮੁੰਦਰੀ ਮਾਰਗ ਤੋਂ ਸਿੱਧੀਆਂ ਦੁਨੀਆ ਵਿੱਚ ਪਹੁੰਚ ਸਕਣਗੀਆਂ । ਵਪਾਰ ਲਈ , ਵਿਸ਼ਵ ਵਪਾਰ ਲਈ ਜਦੋਂ ਇਸ ਪ੍ਰਕਾਰ ਦੀਆਂ ਸੁਵਿਧਾਵਾਂ ਉਪਲੱਬਧ ਹੁੰਦੀਆਂ ਹਨ , ਤਾਂ ਵਿਸ਼ਵ ਵਪਾਰ ਅੰਦਰ ਝਾਰਖੰਡ ਦੀ ਆਪਣੀ ਥਾਂ ਬਣ ਸਕਦੀ ਹੈ । ਚਾਹੇ ਇੱਥੋਂ ਦੇ ਸਟੋਨ ਚਿਪਸ ਹੋਣ , ਚਾਹੇ ਇੱਥੋਂ ਦਾ ਕੋਇਲਾ ਹੋਵੇ , ਚਾਹੇ ਇੱਥੋਂ ਦੀ ਹੋਰ ਪੈਦਾਵਾਰ ਹੋਵੇ । ਵਿਸ਼ਵ ਦੇ ਬਜ਼ਾਰ ਵਿੱਚ ਸਿੱਧਾ ਪਹੁੰਚਾਉਣ ਦੀ ਸਮਰੱਥਾ ਇਸ ਦੇ ਅੰਦਰ ਆ ਸਕਦੀ ਹੈ । ਇੰਨਾ ਹੀ ਨਹੀਂ ਇਹ ਵਿਵਸਥਾ ਬਣਨ ਤੋਂ ਬਾਅਦ ਜੇਕਰ ਇੱਥੋਂ ਦਾ ਕੋਇਲਾ ਪੱਛਮੀ ਭਾਰਤ ਵਿੱਚ ਲੈ ਜਾਣਾ ਹੈ ਤਾਂ ਜ਼ਰੂਰੀ ਨਹੀਂ ਹੈ ਇਸ ਨੂੰ ਰੋਡ ਰਸਤੇ ਅਤੇ ਰੇਲ ਤੋਂ ਲੈ ਜਾਇਆ ਜਾਏ । ਉਹ ਬੰਗਾਲ ਦੀ ਖਾੜੀ ਤੋਂ ਸਮੁੰਦਰ ਦੇ ਮਾਰਗ ਉਸ ਤਰਫ਼ ਲੈ ਜਾਇਆ ਜਾਏ , ਸਸਤਾ ਪੈ ਜਾਏਗਾ । ਅਤੇ ਜੋ ਇਸ ਖੇਤਰ ਵਿੱਚ ਕੰਮ ਕਰਦੇ ਹੋਣਗੇ , ਇਨ੍ਹਾਂ ਦੀ ਆਰਥਿਕ ਤਾਕਤ ਵਧਾਉਣ ਵਿੱਚ ਉਪਯੋਗੀ ਹੋਏਗਾ ।


    ਭਾਈਓ , ਭੈਣੋਂ । ਸਾਡੇ ਦੇਸ਼ ਵਿੱਚ Highway ਦੀ ਚਰਚਾ ' ਤੇ ਚਿੰਤਾ ਹੋਈ । ਅਟਲ ਬਿਹਾਰੀ ਵਾਜਪਈ ਦੀ ਸਰਕਾਰ ਸੀ , ਤਾਂ ਸਾਡੇ ਦੇਸ਼ ਦੇ Infrastructure ਵਿੱਚ ਦੋ ਮਹੱਤਵਪੂਰਨ ਇਤਿਹਾਸਕ ਯੋਗਦਾਨ ਅਟਲ ਜੀ ਦੀ ਸਰਕਾਰ ਦੇ Infrastructure ਦੇ ਖੇਤਰ ਵਿੱਚ ਹਨ । ਦੋ ਮੈਂ ਕਹਿ ਰਿਹਾ ਹਾਂ ਹੋਰ ਤਾਂ ਸੈਂਕੜੇ ਹਨ । ਇੱਕ ਉਨ੍ਹਾਂ ਨੇ ਪੂਰੇ ਹਿੰਦੁਸਤਾਨ ਸਵਰਨ ਚਤਰਭੁਜ ਨਾਲ ਜੋੜ ਕੇ Infrastructure ਨੂੰ ਆਧੁਨਿਕ ਰੂਪ ਦੇਣ ਦਾ ਇੱਕ ਸਫਲ ਪ੍ਰਯੋਗ ਕੀਤਾ , ਪੂਰਾ ਕੀਤਾ । ਦੂਜਾ ਪ੍ਰਧਾਨ ਮੰਤਰੀ ਗ੍ਰਾਮੀਣ ਸੜਕ ਯੋਜਨਾ ਜਿਸ ਨਾਲ ਹਿੰਦੁਸਤਾਨ ਦੇ ਪਿੰਡ ਪਿੰਡ ਨੂੰ , ਜਿਵੇਂ ਸਰੀਰ ਦੇ ਅੰਦਰ ਅਲੱਗ ਅਲੱਗ ਸਿਰਾ ਅਤੇ ਧਮਣੀਆਂ ਹੁੰਦੀਆਂ ਹਨ ਉਵੇਂ ਪ੍ਰਧਾਨ ਮੰਤਰੀ ਗ੍ਰਾਮੀਣ ਸੜਕ ਰਾਹੀਂ ਰਸਤਿਆਂ ਦਾ ਪੂਰਾ ਨੈੱਟਵਰਕ ਖੜ੍ਹਾ ਕਰਨ ਦਾ ਬੀੜਾ ਚੁੱਕਿਆ ਗਿਆ । ਬਹੁਤ ਵੱਡੇ ਕੰਮ ਉਨ੍ਹਾਂ ਦੇ ਕਾਰਜਕਾਲ ਵਿੱਚ ਹੋਏ । ਬਾਅਦ ਵਿੱਚ ਵੀ ਜੋ ਸਰਕਾਰਾਂ ਆਈਆਂ ਉਸ ਪ੍ਰੋਗਰਾਮ ਨੂੰ ਚਲਾ ਰਹੀਆਂ ਹਨ । ਇਹ ਵਾਜ ਪੇ ਈ ਜੀ ਦਾ ਦੂਜਾ ਯੋਗਦਾਨ ਸੀ ।


    ਭਾਈਓ , ਭੈਣੋਂ । ਸਾਡੇ Infrastructure ਦੀ ਗੱਲ ਆਉਂਦੀ ਹੈ ਤਾਂ ਰੋਡ ਅਤੇ ਰਸਤਿਆਂ ਦੀ ਚਿੰਤਾ ਤੇ ਚਰਚਾ ਦੀ । ਹਾਈਵੇ ਬਣਾਏ , ਅਸੀਂ ਹਵਾਈ ਜਹਾਜ਼ ਲਈ ਏਅਰਪੋਰਟ ਬਣਾਉਣੇ , ਉਸ ਦੀ ਵਿਵਸਥਾ ਖੜ੍ਹੀ ਕੀਤੀ । ਅਸੀਂ ਰੇਲਵੇ ਦੇ ਵਿਸਥਾਰ ਲਈ ਕੰਮ ਕੀਤਾ , ਪਰ ਇੱਕ ਖੇਤਰ ਸਾਨੂੰ ਚੁਣੌਤੀ ਦੇ ਰਿਹਾ ਹੈ । ਮੌਜੂਦਾ ਸਰਕਾਰ ਨੇ ਨਿਤਿਨ ਗਡਕਰੀ ਜੀ ਦੀ ਅਗਵਾਈ ਵਿੱਚ ਇੱਕ ਇਤਿਹਾਸਕ ਨਵਾਂ ਫੈਸਲਾ ਲਿਆ ਹੈ ਕਿ ਸਾਡੇ ਦੇਸ਼ ਦੀਆਂ ਜੋ ਪਾਣੀ ਨਾਲ ਭਰੀਆਂ ਹੋਈਆਂ ਨਦੀਆਂ ਹਨ , ਉਨ੍ਹਾਂ ਵਿੱਚ ਆਵਾਜਾਈ ਕਰਕੇ ਘੱਟ ਖਰਚ ਵਿੱਚ ਮਾਲ ਢੋਣ ਦਾ ਪੂਰਾ ਅਭਿਆਨ ਚੱਲੇ ਅਤੇ ਉਸ ਤਹਿਤ ਬਨਾਰਸ ਤੋਂ ਹਲਦੀਆ ਤੱਕ ਕਾਰਗੋ ਲੈ ਜਾਣ ਲਈ ਪੂਰੀ ਵਿਵਸਥਾ ਵਿਕਸਤ ਹੋ ਰਹੀ ਹੈ । ਝਾਰਖੰਡ ਨੂੰ ਬੰਗਾਲ ਦੀ ਖਾੜੀ ਤੱਕ ਜੋੜਿਆ ਜਾ ਰਿਹਾ ਹੈ । ਇੱਥੋਂ ਜਹਾਜ਼ ਚੱਲਣਗੇ । ਨਦੀ ਵਿੱਚ ਛੋਟੀਆਂ ਛੋਟੀਆਂ ਕਿਸ਼ਤੀਆਂ ਤਾਂ ਅਸੀਂ ਬਹੁਤ ਦੇਖੀਆਂ ਹਨ । ਹਜ਼ਾਰਾਂ ਟਨ ਮਾਲ ਉਠਾ ਕੇ ਲੈ ਜਾਣ ਵਾਲੇ ਜਹਾਜ਼ ਚੱਲਣਗੇ । ਤੁਸੀਂ ਕਲਪਨਾ ਕਰ ਸਕਦੇ ਹੋ ਵਿਕਾਸ ਦਾ ਕਿਹੜਾ ਨਵਾਂ ਖੇਤਰ ਸਾਡੇ ਸਾਹਮਣੇ ਉੱਭਰ ਕੇ ਆ ਰਿਹਾ ਹੈ । Highway ਹੈ , Airways ਹੈ , Railways ਹੈ । ਹੁਣ ਤੁਹਾਡੇ ਸਾਹਮਣੇ Water way ਹੈ । ਇਹ Water way ਇਸ ਦੇ ਸ਼ੁਰੂਆਤੀ ਨੀਂਹ ਪੱਥਰ ਦਾ ਅੱਜ ਕੰਮ ਹੋ ਰਿਹਾ ਹੈ । ਹਜ਼ਾਰਾਂ ਕਰੋੜਾਂ ਦੀ ਲਾਗਤ ਆਉਣ ਵਾਲੀ ਹੈ । ਭਾਰਤ ਵਿੱਚ ਇਹ ਪੂਰਾ ਅਭਿਆਨ ਨਵੇਂ ਸਿਰੇ ਤੋਂ ਹੋ ਰਿਹਾ ਹੈ । ਅਤੇ ਇਸ ਲਈ ਇਸ ਦੀ ਪ੍ਰਸ਼ੰਸਾ ਹੋਣ ਵਾਲੀ ਹੈ । ਆਉਣ ਵਾਲੇ ਦਿਨਾਂ ਵਿੱਚ ਅਰਥ ਸ਼ਾਸਤਰੀ ਇਸ ' ਤੇ ਲਿਖਣ ਵਾਲੇ ਹਨ । ਇਸ ' ਤੇ ਚਰਚਾ ਕਰਨ ਵਾਲੇ ਹਨ ਕਿ ਭਾਰਤ Infrastructure ਵਿੱਚ Environment Friendly Infrastructure ਦੀ ਤਰਫ਼ ਕਿਵੇਂ ਅੱਗੇ ਵਧ ਰਿਹਾ ਹੈ । ਵਾਤਾਵਰਣ ਦੀ ਵੀ ਰੱਖਿਆ ਹੋਵੇ , ਆਵਾਜਾਈ ਵੀ ਹੋਵੇ , ਗਤੀ ਵੀ ਮਿਲੇ ਇੱਕ ਅਜਿਹਾ ਕੰਮ ਹੋਵੇ , ਉਸੀ ਦਿਸ਼ਾ ਵਿੱਚ ਤੇਜੀ ਨਾਲ ਕੰਮ ਵਧਾਉਣ ਲਈ ਨਿਤਿਨ ਜੀ ਦਾ Department ਅੱਜ ਕੰਮ ਕਰ ਰਿਹਾ ਹੈ । ਮਾਂ ਗੰਗਾ ਸਭ ਕੁਝ ਦੇ ਰਹੀ ਸੀ । ਹੁਣ ਇੱਕ ਨਵੀਂ ਭੇਟ ਮਾਂ ਗੰਗਾ ਰਾਹੀਂ ਵਿਕਾਸ ਦਾ ਇੱਕ ਨਵਾਂ ਮਾਰਗ ਸਾਡੇ ਲਈ ਪੇਸ਼ ਹੋ ਰਿਹਾ ਹੈ । ਇਸ ਲਈ ਮਾਂ ਗੰਗਾ ਦਾ ਅਸੀਂ ਜਿੰਨਾ ਕਰਜ਼ ਸਵੀਕਾਰ ਕਰੀਏ , ਉੱਨਾ ਘੱਟ ਹੋਏਗਾ ।


    ਭਾਈਓ , ਭੈਣੋਂ । ਮੈਂ ਅੱਜ ਝਾਰਖੰਡ ਦੇ ਮੁੱਖ ਮੰਤਰੀ ਸ਼੍ਰੀਮਾਨ ਰਘੁਵਰ ਦਾਸ ਜੀ ਨੂੰ ਇਸ ਗੱਲ ਲਈ ਵਧਾਈ ਦੇਣਾ ਚਾਹੁੰਦਾ ਹਾਂ ਕਿ ਉਨ੍ਹਾਂ ਨੇ ਇਸ ਸਾਂਥਾਲ ਇਲਾਕੇ ਦੇ ਕਿਸਾਨਾਂ ਲਈ , ਪਸ਼ੂਪਾਲਕਾਂ ਲਈ ਇੱਕ ਬਹੁਤ ਵੱਡਾ ਮਹੱਤਵਪੂਰਨ ਕਦਮ ਉਠਾਇਆ ਹੈ । ਅਤੇ ਉਹ ਹੈ ਡੇਅਰੀ ਉਦਯੋਗ ਦਾ । ਪਸ਼ੂ ਪਾਲਕ ਦਾ ਦੁੱਧ ਜੇਕਰ Assure ਕੀਮਤ ' ਤੇ ਵਿਕੇਗਾ ਤਾਂ ਪਸ਼ੂ ਪਾਲਣ ਕਰੇਗਾ , ਚੰਗਾ ਪਸ਼ੂ ਪਾਲਣ ਕਰੇਗਾ । ਅੱਜ ਉਹ ਪਸ਼ੂ ਪਾਲਣ ਕਰਦਾ ਹੈ ਜਾਂ ਤਾਂ ਪਰਿਵਾਰ ਦੀ ਦੁੱਧ ਦੀ ਜ਼ਰੂਰਤ ਪੂਰੀ ਕਰਦਾ ਹੈ ਜਾਂ ਤਾਂ ਪਿੰਡ ਵਿੱਚ ਆਂਢ ਗੁਆਂਢ ਵਿੱਚ ਥੋੜ੍ਹਾ ਦੇ ਦਿੰਦਾ ਹੈ , ਪਰ Commercial Model ਇਸ ਦਾ ਉਸ ਦੇ ਦਿਮਾਗ ਵਿੱਚ ਆਉਂਦਾ ਨਹੀਂ ਹੈ । ਜਦੋਂ ਡੇਅਰੀ ਬਣ ਜਾਂਦੀ ਹੈ , ਤਾਂ ਗ਼ਰੀਬ ਕਿਸਾਨ ਪਸ਼ੂ ਪਾਲਕ ਨੂੰ ਵੀ ਇੱਕ ਪਸ਼ੂ ਪਾਲਣ , ਉਸ ਰਾਹੀਂ ਦੁੱਧ ਉਤਪਾਦਨ ਅਤੇ ਦੁੱਧ ਉਤਪਾਦਨ ਦਾ Valuation ਕਰਕੇ ਮਾਰਕੀਟ ਇੱਕ ਬਹੁਤ ਵੱਡੀ ਚੇਨ ਬਣ ਜਾਂਦੀ ਹੈ । ਮੈਂ ਗੁਜਰਾਤ ਦੀ ਧਰਤੀ ਤੋਂ ਆਇਆ ਹਾਂ । ਅਮੂਲ ਵੀ ਉੱਥੋਂ ਦਾ ਜਾਣਿਆ ਜਾਂਦਾ ਹੈ । ਹਿੰਦੁਸਤਾਨ ਦਾ ਕੋਈ ਕੋਨਾ ਅਜਿਹਾ ਨਹੀਂ ਹੋਏਗਾ , ਜਿੱਥੇ ਅਮੂਲ ਨਾ ਪਹੁੰਚਦਾ ਹੋਵੇ । ਇਹ ਅਮੂਲ ਹੈ ਕੀ , ਆਖਿਰ ਕਿਸੇ ਜ਼ਮਾਨੇ ਵਿੱਚ ਸਰਦਾਰ ਵੱਲਭ ਭਾਈ ਪਟੇਲ ਨੇ ਉਨ੍ਹਾਂ ਦੇ ਮਾਰਗ ਦਰਸ਼ਨ ਵਿੱਚ ਇੱਕ ਛੋਟੀ ਜਿਹੀ ਮੰਡਲੀ ਬਣੀ । ਕੁਝ ਕਿਸਾਨਾਂ ਨੇ ਇਕੱਠੇ ਆ ਕੇ ਦੁੱਧ ਇਕੱਠਾ ਕਰ - ਕਰ ਕੇ ਕੰਮ ਸ਼ੁਰੂ ਕੀਤਾ । ਅਤੇ ਦੇਖਦੇ ਹੀ ਦੇਖਦੇ ਵਧਦਾ ਗਿਆ , ਵਧਦਾ ਗਿਆ ਅਤੇ ਅੱਜ ਅਮੂਲ ਦਾ ਨਾਂ ਅ ਵਿਸ਼ਵ ਭਰ ਵਿੱਚ ਹੈ । ਅੱਜ ਰਘੁਵਰ ਦਾਸ ਜੀ ਇਸ ਸਾਂਥਾਲ ਦੇ ਗ਼ਰੀਬ ਕਿਸਾਨਾਂ ਲਈ , ਪਸ਼ੂ ਪਾਲਕਾਂ ਲਈ ਉਸ ਡੇਅਰੀ ਦਾ ਨੀਂਹ ਪੱਥਰ ਰਖਾ ਰਹੇ ਹਨ ਜੋ ਡੇਅਰੀ ਆਉਣ ਵਾਲੇ ਦਿਨਾਂ ਵਿੱਚ ਲੱਖਾਂ ਪਰਿਵਾਰਾਂ ਦੇ ਪਸ਼ੂਆਂ ਦਾ ਦੁੱਧ , ਉਸ ਦੀ ਪ੍ਰੋਸੈੱਸਿੰਗ , ਉਸ ਦੀ ਮਾਰਕੀਟਿੰਗ , ਉਸ ਦੀ ਬ੍ਰਾਂਡਿੰਗ ਅਤੇ ਪਸ਼ੂ ਪਾਲਕ ਨੂੰ ਉਸ ਦੇ ਦੁੱਧ ਦੀ ਸਹੀ ਕੀਮਤ ਮਿਲੇ । ਰੋਜ਼ਾਨਾ ਕੀਮਤ ਮਿਲੇ । ਉਸ ਦਿਸ਼ਾ ਵਿੱਚ ਕੰਮ ਕਰਨ ਦਾ ਫੈਸਲਾ ਕਰ ਰਹੇ ਹਨ । ਮੇਰੀਆਂ ਉਨ੍ਹਾਂ ਨੂੰ ਬਹੁਤ ਬਹੁਤ ਸ਼ੁਭਕਾਮਨਾਵਾਂ ਹਨ । ਡੇਅਰੀ ਦੇ ਖੇਤਰ ਵਿੱਚ ਗੁਜਰਾਤ ਦੇ ਡੇਅਰੀ ਉਦਯੋਗ ਦਾ ਕਾਫ਼ੀ ਅਨੁਭਵ ਹੈ । ਜੇਕਰ ਝਾਰਖੰਡ ਨੂੰ ਕੋਈ ਗੁਜਰਾਤ ਤੋਂ ਮਦਦ ਦੀ ਜ਼ਰੂਰਤ ਹੋਏਗੀ ਤਾਂ ਮੈਂ ਜ਼ਰੂਰ ਉਨ੍ਹਾਂ ਲੋਕਾਂ ਨੂੰ ਕਹਾਂਗਾ ਕਿ ਉਹ ਵੀ ਤੁਹਾਡੀ ਮਦਦ ਕਰਨ ਅਤੇ ਇੱਥੋਂ ਦੇ ਪਸ਼ੂ ਪਾਲਕਾਂ ਲਈ , ਇੱਥੋਂ ਦੇ ਕਿਸਾਨਾਂ ਲਈ ਇੱਕ ਬਹੁਤ ਵੱਡਾ ਕੰਮ ਹੋ ਜਾਏ । ਉਨ੍ਹਾਂ ਦੇ ਜੀਵਨ ਵਿੱਚ ਇੱਕ ਨਵਾਂ ਕਿਉਂਕਿ ਜ਼ਮੀਨ ਕਦੇ - ਕਦੇ ਘੱਟ ਹੁੰਦੀ ਹੈ , ਪਰ ਜੇਕਰ ਪਸ਼ੂ ਪਾਲਣ ਚੰਗਾ ਹੋਵੇ ਤਾਂ ਉਸ ਨੂੰ ਇੱਕ ਤਾਕਤ ਮਿਲ ਜਾਂਦੀ ਹੈ । ਅਤੇ ਮੈਂ ਮੁੱਖ ਮੰਤਰੀ ਜੀ ਨੂੰ ਹੋਰ ਵੀ ਕਹਾਂਗਾ ਕਿ ਜਿਵੇਂ ਉਨ੍ਹਾਂ ਨੇ ਡੇਅਰੀ ਦੇ ਕੰਮ ਲਈ ਬੀੜਾ ਚੁੱਕਿਆ ਹੈ । ਉਹ ਡੇਅਰੀ ਦੇ ਨਾਲ - ਨਾਲ ਸ਼ਹਿਦ ਦਾ ਵੀ ਕੰਮ ਕਰ ਸਕਦੇ ਹਨ । ਮਧੁ ਮੱਖੀ ਪਾਲਣ ਰਾਹੀਂ ਜੋ ਪਸ਼ੂ ਪਾਲਕ ਦੁੱਧ ਉਤਪਾਦਨ ਕਰਦਾ ਹੈ , ਉਹ ਸ਼ਹਿਦ ਉਤਪਾਦਨ ਵੀ ਕਰ ਸਕਦਾ ਹੈ । ਅਤੇ ਡੇਅਰੀ ਦੇ ਮਾਰਗ ਤੋਂ ਸ਼ਹਿਦ ਵੀ ਇਕੱਠਾ ਕੀਤਾ ਜਾ ਸਕਦਾ ਹੈ । ਅਤੇ ਸ਼ਹਿਦ ਦੀ ਵੀ ਗਲੋਬਲ ਮਾਰਕੀਟ ਬਣ ਸਕਦੀ ਹੈ । ਸਾਡਾ ਕਿਸਾਨ ਦੁੱਧ ਤੋਂ ਵੀ ਕਮਾ ਸਕਦਾ ਹੈ , ਸ਼ਹਿਦ ਤੋਂ ਵੀ ਕਮਾ ਸਕਦਾ ਹੈ ਅਤੇ ਖੇਤ ਦੀ ਪੈਦਾਵਾਰ ਤੋਂ ਵੀ ਕਮਾ ਸਕਦਾ ਹੈ । ਬਾਰ੍ਹ » ਮਹੀਨੇ ਉਸ ਦੀ ਕਮਾਈ ਦੀ ਉਸ ਵਿੱਚ ਗਰੰਟੀ ਬਣ ਜਾਂਦੀ ਹੈ । ਮੈਨੂੰ ਵਿਸ਼ਵਾਸ ਹੈ ਕਿ ਰਘੁਵਰ ਦਾਸ ਜੀ ਨੇ ਵੱਡੀ ਲੰਬੀ ਦ੍ਰਿਸ਼ਟੀ ਨਾਲ ਅੱਜ ਬੇਸ਼ੱਕ ਉਹ ਛੋਟਾ ਕੰਮ ਲੱਗੇ । ਸਰਦਾਰ ਵੱਲਭ ਭਾਈ ਨੇ ਜਦੋਂ ਪ੍ਰੇਰਣਾ ਲੈ ਕੇ ਕੰਮ ਕਰਾਇਆ ਸੀ ਬਹੁਤ ਛੋਟਾ ਲੱਗਦਾ ਸੀ , ਪਰ ਉਹ ਕੰਮ ਅੱਜ ਦੁਨੀਆ ਵਿੱਚ ਮਸ਼ਹੂਰ ਹੋ ਗਿਆ । ਰਘੁਵਰ ਦਾਸ ਜੀ ਨੇ ਜੋ ਛੋਟੇ ਜਿਹੇ ਕੰਮ ਦੀ ਸ਼ੁਰੂਆਤ ਕੀਤੀ ਹੈ । ਉਸ ਦੀ ਭਵਿੱਖੀ ਤਾਕਤ ਕਿੰਨੀ ਹੈ , ਉਹ ਮੈਂ ਬਿਲਕੁਲ ਆਪਣੀਆਂ ਅੱਖਾਂ ਦੇ ਸਾਹਮਣੇ ਦੇਖ ਰਿਹਾ ਹਾਂ । ਅਤੇ ਪੂਰੇ ਸਾਂਥਾਲ ਇਲਾਕੇ ਦਾ ਭਾਗ ਬਦਲਣ ਵਿੱਚ ਹਰ ਪਸ਼ੂ ਪਾਲਕ ਕਿਸਾਨ ਦਾ ਭਾਗ ਬਦਲਣ ਵਿੱਚ ਇਹ ਕੰਮ ਆਏਗਾ , ਅਜਿਹਾ ਮੇਰਾ ਪੂਰਾ ਵਿਸ਼ਵਾਸ ਹੈ ।


    ਭਾਈਓ , ਭੈਣੋਂ । 2015, 2 ਅਕਤੂਬਰ ਮੈਨੂੰ ਜਸਟਿਸ ਡੀਐੱਨ ਪਟੇਲ ਜੀ ਦੇ ਇੱਕ ਸੱਦੇ ' ਤੇ ਖੂਟੀ ਆਉਣ ਦਾ ਮੌਕਾ ਮਿਲਿਆ । ਅਤੇ ਖੂਟੀ ਦੀ ਅਦਾਲਤ , ਖੂਟੀ ਦੀ ਕੋਰਟ ਉਹ ਦੇਸ਼ ਦੀ ਪਹਿਲੀ ਸੋਲਰ ਕੋਰਟ ਬਣੀ । ਸੂਰਜ ਸ਼ਕਤੀ ਤੋਂ ਪ੍ਰਾਪਤ ਬਿਜਲੀ ਨਾਲ ਉਸ ਅਦਾਲਤ ਦਾ ਪੂਰਾ ਕਾਰੋਬਾਰ ਚਲ ਰਿਹਾ ਹੈ । ਅੱਜ ਮੈਨੂੰ ਖੁਸ਼ੀ ਹੈ ਕਿ ਫਿਰ ਤੋਂ ਇੱਕ ਬਾਰ ਸਾਹਿਬਗੰਜ ਵਿੱਚ ਇੱਕ ਸਰਕਾਰੀ ਵਿਵਸਥਾ ਦਾ ਪਰਿਸਰ ਅਤੇ ਦੂਜਾ ਅਦਾਲਤ ਦੋਨੋਂ ਸੰਪੂਰਨ ਰੂਪ ਵਿੱਚ ਸੂਰਜੀ ਸ਼ਕਤੀ ਤੋਂ ਚਲਣ ਵਾਲੀਆਂ ਇਕਾਈਆਂ ਬਣ ਰਹੀਆਂ ਹਨ । ਮੈਂ ਇਸ ਲਈ ਜਸਟਿਸ ਡੀਐੱਨ ਪਟੇਲ ਅਤੇ ਉਨ੍ਹਾਂ ਦੀ ਪੂਰੀ ਟੀਮ ਨੂੰ ਵਧਾਈ ਦਿੰਦਾ ਹਾਂ ਅਤੇ ਝਾਰਖੰਡ ਸਰਕਾਰ ਨੂੰ ਵੀ ਵਧਾਈ ਦਿੰਦਾ ਹਾਂ । ਉਨ੍ਹਾਂ ਨੇ ਸੂਰਜੀ ਸ਼ਕਤੀ ਨੂੰ ਪ੍ਰੋਤਸਾਹਨ ਦਿੱਤਾ ਹੈ । roof Top Solar Energy ਦਾ ਕੰਮ ਜੋ ਉਨ੍ਹਾਂ ਨੇ ਚੁੱਕਿਆ ਹੈ । ਕਰੀਬ ਕਰੀਬ 4500 ਕਿਲੋ ਵਾਟ ਸੂਰਜੀ ਊਰਜਾ ਉਨ੍ਹਾਂ ਨੇ Install ਕਰਨ ਦਾ ਕੰਮ ਸਫਲਤਾਪੂਰਵਕ ਪੂਰਾ ਕਰ ਦਿੱਤਾ ਹੈ । ਜੇਕਰ ਅਸੀਂ ਆਪਣੇ ਜੰਗਲ ਬਚਾਉਣੇ ਹਨ , ਆਪਣੀ ਭਵਿੱਖੀ ਪੀੜ੍ਹੀ ਨੂੰ ਕੁਝ ਦੇ ਕੇ ਜਾਣਾ ਹੈ ਤਾਂ ਸਾਨੂੰ ਆਪਣੇ ਵਾਤਾਵਰਣ ਦੀ ਰਾਖੀ ਕਰਨੀ ਹੋਏਗੀ । ਅਤੇ ਊਰਜਾ ਦਾ ਕੋਈ ਉੱਤਮ ਸਰੋਤ ਹੈ ਜੋ ਸਾਨੂੰ ਸਹਿਜ ਉਪਲੱਬਧ ਹੈ ਉਹ ਹੈ Solar Energy , ਸੂਰਜੀ ਸ਼ਕਤੀ । ਅਤੇ ਸੂਰਜੀ ਸ਼ਕਤੀ ਦੀ ਦਿਸ਼ਾ ਵਿੱਚ ਅੱਜ ਭਾਰਤ ਇੱਕ ਤੇਜ ਗਤੀ ਨਾਲ ਅੱਗੇ ਵਧ ਰਿਹਾ ਹੈ । ਭਾਰਤ ਨੇ ਸੁਪਨਾ ਦੇਖਿਆ ਹੈ । 175 Giga Watt Renewable Energy ਦਾ ਉਸ ਵਿੱਚ 100 Giga Watt Solar Energy ਦਾ ਹਿੰਦੁਸਤਾਨ ਦੇ ਹਰ ਕੋਨੇ ਵਿੱਚ ਸੂਰਜੀ ਸ਼ਕਤੀ ਤੋਂ ਊਰਜਾ ਮਿਲੇ । ਇਸ ' ਤੇ ਬਲ ਦਿੱਤਾ ਜਾ ਰਿਹਾ ਹੈ । ਅੱਜ ਸਾਨੂੰ ਜੋ ਵਿਦੇਸ਼ਾਂ ਤੋਂ Energy ਖਰੀਦਣੀ ਪੈਂਦੀ ਹੈ । ਉਸ ਵਿੱਚ ਬਹੁਤ ਵੱਡੀ ਬੱਚਤ ਹੋਏਗੀ । ਉਹ ਪੈਸੇ ਗ਼ਰੀਬ ਦੇ ਕੰਮ ਆਉਣਗੇ । ਅੱਜ ਵਾਤਾਵਰਣ ਨੂੰ ਜੋ ਨੁਕਸਾਨ ਹੁੰਦਾ ਹੈ । ਉਸ ਤੋਂ ਸਾਨੂੰ ਰਾਹਤ ਮਿਲੇਗੀ ਅਤੇ ਸੂਰਜੀ ਸ਼ਕਤੀ ਦੀ ਦਿਸ਼ਾ ਵਿੱਚ ਇੱਕ ਜ਼ਮਾਨਾ ਸੀ ਸੂਰਜੀ ਸ਼ਕਤੀ ਕਿ ਇੱਕ ਯੂਨਿਟ ਊਰਜਾ ਦੀ ਕੀਮਤ 19 ਰੁਪਏ ਲਗਦੀ ਸੀ , ਪਰ ਭਾਰਤ ਨੇ ਜਿਸ ਪ੍ਰਕਾਰ ਨਾਲ ਅਭਿਆਨ ਚਲਾਇਆ ਅੱਜ ਸਥਿਤੀ ਆ ਗਈ ਹੈ ਕਿ ਕੋਇਲੇ ਤੋਂ ਵੀ ਸੂਰਜੀ ਸ਼ਕਤੀ ਦੀ ਊਰਜਾ ਸਸਤੀ ਮਿਲਣ ਲਗ ਗਈ ਹੈ । ਅਜੇ ਜੋ ਟੈਂਡਰ ਨਿਕਲਿਆ ਸਿਰਫ਼ ਤਿੰਨ ਰੁਪਏ ਦਾ ਨਿਕਲਿਆ । 2 ਰੁਪਏ 96 ਪੈਸੇ । ਮਤਲਬ ਇੱਕ ਪ੍ਰਕਾਰ ਨਾਲ ਇੱਕ ਵਾਰ Investment Cost ਲੱਗ ਗਈ ਬਾਅਦ ਵਿੱਚ ਬਿਨਾਂ ਕਿਸੇ ਖਰਚੇ ਤੋਂ ਅਸੀਂ ਬਿਜਲੀ ਪ੍ਰਾਪਤ ਕਰ ਸਕਦੇ ਹਾਂ ।


    ਅਤੇ ਭਾਈਓ , ਭੈਣੋਂ । 21 ਵੀਂ ਸਦੀ ਵਿੱਚ ਕਿਸੇ ਵੀ ਨਾਗਰਿਕ ਨੂੰ ਹਨੇਰੇ ਵਿੱਚ ਜਿਊਣ ਲਈ ਮਜਬੂਰ ਨਹੀਂ ਕੀਤਾ ਜਾ ਸਕਦਾ । ਕਈ ਪਰਿਵਾਰ ਹਨ ਜੋ ਅੱਜ ਵੀ ਘਰਾਂ ਵਿੱਚ ਬਿਜਲੀ ਦਾ ਕੁਨੈਕਸ਼ਨ ਨਹੀਂ ਲੈ ਰਹੇ ਹਨ । ਉਨ੍ਹਾਂ ਨੂੰ ਲੱਗਦਾ ਹੈ ਕਿ ਕੀ ਜ਼ਰੂਰਤ ਹੈ । ਸਮਝਾਉਣ - ਬੁਝਾਉਣ ਤੋਂ ਬਾਅਦ ਲੈਂਦੇ ਹਨ । ਸਰਕਾਰ ਮੁਫ਼ਤ ਵਿੱਚ ਕੁਨੈਕਸ਼ਨ ਦਿੰਦੀ ਹੈ ਤਾਂ ਵੀ ਕਦੇ ਕਦੇ ਲੋਕ ਖੁਦ ਉਦਾਸੀਨਤਾ ਵਰਤ ਦਿੰਦੇ ਹਨ । ਅਜਿਹੇ ਪਰਿਵਾਰਾਂ ਨੂੰ ਬੱਚਿਆਂ ਦੀ ਪੜ੍ਹਾਈ ਲਈ ਭਾਰਤ ਸਰਕਾਰ ਨੇ ਬੱਚਿਆਂ ਦੀ ਪੜ੍ਹਾਈ ਲਈ ਛੋਟਾ ਜਿਹਾ ਬੈਟਰੀ ਸੋਲਰ ਨਾਲ ਚਲਣ ਵਾਲਾ ਛੋਟਾ ਬੱਲਬ , ਅਜਿਹਾ ਟੇਬਲ ' ਤੇ ਲਗਾ ਦਿਓ , ਜ਼ਮੀਨ ' ਤੇ ਲਗਾ ਕੇ ਪੜ੍ਹਨਾ ਚਾਹੁੰਦਾ ਹੈ ਤਾਂ ਉਸ ਨਾਲ ਪੜ੍ਹ ਸਕਦਾ ਹੈ । ਇਹ ਲੱਖਾਂ ਅਜਿਹੇ ਗ਼ਰੀਬ ਪਰਿਵਾਰਾਂ ਨੂੰ ਦੇਣ ਦੀ ਦਿਸ਼ਾ ਵਿੱਚ ਇੱਕ ਬਹੁਤ ਵੱਡਾ ਬੀੜਾ ਚੁੱਕਿਆ ਹੈ । ਸਾਡਾ ਕਿਸਾਨ ਜਿੱਥੇ ਜ਼ਮੀਨ ਤੋਂ ਪਾਣੀ ਕੱਢਕੇ ਖੇਤੀ ਕਰਦਾ ਹੈ । ਉਸ ਨੂੰ ਬਿਜਲੀ ਮਹਿੰਗੀ ਪੈਂਦੀ ਹੈ । ਹੁਣ ਸੋਲਰ ਪੰਪ ਅਸੀਂ ਲਗਾ ਰਹੇ ਹਾਂ । ਕਿਸਾਨ ਸੋਲਰ ਪੰਪ ਨਾਲ ਜ਼ਮੀਨ ਤੋਂ ਪਾਣੀ ਕੱਢੇਗਾ । ਸੂਰਜ ਤੋਂ ਬੈਟਰੀ ਵੀ ਚਾਰਜ ਹੁੰਦੀ ਰਹੇਗੀ , ਪਾਣੀ ਵੀ ਨਿਕਲਦਾ ਰਹੇਗਾ । ਖੇਤ ਵੀ ਹਰਿਆ ਭਰਿਆ ਰਹੇਗਾ । ਦੋ ਫਸਲਾਂ ਲੈਂਦਾ ਹੈ , ਤਿੰਨ ਫਸਲਾਂ ਲੈਣ ਲੱਗ ਜਾਏਗਾ । ਉਸ ਦੀ ਆਮਦਨ ਦੁੱਗਣੀ ਕਰਨੀ ਹੈ , ਉਸ ਵਿੱਚ ਇਹ ਸੋਲਰ ਪੰਪ ਵੀ ਕੰਮ ਆਏਗਾ । ਇੱਕ ਬਹੁਤ ਵੱਡਾ ਰੈਵੋਲੂਸ਼ਨ ਦਾ ਕੰਮ ਸੂਰਜੀ ਊਰਜਾ ਦੇ ਖੇਤਰ ਵਿੱਚ ਭਾਰਤ ਸਰਕਾਰ ਵੱਲੋਂ ਚਲ ਰਿਹਾ ਹੈ । ਝਾਰਖੰਡ ਸਰਕਾਰ ਨੇ ਵੀ ਮੋਢੇ ਨਾਲ ਮੋਢਾ ਮਿਲਾ ਕੇ ਭਾਰਤ ਸਰਕਾਰ ਨਾਲ ਚਲਣ ਦਾ ਬੀੜਾ ਚੁੱਕਿਆ ਹੈ । Investment Cost ਨੂੰ ਬਲ ਦੇ ਰਹੇ ਹਨ । roof Top Solar Energy ਦੇ Project ਨੂੰ ਅੱਗੇ ਵਧਾ ਰਹੇ ਹਨ । ਮੈਂ ਇਸ ਲਈ ਵੀ ਝਾਰਖੰਡ ਨੂੰ ਵਧਾਈ ਦਿੰਦਾ ਹਾਂ । ਅਤੇ ਮੈਂ ਦੇਸ਼ ਵਾਸੀਆਂ ਨੂੰ ਵੀ ਕਹਾਂਗਾ ਕਿ ਅਸੀਂ ਊਰਜਾ ਦੇ ਖੇਤਰ ਵਿੱਚ ਸੰਵੇਦਨਸ਼ੀਲ ਬਣੀਏ । ਅਸੀਂ ਊਰਜਾ ਦੇ ਮਹੱਤਵ ਨੂੰ ਸਮਝੀਏ । ਅਤੇ ਭਵਿੱਖੀ ਜੀਵਨ ਦੀ ਸੁਰੱਖਿਆ ਨੂੰ ਵੀ ਸਮਝੀਏ । ਅਜੇ ਪੂਰੇ ਦੇਸ਼ ਵਿੱਚ ਐੱਲਈਡੀ ਬੱਲਬ ਦਾ ਇੱਕ ਅਭਿਆਨ ਚਲ ਰਿਹਾ ਹੈ । ਜੇਕਰ ਕੋਈ ਸਰਕਾਰ ਆਪਣੇ ਬਜਟ ਵਿੱਚ ਇਹ ਕਹਿ ਦੇਵੇ ਕਿ ਅਸੀਂ ਦਸ ਹਜ਼ਾਰ ਕਰੋੜ ਰੁਪਏ ਲਗਾਉਂਦੇ ਹਾਂ ਅਤੇ ਇਹ ਦਸ ਹਜ਼ਾਰ ਕਰੋੜ ਰੁਪਏ ਲੋਕਾਂ ਨੂੰ ਵੰਡ ਦਿਆਂਗੇ ਤਾਂ ਵਾਹ ਵਾਹ ਹੋ ਜਾਏਗੀ , ਤਾੜੀਆਂ ਵੱਜਣਗੀਆਂ , ਅਖ਼ਬਾਰਾਂ ਵਿੱਚ ਹੈੱਡਲਾਈਨ ਛਪੇਗੀ । ਵਾਹ ਮੋਦੀ ਕਿੰਨਾ ਚੰਗਾ ਪ੍ਰਧਾਨ ਮੰਤਰੀ ਹੈ । ਦਸ ਹਜ਼ਾਰ ਕਰੋੜ ਰੁਪਏ ਲੋਕਾਂ ਵਿੱਚ ਵੰਡਣ ਲੱਗਿਆ ਹੈ । ਭਾਈਓ , ਭੈਣੋਂ । ਤੁਹਾਡੇ ਸਭ ਦੇ ਸਹਿਯੋਗ ਨਾਲ ਅਸੀਂ ਇੱਕ ਅਜਿਹਾ ਕੰਮ ਕੀਤਾ ਹੈ ਜੋ ਦਸ ਹਜ਼ਾਰ ਕਰੋੜ ਤੋਂ ਵੀ ਜ਼ਿਆਦਾ ਤੁਹਾਡੀ ਜੇਬ ਵਿੱਚ ਪਹੁੰਚ ਰਿਹਾ ਹੈ । ਹਿੰਦੁਸਤਾਨ ਦੇ ਨਾਗਰਿਕਾਂ ਦੀ ਜੇਬ ਵਿੱਚ ਪਹੁੰਚ ਰਿਹਾ ਹੈ । ਕੀ ਕੀਤਾ , ਐੱਲਈਡੀ ਬੱਲਬ ਲਗਾਓ , ਬਿਜਲੀ ਬਚਾਓ । ਬਿਜਲੀ ਦਾ ਬਿੱਲ ਘੱਟ ਕਰੋ ਅਤੇ ਤੁਹਾਡਾ ਕਿਸੇ ਦਾ ਸਾਲ ਦਾ ਢਾਈ ਸੌ ਬਚੇਗਾ , ਕਿਸੇ ਦਾ ਸਾਲ ਦਾ ਹਜ਼ਾਰ ਬਚੇਗਾ । ਕਿਸੇ ਦਾ ਸਾਲ ਦਾ 2 ਹਜ਼ਾਰ ਬਚੇਗਾ ਉਹ ਗ਼ਰੀਬ ਬੱਚਿਆਂ ਨੂੰ ਦੁੱਧ ਪਿਲਾਉਣ ਦੇ ਕੰਮ ਆ ਜਾਏਗਾ ।


    ਗ਼ਰੀਬ ਬੱਚਿਆਂ ਨੂੰ ਕੁਝ ਸਿੱਖਿਆ ਦਿੱਖਿਆ ਦੇਣ ਦੇ ਕੰਮ ਆ ਜਾਏਗਾ । ਅਸੀਂ ਜਦੋਂ ਸਰਕਾਰ ਵਿੱਚ ਆਏ ਤਾਂ ਐੱਲਈਡੀ ਬੱਲਬ ਸਾਢੇ ਤਿੰਨ ਸੌ , ਚਾਰ ਸੌ ਰੁਪਏ ਵਿੱਚ ਵਿਕਦਾ ਸੀ । ਅੱਜ ਉਹ ਐੱਲਈਡੀ ਬੱਲਬ ਸੱਠ ਰੁਪਏ ਵਿੱਚ ਵਿਕਣ ਲਗ ਗਿਆ । ਅਤੇ ਦੇਸ਼ ਵਿੱਚ ਸਰਕਾਰ ਵੱਲੋਂ 22 ਕਰੋੜ ਬੱਲਬ ਵੰਡੇ ਜਾ ਚੁੱਕੇ ਹਨ । ਅਤੇ ਲੋਕਾਂ ਨੇ ਆਪਣੇ ਆਪ ਕੀਤਾ ਹੈ । ਦੋਨੋਂ ਮਿਲ ਕੇ ਲਗਭਗ 50 ਕਰੋੜ ਨਵੇਂ ਐੱਲਈਡੀ ਬੱਲਬ ਲੋਕਾਂ ਦੇ ਘਰਾਂ ਵਿੱਚ ਲੱਗ ਚੁੱਕੇ ਹਨ । ਅਤੇ ਇਸ ਨਾਲ ਜੋ ਬਿਜਲੀ ਦੀ ਬੱਚਤ ਹੋਈ ਹੈ । ਉਹ ਲਗਭਗ 11 ਹਜ਼ਾਰ ਕਰੋੜ ਰੁਪਏ ਤੋਂ ਜ਼ਿਆਦਾ ਹੈ । ਇਹ 11 ਹਜ਼ਾਰ ਕਰੋੜ ਰੁਪਇਆ ਜੋ ਬਿਜਲੀ ਦਾ ਬਚਾਉਣ ਵਾਲੇ ਲੋਕ ਹਨ । ਉਨ੍ਹਾਂ ਦੀ ਜੇਬ ਵਿੱਚ ਬਚਣ ਵਾਲਾ ਹੈ । ਕਿੰਨੀ ਵੱਡੀ ਰੈਵੋਲੂਸ਼ਨ ਆਉਂਦੀ ਹੈ ਜਦੋਂ ਅਸੀਂ ਛੋਟੀ ਜਿਹੀ ਤਬਦੀਲੀ ਨਾਲ ਕੰਮ ਕਰ ਸਕਦੇ ਹਾਂ ਤਾਂ ਬਿਜਲੀ ਬਚਾਉਣੀ , ਦੂਜੀ ਤਰਫ਼ ਸੂਰਜੀ ਊਰਜਾ ਦਾ ਉਪਯੋਗ ਕਰਨਾ , ਇੱਕ ਪ੍ਰਕਾਰ ਨਾਲ ਸਸਤੀ ਤੋਂ ਸਸਤੀ ਬਿਜਲੀ ਦੀ ਦਿਸ਼ਾ ਵਿੱਚ ਜਾਣਾ ਤਾਂ ਇੱਕ 360 ਡਿਗਰੀ ਜਿਸ ਨੂੰ ਕਹੀਏ । ਵੈਸੇ ਪੂਰਾ ਊਰਜਾ ਦਾ ਇੱਕ ਪੂਰਾ ਨੈੱਟਵਰਕ ਬਣਾ ਕੇ ਕੰਮ ਅੱਜ ਸਰਕਾਰ ਕਰ ਰਹੀ ਹੈ । ਅਤੇ ਉਸ ਦਾ ਵੀ ਤੁਹਾਨੂੰ ਲਾਭ ਮਿਲੇਗਾ ।


    ਮੈਂ ਅੱਜ ਆਪਣੇ ਸਾਹਮਣੇ ਇੱਥੇ ਨੌਜਵਾਨ ਦੇਖ ਰਿਹਾ ਹਾਂ । ਉਨ੍ਹਾਂ ਦੇ ਸਿਰ ' ਤੇ ਟੋਪੀ ਹੈ , ਟੋਪੀ ' ਤੇ ਪੀਲੇ ਫੁੱਲ ਲੱਗੇ ਹੋਏ ਹਨ । ਬੜੇ ਸ਼ਾਨਦਾਰ ਦਿਖ ਰਹੇ ਹਨ । ਇਹ ਸਾਡੇ ਆਦਮ ਜਾਤ ਦੇ ਬੱਚੇ ਹਨ । ਇਹ ਪਹਾੜੀਆ ਸਮਾਜ ਦੇ ਬੱਚੇ ਹਨ । ਉਨ੍ਹਾਂ ਦੇ ਪਰਿਵਾਰ ਵਿੱਚ ਅਜੇ ਤੱਕ ਸਰਕਾਰ ਅੰਦਰ ਕੰਮ ਕਰਨ ਦਾ ਮੌਕਾ ਨਹੀਂ ਮਿਲਿਆ ਹੈ । ਸਭ ਲੋਕ ਤਾੜੀ ਵਜਾ ਕੇ ਇਨ੍ਹਾਂ ਦਾ ਅਭਿਨੰਦਨ ਕਰੋ । ਮੈਰਥੋਡਾਰਜੀ ਦੇ ਨਵੇਂ ਇਨੀਸ਼ੀਏਟਿਵ ਲਈ ਅਤੇ ਇਨ੍ਹਾਂ ਦੇ ਮੌਲਿਕ ਚਿੰਤਨ ਲਈ ਵਧਾਈ ਦਿੰਦਾ ਹਾਂ ਕਿ ਉਨ੍ਹਾਂ ਨੇ ਇਨ੍ਹਾਂ ਪਹਾੜੀਆ ਬੱਚਿਆਂ ਨੂੰ ਸਿਲੈਕਟ ਕੀਤਾ । ਸਰਕਾਰੀ ਨਿਯਮਾਂ ਵਿੱਚ ਤਬਦੀਲੀ ਕੀਤੀ । ਉਨ੍ਹਾਂ ਦੀ ਉੱਚਾਈ ਘੱਟ ਸੀ ਤਾਂ ਉਨ੍ਹਾਂ ਨੂੰ ਵੀ ਕੰਪਰੋਮਾਈਜ਼ ਕੀਤਾ । ਉਨ੍ਹਾਂ ਦੀ ਪੜ੍ਹਾਈ ਘੱਟ ਸੀ ਉਸ ' ਤੇ ਵੀ ਕੰਪਰੋਮਾਈਜ਼ ਕੀਤਾ । ਅਤੇ ਉਨ੍ਹਾਂ ਨੂੰ ਟਰੇਨਿੰਗ ਦੇ ਕੇ ਤੁਹਾਡੀ ਸੁਰੱਖਿਆ ਦੇ ਕੰਮ ਵਿੱਚ ਲਗਾਇਆ । ਉਹ ਇੱਕ ਪ੍ਰਕਾਰ ਨਾਲ ਸਰਕਾਰ ਬਣ ਗਏ ਹਨ । ਭਾਈਓ , ਭੈਣੋਂ । ਹਿੰਦੁਸਤਾਨ ਦੇ ਆਖਿਰੀ ਹਿੱਸੇ ' ਤੇ ਬੈਠੇ ਹੋਏ ਜੋ ਲੋਕਾਂ ਦੀ ਗਿਣਤੀ ਹੁੰਦੀ ਹੈ , ਇਸ ਵਿੱਚ ਇਹ ਪਹਾੜੀਆ ਬੇਟੇ ਹਨ । ਇਹ ਪਹਾੜੀਆ ਬੇਟੀਆਂ ਹਨ । ਅੱਜ ਉਹ ਮੁੱਖ ਧਾਰਾ ਵਿੱਚ ਆ ਰਹੀਆਂ ਹਨ । ਵਿਕਾਸ ਦੀ ਮੁੱਖ ਧਾਰਾ ਵਿੱਚ ਜੁੜ ਰਹੀਆਂ ਹਨ । ਅਤੇ ਮੈਂ ਦੇਖ ਰਿਹਾ ਸੀ , ਉਹ ਬੇਟੀਆਂ ਜਦੋਂ ਆਪਣਾ ਸਰਟੀਫਿਕੇਟ ਲੈਣ ਲਈ ਆਈਆਂ ਸਨ । ਉਨ੍ਹਾਂ ਦਾ ਆਉਣ ਦਾ ਤਰੀਕਾ ਉਨ੍ਹਾਂ ਦਾ ਸਲੂਟ ਕਰਨ ਦਾ ਤਰੀਕਾ , ਉਨ੍ਹਾਂ ਦਾ ਆਪਣਾ ਪ੍ਰੈੱਸ ਵਾਲਿਆਂ ਨੂੰ ਜਵਾਬ ਦੇਣ ਦਾ ਤਰੀਕਾ ਕੌਨਫੀਡੈਂਸ ਦੇਖ ਕੇ ਮੈਨੂੰ ਲੱਗ ਰਿਹਾ ਹੈ ਕਿ ਇਹ ਸਾਡੀ ਸ਼ਾਨ - ਓ - ਸ਼ੌਕਤ ਬਣ ਜਾਏਗੀ । ਇਹ ਪਹਾੜੀਆ ਬਰਾਦਰੀ ਦੇ ਮੇਰੇ ਸਾਥੀ ਸਾਰੇ ਮੇਰੇ ਨੌਜਵਾਨ ਇਹ ਝਾਰਖੰਡ ਦੇ ਭਾਗ ਨੂੰ ਸੁਰੱਖਿਆ ਦੇਣ ਵਾਲੇ ਇੱਕ ਨਵੀਂ ਤਾਕਤ ਬਣ ਜਾਣਗੇ । ਫਿਰ ਇੱਕ ਵਾਰ ਇਨ੍ਹਾਂ ਲਈ ਤਾੜੀਆਂ ਵਜਾ ਕੇ ਇਨ੍ਹਾਂ ਲਈ ਮਾਣ ਕਰੋ । ਰਘੁਵਰ ਦਾਸ ਜੀ ਦਾ ਵੀ ਅਭਿਨੰਦਨ ਕਰੋ ਉਨ੍ਹਾਂ ਨੇ ਇੰਨਾ ਵੱਡਾ ਮਹੱਤਵਪੂਰਨ ਕੰਮ ਕੀਤਾ ਹੈ । ਸਮਾਜ ਦੇ ਆਖਿਰੀ ਹਿੱਸੇ ' ਤੇ ਜੋ ਆਦਿਵਾਸੀਆਂ ਤੋਂ ਵੀ ਗ਼ਰੀਬ ਹਨ । ਆਦਿਵਾਸੀਆਂ ਤੋਂ ਵੀ ਪੱਛੜੇ ਹਨ । ਚਾਰ ਚਾਰ ਪੀੜ੍ਹੀਆਂ ਤੱਕ ਜਿਨ੍ਹਾਂ ਨੂੰ ਸਕੂਲ ਵਿੱਚ ਜਾਣ ਦਾ ਅਵਸਰ ਨਹੀਂ ਮਿਲ ਰਿਹਾ ਹੈ । ਅਜਿਹੇ ਸਾਰੇ ਬੱਚੇ ਅੱਜ ਸਾਡੇ ਸਾਹਮਣੇ ਹਨ । ਇਸ ਨਾਲ ਕਿੰਨਾ ਅਨੰਦ ਹੁੰਦਾ ਹੈ । ਅੱਜ ਜੀਵਨ ਧਨ ਹੋ ਗਿਆ । ਇਨ੍ਹਾਂ ਬਾਲਕਾਂ ਨੂੰ ਦੇਖਦੇ ਹੋਏ ਅਤੇ ਇਹੀ ਮੇਰੇ ਭਾਰਤ ਦੀ ਨੀਂਹ ਬਣਨ ਵਾਲੀ ਹੈ ਮੇਰੇ ਭਾਈਓ , ਭੈਣੋਂ । ਇਹੀ ਮੇਰਾ ਨਿਊ ਇੰਡੀਆ ਹੈ । ਦੇਸ਼ ਦਾ ਗ਼ਰੀਬ ਤੋਂ ਗ਼ਰੀਬ ਭਾਰਤ ਦੀ ਵਿਕਾਸ ਯਾਤਰਾ ਵਿੱਚ ਜੁੜ ਜਾਏਗਾ ਇਸ ਦਾ ਇਹ ਉਦਾਹਰਨ ਹੈ ।


    ਭਾਈਓ , ਭੈਣੋਂ । ਕੁਝ ਔਰਤਾਂ ਅੱਜ ਮੰਚ ' ਤੇ ਆਈਆਂ ਸਨ । ਤੁਹਾਨੂੰ ਦੂਰ ਤੋਂ ਦਿਖਾਈ ਦਿੰਦਾ ਸੀ ਜਾਂ ਨਹੀਂ ਦਿਖਾਈ ਦਿੰਦਾ ਸੀ , ਮੈਨੂੰ ਪਤਾ ਨਹੀਂ , ਝਾਰਖੰਡ ਸਰਕਾਰ ਵੱਲੋਂ ਮੈਂ ਉਨ੍ਹਾਂ ਨੂੰ ਮੋਬਾਈਲ ਫੋਨ ਦੇ ਰਿਹਾ ਸੀ । ਅਤੇ ਮੈਂ ਦੇਖ ਰਿਹਾ ਸੀ ਕਿ ਇਹ ਮੈਨੂੰ ਮੇਰੇ ਸਾਰੇ ਸੁਆਲਾਂ ਦੇ ਸਹੀ ਜਵਾਬ ਦੇ ਰਹੀਆਂ ਸਨ । ਉਨ੍ਹਾਂ ਨੂੰ ਪਤਾ ਸੀ ਕਿ ਐਪ ਕੀ ਹੁੰਦੀ ਹੈ , ਭੀਮ ਐਪ ਕੀ ਹੈ । ਐਪ ਕਿਵੇਂ ਡਾਊਨਲੋਡ ਹੁੰਦੀ ਹੈ । ਇਸ ਦੇ ਆਰਥਿਕ ਕਾਰੋਬਾਰ , ਇਸ ਮੋਬਾਈਲ ਫੋਨ ਨਾਲ ਕਿਵੇਂ ਉਨ੍ਹਾਂ ਨੂੰ ਸਭ ਪਤਾ ਸੀ । ਮੈਨੂੰ ਇੰਨੀ ਖੁਸ਼ੀ ਹੋਈ । ਜੋ ਸੰਸਦ ਵਿੱਚ ਸਾਡੇ ਸਾਥੀ ਹਨ , ਉਹ ਕਦੇ ਕਦੇ ਕਹਿੰਦੇ ਹਨ ਕਿ ਭਾਰਤ ਦੇ ਗ਼ਰੀਬ ਨੂੰ ਮੋਬਾਈਲ ਫੋਨ ਕਿੱਥੇ ਆਏਗਾ , ਕਿੱਥੇ ਸਿੱਖੇਗਾ , ਕਿੱਥੇ ਚਲਾਏਗਾ ।


    ਜ਼ਰੂਰ ਸੰਸਦ ਵਿੱਚ ਆਪਣੇ ਸਾਥੀਆਂ ਨੂੰ ਜਦੋਂ ਮਿਲਾਂਗਾ ਤਾਂ ਕਹਾਂਗਾ ਕਿ ਮੈਂ ਹਿੰਦੁਸਤਾਨ ਵਿੱਚ ਅਤਿ ਪੱਛੜੇ ਇਲਾਕੇ ਸਾਂਥਾਲ ਵਿੱਚ ਗਿਆ ਸੀ ਅਤੇ ਉੱਥੋਂ ਦੀਆਂ ਮੇਰੀਆਂ ਅਦਿਵਾਸੀ ਭੈਣਾਂ ਮੋਬਾਈਲ ਫੋਨ ਦਾ ਕੀ ਉਪਯੋਗ ਹੋ ਸਕਦਾ ਹੈ । ਉਹ ਮੈਨੂੰ ਸਿਖਾ ਰਹੀਆਂ ਸਨ । ਇਹ ਰੈਵੋਲੂਸ਼ਨ ਹੈ । ਇਹ ਡਿਜੀਟਲ ਇੰਡੀਆ ਦਾ ਰੈਵੋਲੂਸ਼ਨ ਹੈ । ਇਹ ਲੈੱਸ ਕੈਸ਼ ਸੁਸਾਇਟੀ ਦਾ ਰੈਵੋਲੂਸ਼ਨ ਹੈ । ਅਤੇ ਨੋਟਬੰਦੀ ਦੇ ਬਾਅਦ ਹਰ ਕਿਸੇ ਨੂੰ ਲੱਗ ਰਿਹਾ ਹੈ ਕਿ ਹੁਣ ਅਸੀਂ ਆਪਣੇ ਮੋਬਾਈਲ ਫੋਨ ਤੋਂ ਆਪਣੇ ਮੋਬਾਈਲ ਫੋਨ ਨੂੰ ਹੀ ਆਪਣਾ ਬੈਂਕ ਬਣਾ ਸਕਦੇ ਹਾਂ । ਛੋਟੇ ਛੋਟੇ ਸਖੀ ਮੰਡਲ ਉਨ੍ਹਾਂ ਦਾ ਕਾਰੋਬਾਰ ਉਨ੍ਹਾਂ ਵਿੱਚ ਇੱਕ ਮੁਖੀ ਭੈਣ ਉਸ ਦੇ ਹੱਥ ਵਿੱਚ ਮੋਬਾਈਲ ਫੋਨ ਹੋਵੇ , ਉਸ ਦਾ ਮੋਬਾਈਲ ਫੋਨ ਬੈਂਕ ਨਾਲ ਜੁੜਿਆ ਹੋਇਆ , ਮੋਬਾਈਲ ਫੋਨ ਉਸ ਦੇ ਗਾਹਕਾਂ ਨਾਲ ਜੁੜਿਆ ਹੋਇਆ । ਇੱਕ ਪੂਰਾ ਨਵਾਂ ਰੈਵੋਲੂਸ਼ਨ ਇਸ ਪਹਿਲ ਤੋਂ ਆ ਰਿਹਾ ਹੈ । ਮੈਂ ਇਸ ਸਾਂਥਾਲ ਇਲਾਕੇ ਦੀਆਂ ਸਖੀ ਮੰਡਲ ਦੀਆਂ ਭੈਣਾਂ ਨੂੰ ਵਧਾਈ ਦਿੰਦਾ ਹਾਂ । ਮੇਰਾ ਬਹੁਤ ਪੁਰਾਣਾ ਇੱਕ ਅਨੁਭਵ ਹੈ । ਉਹ ਅਨੁਭਵ ਅੱਜ ਵੀ ਮੈਨੂੰ ਪ੍ਰੇਰਣਾ ਦਿੰਦਾ ਹੈ । ਮੈਂ ਜਦੋਂ ਗੁਜਰਾਤ ਵਿੱਚ ਮੁੱਖ ਮੰਤਰੀ ਸੀ ਤਾਂ ਦੱਖਣੀ ਗੁਜਰਾਤ ਵਿੱਚ ਆਦਿਵਾਸੀ ਬਸਤੀ ਵਿੱਚ ਇੱਕ ਕਪਰਾਰਾ ਕਰਕੇ ਦੂਰ ਦਰਾਜ ਦਾ ਇਲਾਕਾ ਹੈ । ਤਾਂ ਮੈਂ ਮੁੱਖ ਮੰਤਰੀ ਸੀ , ਪਰ ਉੱਥੇ ਜਾਣਾ ਨਹੀਂ ਹੁੰਦਾ ਸੀ ਕਿਉਂਕਿ ਉਸ ਇਲਾਕੇ ਵਿੱਚ ਅਜਿਹਾ ਕੋਈ ਅਵਸਰ ਨਹੀਂ ਆਉਂਦਾ ਸੀ , ਸਭਾ ਲਈ ਦੋ ਮੈਦਾਨ ਵੀ ਨਹੀਂ ਸਨ । ਪੂਰਾ ਜੰਗਲ ਹੀ ਜੰਗਲ ਸੀ । ਅਤੇ ਇੱਕ ਘਰ ਇੱਥੇ ਤਾਂ ਦੂਜਾ ਘਰ ਦੋ ਮੀਲ ਦੂਰ ਤਾਂ ਤੀਜਾ ਘਰ ਤਿੰਨ ਮੀਲ ਦੂਰ । ਮੈਂ ਤੈਅ ਕੀਤਾ , ਨਹੀਂ ਮੈਨੂੰ ਜਾਣਾ ਹੈ । ਉੱਥੇ ਅਸੀਂ ਡੇਅਰੀ ਦਾ ਛੋਟਾ ਜਿਹਾ ਕੰਮ ਸ਼ੁਰੂ ਕੀਤਾ । ਇੱਕ ਚਿੱਲੀ ਸੈਂਟਰ ਬਣਾਇਆ । ਜੋ ਦੁੱਧ ਠੰਢਾ ਕਰਨ ਦੀ ਵਿਵਸਥਾ ਹੁੰਦੀ ਹੈ । ਡੇਅਰੀ ਵਿੱਚ ਲੈ ਜਾਣ ਤੋਂ ਪਹਿਲਾਂ ਥੋੜ੍ਹੀ ਦੇਰ ਜਿੱਥੇ ਦੋ ਚਾਰ ਘੰਟੇ ਦੁੱਧ ਰੱਖਦੇ ਹਨ ਤਾਂ ਉੱਥੇ ਦੁੱਧ ਰੱਖ ਦਿੰਦੇ ਹਾਂ । ਛੋਟਾ ਜਿਹਾ ਪ੍ਰੋਜੈਕਟ ਹੁੰਦਾ ਹੈ । 25-50 ਲੱਖ ਵਿੱਚ ਤਿਆਰ ਹੋ ਜਾਂਦਾ ਹੈ । ਮੈਂ ਕਿਹਾ ਮੈਂ ਉਸ ਪ੍ਰੋਜੈਕਟ ਲਈ ਜਾਵਾਂਗਾ । ਤਾਂ ਸਾਡੇ ਸਾਰੇ ਲੋਕ ਨਰਾਜ਼ ਹੋ ਗਏ । ਸਾਹਬ ਇੰਨੀ ਦੂਰੀ ਪੰਜਾਹ ਲੱਖ ਦੇ ਪ੍ਰੋਗਰਾਮ ਵਿੱਚ । ਮੈਂ ਕਿਹਾ ਮੈਂ ਜਾ ਵਾਂ ਗਾ । ਮੈਨੂੰ ਜਾਣਾ ਹੈ । ਮੈਂ ਗਿਆ । ਹੁਣ ਉਹ ਜਗਾ ਅਜਿਹੀ ਸੀ ਜਨ ਸਭਾ ਤਾਂ ਹੋ ਹੀ ਨਹੀਂ ਸਕਦੀ ਸੀ । ਜਨਸਭਾ ਤਿੰਨ ਚਾਰ ਕਿਲੋਮੀਟਰ ਦੂਰ ਹੈ ਸਕੂਲ ਦੇ ਮੈਦਾਨ ਵਿੱਚ , ਪਰ ਦੁੱਧ ਭਰਨ ਲਈ ਜੋ ਔਰਤਾਂ ਆਉਂਦੀਆਂ ਹਨ । ਉਹ ਆਪਣੇ ਬਰਤਨ ਵਿੱਚ ਦੁੱਧ ਲੈ ਕੇ ਆਈਆਂ ਹੋਈਆਂ ਸਨ । ਉਹ ਚਿੱਲੀ ਸੈਂਟਰ ਵਿੱਚ ਆਈਆਂ ਹੋਈਆਂ ਸਨ ਦੁੱਧ ਭਰਨ ਦਾ ਪ੍ਰੋਗਰਾਮ ਹੋ ਗਿਆ । ਅਤੇ ਬਾਅਦ ਵਿੱਚ ਮੈਂ ਦੇਖਿਆ ਉਨ੍ਹਾਂ ਔਰਤਾਂ ਨੇ ਆਪਣਾ ਜੋ ਬਰਤਨ ਸੀ ਬਗਲ ਵਿੱਚ ਰੱਖ ਲਿਆ ਸੀ ਅਤੇ ਮੋਬਾਈਲ ਫੋਨ ' ਤੇ ਮੇਰੇ ਫੋਟੋ ਲੈ ਰਹੀਆਂ ਸਨ । ਲਗਭਗ ਤੀਹ ਔਰਤਾਂ ਸਨ । ਹਰੇਕ ਦੇ ਹੱਥ ਵਿੱਚ ਮੋਬਾਈਲ ਸੀ । ਅਤੇ ਉਹ ਵੀ ਫੋਟੋ ਵਾਲਾ ਮੋਬਾਈਲ ਸੀ । ਉਹ ਫੋਟੋ ਲੈ ਰਹੀਆਂ ਸਨ । ਮੈਂ ਉਨ੍ਹਾਂ ਦੇ ਕੋਲ ਚਲਾ ਗਿਆ । ਮੇਰੇ ਲਈ ਵੱਡਾ ਅਜੁਬਾ ਸੀ । ਇੰਨੇ ਬੈਕਵਰਡ ਇਲਾਕੇ ਵਿੱਚ ਆਦਿਵਾਸੀ ਔਰਤਾਂ ਦੁੱਧ ਭਰਨ ਲਈ ਆਈਆਂ ਹਨ । ਪਿੰਡ ਵਿੱਚ ਕਿਸਾਨ ਹਨ । ਮੈਂ ਜਾ ਕੇ ਪੁੱਛਿਆ ਤੁਸੀਂ ਕੀ ਕਰ ਰਹੀਆਂ ਹੋ । ਉਹ ਬੋਲੀਆਂ ਤੁਹਾਡੀ ਫੋਟੋ ਲੈ ਰਹੀਆਂ ਹਾਂ । ਮੈਂ ਬੋਲਿਆ ਫੋਟੋ ਲੈ ਕੇ ਕੀ ਕਰੋਗੀਆਂ ਤਾਂ ਬੋਲੀਆਂ ਇਸ ਨੂੰ ਅਸੀਂ ਡਾਊਨਲੋਡ ਕਰਾਂਗੀਆਂ । ਮੈਂ ਹੈਰਾਨ ਸੀ ਉਨ੍ਹਾਂ ਦੇ ਮੂੰਹ ਤੋਂ ਡਾਊਨਲੋਡ ਸ਼ਬਦ ਸੁਣਕੇ । ਕਦੇ ਕਦੇ ਵੱਡੇ ਲੋਕਾਂ ਨੂੰ ਵੀ ਪਤਾ ਨਹੀਂ ਹੁੰਦਾ ਹੈ ਕਿ ਭਾਰਤ ਦੇ ਆਮ ਲੋਕਾਂ ਵਿੱਚ ਵਿਗਿਆਨ ਤਕਨਾਲੋਜੀ ਆਧੁਨਿਕਤਾ ਫੜਨ ਵਿੱਚ ਤਾਕਤ ਕਿੰਨੀ ਵੱਡੀ ਹੁੰਦੀ ਹੈ । ਅਤੇ ਮੈਂ ਅੱਜ ਦੁਬਾਰਾ ਇੱਕ ਵਾਰ ਇਨ੍ਹਾਂ ਆਪਣੀਆਂ ਆਦਿਵਾਸੀ ਭੈਣਾਂ ਦੇ ਕੋਲ ਦੇਖਿਆ , ਉਨ੍ਹਾਂ ਨੇ ਕਿਹਾ ਅਸੀਂ ਡਿਜੀਟਲ ਰੈਵੋਲੂਸ਼ਨ ਦੀ ਧਾਰਾ ਬਣ ਜਾਣਗੀਆਂ । ਅਸੀਂ ਇਸ ਕੰਮ ਨੂੰ ਕਰਕੇ ਰਹਾਂਗੀਆਂ । ਮੈਂ ਇਨ੍ਹਾਂ ਸਾਰੀਆਂ ਸਖੀ ਮੰਡਲੀਆਂ ਨੂੰ ਅਤੇ ਮੋਬਾਈਲ ਫੋਨ ਨਾਲ ਕੁਨੈਕਟੀਵਿਟੀ ਰਾਹੀਂ ਇੱਕ ਡਿਜੀਟਲ ਕ੍ਰਾਂਤੀ ਦੇ ਸੈਨਿਕ ਬਣਨ ਦਾ ਜੋ ਅਭਿਆਨ ਚਲਿਆ ਹੈ , ਉਸ ਲਈ ਮੈਂ ਝਾਰਖੰਡ ਸਰਕਾਰ ਨੂੰ ਵੀ ਬਹੁਤ ਬਹੁਤ ਵਧਾਈ ਦਿੰਦਾ ਹਾਂ । ਯੁੱਗ ਬਦਲ ਚੁੱਕਿਆ ਹੈ , ਬਦਲੇ ਯੁੱਗ ਵਿੱਚ ਸਾਨੂੰ ਕਿਵੇਂ ਅੱਗੇ ਵਧਣਾ ਚਾਹੀਦਾ ਹੈ , ਉਸ ਦਿਸ਼ਾ ਵਿੱਚ ਸਾਨੂੰ ਜਾਣਾ ਹੋਏਗਾ ।


    ਭਾਈਓ , ਭੈਣੋਂ । ਹਿੰਦੁਸਤਾਨ ਦਾ ਗ਼ਰੀਬ ਸਨਮਾਨ ਦੇ ਨਾਲ ਜਿਊਣਾ ਚਾਹੁੰਦਾ ਹੈ । ਹਿੰਦੁਸਤਾਨ ਦਾ ਆਦਿਵਾਸੀ ਦਲਿਤ ਪੀੜਿਤ ਸ਼ੋਸ਼ਿਤ ਸਨਮਾਨ ਨਾਲ ਜ਼ਿੰਦਗੀ ਜਿਊਣਾ ਚਾਹੁੰਦਾ ਹੈ । ਉਹ ਕਿਸੇ ਦੀ ਕ੍ਰਿਪਾ ' ਤੇ ਚੀਜ਼ਾਂ ਨਹੀਂ ਲੱਭਦਾ ਹੈ । ਉਸ ਦਾ ਨੌਜਵਾਨ ਕਹਿ ਰਿਹਾ ਹੈ ਕਿ ਮੈਨੂੰ ਅਵਸਰ ਦਿਓ ਮੈਂ ਆਪਣੀਆਂ ਕਿਸਮਤ ਰੇਖਾਵਾਂ ਖੁਦ ਲਿਖ ਦਿਆਂਗਾ । ਇਹ ਤਾਕਤ ਮੇਰੇ ਗ਼ਰੀਬ ਆਦਿਵਾਸੀ ਦੇ ਬੱਚਿਆਂ ਦੀ ਹੁੰਦੀ ਹੈ , ਦਲਿਤ ਪੀੜਿਤ ਸ਼ੋਸ਼ਿਤ ਦੇ ਬੱਚਿਆਂ ਵਿੱਚ ਹੁੰਦੀ ਹੈ । ਅਤੇ ਮੇਰੀ ਪੂਰੀ ਸ਼ਕਤੀ ਇਨ੍ਹਾਂ ਬੱਚਿਆਂ ਦੇ ਪਿੱਛੇ ਮੈਂ ਲਗਾ ਰਿਹਾ ਹਾਂ । ਇਨ੍ਹਾਂ ਨੌਜਵਾਨਾਂ ਦੇ ਪਿੱਛੇ ਲਗਾ ਰਿਹਾ ਹਾਂ ਤਾਂ ਕਿ ਉਹੀ ਭਾਰਤ ਦਾ ਭਾਗ ਬਦਲਣ ਲਈ ਇੱਕ ਤਾਕਤ ਦੇ ਰੂਪ ਵਿੱਚ ਜੁੜ ਜਾਣਗੇ । ਇੱਕ ਨਵੀਂ ਤਾਕਤ ਦੇ ਰੂਪ ਵਿੱਚ ਦੇਸ਼ ਦਾ ਭਾਗ ਬਦਲਣ ਵਿੱਚ ਜੁੜ ਜਾਣਗੇ । ਅਤੇ ਹਿੰਦੁਸਤਾਨ ਦੇ ਭਾਗ ਬਦਲਣ ਵਿੱਚ ਉਹ ਤਾਕਤ ਦੇ ਰੂਪ ਵਿੱਚ ਕੰਮ ਆਉਣਗੇ ।


    ਭਾਈਓ , ਭੈਣੋਂ । ਭ੍ਰਿਸ਼ਟਾਚਾਰ ਨੇ , ਕਾਲੇ ਧਨ ਨੇ ਦੇਸ਼ ਨੂੰ ਤਬਾਹ ਕਰ ਦਿੱਤਾ । ਦੀਮਕ ਦੀ ਤਰ੍ਹਾਂ ਇੱਕ ਜਗਾ ' ਤੇ ਬੰਦ ਕਰੋ ਤਾਂ ਦੂਜੀ ਜਗਾ ' ਤੇ ਨਿਕਲ ਜਾਂਦਾ ਹੈ । ਦੂਜੀ ਜਗਾ ਸਫਾਈ ਕਰੋ ਤਾਂ ਤੀਜੀ ਜਗਾ ' ਤੇ ਨਿਕਲ ਆਉਂਦਾ ਹੈ , ਪਰ ਤੁਹਾਡੇ ਸਭ ਦੇ ਅਸ਼ੀਰਵਾਦ ਨਾਲ ਭ੍ਰਿਸ਼ਟਾਚਾਰ ਅਤੇ ਕਾਲੇ ਧਨ ਦੇ ਖ਼ਿਲਾਫ਼ ਲੜਾਈ ਜਾਰੀ ਰਹੇਗੀ । ਜਿਨ੍ਹਾਂ ਨੇ ਗਰੀਬਾਂ ਨੂੰ ਲੁੱਟਿਆ ਹੈ , ਉਨ੍ਹਾਂ ਨੂੰ ਗਰੀਬਾਂ ਨੂੰ ਵਾਪਸ ਕਰਨਾ ਪਏਗਾ । ਉਦੋਂ ਤੱਕ ਮੈਂ ਚੈਨ ਨਾਲ ਬੈਠਣ ਵਾਲਾ ਨਹੀਂ ਹਾਂ । ਇੱਕ ਤੋਂ ਬਾਅਦ ਇੱਕ ਕਦਮ ਉਠਾਉਂਦਾ ਰਹਾਂਗਾ । ਅਤੇ ਇਸ ਲਈ ਭਾਈਓ , ਭੈਣੋਂ । ਤੁਸੀਂ ਜੋ ਮੈਨੂੰ ਅਸ਼ੀਰਵਾਦ ਦੇ ਰਹੋ ਹੋ । ਉਹ ਇਮਾਨਾਦਾਰੀ ਦੀ ਲੜਾਈ ਲਈ ਅਸ਼ੀਰਵਾਦ ਹੈ । ਨੋਟਬੰਦੀ ਦੇ ਬਾਅਦ ਮੈਨੂੰ ਕੁਝ ਨੌਜਵਾਨਾਂ ਨਾਲ ਗੱਲਬਾਤ ਕਰਨ ਦਾ ਅਵਸਰ ਮਿਲਿਆ , ਪੜ੍ਹੇ ਲਿਖੇ ਸਨ , ਧਨੀ ਪਰਿਵਾਰਾਂ ਦੇ ਸਨ । ਮੈਂ ਸੋਚ ਰਿਹਾ ਸੀ ਕਿ ਨੋਟਬੰਦੀ ਕਾਰਨ ਵੱਡੇ ਪ੍ਰੇਸ਼ਾਨ ਹੋਣਗੇ , ਗੁੱਸੇ ਵਿੱਚ ਹੋਣਗੇ , ਨਰਾਜ਼ਗੀ ਪ੍ਰਗਟ ਕਰਨਗੇ , ਪਰ ਉਨ੍ਹਾਂ ਨੇ ਮੈਨੂੰ ਇੱਕ ਗੱਲ ਦੱਸੀ ਉਹ ਬਹੁਤ ਇੰਟਰਸਟਿੰਗ ਸੀ । ਉਨ੍ਹਾਂ ਨੇ ਕਿਹਾ ਕਿ ਸਾਹਬ ਸਾਡੇ ਪਰਿਵਾਰਾਂ ਵਿੱਚ ਰੋਜ਼ ਝਗੜਾ ਹੁੰਦਾ ਹੈ । ਮੈਂ ਕਿਹਾ ਕੀ ਝਗੜਾ ਹੁੰਦਾ ਹੈ । ਬੋਲੇ ਆਪਣੇ ਪਿਤਾ ਜੀ ਨੂੰ ਕਹਿੰਦੇ ਹਾਂ ਕਿ ਪਿਤਾ ਜੀ ਤੁਹਾਡੇ ਜ਼ਮਾਨੇ ਜੋ ਸਰਕਾਰ ਦੇ ਨਿਯਮ ਸਨ ਟੈਕਸ ਇੰਨੇ ਜ਼ਿਆਦਾ ਸਨ ਤੁਹਾਨੂੰ ਚੋਰੀ ਕਰਨੀ ਪਈ ਹੋਏਗੀ ਕਿ ਨਹੀਂ ਹੋਏਗੀ , ਪਰ ਹੁਣ ਦੇਸ਼ ਵਿੱਚ ਇਮਾਨਦਾਰੀ ਦਾ ਯੁੱਗ ਆਇਆ ਹੈ । ਅਤੇ ਸਾਡੀ ਜੋ ਪੀੜ੍ਹੀ ਦੇ ਲੋਕ ਹਨ ਬੇਈਮਾਨੀ ਦਾ ਕਾਰੋਬਾਰ ਨਹੀਂ ਕਰਨਾ ਚਾਹੁੰਦੀ , ਅਸੀਂ ਇਮਾਨਦਾਰੀ ਨਾਲ ਜਿਊਣਾ ਚਾਹੁੰਦੇ ਹਾਂ ਅਤੇ ਇਮਾਨਦਾਰੀ ਨਾਲ ਅੱਗੇ ਵਧਣਾ ਚਾਹੁੰਦੇ ਹਾਂ । ਮੇਰੇ ਦੇਸ਼ ਦੀ ਨੌਜਵਾਨ ਪੀੜ੍ਹੀ ਵਿੱਚ ਇਮਾਨਦਾਰੀ ਦਾ ਯੁੱਗ ਸ਼ੁਰੂ ਹੋਇਆ ਹੈ । ਇਮਾਨਦਾਰੀ ਨਾਲ ਜਿਊਣ ਦੀ ਇੱਛਾ ਪੈਦਾ ਹੋਈ ਹੈ । ਇਹੀ ਮੇਰੇ ਲਈ ਸ਼ੁਭ ਸੰਕੇਤ ਹੈ ਮੇਰੇ ਭਾਈਓ । ਦੇਸ਼ ਲਈ ਸ਼ੁਭ ਸੰਕੇਤ ਹੈ । ਜੇਕਰ ਦੇਸ਼ ਦਾ ਨੌਜਵਾਨ ਇੱਕ ਹੋਰ ਮਨ ਬਣਾ ਲਵੇ ਕਿ ਮੇਰੇ ਪੁਰਖਿਓ ਮੇਰੇ ਮਾਤਾ ਪਿਤਾ ਨੂੰ ਸਾਡੇ ਪਿਛਲਿਆਂ ਨੂੰ ਜੋ ਕੁਝ ਕਰਨਾ ਪਿਆ , ਹੁਣ ਸਾਨੂੰ ਨਹੀਂ ਕਰਨਾ ਹੈ ।


    ਭਾਈਓ , ਭੈਣੋਂ । ਬਿਨਾਂ ਚੋਰੀ ਕੀਤੇ ਬਿਨਾਂ ਲੁੱਟੇ ਵੀ ਸੁੱਖ ਚੈਨ ਦੀ ਜ਼ਿੰਦਗੀ ਜੀ ਸਕਦੇ ਹਾਂ । ਸੰਤੋਸ਼ ਦੀ ਨੀਂਦ ਲੈ ਸਕਦੇ ਹਾਂ । ਅਤੇ ਇਸ ਲਈ ਅਸੀਂ ਇੱਕ ਇਮਾਨਦਾਰੀ ਦੇ ਯੁੱਗ ਦੀ ਤਰਫ਼ ਰੇਸ਼ੋ ਨਾਲ ਜਾਣਾ ਹੈ । 2022 ਭਾਰਤ ਦੀ ਅਜ਼ਾਦੀ ਦੇ 75 ਸਾਲ ਹੋਣ ਵਾਲੇ ਹਨ । ਭਾਈਓ , ਭੈਣੋਂ । ਇਹ ਅਜ਼ਾਦੀ ਦੇ 75 ਸਾਲ ਇਹ ਸਿਰਫ਼ ਦੀਵਾਰ ' ਤੇ ਟੰਗੇ ਹੋਏ ਕੈਲੰਡਰ ਦਾ ਵਿਸ਼ਾ ਨਹੀਂ ਹੋ ਸਕਦਾ । ਇਹ ਅਜ਼ਾਦੀ ਦੇ 75 ਸਾਲ ਕੈਲੰਡਰ ਦੀ ਇੱਕ ਤੋਂ ਬਾਅਦ ਇੱਕ ਡੇਟ ਬਦਲ ਜਾਏ 2022 ਆ ਜਾਏ , ਉਹ ਯਾਤਰਾ ਨਹੀਂ ਹੈ ।


    ਅਜ਼ਾਦੀ ਦੇ 75 ਸਾਲ ਦਾ ਮਤਲਬ ਹੁੰਦਾ ਹੈ ਦੇਸ਼ ਦੀ ਅਜ਼ਾਦੀ ਲਈ ਜਾਨ ਦੀ ਬਾਜ਼ੀ ਲਗਾਉਣ ਵਾਲੇ ਇਸ ਧਰਤੀ ਦੇ ਬਿਸਰਾ ਮੁੰਡਾ ਤੋਂ ਲੈ ਕੇ ਅਣਗਿਣਤ ਲੋਕ ਸਨ ਭਾਈ । ਕਿਉਂ ਆਪਣੇ ਆਪ ਨੂੰ ਖਪਾ ਦਿੱਤਾ ਸੀ । ਅਜ਼ਾਦ ਭਾਰਤ ਦੇ ਸੁਪਨੇ ਦੇਖੇ ਸਨ ਉਨ੍ਹਾਂ ਨੇ ਅਤੇ ਇਸ ਲਈ ਉਨ੍ਹਾਂ ਨੇ ਆਪਣੇ ਆਪ ਨੂੰ ਖਪਾ ਦਿੱਤਾ ਸੀ । ਕੀ ਉਨ੍ਹਾਂ ਦੇ ਸੁਪਨਿਆਂ ਨੂੰ ਪੂਰਾ ਕਰਨ ਲਈ ਉਹ ਤਾਂ ਸਾਡੇ ਲਈ ਫਾਂਸੀ ਤੱਕ ਚੜ੍ਹ ਗਏ । ਉਹ ਤਾਂ ਸਾਡੇ ਲਈ ਜ਼ਿੰਦਗੀ ਜੇਲ੍ਹ » ਵਿੱਚ ਕੱਟ ਗਏ । ਉਹ ਤਾਂ ਸਾਡੇ ਲਈ ਪਰਿਵਾਰਾਂ ਨੂੰ ਤਬਾਹ ਕਰਕੇ ਮਿਟ ਗਏ । ਕੀ ਅਸੀਂ ਉਨ੍ਹਾਂ ਦੇ ਸੁਪਨਿਆਂ ਲਈ ਪੰਜ ਸਾਲ ਮੈਂ ਜ਼ਿਆਦਾ ਨਹੀਂ ਕਹਿ ਰਿਹਾ ਹਾਂ ਦੋਸਤੋ , ਪੰਜ ਸਾਲ 2022 ਤੱਕ ਜੋ ਵੀ ਕਰਾਂਗੇ ਦੇਸ਼ ਦੇ ਲਈ ਕਰਾਂਗੇ । ਕੁਝ ਨਾ ਕੁਝ ਕਰਾਂਗੇ ਤਾਂ ਦੇਸ਼ ਲਈ ਕਰਾਂਗੇ । ਅਤੇ ਦੇਸ਼ ਦੀ ਭਲਾਈ ਲਈ ਕਰਾਂਗੇ । ਇਹ ਸੁਪਨਾ ਸੌ ਕਰੋੜ ਦੇਸ਼ ਵਾਸੀਆਂ ਦਾ ਹੋਵੇ । ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦਾ ਇੱਕ ਸੰਕਲਪ ਹੋਵੇ ਕਿ ਅਜ਼ਾਦੀ ਦੇ 75 ਸਾਲ ਹੋਣ ਵਿੱਚ ਪੰਜ ਸਾਲ ਬਾਕੀ ਹਨ । ਪੰਜ ਸਾਲ ਵਿੱਚ ਮੈਂ ਸਮਾਜ ਨੂੰ , ਦੇਸ਼ ਨੂੰ ਇਹ ਦੇ ਕੇ ਰਾਹਾਂਗਾ । ਜੇਕਰ ਇੱਕ ਹਿੰਦੁਸਤਾਨੀ ਇੱਕ ਸੰਕਲਪ ਲੈ ਕੇ ਇੱਕ ਕਦਮ ਅੱਗੇ ਵਧਦਾ ਹੈ 2022 ਆਉਂਦੇ ਆਉਂਦੇ ਹਿੰਦੁਸਤਾਨ ਸਵਾ ਸੌ ਕਰੋੜ ਕਦਮ ਅੱਗੇ ਵਧ ਜਾਏਗਾ ਦੋਸਤੋ । ਇਹ ਤਾਕਤ ਹੈ ਸਾਡੀ । ਅਤੇ ਇਸ ਲਈ ਸਮੇਂ ਦੀ ਮੰਗ ਹੈ ਕਿ ਅਸੀਂ ਹੁਣ ਤੋਂ ਸਰਕਾਰ ਵਿੱਚ ਹਾਂ ਤਾਂ ਸਰਕਾਰ ਵਿੱਚ ਵਿਭਾਗ ਵਿੱਚ ਬੈਠੇ ਤਾਂ ਵਿਭਾਗ ਵਿੱਚ ਨਗਰਪਾਲਿਕਾ , ਨਗਰ ਪੰਚਾਇਤ ਤਾਂ ਨਗਰ ਪੰਚਾਇਤ ਸਕੂਲ ਹੈ ਤਾਂ ਸਕੂਲ ਵਿੱਚ , ਪਿੰਡ ਹੈ ਤਾਂ ਪਿੰਡ ਵਿੱਚ , ਮੁਹੱਲਾ ਹੈ ਤਾਂ ਮੁਹੱਲੇ ਵਿੱਚ , ਜਾਤ ਹੈ ਤਾਂ ਜਾਤ ਵਿੱਚ , ਪਰਿਵਾਰ ਵਿੱਚ ਹੈ ਤਾਂ ਪਰਿਵਾਰ ਵਿੱਚ ਕੋਈ ਨਾ ਕੋਈ ਸੰਕਲਪ ਕਰੀਏ ਕਿ 2022 ਤੱਕ ਇੱਥੇ ਪਹੁੰਚ ਕੇ ਹੀ ਰਹਿਣਾ ਹੈ । ਕਰ ਕੇ ਰਹਾਂਗੇ । ਜੇਕਰ ਇੱਕ ਵਾਰ ਹਰ ਹਿੰਦੁਸਤਾਨੀ ਦਾ ਇਹ ਸੁਪਨਾ ਬਣ ਜਾਏ ਤਾਂ 2022 ਵਿੱਚ ਅਜ਼ਾਦੀ ਲਈ ਜਾਨ ਮਿਟਾਉਣ ਵਾਲੇ ਮਹਾਪੁਰਖਾਂ ਨੂੰ ਅਸੀਂ ਅਜਿਹਾ ਹਿੰਦੁਸਤਾਨ ਦੇ ਸਕਦੇ ਹਾਂ ਕਿ ਉਨ੍ਹਾਂ ਨੂੰ ਇੱਕ ਵਾਰ ਤਾਂ ਸੰਤੁਸ਼ਟੀ ਹੋਏਗੀ ਕਿ ਹੁਣ ਮੇਰਾ ਦੇਸ਼ ਸਹੀ ਦਿਸ਼ਾ ਵਿੱਚ ਚਲ ਪਿਆ , ਜਿਸ ਦੇਸ਼ ਲਈ ਮੈਂ ਜ਼ਿੰਦਗੀ ਖਪਾ ਦਿੱਤੀ । ਉਹ ਮੇਰਾ ਦੇਸ਼ ਅੱਗੇ ਵਧ ਚਲਿਆ , ਉਹ ਸੁਪਨੇ ਲੈ ਕੇ ਅੱਗੇ ਚਲਣਾ ਹੈ । ਇਸੇ ਇੱਕ ਕਾਮਨਾ ਨਾਲ ਮੈਂ ਫਿਰ ਇੱਕ ਵਾਰ ਝਾਰਖੰਡ ਦੀ ਧਰਤੀ ਨੂੰ ਨਮਨ ਕਰਦਾ ਹਾਂ । ਭਗਵਾਨ ਬਿਰਸਾ ਮੁੰਡਾ ਦੀ ਧਰਤੀ ਨੂੰ ਨਮਨ ਕਰਦਾ ਹਾਂ । ਮੈਂ ਇਨ੍ਹਾਂ ਪਹਾੜੀਆ ਨੌਜਵਾਨਾਂ ਨੂੰ ਬਹੁਤ ਬਹੁਤ ਵਧਾਈ ਦਿੰਦਾ ਹਾਂ । ਮੈਂ ਝਾਰਖੰਡ ਦੀ ਜਨਤਾ ਨੂੰ ਸ਼ੁਭਕਾਮਨਾਵਾਂ ਦਿੰਦਾ ਹਾਂ । ਮਾਂ ਗੰਗਾ ਨੂੰ ਪ੍ਰਣਾਮ ਕਰਦੇ ਹੋਏ ਇਹ ਜੋ ਅਸੀਂ ਨਵਾਂ ਅਭਿਆਨ ਛੇੜਿਆ ਹੈ । ਮਾਂ ਗੰਗਾ ਦੇ ਅਸ਼ੀਰਵਾਦ ਬਣੇ ਰਹਿਣਗੇ । ਅਸੀਂ ਇੱਕ ਨਵੀਂ , ਇਸ ਪੂਰੇ ਭੂ ਭਾਗ ਵਿੱਚ ਨਵੀਂ ਆਰਥਿਕ ਕ੍ਰਾਂਤੀ ਮਾਂ ਗੰਗਾ ਦੇ ਭਰੋਸੇ ਲਿਆਵਾਂਗੇ । ਇਸੇ ਇੱਕ ਉਮੀਦ ਨਾਲ ਤੁਹਾਡਾ ਸਾਰਿਆਂ ਦਾ ਬਹੁਤ ਬਹੁਤ ਧੰਨਵਾਦ । ਬਹੁਤ ਬਹੁਤ ਸ਼ੁਭਕਾਮਨਾਵਾਂ ।


    ***


    

    
    (Release ID: 1487474) Visitor Counter : 2