      ਪ੍ਰਧਾਨ ਮੰਤਰੀ ਦਫਤਰ

      ਅੰਬੇਡਕਰ ਜਯੰਤੀ ਮੌਕੇ ਡਿਜੀਟਲ ਭੁਗਤਾਨਾਂ ਨੂੰ ਉਤਸ਼ਾਹਿਤ ਕਰਨ 'ਤੇ ਜ਼ੋਰ
      Posted On: 15 APR 2017 3:58PM by PIB Chandigarh


    Boost to Digital Payments Promotion on Ambedkar Jayanti


    Prime Minister to release BHIM-Aadhar in Nagpur tomorrow


    ਅੰਬੇਡਕਰ ਜਯੰਤੀ ਮੌਕੇ ਡਿਜੀਟਲ ਭੁਗਤਾਨਾਂ ਨੂੰ ਉਤਸ਼ਾਹਿਤ ਕਰਨ ' ਤੇ ਜ਼ੋਰ


    ਪ੍ਰਧਾਨ ਮੰਤਰੀ ਭਲਕੇ ਨਾਗਪੁਰ ' ਚ ਭੀਮ - ਆਧਾਰ ਜਾਰੀ ਕਰਨਗੇ


    ਦੋ ਨਵੀਂਆਂ ਯੋਜਨਾਵਾਂ - ' ਕੈਸ਼ ਬੈਕ ' ਅਤੇ ' ਰੈਫ਼ਰਲ ਬੋਨਸ ' ਯੋਜਨਾਵਾਂ ਦੀ ਸ਼ੁਰੂਆਤ ਕੀਤੀ ਜਾਵੇਗੀ


    ਪ੍ਰਧਾਨ ਮੰਤਰੀ ; ਡਿਜੀਟਲ ਭੁਗਤਾਨ ਕਰਨ ਵਾਲੇ 1 ਕਰੋੜ , 50 ਲੱਖ , 25 ਲੱਖ ਰੁਪਏ ਦੇ ਖੁਸ਼ਕਿਸਮਤ ਜੇਤੂਆਂ ਨੂੰ ਸਨਮਾਨਿਤ ਕਰਨਗੇ


    ਡਾ . ਭੀਮ ਰਾਓ ਅੰਬੇਡਕਰ ਦੀ 126 ਵੀਂ ਜਨਮ ਵਰ੍ਹੇਗੰਢ ਮੌਕੇ , ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਇਸ ਵਰ੍ਹੇ 14 ਅਪ੍ਰੈਲ ਨੂੰ ਭਾਰਤ ਵਿੱਚ ਡਿਜੀਟਲ ਭੁਗਤਾਨਾਂ ਦੇ ਇਨਕਲਾਬ ਨੂੰ ਹੋਰ ਅਗਾਂਹ ਵਧਾਉਣ ਲਈ ਕਈ ਅਹਿਮ ਪਹਿਲਕਦਮੀਆਂ ਦੀ ਸ਼ੁਰੂਆਤ ਕਰਨਗੇ । ਇਨ੍ਹਾਂ ਵਿੱਚ ਵਪਾਰੀਆਂ ਲਈ ਭੀਮ - ਆਧਾਰ ਮੰਚ , ਭੀਮ ਲਈ ਕੈਸ਼ ਬੈਕ ਅਤੇ ਰੈਫ਼ਰਲ ਬੋਨਸ ਯੋਜਨਾਵਾਂ ਦੀ ਸ਼ੁਰੂਆਤ ਅਤੇ 75 ਟਾਊਨਸ਼ਿਪ ਨੂੰ ਲੈੱਸ - ਕੈਸ਼ ਐਲਾਨਿਆ ਜਾਣਾ ਸ਼ਾਮਲ ਹਨ । ਪ੍ਰਧਾਨ ਮੰਤਰੀ ਡਿਜੀਟਲ ਭੁਗਤਾਨ ਨੂੰ ਉਤਸ਼ਾਹਿਤ ਕਰਨ ਲਈ ਦੋ ਪ੍ਰਮੁੱਖ ਪ੍ਰੋਤਸਾਹਨ ਯੋਜਨਾਵਾਂ ਭਾਵ ਲਕੀ ਗ੍ਰਾਹਕ ਯੋਜਨਾ ਅਤੇ ਡਿਜੀਧਨ ਵਯਾਪਾਰ ਯੋਜਨਾ ਦੇ ਮੈਗਾ ਡਰਾੱਅ ਦੇ ਜੇਤੂਆਂ ਨੂੰ ਸਨਮਾਨਿਤ ਵੀ ਕਰਨਗੇ । ਇਹ ਪਹਿਲਕਦਮੀਆਂ ਇਸ ਵੇਲੇ ਦੇਸ਼ ਵਿੱਚ ਚੱਲ ਰਹੀਆਂ ਡਿਜੀਟਲ ਗਤੀਵਿਧੀਆਂ ਨੂੰ ਹੋਰ ਉਤਸ਼ਾਹਿਤ ਕਰਨਗੀਆਂ ਅਤੇ ਵਿੱਤੀ ਸ਼ਮੂਲੀਅਤ ਨਾਲ ਸਭ ਦੇ ਸਮਾਜਕ ਸਸ਼ੱਕਤੀਕਰਨ ਲਈ ਬਾਬਾ ਸਾਹਿਬ ਦੀ ਦੂਰ - ਦ੍ਰਿਸ਼ਟੀ ਨੂੰ ਹੋਰ ਵੀ ਮਜ਼ਬੂਤ ਕਰਨਗੀਆਂ ।


    ਭੀਮ ਐਪ ਦੇ ਵਪਾਰੀਆਂ ਲਈ ਇੰਟਰਫ਼ੇਸ ਭੀਮ - ਆਧਾਰ ਦਾ ਉਦਘਾਟਨ ਪ੍ਰਧਾਨ ਮੰਤਰੀ ਵੱਲੋਂ ਕੀਤਾ ਜਾਵੇਗਾ , ਇਸ ਨਾਲ ਆਧਾਰ ਮੰਚ ਦੀ ਵਰਤੋਂ ਕਰਦਿਆਂ ਡਿਜੀਟਲ ਭੁਗਤਾਨ ਕਰਨ ਦਾ ਰਾਹ ਪੱਧਰਾ ਹੋਵੇਗਾ । ਇਸ ਨਾਲ ਹਰੇਕ ਭਾਰਤੀ ਨਾਗਰਿਕ ਆਪਣੇ ਬਾਇਓਮੀਟ੍ਰਿਕ ਡਾਟਾ ਦੀ ਡਿਜੀਟਲ ਢੰਗ ਨਾਲ ਵਰਤੋਂ ਕਰਦਿਆਂ , ਉਦਾਹਰਨ ਵਜੋਂ ਵਪਾਰੀ ਦੇ ਬਾਇਓਮੀਟ੍ਰਿਕ ਡਾਟਾ ਪੜ੍ਹਨ ਦੇ ਯੋਗ ਉਪਕਰਨ - ਜੋ ਕਿ ਇੱਕ ਸਮਾਰਟ - ਫ਼ੋਨ ਵੀ ਹੋ ਸਕਦਾ ਹੈ , ਜਿਸ ਵਿੱਚ ਬਾਇਓਮੀਟ੍ਰਿਕ ਰੀਡਰ ਹੋਵੇ , ਉੱਤੇ ਆਪਣਾ ਅੰਗੂਠਾ ਰੱਖ ਕੇ ਭੁਗਤਾਨ ਕਰ ਸਕੇਗਾ । ਕੋਈ ਵੀ ਅਜਿਹਾ ਨਾਗਰਿਕ , ਜਿਸ ਦੀ ਪਹੁੰਚ ਸਮਾਰਟ - ਫ਼ੋਨਜ਼ , ਇੰਟਰਨੈੱਟ , ਡੇਬਿਟ ਜਾਂ ਕ੍ਰੈਡਿਟ ਕਾਰਡਾਂ ਤੱਕ ਨਹੀਂ ਹੋਵੇਗੀ , ਤਾਂ ਉਹ ਭੀਮ - ਆਧਾਰ ਪਲੇਟਫ਼ਾਰਮ ਰਾਹੀਂ ਡਿਜੀਟਲ ਢੰਗ ਨਾਲ ਲੈਣ - ਦੇਣ ਕਰ ਸਕੇਗਾ , ਇੰਝ ਸਾਰਿਆਂ ਲਈ ਸਮਾਜਕ ਤੇ ਵਿੱਤੀ ਸਸ਼ੱਕਤੀਕਰਨ ਬਾਰੇ ਡਾ . ਅੰਬੇਡਕਰ ਦੇ ਦ੍ਰਿਸ਼ਟੀਕੋਣ ਨੂੰ ਅਮਲੀ ਰੂਪ ਦਿੱਤਾ ਜਾ ਸਕੇਗਾ । ਤਿੰਨ ਲੱਖ ਵਪਾਰੀਆਂ ਸਮੇਤ 27 ਪ੍ਰਮੁੱਖ ਬੈਂਕ ਪਹਿਲਾਂ ਹੀ ਬੋਰਡ ਉੱਤੇ ਆ ਚੁੱਕੇ ਹਨ , ਤਾਂ ਜੋ ਉਹ ਭੀਮ - ਆਧਾਰ ਦੀ ਵਰਤੋਂ ਕਰਦਿਆਂ ਭੁਗਤਾਨ ਪ੍ਰਵਾਨ ਕਰਨਾ ਸ਼ੁਰੂ ਕਰ ਸਕਣ ।


    ਇਸ ਦੇ ਨਾਲ ਹੀ , ਪ੍ਰਧਾਨ ਮੰਤਰੀ ' ਭੀਮ ' ਲਈ ਦੋ ਨਵੀਂਆਂ ਪ੍ਰੋਤਸਾਹਨ ਯੋਜਨਾਵਾਂ - ਕੈਸ਼ਬੈਕ ਅਤੇ ਰੈਫ਼ਰਲ ਬੋਨਸ - ਦੀ ਸ਼ੁਰੂਆਤ ਕਰਨਗੇ , ਜਿਸ ਉੱਤੇ ਛੇ ਮਹੀਨਿਆਂ ਦੇ ਸਮੇਂ ਲਈ 495 ਕਰੋੜ ਰੁਪਏ ਦਾ ਖ਼ਰਚ ਆਉਣਾ ਹੈ । ਇਸ ਨਾਲ ਯਕੀਨੀ ਹੋਵੇਗਾ ਕਿ ਡਿਜੀਟਲ ਭੁਗਤਾਨਾਂ ਦਾ ਸਭਿਆਚਾਰ ਹੇਠਲੇ ਤੋਂ ਹੇਠਲੇ ਪੱਧਰ ਤੱਕ ਜਾ ਸਕੇ । ਰੈਫ਼ਰਲ ਬੋਨਸ ਯੋਜਨਾ ਅਧੀਨ ; ਮੌਜੂਦਾ ਵਰਤੋਂ ਕਾਰ , ਜੋ ਭੀਮ ਨੂੰ ਰੈਫ਼ਰ ਕਰਦਾ ਹਾਂ ਅਤੇ ਨਵਾਂ ਵਰਤੋਂਕਾਰ ਜੋ ਭੀਮ ਨੂੰ ਅਪਣਾਉਂਦਾ ਹੈ - ਦੋਵਾਂ ਨੂੰ ਹੀ ਕੈਸ਼ ਬੋਨਸ ਮਿਲੇਗਾ , ਜੋ ਸਿੱਧਾ ਉਨ੍ਹਾਂ ਦੇ ਖਾਤੇ ਵਿੱਚ ਜਾਵੇਗਾ । ਕੈਸ਼ਬੈਕ ਯੋਜਨਾ ਅਧੀਨ ਵਪਾਰੀ ਭੀਮ ਦੀ ਵਰਤੋਂ ਕਰਦਿਆਂ ਹਰੇਕ ਲੈਣ - ਦੇਣ ਉੱਤੇ ਕੈਸ਼ਬੈਕ ਹਾਸਲ ਕਰਨਗੇ । ਇਹ ਦੋਵੇਂ ਯੋਜਨਾਵਾਂ MEITY ਦੁਆਰਾ ਸ਼ਾਸਤ ਹੋਣਗੀਆਂ ਤੇ ਐੱਨ . ਪੀ . ਸੀ . ਆਈ . ਵੱਲੋਂ ਲਾਗੂ ਕੀਤੀਆਂ ਜਾਣਗੀਆਂ ।


    ਨੀਤੀ ਆਯੋਗ ਦੇ ਸੀ . ਈ . ਓ . ਅਮਿਤਾਭ ਕਾਂਤ ਨੇ ਦੱਸਿਆ ਕਿ ਪ੍ਰਧਾਨ ਮੰਤਰੀ ਵੱਲੋਂ ਭੀਮ - ਆਧਾਰ ਐਪ ਅਤੇ ਦੋ ਯੋਜਨਾਵਾਂ - ਕੈਸ਼ ਬੈਕ ਅਤੇ ਰੈਫ਼ਰਲ ਯੋਜਨਾਵਾਂ ਦੀ ਸ਼ੁਰੂਆਤ ਕੀਤੇ ਜਾਣ ਨਾਲ ਭਾਰਤ ਵਿੱਚ ਡਿਜੀਟਲ ਭੁਗਤਾਨ ਦੇ ਇਨਕਲਾਬ ਨੂੰ ਵੱਡਾ ਹੁਲਾਰਾ ਮਿਲੇਗਾ ।


    ਦੋ ਅਰੰਭਲੀਆਂ ਪ੍ਰੋਤਸਾਹਨ ਯੋਜਨਾਵਾਂ ' ਲਕੀ ਗ੍ਰਾਹਕ ਯੋਜਨਾ ' ਅਤੇ ' ਡਿਜੀਧਨ ਵਯਾਪਾਰ ਯੋਜਨਾ ', ਜੋ ਨੀਤੀ ਆਯੋਗ ਦੀ ਅਗਵਾਈ ਹੇਠ ਡਿਜੀਟਲ ਭੁਗਤਾਨਾਂ ਨੂੰ ਭਾਰਤ ਵਿੱਚ ਇੱਕ ਜਨ - ਅੰਦੋਲਨ ਬਣਾਉਣ ਲਈ 100 ਦਿਨਾਂ ਵਾਸਤੇ ਸ਼ੁਰੂ ਕੀਤੀਆਂ ਗਈਆਂ ਸਨ ਅਤੇ ਇਸ ਸਮੇਂ ਦੌਰਾਨ ਸੂਚਨਾ , ਸਿੱਖਿਆ ਤੇ ਸੰਚਾਰ ਨਾਲ ਸਬੰਧਤ ਦ੍ਰਿੜ੍ਹਤਾ ਭਰਪੂਰ ਮੁਹਿੰਮਾਂ ਤੋਂ ਬਾਅਦ ਸਮਾਪਤ ਹੋ ਗਈਆਂ ਸਨ । ਇਸ ਯੋਜਨਾ ਅਧੀਨ 16 ਲੱਖ ਜੇਤੂਆਂ ਨੇ 258 ਕਰੋੜ ਰੁਪਏ ਦੀ ਪੁਰਸਕਾਰ - ਰਾਸ਼ੀ ਜਿੱਤੀ ਸੀ , ਜਿਨ੍ਹਾਂ ਵਿੱਚ ਦੇਸ਼ ਦੇ ਵੱਖੋ - ਵੱਖਰੇ ਕੋਣਿਆਂ ਅਤੇ ਜੀਵਨ ਦੇ ਵੱਖੋ - ਵੱਖਰੇ ਵਰਗਾਂ ਨਾਲ ਸਬੰਧਤ ਗਾਹਕ ਤੇ ਵਪਾਰੀ ਸ਼ਾਮਲ ਸਨ ।


    ਮੈਗਾ ਡਰਾੱਅ ਦੇ ਜੇਤੂਆਂ ਨੂੰ ਭਲਕੇ ਪ੍ਰਧਾਨ ਮੰਤਰੀ ਨਾਗਪੁਰ ਵਿਖੇ ਇੱਕ ਸਮਾਰੋਹ ਦੌਰਾਨ ਸਨਮਾਨਿਤ ਕਰਨਗੇ । ਮੈਗਾ ਡਰਾੱਅ ਦੇ ਜੇਤੂ ਹੀ ਆਪਣੇ - ਆਪ ਵਿੱਚ ਇਸ ਤੱਥ ਦੀ ਗਵਾਹੀ ਹਨ ਕਿ ਦੇਸ਼ ਵਿੱਚ ਡਿਜੀਟਲ ਭੁਗਤਾਨਾਂ ਦੇ ਇਨਕਲਾਬ ਦਾ ਪਾਸਾਰ ਹੋ ਚੁੱਕਾ ਹੈ ।


    ਨੀਤੀ ਆਯੋਗ ਦੀ ਅਗਵਾਈ ਹੇਠ ਭਾਰਤ ਦੇ 100 ਸ਼ਹਿਰਾਂ ਵਿੱਚ 110 ਦਿਨਾਂ ਤੱਕ ਚੱਲੇ ਡਿਜੀਧਨ ਮੇਲਿਆਂ ਦਾ ਬਹੁਤ ਵੱਡਾ ਅਸਰ ਪਿਆ ਹੈ ਅਤੇ ਡਿਜੀਟਲ ਭੁਗਤਾਨ ਵਿਧੀਆਂ ਦੀ ਵਰਤੋਂ ਵਿੱਚ ਵਾਧਾ ਹੋਇਆ ਹੈ । 27 ਰਾਜਾਂ ਅਤੇ 7 ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਵਿੱਚੋਂ ਇਨ੍ਹਾਂ 100 ਦਿਹਾਤੀ ਤੇ ਸ਼ਹਿਰੀ ਇਲਾਕਿਆਂ ਦੇ ਘੱਟੋ - ਘੱਟ 15,000 ਸੰਸਥਾਨ ਕੈਸ਼ਲੈੱਸ ਹੋ ਗਏ ਹਨ । ਇਨ੍ਹਾਂ ਸ਼ਹਿਰਾਂ , ਛੋਟੇ ਕਸਬਿਆਂ ਤੇ ਪਿੰਡਾਂ ਦੇ 15 ਲੱਖ ਤੋਂ ਵੱਧ ਵਿਅਕਤੀ ਇਨ੍ਹਾਂ ਮੇਲਿਆਂ ਵਿੱਚ ਪੁੱਜੇ ਸਨ ਅਤੇ ਲੱਖਾਂ ਲੋਕ ਆਪਣੇ ਨਵੇਂ ਬੈਂਕ ਖਾਤੇ ਖੋਲ੍ਹਣ ਅਤੇ ਨਵੇਂ ਆਧਾਰ ਕਾਰਡ ਬਣਵਾਉਣ ਦੇ ਯੋਗ ਹੋ ਗਏ ।


    ਭੀਮ ਐਪ ਨੇ ਪਹਿਲਾਂ ਹੀ ਦਸੰਬਰ 2016 ਵਿੱਚ ਆਪਣੀ ਸ਼ੁਰੂਆਤ ਤੋਂ ਲੈ ਹੁਣ ਤੱਕ ਕੇਵਲ ਚਾਰ ਮਹੀਨਿਆਂ ' ਚ ਹੀ 1.9 ਕਰੋੜ ਡਾਊਨਲੋਡਜ਼ ਰਜਿਸਟਰ ਕਰ ਕੇ ਇੱਕ ਨਵਾਂ ਵਿਸ਼ਵ ਰਿਕਾਰਡ ਕਾਇਮ ਕੀਤਾ ਹੈ । ਹੋਰ ਵੀ ਅਹਿਮ ਗੱਲ ਇਹ ਹੈ ਕਿ ਭਾਰਤ ਵਿੱਚ ਹੁਣ ਅਨੇਕਾਂ ਵਰਤੋਂਕਾਰ - ਪੱਖੀ ਡਿਜੀਟਲ ਭੁਗਤਾਨ ਵਿਧੀਆਂ ਦੀ ਵਰਤੋਂ ਨਾਲ ਕੀਤੇ ਜਾਣ ਵਾਲੇ ਲੈਣ - ਦੇਣਾਂ ਵਿੱਚ ਅਥਾਹ ਵਾਧਾ ਦਰਜ ਕੀਤਾ ਗਿਆ ਹੈ । ਨਵੰਬਰ 2016 ਤੱਕ ਸਾਰੇ ਡਿਜੀਟਲ ਲੈਣ - ਦੇਣਾਂ ਦੀ ਗਿਣਤੀ 2,80,000 ਸੀ ਤੇ ਉਨ੍ਹਾਂ ਰਾਹੀਂ 101 ਕਰੋੜ ਰੁਪਏ ਦਾ ਲੈਣ - ਦੇਣ ਹੋ ਰਿਹਾ ਸੀ । ਪਰ ਹੁਣ ਕੇਵਲ ਚਾਰ ਮਹੀਨਿਆਂ , ਭਾਵ ਇਸ ਵਰ੍ਹੇ ਦੇ ਮਾਰਚ ਮਹੀਨੇ ਤੱਕ , ਵੱਖੋ - ਵੱਖਰੀਆਂ ਡਿਜੀਟਲ ਭੁਗਤਾਨ ਵਿਧੀਆਂ ਦੀ ਵਰਤੋਂ ਕਰਦਿਆਂ ਭੁਗਤਾਨਾਂ ਦੀ ਗਿਣਤੀ ਵਿੱਚ ਲਗਭਗ 23 ਗੁਣਾ ਵਾਧਾ ਦਰਜ ਕੀਤਾ ਗਿਆ ਹੈ ਕਿਉਂਕਿ 2,425 ਕਰੋੜ ਰੁਪਏ ਕੀਮਤ ਦੇ 63,80,000 ਡਿਜੀਟਲ ਲੈਣ - ਦੇਣ ਹੋਏ ਹਨ । ਆਧਾਰ ਰਾਹੀਂ ਯੋਗ ਭੁਗਤਾਨਾਂ ਦੀ ਜਿਹੜੀ ਗਿਣਤੀ ਨਵੰਬਰ 2016 ਵਿੱਚ 2.5 ਕਰੋੜ ਸੀ , ਉਹ ਮਾਰਚ 2017 ਵਿੱਚ ਵਧ ਕੇ 5 ਕਰੋੜ ਹੋ ਗਈ । ' ਇਮੀਜੀਏਟ ਪੇਅਮੈਂਟ ਸਰਵਿਸ ' ( ਆਈ - ਐੱਮ . ਪੀ . ਐੱਸ . - ਤਤਕਾਲ ਭੁਗਤਾਨ ਸੇਵਾ ) ਰਾਹੀਂ ਹੋਣ ਵਾਲੇ ਲੈਣ - ਦੇਣ ਵੀ ਇਸੇ ਸਮੇਂ ਦੌਰਾਨ 3.6 ਕਰੋੜ ਤੋਂ ਵਧ ਕੇ 6.7 ਕਰੋੜ ਹੋ ਗਏ ਹਨ ।


    ਚਾਲੂ ਵਿੱਤੀ ਵਰ੍ਹੇ ਦੌਰਾਨ 2,500 ਕਰੋੜ ਡਿਜੀਟਲ ਲੈਣ - ਦੇਣਾਂ ਦਾ ਟੀਚਾ ਹਾਸਲ ਕਰਨ ਦੇ ਇਰਾਦੇ ਨਾਲ ਪ੍ਰਧਾਨ ਮੰਤਰੀ ਸਮੁੱਚੇ ਭਾਰਤ ਦੇ 75 ਟਾਊਨਸ਼ਿਪਸ ਨੂੰ ' ਲੈੱਸ - ਕੈਸ਼ ਟਾਊਨਸ਼ਿਪਸ ' ਵੀ ਐਲਾਨਣਗੇ । ਇੱਕ ਲੈੱਸ - ਕੈਸ਼ ਟਾਊਨਸ਼ਿਪ ਉਹ ਹੁੰਦੀ ਹੈ , ਜਿੱਥੇ ਭੁਗਤਾਨ - ਪ੍ਰਾਪਤੀ ਦਾ ਬੁਨਿਆਦੀ ਢਾਂਚਾ ਪੂਰੀ ਤਰ੍ਹਾਂ ਤਾਇਨਾਤ ਹੈ ਅਤੇ ਉਸ ਟਾਊਨਸ਼ਿਪ ਦੇ ਸਾਰੇ ਪਰਿਵਾਰਾਂ ਨੂੰ ਸਿਖਲਾਈ ਪ੍ਰੋਗਰਾਮਾਂ ਅਧੀਨ ਕਵਰ ਕੀਤਾ ਜਾ ਚੁੱਕਾ ਹੈ । ਇਸ ਸ਼ੁਰੂਆਤ ਲਈ ਚੁਣੀਆਂ ਗਈਆਂ ਟਾਊਨਸ਼ਿਪਸ ਦਾ ਮੁਲਾਂਕਣ ਸੁਤੰਤਰ ਤੀਜੀ ਧਿਰ ' ਪ੍ਰਾਈਸ ਵਾਟਰਹਾਊਸ ਕੂਪਰਜ਼ ' ( ਪੀ . ਡਬਲਿਊ . ਸੀ .) ਵੱਲੋਂ ਕੀਤਾ ਗਿਆ ਹੈ ਅਤੇ ਜਿਹੜੀਆਂ ਟਾਊਨਸ਼ਿਪਸ ਵਿੱਚ ਸਮੀਖਿਆ - ਅਧੀਨ ਸਮੇਂ ਦੌਰਾਨ ਉੱਥੇ ਹੋਣ ਵਾਲੇ ਕੁੱਲ ਲੈਣ - ਦੇਣ ਦਾ 80 ਫ਼ੀ ਸਦੀ , ਡਿਜੀਟਲ ਭੁਗਤਾਨ ਵਿਧੀਆਂ ਰਾਹੀਂ ਹੋਇਆ ਹੈ ; ਕੇਵਲ ਉਨ੍ਹਾਂ ਨੂੰ ਹੀ ਇਸ ਸੂਚੀ ਵਿੱਚ ਸ਼ਾਮਲ ਕੀਤਾ ਗਿਆ ਹੈ । ਇਨ੍ਹਾਂ ਟਾਊਨਸ਼ਿਪਸ ਵਿੱਚ ਹਰ ਰੋਜ਼ 1.5 ਲੱਖ ਡਿਜੀਟਲ ਲੈਣ - ਦੇਣ ਹੋਣ ਦੀ ਸੰਭਾਵਨਾ ਹੈ , ਜਿਸ ਦਾ ਭਾਵ ਇਹ ਹੈ ਕਿ ਇੱਥੇ ਇੱਕ ਸਾਲ ਵਿੱਚ 5.5 ਕਰੋੜ ਡਿਜੀਟਲ ਲੈਣ - ਦੇਣ ਹੋਣਗੇ ।


    ਭਾਰਤ ਦੀ ਇਸ ਡਿਜੀਟਲ - ਮੁਹਾਰਤ ਨੂੰ ਉੱਘੇ ਅਰਥ ਸ਼ਾਸਤਰੀਆਂ ਨੇ ਵੀ ਮਾਨਤਾ ਦਿੱਤੀ ਹੈ , ਰਾਊਲ ਪਾਲ ਅਨੁਸਾਰ ,'' ਭਾਰਤ ਨੇ ਰਕਮਾਂ ਉਧਾਰ ਦੇਣ , ਬੈਂਕ ਜਾਂ ਮੋਬਾਇਲ ਅਕਾਊਂਟ ਜਿਹੇ ਲੈਣ - ਦੇਣ ਨੂੰ ਸਹੀ ਸਮੇਂ ਸਿਰ ਆੱਪਰੇਟ ਕਰਨ ਦੀ ਯੋਗਤਾ ਪ੍ਰਦਾਨ ਕੀਤੀ ਹੈ , ਜਿੱਥੇ ਅਜਿਹੇ ਕੰਮਾਂ ਵਿੱਚ ਪਹਿਲਾਂ ਕੁਝ ਦਿਨ ਲੱਗ ਜਾਂਦੇ ਸਨ , ਉੱਥੇ ਹੁਣ ਇਹ ਸਭ ਤੁਰਤ - ਫੁਰਤ ਹੋ ਜਾਂਦਾ ਹੈ । ਇਨਕਲਾਬੀ ਡਿਜੀਟਲ ਬੁਨਿਆਦੀ ਢਾਂਚਾ ਛੇਤੀ ਹੀ ਅਰਬਾਂ ਹੋਰ ਲੈਣ - ਦੇਣ ਸੰਭਵ ਕਰ ਸਕੇਗਾ , ਜਿੰਨੇ ਕਿ ਬਿਟਕੁਆਇਨਜ਼ ( Bitcoins ) ਨੇ ਪਹਿਲਾਂ ਕਦੇ ਨਹੀਂ ਕੀਤੇ ਹੋਣਗੇ । ''


    *****


    

    
    (Release ID: 1488016) Visitor Counter : 2