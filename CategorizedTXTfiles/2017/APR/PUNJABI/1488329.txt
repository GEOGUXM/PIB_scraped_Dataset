      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਸ਼੍ਰੀ ਗਡਕਰੀ ਨੇ ਐੱਨ ਐੱਚ ਏ ਆਈ ਪ੍ਰੋਜੈਕਟਾਂ ਦਾ ਜਾਇਜ਼ਾ ਲਿਆ, ਕੰਮ ਅਲਾਟ ਕਰਨ ਅਤੇ ਉਸਾਰੀ ਵਿੱਚ ਤੇਜ਼ੀ ਲਿਆਉਣ 'ਤੇ ਜ਼ੋਰ ਦਿੱਤਾ
      Posted On: 19 APR 2017 10:52AM by PIB Chandigarh


    Shri Gadkari Reviews NHAI Projects: Calls for fast Tracking of award and Construction


    ਸ਼੍ਰੀ ਗਡਕਰੀ ਨੇ ਐੱਨ ਐੱਚ ਏ ਆਈ ਪ੍ਰੋਜੈਕਟਾਂ ਦਾ ਜਾਇਜ਼ਾ ਲਿਆ , ਕੰਮ ਅਲਾਟ ਕਰਨ ਅਤੇ ਉਸਾਰੀ ਵਿੱਚ ਤੇਜ਼ੀ ਲਿਆਉਣ 'ਤੇ ਜ਼ੋਰ ਦਿੱਤਾ


    ਸੜਕੀ ਟਰਾਂਸਪੋਰਟ , ਹਾਈਵੇਜ਼ ਤੇ ਜਹਾਜ਼ਰਾਨੀ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਨੇ ਰਾਸ਼ਟਰੀ ਹਾਈਵੇਜ਼ ਪ੍ਰੋਜੈਕਟਾਂ ਦੇ ਕੰਮ ਨੂੰ ਅਲਾਟ ਕਰਨ ਅਤੇ ਉਨ੍ਹਾਂ ਦੀ ਉਸਾਰੀ ਦੇ ਕੰਮ ਵਿੱਚ ਤੇਜ਼ੀ ਲਿਆਉਣ ਤੇ ਜ਼ੋਰ ਦਿੱਤਾ ਹੈ । ਐੱਨ ਐੱਚ ਏ ਆਈ ਪ੍ਰੋਜੈਕਟਾਂ ਦਾ ਜਾਇਜ਼ਾ ਲੈਂਦੇ ਹੋਏ ਸ਼੍ਰੀ ਗਡਕਰੀ ਨੇ ਕਿਹਾ ਕਿ 16721 ਕਿਲੋਮੀਟਰ ਰਾਸ਼ਟਰੀ ਹਾਈਵੇ ਦੀ ਉਸਾਰੀ ਦਾ ਰਿਕਾਰਡ ਕੰਮ 2016-17 ਵਿੱਚ ਅਲਾਟ ਕੀਤਾ ਗਿਆ ਅਤੇ ਇਸ ਸਮੇਂ ਵਿੱਚ 8231 ਕਿਲੋਮੀਟਰ ਕਿਲੋਮੀਟਰ ਸੜਕਾਂ ਦੀ ਉਸਾਰੀ ਮੁਕੰਮਲ ਹੋਈ । ਮੰਤਰੀ ਨੇ ਕਿਹਾ ਕਿ ਕੰਮ ਹੋਰ ਵਧੇਰੇ ਤੇਜ਼ੀ ਨਾਲ ਹੋਣਾ ਚਾਹੀਦਾ ਹੈ ਤਾਂਕਿ ਹੋਰ ਜ਼ਿਆਦਾ ਪ੍ਰੋਜੈਕਟ ਅਲਾਟ ਅਤੇ ਤਿਆਰ ਹੋ ਸਕਣ । ਸ਼੍ਰੀ ਗਡਕਰੀ ਨੇ ਕਿਹਾ ਕਿ ਵਧੀਆ ਕਾਰਗੁਜ਼ਾਰੀ ਕਰਨ ਵਾਲੇ ਪ੍ਰੋਜੈਕਟ ਡਾਇਰੈਕਟਰ ਅਤੇ ਖੇਤਰੀ ਅਫ਼ਸਰ ਨੂੰ ਪੁਰਸਕਾਰ ਦਿੱਤਾ ਜਾਇਆ ਕਰੇਗਾ ।


    ਸ਼੍ਰੀ ਗਡਕਰੀ ਨੇ ਕਿਹਾ ਕਿ ਮੁੰਬਈ-ਵਡੋਦਰਾ , ਬੰਗਲੌਰ-ਚੇਨਈ ਅਤੇ ਦਿੱਲੀ-ਅੰਮ੍ਰਿਤਸਰ-ਕਟੜਾ ਐਕਸਪ੍ਰੈਸ ਹਾਈਵੇਜ਼ ਜੂਨ 2017 ਤੱਕ ਪ੍ਰਵਾਨ ਕੀਤੇ ਜਾਣਗੇ । ਜੂਨ 2017 ਤੱਕ ਹੀ 33 ਸੜਕਾਂ ਦੇ ਕੰਢਿਆਂ ਉੱਤੇ ਸਹੂਲਤਾਂ ਲਈ ਵੀ ਟੈਂਡਰ ਜਾਰੀ ਹੋਣਗੇ । ਸਾਰੇ ਟੋਲ ਪਲਾਜ਼ਾ ਦੀਆਂ ਸਾਰੀਆਂ ਲੇਨਾਂ ਉੱਤੇ ਇਲੈਕਟ੍ਰੌਨਿਕ ਟੋਲ ਵਸੂਲੀ ਦਾ ਕੰਮ 31 ਮਾਰਚ 2018 ਤੱਕ ਸ਼ੁਰੂ ਕੀਤਾ ਜਾਵੇਗਾ ।


    ਜ਼ਮੀਨ ਹਾਸਲ ਕਰਨ ਨੂੰ ਪ੍ਰੋਜੈਕਟਾਂ ਨੂੰ ਲਾਗੂ ਕਰਨ ਵਿੱਚ ਸਭ ਤੋਂ ਵੱਡੀ ਸਮੱਸਿਆ ਕਰਾਰ ਦੇਂਦੇ ਹੋਏ ਸ਼੍ਰੀ ਗਡਕਰੀ ਨੇ ਸਬੰਧਤ ਸੂਬਾ ਸਰਕਾਰਾਂ ਨੂੰ ਇਸ ਸਬੰਧ ਵਿੱਚ ਹਾਂ-ਪੱਖੀ ਸਹਿਯੋਗ ਦੇਣ ਲਈ ਕਿਹਾ । ਉਨ੍ਹਾਂ ਜੰਗਲਾਂ ਦੀ ਸਫਾਈ , ਸੁਤੰਤਰ ਇੰਜੀਨੀਅਰਾਂ ਦੀ ਨਿਯੁਕਤੀ ਅਤੇ ਮੌਕਿਆਂ ਵਿੱਚ ਤਬਦੀਲੀ ਦੇ ਕੰਮ ਵਿੱਚ ਤੇਜ਼ੀ ਲਿਆਉਣ 'ਤੇ ਜ਼ੋਰ ਦਿੱਤਾ ।


    

    
    (Release ID: 1488329) Visitor Counter : 2