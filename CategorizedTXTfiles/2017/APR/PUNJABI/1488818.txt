      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵੱਲੋਂ ਸ਼ਿਮਲਾ ਤੋਂ ਸ਼ਹਿਰੀ ਹਵਾਬਾਜ਼ੀ ਲਈ ਖੇਤਰੀ ਕੁਨੈਕਟੀਵਿਟੀ ਯੋਜਨਾ - ਉਡਾਣ ਦਾ ਉਦਘਾਟਨ
      Posted On: 27 APR 2017 10:11AM by PIB Chandigarh


    PM launches UDAN - Regional Connectivity Scheme for Civil Aviation - from Shimla


    ਪ੍ਰਧਾਨ ਮੰਤਰੀ ਵੱਲੋਂ ਸ਼ਿਮਲਾ ਤੋਂ ਸ਼ਹਿਰੀ ਹਵਾਬਾਜ਼ੀ ਲਈ ਖੇਤਰੀ ਕੁਨੈਕਟੀਵਿਟੀ ਯੋਜਨਾ - ਉਡਾਣ ਦਾ ਉਦਘਾਟਨ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਨੇ ਸ਼ਿਮਲਾ ਹਵਾਈ ਅੱਡੇ ਤੋਂ ਸ਼ਹਿਰੀ ਹਵਾਬਾਜ਼ੀ ਲਈ ਖੇਤਰੀ ਕੁਨੈਕਟੀਵਿਟੀ ਯੋਜਨਾ - ਉਡਾਣ ਦਾ ਅੱਜ ਉਦਘਾਟਨ ਕੀਤਾ । ਇਸ ਯੋਜਨਾ ਅਧੀਨ ਅੱਜ ਸ਼ਿਮਲਾ , ਨਾਂਦੇੜ ਅਤੇ ਕਡਾਪਾ ਹਵਾਈ ਅੱਡਿਆਂ ਤੋਂ ਉਡਾਣਾਂ ਦੀ ਸ਼ੁਰੂਆਤ ਹੋ ਗਈ ਹੈ ।


    ਪ੍ਰਧਾਨ ਮੰਤਰੀ ਨੇ ਹਿਮਾਚਲ ਪ੍ਰਦੇਸ਼ ' ਚ ਬਿਲਾਸਪੁਰ ਵਿਖੇ ਇੱਕ ਹਾਈਡ੍ਰੋ ਇੰਜੀਨੀਅਰਿੰਗ ਕਾਲਜ ਦਾ ਨੀਂਹ ਪੱਥਰ ਰੱਖਣ ਦੀ ਨਿਸ਼ਾਨੀ ਵਜੋਂ ਇੱਕ ਈ - ਯਾਦਗਾਰੀ ਚਿੰਨ੍ਹ ਵੀ ਜਾਰੀ ਕੀਤਾ ।


    ਪ੍ਰਧਾਨ ਮੰਤਰੀ ਨੇ ਸ਼ਿਮਲਾ ਦੇ ਹਵਾਈ ਅੱਡੇ ਉੱਤੇ ਇੱਕ ਜਨਤਕ ਇਕੱਠ ਨੂੰ ਸੰਬੋਧਨ ਕੀਤਾ ਅਤੇ ਇਸੇ ਦੌਰਾਨ ਉਹੀ ਸੰਬੋਧਨ ਨਾਂਦੇੜ ਤੇ ਕਡਾਪਾ ਵਿਖੇ ਵੀ ਵਿਡੀਓ ਲਿੰਕ ਰਾਹੀਂ ਪ੍ਰਸਾਰਿਤ ਹੋਇਆ ।


    ਉਨ੍ਹਾਂ ਕਿਹਾ ਕਿ ਮੱਧ ਵਰਗ ਦੇ ਜੀਵਨ ਵਿੱਚ ਹੁਣ ਤਬਦੀਲੀ ਆ ਰਹੀ ਹੈ ਅਤੇ ਉਨ੍ਹਾਂ ਦੀਆਂ ਇੱਛਾਵਾਂ ਵਿੱਚ ਵਾਧਾ ਹੋ ਰਿਹਾ ਹੈ । ਉਨ੍ਹਾਂ ਕਿਹਾ ਕਿ ਜੇ ਉਨ੍ਹਾਂ ਨੂੰ ਸਹੀ ਮੌਕਾ ਦਿੱਤਾ ਜਾਵੇ , ਤਾਂ ਉਹ ਚਮਤਕਾਰ ਕਰ ਕੇ ਵਿਖਾ ਸਕਦੇ ਹਨ । ਉਨ੍ਹਾਂ ਅੱਗੇ ਕਿਹਾ ਕਿ ਭਾਰਤ ਦਾ ਹਵਾਬਾਜ਼ੀ ਖੇਤਰ ਮੌਕਿਆਂ ਨਾਲ ਭਰਪੂਰ ਹੈ । ਯੋਜਨਾ ਦੇ ਨਾਮ - ਉਡਾਣ - ਉੜੇ ਦੇਸ਼ ਕਾ ਆਮ ਨਾਗਰਿਕ - ਦਾ ਜ਼ਿਕਰ ਕਰਦਿਆਂ ਉਨ੍ਹਾਂ ਕਿਹਾ ਕਿ ਹਵਾਈ ਯਾਤਰਾ ਕਰਨੀ ਕਿਸੇ ਵੇਲੇ ਕੁਝ ਚੋਣਵੇਂ ਲੋਕਾਂ ਦਾ ਅਧਿਕਾਰ - ਖੇਤਰ ਮੰਨਿਆ ਜਾਂਦਾ ਸੀ , ਪਰ ਹੁਣ ਇਹ ਸਭ ਤਬਦੀਲ ਹੋ ਗਿਆ ਹੈ । ਉਨ੍ਹਾਂ ਕਿਹਾ ਕਿ ਨਵੀਂ ਸ਼ਹਿਰੀ ਹਵਾਬਾਜ਼ੀ ਨੀਤੀ ਨੂੰ ਭਾਰਤ ਦੀ ਜਨਤਾ ਦੀਆਂ ਇੱਛਾਵਾਂ ਪੂਰੀਆਂ ਕਰਨ ਦਾ ਇੱਕ ਮੌਕਾ ਸਮਝਿਆ ਗਿਆ ਹੈ । ਉਨ੍ਹਾਂ ਕਿਹਾ ਕਿ ਕਤਾਰ -2 ਅਤੇ ਕਤਾਰ 3 ( ਟੀਅਰ 2 ਅਤੇ ਟੀਅਰ 3) ਦੇ ਸ਼ਹਿਰ ਵਿਕਾਸ ਦੇ ਇੰਜਣ ਬਣ ਰਹੇ ਹਨ ਅਤੇ ਉਨ੍ਹਾਂ ਵਿਚਾਲੇ ਵਧੇਰੇ ਹਵਾਈ ਸੰਪਰਕ ਨਾਲ ਲਾਭ ਹੋਵੇਗਾ । ਉਨ੍ਹਾਂ ਕਿਹਾ ਕਿ ' ਉਡਾਣ ' ਯੋਜਨਾ ਨਾਲ ਹਿਮਾਚਲ ਪ੍ਰਦੇਸ਼ ਦੇ ਸੈਰ - ਸਪਾਟਾ ਖੇਤਰ ਨੂੰ ਮਦਦ ਮਿਲੇਗੀ ।


    ***


    

    
    (Release ID: 1488818) Visitor Counter : 3