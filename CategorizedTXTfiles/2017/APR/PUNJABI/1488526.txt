      ਨੀਤੀ ਆਯੋਗ

      ਨੀਤੀ ਆਯੋਗ ਦੀ ਗਵਰਨਿੰਗ ਕੌਂਸਲ ਦੀ ਮੀਟਿੰਗ ਵਿੱਚ ਆਯੋਗ ਦੇ ਕੰਮ,ਵਸਤੂ ਤੇ ਸੇਵਾਕਾਰ ਅਤੇ ਖੇਤੀਬਾੜੀ ਆਮਦਨ ਵਧਾਉਣ ਦੇ ਵਿਸ਼ਿਆ ਤੇ ਪੇਸ਼ਕਾਰੀਆਂ ਦਿੱਤੀਆਂ ਗਈਆਂ।
      Posted On: 24 APR 2017 10:28AM by PIB Chandigarh


    Presentations on NITI Aayog’s work, GST, and raising agricultural income, made at meeting of Governing Council, NITI Aayog


    ਨੀਤੀ ਆਯੋਗ ਦੀ ਗਵਰਨਿੰਗ ਕੌਂਸਲ ਦੀ ਮੀਟਿੰਗ ਵਿੱਚ ਆਯੋਗ ਦੇ ਕੰਮ , ਵਸਤੂ ਤੇ ਸੇਵਾਕਾਰ ਅਤੇ ਖੇਤੀਬਾੜੀ ਆਮਦਨ ਵਧਾਉਣ ਦੇ ਵਿਸ਼ਿਆ ਤੇ ਪੇਸ਼ਕਾਰੀਆਂ ਦਿੱਤੀਆਂ ਗਈਆਂ।


    
    ਗਵਰਨਿੰਗ ਕੌਂਸਲ ਦੀ ਤੀਸਰੀ ਮੀਟਿੰਗ ਵਿੱਚ ਨੀਤੀ ਆਯੋਗ ਮੁੱਖ ਕਾਰਜਕਾਰੀ ਅਧਿਕਾਰੀ ਸ਼੍ਰੀ ਅਮਿਤਾਭ ਕਾਂਤ ਨੇ ਸਿੱਖਿਆ , ਸਿਹਤ , ਬੁਨਿਆਦੀ ਢਾਂਚੇ ਆਦਿ ਖੇਤਰਾਂ ਵਿੱਚ ਰਾਜਾਂ ਦੇ ਨਾਲ ਅਰਥ ਵਿਵਸਥਾ ਅਤੇ ਸਹਿਯੋਗ ਨੂੰ ਬਦਲਣ ਲਈ ਨੀਤੀ ਆਯੋਗ ਦੁਆਰਾ ਕੀਤੇ ਗਏ ਕੰਮਾਂ ਬਾਰੇ ਦੱਸਿਆ। ਉਹਨਾਂ ਨੇ ਖੇਤੀ , ਗ਼ਰੀਬੀ ਖਤਮ ਕਰਨ , ਸਿਹਤ , ਸਿੱਖਿਆ , ਡਿਜ਼ੀਟਲ ਭੁਗਤਾਨ , ਅਪਨਿਵੇਸ਼ , ਤੱਟੀ ਖੇਤਰ ਅਤੇ ਸਮੁੰਦਰੀ ਦੀਪਾਂ ਦੇ ਵਿਕਾਸ ਆਦਿ ਅਜਿਹੇ ਖੇਤਰਾਂ ਵਿਚ ਕੀਤੀ ਗਈ ਪਹਿਲਕਦਮੀ ਦੀ ਰੂਪਰੇਖਾ ਬਾਰੇ ਵੀ ਦੱਸਿਆ ।ਉਹਨਾਂ ਨੇ ਕੇਂਦਰ ਸਰਕਾਰ ਦੁਆਰਾ ਚਲਾਈਆਂ ਜਾਂਦੀਆਂ ਯੋਜਨਾਵਾਂ , ਸਵੱਛ ਭਾਰਤ ਮਿਸ਼ਨ ਅਤੇ ਕੌਸ਼ਲ ਵਿਕਾਸ ਤੇ ਯੁਕਤੀਕਰਨ ਤੇ ਮੁੱਖ ਮੰਤਰੀਆਂ ਦੇ ਉੱਪ ਸਮੂਹਾਂ ਦੁਆਰਾ ਕੀਤੇ ਕੰਮਾਂ ਬਾਰੇ ਵੀ ਗੱਲ ਕੀਤੀ। ਉਹਨਾਂ ਕਿਹਾ ਕਿ ਆਯੋਗ ਵਿਸ਼ੇਸ਼ ਧਿਆਨ ਦਿੱਤੇ ਜਾਣ ਵਾਲੇ ਜ਼ਿਲਿਆਂ ਅਤੇ ਖੇਤਰਾਂ ਵਿੱਚ ਸੁਧਾਰ ਕਰਨ ਲਈ ਸੂਬਿਆਂ ਨਾਲ ਮਿਲ ਕੇ ਕੰਮ ਕਰੇਗਾ। ਉਹਨਾਂ ਨੇ ਸਹਿਕਾਰੀ ਅਤੇ ਪ੍ਰਤਿਸ਼ਠਾਵਾਨ ਸੰਘੀ ਢਾਂਚੇ ਦੇ ਤਹਿਤ ਭਾਰਤ ਨੂੰ ਬਦਲਣ ਲਈ ਰਾਜਾਂ ਨਾਲ ਭਾਈਵਾਲੀ ਦੀ ਸਹੂਲਤ ਦੇ ਸੰਕਲਪ ਨੂੰ ਦੁਹਰਾਇਆ। ਉਹਨਾਂ ਸੂਬਿਆਂ ਨੂੰ ਬੇਨਤੀ ਕੀਤੀ ਕਿ ਉਹ ਨੀਤੀ ਆਯੋਗ ਨੂੰ ਦਿੱਲੀ ਵਿੱਚ ਆਪਣੇ ਇੱਕ ਬਾਹਰੀ ਟਿਕਾਣੇ ਦੇ ਤੌਰ ਤੇ ਸਮਝਣ।
    ਨੀਤੀ ਆਯੋਗ ਸਿੱਖਣ ਦੇ ਮਾਹੌਲ ਨੂੰ ਮਜ਼ਬੂਤ ਕਰਨ ਲਈ ਬਿਹਤਰੀਨ ਅਮਲ ਸਾਂਝੇ ਕਰਨ ਲਈ ਇੱਕ ਪਲੇਟਫਾਰਮ ਤੇ ਕੰਮ ਕਰ ਰਿਹਾ ਹੈ। ਇਸ ਨੇ ਸਬੂਤ ਅਧਾਰਤ ਨੀਤੀਆਂ ਬਣਾਉਣ ਨੂੰ ਉੱਤਸ਼ਾਹਿਤ ਕਰਨ ਲਈ ਗਿਆਨ ਦੀ ਸਾਂਝ ਅਤੇ ਵਿਚਾਰਧਾਰਾ ਦੇ ਲਈ ਬਹੁਤ ਸਾਰੇ ਉਚ ਦਰਜੇ ਦੇ ਸੰਸਥਾਨਾਂ ਨਾਲ ਭਾਈਵਾਲੀ ਕੀਤੀ ਹੈ।
    ਨੀਤੀ ਆਯੋਗ ਦੇ ਉੱਪ ਚੇਅਰਮੈਨ ਡਾ.ਅਰਵਿੰਦ ਪਨਗੜੀਆ ਨੇ ਇੱਕ ਨਵਾਂ ਤਰੀਕਾ ਅਪਣਾਇਆ ਹੈ , ਜੋ ਇੱਕ ਪੰਦਰਾਂ ਸਾਲ ਦੇ ਲੰਮੇ ਸਮੇਂ ਦੇ ਦ੍ਰਿਸ਼ਟੀਕੋਣ ਨੂੰ ਦਰਸਾਉਦਾ ਹੈ , ਜਿਸ ਦੇ ਤਹਿਤ 7 ਸਾਲ ਦੀ ਰਣਨੀਤੀ ਅਤੇ 3 ਸਾਲ ਦੀ ਕਾਰਜ ਯੋਜਨਾ ਵੀ ਸ਼ਾਮਲ ਹੈ। ਉਹਨਾਂ ਨੇ ਬੈਠਕ ਵਿੱਚ ਜਾਰੀ ਕੀਤੇ ਗਏ ਐਕਸ਼ਨ ਏਜੰਡੇ ਦੀ ਰੂਪਰੇਖਾ ਦਿੱਤੀ , ਜਿਸ ਨੂੰ ਸੂਬਿਆਂ ਦੇ ਸਹਿਯੋਗ ਨਾਲ ਤਿਆਰ ਨੀਤੀ ਆਯੋਗ ਦੀ ਗਵਰਨਿੰਗ ਕੌਂਸਲ ਦੀ ਮੀਟਿੰਗ ਵਿੱਚ ਆਯੋਗ ਦੇ ਕੰਮ , ਵਸਤੂ ਤੇ ਸੇਵਾਕਾਰ ਅਤੇ ਖੇਤੀਬਾੜੀ ਆਮਦਨ ਵਧਾਉਣ ਬਾਰੇ ਵਿਸ਼ਿਆ ਤੇ ਪੇਸ਼ਕਾਰੀਆਂ ਦਿੱਤੀਆਂ ਗਈਆਂ।ਕੀਤਾ ਗਿਆ ਹੈ। ਉਹਨਾਂ ਨੇ ਦੱਸਿਆ ਕਿ ਇੱਥੇ ਤਿੰਨ ਸੌ ਅਜਿਹੇ ਖਾਸ ਐਕਸ਼ਨ ਸਥਾਨਾਂ ਦੀ ਪਹਿਚਾਣ ਕੀਤੀ ਗਈ ਹੈ , ਜਿਹੜੇ ਕਿ ਖੇਤਰਾਂ ਦੀ ਪੂਰੀ ਸ਼੍ਰੇਣੀ ਨੂੰ ਕਵਰ ਕਰਦੇ ਹਨ। ਇਸ ਐਕਸ਼ਨ ਏਜੰਡੇ ਦੀ ਮਿਆਦ 14ਵੇਂ ਵਿੱਤ ਆਯੋਗ ਦੇ ਅਵਾਰਡ ਦੀ ਮਿਆਦ ਨਾਲ ਮੇਲ ਖਾਂਦੀ ਹੈ। ਇਹ ਕੇਂਦਰ ਅਤੇ ਸੂਬਿਆਂ ਦੇ ਵਿਚਕਾਰ ਵਿੱਤੀ ਲੈਣ ਦੇਣ ਦੇ ਅਨੁਮਾਨਾਂ ਵਿੱਚ ਸਥਿਰਤਾ ਲਿਆਵੇਗਾ। ਉਹਨਾਂ ਨੇ ਇਸ ਦ੍ਰਿਸ਼ਟੀਕੋਣ ਨੂੰ ਅੱਗੇ ਵਧਾਉਣ ਲਈ ਸੂਬਿਆਂ ਤੋ ਯੋਗਦਾਨ ਅਤੇ ਸਹਾਇਤਾ ਲਈ ਸਮਰਥਨ ਮੰਗਿਆ।


    ਮਾਲ ਸਕੱਤਰ ਹਸਮੁੱਖ ਆਦੀਆ ਨੇ ਵਸਤੂ ਤੇ ਸੇਵਾਕਾਰ , ਇਸ ਪ੍ਰਣਾਲੀ ਦੇ ਲਾਭ ਅਤੇ ਅੱਗੇ ਦੇ ਰਸਤੇ `ਤੇ ਚਾਨਣਾ ਪਾਇਆ ।ਉਹਨਾਂ ਨੇ ਸੂਬਿਆਂ ਦੇ ਮੁੱਖ ਮੰਤਰੀਆਂ ਨੂੰ ਰਾਜਾਂ ਦੇ ਵਸਤੂ ਤੇ ਸੇਵਾ ਕਰ ਐਕਟਾਂ ਨੂੰ ਲਾਗੂ ਕਰਨ ਵਿਚ ਤੇਜ਼ੀ ਲਿਆਉਣ ਲਈ ਬੇਨਤੀ ਕੀਤੀ।


    ਮੱਧ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਸ਼੍ਰੀ ਸ਼ਿਵਰਾਜ ਸਿੰਘ ਚੌਹਾਨ ਨੇ ਕਿਸਾਨਾਂ ਦੀ ਆਮਦਨ ਨੂੰ ਦੁੱਗਣੀ ਕਰਨ ਲਈ ਇੱਕ ਪ੍ਰਸਤੁਤੀ ਦਿੱਤੀ। ਉਹਨਾਂ ਨੇ ਪ੍ਰਸਤੁਤੀ ਵਿੱਚ ਸਿੰਚਾਈ , ਟੈਕਨੋਲਲੋਜੀ ਦੇ ਵਾਧੇ ਅਤੇ ਪਸਾਰ , ਨੀਤੀ ਅਤੇ ਮੰਡੀਕਰਨ ਸੁਧਾਰਾਂ , ਈ – ਰਾਸ਼ਟਰੀ ਖੇਤੀ ਮੰਡੀ , ਪਸ਼ੂਧਨ ਉਤਪਾਦਕਤਾ ਆਦਿ ਵਿਸ਼ਿਆ ਦਾ ਜ਼ਿਕਰ ਕੀਤਾ।


    ਨੀਤੀ ਆਯੋਗ ਦੇ ਖੇਤੀਬਾੜੀ ਮੈਂਬਰ ਸ਼੍ਰੀ ਰਮੇਸ਼ ਚੰਦ ਨੇ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਵਾਲੇ ਪਹਿਲੂਆਂ ਦੀ ਵਿਆਖਿਆ ਕੀਤੀ ਅਤੇ ਉਹਨਾਂ ਨੇ ਪ੍ਰਧਾਨ ਮੰਤਰੀ ਕ੍ਰਿਸ਼ੀ ਸਿੰਚਾਈ ਯੋਜਨਾ ਦੇ ਪੱਖਾਂ ਬਾਰੇ ਜਿਵੇਂ ਕਿ ਤੇਜ ਸਿੰਚਾਈ ਲਾਭ ਪ੍ਰੋਗਰਾਮ , ਹਰ ਖੇਤ ਨੂੰ ਪਾਣੀ ਅਤੇ ਪ੍ਰਤੀ ਬੂੰਦ ਜ਼ਿਆਦਾ ਫਸਲ ਬਾਰੇ ਦੱਸਿਆ।


    

    
    (Release ID: 1488526) Visitor Counter : 3