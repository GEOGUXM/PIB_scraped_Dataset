      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਭਲਕੇ ਖੇਤਰੀ ਕੁਨੈਕਟੀਵਿਟੀ ਯੋਜਨਾ ਅਧੀਨ ਪਹਿਲੀ ਉਡਾਣ ਫ਼ਲਾਈਟ ਨੂੰ ਝੰਡੀ ਵਿਖਾ ਕੇ ਰਵਾਨਾ ਕਰਨਗੇ
      Posted On: 26 APR 2017 9:57AM by PIB Chandigarh


    PM Shri Narendra Modi Will Flag-off First UDAN Flight under RCS Tomorrow


    ਪ੍ਰਧਾਨ ਮੰਤਰੀ ਭਲਕੇ ਖੇਤਰੀ ਕੁਨੈਕਟੀਵਿਟੀ ਯੋਜਨਾ ਅਧੀਨ ਪਹਿਲੀ ਉਡਾਣ ਫ਼ਲਾਈਟ ਨੂੰ ਝੰਡੀ ਵਿਖਾ ਕੇ ਰਵਾਨਾ ਕਰਨਗੇ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ 27 ਅਪ੍ਰੈਲ , 2017 ਨੂੰ ਸ਼ਿਮਲਾ - ਦਿੱਲੀ ਸੈਕਟਰ ਉੱਤੇ ਖੇਤਰੀ ਕੁਨੈਕਟੀਵਿਟੀ ਯੋਜਨਾ ( Regional connectivity Scheme) ਅਧੀਨ ਪਹਿਲੀ ' ਉਡਾਣ ' ਫ਼ਲਾਈਟ ਨੂੰ ਝੰਡੀ ਵਿਖਾ ਕੇ ਰਵਾਨਾ ਕਰਨਗੇ । ਇਸ ਦੇ ਨਾਲ ਹੀ ਸ੍ਰੀ ਨਰੇਂਦਰ ਮੋਦੀ ਕਡੱਪਾ - ਹੈਦਰਾਬਾਦ ਅਤੇ ਨਾਂਦੇੜ - ਹੈਦਰਾਬਾਦ ਸੈਕਟਰਾਂ ਲਈ ਵੀ ਉਦਘਾਟਨੀ ' ੳਡਾਣ ' ਫ਼ਲਾਈਟਸ ਨੂੰ ਝੰਡੀ ਵਿਖਾ ਕੇ ਰਵਾਨਾ ਕਰਨਗੇ ।


    ਸ਼ਹਿਰੀ ਹਵਾਬਾਜ਼ੀ ਮੰਤਰਾਲਾ ਅਜਿਹੇ ਹਵਾਈ ਅੱਡਿਆਂ ਨੂੰ ਹਵਾਈ ਉਡਾਣਾਂ ਨਾਲ ਜੋੜਨ ਲਈ ਪੂਰੀ ਤਰ੍ਹਾਂ ਪ੍ਰਤੀਬੱਧ ਹੈ , ਜਿਨ੍ਹਾਂ ਨੂੰ ਹਾਲੇ ਤੱਕ ਪੂਰੀ ਤਰ੍ਹਾਂ ਉਡਾਣਾਂ ਨਾਲ ਜੋੜਿਆ ਨਹੀਂ ਸੀ ਜਾ ਸਕਿਆ ਜਾਂ ਜਿੱਥੇ ਪਹਿਲਾਂ ਕਦੇ ਕੋਈ ਉਡਾਣ ਉੱਤਰੀ ਹੀ ਨਹੀਂ । ਖੇਤਰੀ ਪੱਧਰ ਦੇ ਅਹਿਮ ਸ਼ਹਿਰਾਂ ਵਿੱਚ ਨਾਗਰਿਕਾਂ ਦੀ ਯਾਤਰਾ ਲਈ ਪਹੁੰਚ ਬਣਾਉਣ ਵਾਸਤੇ ਮੰਤਰਾਲੇ ਨੇ ਅਕਤੂਬਰ 2016 ' ਚ ਖੇਤਰੀ ਕੁਨੈਕਟੀਵਿਟੀ ਯੋਜਨਾ ' ਉੜੇ ਦੇਸ਼ਕਾ ਆਮ ਨਾਗਰਿਕ ' ( ਉਡਾਣ ) ਦੀ ਸ਼ੁਰੂਆਤ ਕੀਤੀ ਸੀ । ' ਉਡਾਣ ' ਯੋਜਨਾ ਸਬੰਧਤ ਧਿਰਾਂ ਨਾਲ ਹੋਈ ਵਿਭਿੰਨ ਮੁੱਦਿਆਂ ਉੱਤੇ ਵਿਆਪਕ ਵਿਚਾਰ - ਵਟਾਂਦਰੇ ਰਾਹੀਂ ਵਿਕਸਤ ਕੀਤਾ ਸੀ । ਸਮੁੱਚੇ ਸੰਸਾਰ ਵਿੱਚ ਖੇਤਰੀ ਕੁਨੈਕਟੀਵਿਟੀ ਨੂੰ ਉਤਸ਼ਾਹਿਤ ਕਰਨ ਲਈ ਇਹ ਆਪਣੀ ਕਿਸਮ ਦੀ ਪਹਿਲੀ ਯੋਜਨਾ ਹੈ , ਜੋ ਬਾਜ਼ਾਰ - ਆਧਾਰਤ ਪ੍ਰਬੰਧ ਉੱਤੇ ਆਧਾਰਤ ਹੈ ।


    ' ਉਡਾਣ ' ਯੋਜਨਾ ; ਰਾਸ਼ਟਰੀ ਸ਼ਹਿਰੀ ਹਵਾਬਾਜ਼ੀ ਨੀਤੀ ( ਐੱਨ . ਸੀ . ਏ . ਪੀ .) ਦਾ ਇੱਕ ਪ੍ਰਮੁੱਖ ਅੰਗ ਹੈ , ਜੋ ਸ਼ਹਿਰੀ ਹਵਾਬਾਜ਼ੀ ਮੰਤਰਾਲੇ ਵੱਲੋਂ 15 ਜੂਨ , 2016 ਨੂੰ ਜਾਰੀ ਕੀਤੀ ਗਈ ਸੀ । ਭਾਰਤੀ ਏਅਰਪੋਰਟ ਅਥਾਰਟੀ ( ਏ . ਏ . ਆਈ .) ਨੇ ਇੱਛੁਕ ਬੋਲੀਕਾਰਾਂ ਤੇ ਏਅਰਲਾਈਨ ਆੱਪਰੇਟਰਜ਼ ਤੋਂ ਪਾਰਦਰਸ਼ੀ ਬੋਲੀ ਪ੍ਰਕਿਰਿਆ ਦੀ ਪਾਲਣਾ ਕਰਦਿਆਂ ਖੇਤਰੀ ਕੁਨੈਕਟੀਵਿਟੀ ਯੋਜਨਾ ਦੀਆਂ ਵਿਵਸਥਾਵਾਂ ਅਧੀਨ ਅਰੰਭਲੀਆਂ ਤਜਵੀਜ਼ਾਂ ਮੰਗੀਆਂ ਸਨ ਤੇ ਫਿਰ ਉਸ ਤੋਂ ਬਾਅਦ ਅਜਿਹੀਆਂ ਮੁਢਲੀਆਂ ਤਜਵੀਜ਼ਾਂ ਦੇ ਮੁਕਾਬਲੇ ਦੀਆਂ ਤਜਵੀਜ਼ਾਂ ਵੀ ਮੰਗੀਆਂ ਗਈਆਂ ਸਨ । ਉਨ੍ਹਾਂ ਬੋਲੀਦਾਤਿਆਂ ਨੂੰ ਰੂਟ ਤੇ ਨੈੱਟਵਰਕਸ ਵੰਡੇ ਗਏ ਸਨ , ਜਿਨ੍ਹਾਂ ਨੇ ਵੈਧ ਪ੍ਰਸਤਾਵ ਜਮ੍ਹਾ ਕਰਵਾਏ ਸਨ ਅਤੇ ਅਜਿਹੇ ਰੂਟਾਂ ਤੇ ਨੈੱਟਵਰਕਸ ਲਈ ਸਰਕਾਰ ਤੋਂ ਘੱਟ ਤੋਂ ਘੱਟ ਵਿਵਹਾਰਕਤਾ ਗੈਪ ਫ਼ੰਡਿੰਗ ( ਵੀ . ਜੀ . ਐੱਫ਼ .) ਨੂੰ ਕੋਟ ਕੀਤਾ ਸੀ ।


    ਹਵਾਈ ਜਹਾਜ਼ ਉੱਤੇ ਅਨੁਮਾਨਤ 500 ਕਿਲੋਮੀਟਰ ਤੱਕ ਦੀ ਇੱਕ ਘੰਟੇ ਦੀ ਯਾਤਰਾ ਜਾਂ ਇੱਕ ਹੈਲੀਕਪਟਰ ਉੱਤੇ 30 ਮਿੰਟਾਂ ਦੀ ਯਾਤਰਾ ਲਈ ਵੱਧ ਤੋਂ ਵੱਧ ਹਵਾਈ ਕਿਰਾਇਆ 2,500 ਰੁਪਏ , ਵਿਭਿੰਨ ਪੜਾਅ ਦੀਆਂ ਦੂਰੀਆਂ ਦੇ ਰੂਟਾਂ ਅਤੇ ਉਡਾਣ ਦੇ ਸਮੇਂ ਲਈ ਅਨੁਪਾਤਕ ਕੀਮਤ ਅਨੁਸਾਰ ਰੱਖਿਆ ਗਿਆ ਹੈ ।


    *****


    

    
    (Release ID: 1488721) Visitor Counter : 2