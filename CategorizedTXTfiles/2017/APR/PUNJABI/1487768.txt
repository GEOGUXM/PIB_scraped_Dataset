      ਪ੍ਰਧਾਨ ਮੰਤਰੀ ਦਫਤਰ

      ਫੂਡ ਪ੍ਰੋਸੈਸਿੰਗ ਉਦਯੋਗਾ ਮੰਤਰੀ ਨੇ ਭਾਰਤੀ ਆਰਥਿਕਤਾ ਵਿੱਚ ਤੇਜ਼ ਬਦਲਾਵ ਲਈ ਸੰਗਠਿਤ ਕੋਲਡ ਚੇਨ ਪ੍ਰੋਜੈਕਟਾਂ ਦੀ ਸਥਾਪਨਾ ਉੱਤੇ ਜ਼ੋਰ ਦਿੱਤਾ
      Posted On: 12 APR 2017 12:03PM by PIB Chandigarh


    Food Processing Industries Minister emphasizes the need to set up Integrated Cold Chain Projects for fast-tracking transformation of the Indian economy


    ਫੂਡ ਪ੍ਰੋਸੈਸਿੰਗ ਉਦਯੋਗਾ ਮੰਤਰੀ ਨੇ ਭਾਰਤੀ ਆਰਥਿਕਤਾ ਵਿੱਚ ਤੇਜ਼ ਬਦਲਾਵ ਲਈ ਸੰਗਠਿਤ ਕੋਲਡ ਚੇਨ ਪ੍ਰੋਜੈਕਟਾਂ ਦੀ ਸਥਾਪਨਾ ਉੱਤੇ ਜ਼ੋਰ ਦਿੱਤਾ


    ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰੀ ਸ੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਨਵੀਂ ਦਿੱਲੀ ਵਿਖੇ ਨਵੇਂ ਅਲਾਟ ਹੋਏ ਸੰਗਠਿਤ ਕੋਲਡ ਚੇਨ ਪ੍ਰੋਜੈਕਟਾਂ ਦੇ ਪ੍ਰਮੋਟਰਾਂ ਨਾਲ ਵਿਚਾਰ ਵਟਾਂਦਰਾ ਕੀਤਾ । ਉਨ੍ਹਾਂ ਨੂੰ ਸੰਬੋਧਨ ਕਰਦੇ ਹੋਏ ਮੰਤਰੀ ਨੇ ਦੇਸ਼ ਵਿੱਚ ਜੰਗੀ ਪੱਧਰ ਉੱਤੇ ਸੰਗਠਤ ਕੋਲਡ ਚੇਨ ਪ੍ਰੋਜੈਕਟਾਂ ਦੀ ਸਥਾਪਨਾ ਉੱਤੇ ਜ਼ੋਰ ਦਿੱਤਾ ਤਾਂਕਿ ਭਾਰਤ ਦਾ ਸਰਬਪੱਖੀ ਵਿਕਾਸ ਹੋ ਸਕੇ ਅਤੇ ਭਾਰਤੀ ਆਰਥਿਕਤਾ ਵਿੱਚ ਤੇਜ਼ੀ ਨਾਲ ਬਦਲਾਵ ਆ ਸਕੇ ।


    ਸ਼੍ਰੀਮਤੀ ਬਾਦਲ ਨੇ ਕਿਹਾ ਕਿ ਫਸਲ ਦੀ ਕਟਾਈ ਤੋਂ ਬਾਅਦ ਹੋ ਰਹੇ ਨੁਕਸਾਨਾਂ , ਜੋ ਕਿ ਇਸ ਵੇਲੇ 92,000 ਕਰੋੜ ਰੁਪਏ ਸਾਲਾਨਾ ਹਨ, ਨੇ ਸਾਨੂੰ ਇੱਕ ਚੁਨੌਤੀ ਦਿੱਤੀ ਹੈ । ਇਸ ਨਾਲ ਨਜਿੱਠਣ ਲਈ ਉਨ੍ਹਾਂ ਦੇ ਫੂਡ ਪ੍ਰੋਸੈਸਿੰਗ ਮੰਤਰਾਲਾ ਨੇ 42 ਮੇਗਾ ਫੂਡ ਪਾਰਕਸ ਸਥਾਪਿਤ ਕੀਤੇ ਹਨ ਅਤੇ 234 ਕੋਲਡ ਚੇਨ ਪ੍ਰਾਜੈਕਟਸ ਆਰੰਭੇ ਹਨ (ਇਨ੍ਹਾਂ ਵਿੱਚ 101 ਨਵੇਂ ਪ੍ਰਵਾਨਿਤ ਕੋਲਡ ਚੇਨ ਪ੍ਰਾਜੈਕਟਸ) ਵੀ ਸ਼ਾਮਲ ਹਨ । ਇਹਨਾਂ ਪ੍ਰੋਜੈਕਟਾਂ ਨਾਲ ਫੂਡ ਪ੍ਰੋਸੈਸਿੰਗ ਅਤੇ ਸੰਭਾਲ ਦੀ ਸਮਰੱਥਾ 139 ਲੱਖ ਮੀਟਰਕ ਟਨ ਤੱਕ ਹੋ ਗਈ ਹੈ ਜਿਸ ਦੀ ਕੀਮਤ 35,000 ਕਰੋੜ ਰੁਪਏ ਹੈ ਜਿਸ ਦਾ ਭਾਵ ਹੈ ਕਿ ਇਹਨਾਂ ਫੂਡ ਪ੍ਰੋਜੈਕਟਾਂ ਤੇ ਕੋਲਡ ਚੇਨ ਪ੍ਰੋਜੈਕਟਾਂ ਦੀ ਸਥਾਪਨਾ ਨਾਲ ਸਾਡਾ ਕਟਾਈ ਤੋਂ ਬਾਅਦ ਦਾ ਨੁਕਸਾਨ ਕਾਫੀ ਘਟੇਗਾ । ਉਨ੍ਹਾਂ ਕਿਹਾ ਕਿ ਵਸਤਾਂ ਵਿਅਰਥ ਜਾਣ ਵਿੱਚ ਕਮੀ ਆਉਣ ਤੋਂ ਇਲਾਵਾ ਇਹਨਾਂ ਪ੍ਰੋਜੈਕਟਾਂ ਨਾਲ 3.5 ਲੱਖ ਲੋਕਾਂ ਲਈ ਰੁਜ਼ਗਾਰ ਪੈਦਾ ਹੋਵੇਗਾ ਅਤੇ 15,00000 ਕਿਸਾਨਾਂ ਨੂੰ ਲਾਭ ਪਹੁੰਚੇਗਾ ।


    ਮੰਤਰੀ ਨੇ ਮੰਤਰਾਲਾ ਵਲੋਂ ਖੇਤੀ ਉਪਜ ਲਈ ਇੱਕ ਮਜ਼ਬੂਤ , ਨਿਪੁੰਨ ਅਤੇ ਸੰਗਠਤ ਸਪਲਾਈ ਚੇਨ ਦੀ ਸਥਾਪਨਾ ਲਈ ਚੁਕੇ ਜਾ ਰਹੇ ਕਦਮਾਂ ਬਾਰੇ ਵੀ ਦੱਸਿਆ ਅਤੇ ਕਿਹਾ ਕਿ ਇਸ ਨਾਲ ਕਿਸਾਨਾਂ ਨਾਲ ਅੰਦਰੂਨੀ ਸੰਪਰਕ ਬਣਨਗੇ, ਕਿਸਾਨਾਂ ਦੀ ਉਪਜ ਦਾ ਚੰਗਾ ਭਾਅ ਮਿਲੇਗਾ ਅਤੇ ਆਧੁਨਿਕ ਪ੍ਰਚੂਨ ਪ੍ਰਬੰਧਾਂ ਲਈ ਅਗਾਉਂ ਸੰਪਰਕ ਕਾਇਮ ਹੋਣਗੇ ।


    ਮੰਤਰੀ ਨੇ ਹੋਰ ਕਿਹਾ ਕਿ ਰਾਸ਼ਟਰੀ ਫੂਡ ਪ੍ਰੋਸੈਸਿੰਗ ਨੀਤੀ ( National Food Processing Ploicy) ਤਿਆਰ ਕਰਨ ਅਤੇ ਉਸ ਨੂੰ ਲਾਗੂ ਕਰਨ ਬਾਰੇ ਵੀ ਮੰਤਰਾਲਾ ਵਲੋਂ ਵਿਚਾਰ ਕੀਤੀ ਜਾ ਰਹੀ ਹੈ । ਇਸ ਨੀਤੀ ਵਿੱਚ ਭਾਰਤ ਨੂੰ ਇੱਕ ਵਿਸ਼ਵ ਫੂਡ ਫੈਕਟਰੀ ਵਜੋਂ ਤਿਆਰ ਕੀਤਾ ਜਾਵੇਗਾ ਅਤੇ ਇਸ ਦੇ ਲਈ ਫੂਡ ਪ੍ਰੋਸੈਸਿੰਗ ਉਦਯੋਗ ਲਈ ਇੱਕ ਢਾਂਚਾ ਬਣਾਇਆ ਜਾਵੇਗਾ । ਉਨ੍ਹਾਂ ਕਿਹਾ ਕਿ ਇਹ ਨੀਤੀ ਰਾਜਾਂ ਨਾਲ ਭਾਈਵਾਲੀ ਵਿੱਚ ਕਿਸਾਨਾਂ ਨੂੰ ਢੁਕਵੀਆਂ ਕੀਮਤਾਂ ਦਿਵਾਉਣ ਦੇ ਸਿਧਾਂਤ ਉੱਤੇ ਆਧਾਰਿਤ ਹੋਵੇਗੀ । ਮਾਡਲ ਫੂਡ ਪ੍ਰੋਸੈਸਿੰਗ ਨੀਤੀ ਵਿੱਚ ਸਮੂਹਾਂ (Clusters) ਦੇ ਵਿਕਾਸ ਉੱਤੇ ਜ਼ੋਰ ਦਿੱਤਾ ਜਾਵੇਗਾ , ਜੋ ਕਿ ਵੱਖ-ਵੱਖ ਖੇਤਰਾਂ ਦੇ ਉਤਪਾਦਨ ਸਮਰੱਥਾ ਉੱਤੇ ਨਿਰਭਰ ਕਰੇਗਾ । ਇਸ ਦਿਸ਼ਾ ਵਿੱਚ ਇੱਕ ਕਦਮ ਵਜੋਂ ਮੰਤਰਾਲਾ ਵਲੋਂ ਵੱਖ ਵੱਖ ਸੂਬਿਆਂ ਵਿੱਚ ਫਲਾਂ , ਸਬਜ਼ੀਆਂ ਅਤੇ ਹੋਰ ਜਲਦੀ ਖਰਾਬ ਹੋਣ ਵਾਲੀਆਂ ਵਸਤਾਂ ਵਾਲੇ ਇਲਾਕਿਆਂ ਦੀ ਨਿਸ਼ਾਨਦੇਹੀ ਕੀਤੀ ਜਾਵੇਗੀ । ਇਸ ਦਾ ਉਦੇਸ਼ਨ ਐਗਰੋ ਪ੍ਰੋਸੈਸਿੰਗ ਕਲਸਟਰ ਕਾਇਮ ਕਰਨਾ ਹੋਵੇਗਾ ।


    ਰਾਸ਼ਟਰੀ ਫੂਡ ਪ੍ਰੋਸੈਸਿੰਗ ਨੀਤੀ ਦੇ ਸੁਪਨੇ ਨੂੰ ਪੂਰਾ ਕਰਨ ਲਈ ਮੰਤਰਾਲਾ ਵਲੋਂ ਜਲਦੀ ਹੀ ਫੂਡ ਪ੍ਰੋਸੈਸਿੰਗ ਬਾਰੇ ਇਕ ਸੋਧਿਆ ਹੋਇਆ ਰਾਸ਼ਟਰੀ ਮਿਸ਼ਨ , ਜਿਸ ਨੂੰ ਸੰਪਦਾ (ਸਕੀਮ ਫਾਰ ਐਗਰੋ ਮੈਰੀਨ ਪ੍ਰੋਡਿਊਸ ਪ੍ਰੋਸੈਸਿੰਗ ਐੰਡ ਡਿਵੈਲਪਮੈਂਟ ਆਫ ਐਗਰੋ ਪ੍ਰੋਸੈਸਿੰਗ ਕਲਸਟਰਜ਼) ਦਾ ਨਾਂ ਦਿੱਤਾ ਗਿਆ ਹੈ, ਸ਼ੁਰੂ ਕੀਤਾ ਜਾਵੇਗਾ । ਇਸ ਸਕੀਮ ਰਾਹੀਂ ਚੱਲ ਰਹੇ ਮੇਗਾ ਫੂਡ ਪਾਰਕਸ ਨੂੰ ਪੂਰਾ ਕੀਤਾ ਜਾਵੇਗਾ , ਹੋਰ ਕੋਲਡ ਚੇਨ ਪ੍ਰੋਜੈਕਟਸ ਆਰੰਭੇ ਜਾਣਗੇ ਅਤੇ 3 ਨਵੀਆਂ ਸਕੀਮਾਂ — ਫੂਡ ਪ੍ਰੋਸੈਸਿੰਗ ਅਤੇ ਸੰਭਾਲ ਸਮਰੱਥਾ ਕਾਇਮ ਕਰਨਾ, ਇਸ ਦਾ ਪਸਾਰ ਕਰਨਾ, ਨਵੇਂ ਖੇਤੀ ਪ੍ਰੋਸੈਸਿੰਗ ਕਲਸਟਰਜ਼ ਕਾਇਮ ਕਰਨਾ ਅਤੇ ਅਗਲੇ ਅਤੇ ਪਿਛਲੇ ਸੰਪਰਕ ਕਾਇਮ ਕਰਨਾ, ਸ਼ੁਰੂ ਕੀਤੀਆਂ ਜਾਣਗੀਆਂ ।


    

    
    (Release ID: 1487768) Visitor Counter : 2