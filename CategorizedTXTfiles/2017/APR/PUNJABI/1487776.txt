      ਮੰਤਰੀ ਮੰਡਲ ਕਮੇਟੀ ਵਿਚਾਰ-ਵਟਾਂਦਰਾ

      ਮੰਤਰੀ ਮੰਡਲ ਵੱਲੋਂ ਵਿਦੇਸ਼ੀ ਵਪਾਰ ਨੀਤੀ 2004-09 ਅਧੀਨ 'ਟਾਰਗੈੱਟ ਪਲੱਸ ਸਕੀਮ' ਸਬੰਧੀ ਸੁਪਰੀਮ ਕੋਰਟ ਦਾ ਫ਼ੈਸਲਾ ਲਾਗੂ ਕੀਤੇ ਜਾਣ ਨੂੰ ਪ੍ਰਵਾਨਗੀ
      Posted On: 13 APR 2017 12:12PM by PIB Chandigarh


    Cabinet approves implementation of Supreme Courts Judgment regarding Target Plus Scheme (TPS) under Foreign Trade Policy (FTP) 2004-09


    ਮੰਤਰੀ ਮੰਡਲ ਵੱਲੋਂ ਵਿਦੇਸ਼ੀ ਵਪਾਰ ਨੀਤੀ 2004-09 ਅਧੀਨ ' ਟਾਰਗੈੱਟ ਪਲੱਸ ਸਕੀਮ ' ਸਬੰਧੀ ਸੁਪਰੀਮ ਕੋਰਟ ਦਾ ਫ਼ੈਸਲਾ ਲਾਗੂ ਕੀਤੇ ਜਾਣ ਨੂੰ ਪ੍ਰਵਾਨਗੀ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ 2006 ਦੀ ਸਿਵਲ ਅਰਜ਼ੀ ਨੰਬਰ 554 ਵਿੱਚ ਸੁਪਰੀਮ ਕੋਰਟ ਵੱਲੋਂ 27 ਅਕਤੂਬਰ , 2015 ਨੂੰ ' ਟਾਰਗੈੱਟ ਪਲੱਸ ਸਕੀਮ ' ( ਟੀ . ਪੀ . ਐੱਸ .) ਨਾਲ ਸਬੰਧਤ ਸੁਣਾਇਆ ਗਿਆ ਫ਼ੈਸਲਾ ਲਾਗੂ ਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਮਾਣਯੋਗ ਸੁਪਰੀਮ ਕੋਰਟ ਦੇ ਫ਼ੈਸਲੇ ਤੋਂ ਟੀ . ਪੀ . ਐੱਸ . ਅਧੀਨ ਪੈਦਾ ਹੋਈ ਆਮਦਨ ਗੁੰਝਲ ਲਗਭਗ 2,700 ਕਰੋੜ ਰੁਪਏ ਦੀ ਹੈ ।


    ਸਾਲ 2005-06 ਲਈ ਐੱਫ਼ . ਟੀ . ਪੀ . ਅਧੀਨ ਪਹਿਲਾਂ ਅਧਿਸੂਚਿਤ ਟੀ . ਪੀ . ਐੱਸ . ਯੋਜਨਾ ਦੀਆਂ ਵਿਵਸਥਾਵਾਂ ਅਨੁਸਾਰ ਅਤੇ ਸਮੁੱਚੇ ਦੇਸ਼ ਵਿੱਚ ਵਿਦੇਸ਼ੀ ਵਪਾਰ ਨੀਤੀ 2004-2009 ਦੀਆਂ ਵਿਵਸਥਾਵਾਂ ਅਨੁਸਾਰ ਸਾਰੇ ਯੋਗ ਬਿਨੈਕਾਰ ਬਰਾਮਦਕਾਰਾਂ ਨੂੰ ਲਾਭ ਦਿੱਤਾ ਜਾ ਰਿਹਾ ਹੈ ।


    ਟਾਰਗੈੱਟ ਪਲੱਸ ਯੋਜਨਾ ( ਟੀ . ਪੀ . ਐੱਸ .) 2005-06 ਪਹਿਲਾਂ ਵੀ ਅੰਸ਼ਕ ਰੂਪ ਵਿੱਚ ਲਾਗੂ ਕਰ ਦਿੱਤੀ ਗਈ ਸੀ । ਉਂਝ ਪਿਛਲੀ ਤਾਰੀਖ਼ ਦੇ ਨੋਟੀਫ਼ਿਕੇਸ਼ਨ ਕਾਰਨ ਕਲੇਮਜ਼ ਦੇਣ ਤੋਂ ਇਨਕਾਰ ਕਰ ਦਿੱਤਾ ਗਿਆ ਸੀ ਅਤੇ ਹੁਣ ਉਨ੍ਹਾਂ ਦਾ ਨਿਬੇੜਾ ਸੀ . ਏ . ਨੰਬਰ 2006 ਦੇ 554 ਵਿੱਚ ਸੁਪਰੀਮ ਕੋਰਟ ਵੱਲੋਂ ਦਿੱਤੀ ਹਦਾਇਤ ਅਨੁਸਾਰ ਕੀਤਾ ਜਾਵੇਗਾ । ਇਹ ਯੋਜਨਾ 1 ਅਪ੍ਰੈਲ , 2006 ਤੋਂ ਬੰਦ ਹੋ ਚੁੱਕੀ ਹੈ ।


    ਇਨ੍ਹਾਂ ਕਲੇਮਜ਼ ਉੱਤੇ ਅਸਲ ਨੋਟੀਫ਼ਿਕੇਸ਼ਨਾਂ ਅਨੁਸਾਰ ਨੋਟੀਫ਼ਿਕੇਸ਼ਨ ਨੰਬਰ 48 ਮਿਤੀ 20 ਫ਼ਰਵਰੀ , 2006 ਅਤੇ ਨੋਟੀਫ਼ਿਕੇਸ਼ਨ ਨੰਬਰ 8 ਮਿਤੀ 12 ਅਗਸਤ , 2006 ਤੱਕ ਵਿਚਾਰ ਵਟਾਂਦਰਾ ਕੀਤਾ ਜਾਵੇਗਾ । ਕਲੇਮਜ਼ ਦੀ ਪ੍ਰਾਸੈਸਿੰਗ ਲਈ ਦਿਸ਼ਾ - ਨਿਰਦੇਸ਼ਾਂ ਅਤੇ ਹੋਰ ਵਾਧਾਂ - ਘਾਟਾਂ ਉੱਤੇ ਮਾਲ ਵਿਭਾਗ ਦੀ ਸਲਾਹ ਨਾਲ ਡੀ . ਜੀ . ਐੱਫ਼ . ਟੀ . ਹੈੱਡ - ਕੁਆਰਟਰਜ਼ ਵੱਲੋਂ ਕੰਮ ਕੀਤਾ ਜਾਵੇਗਾ ਅਤੇ ਮੰਤਰੀ ਮੰਡਲ ਦੀ ਮਨਜ਼ੂਰੀ ਦੀ ਮਿਤੀ ਤੋਂ ਇੱਕ ਸਾਲ ਦੇ ਅੰਦਰ ਇਸ ਨੂੰ ਮੁਕੰਮਲ ਕੀਤਾ ਜਾਣਾ ਪ੍ਰਸਤਾਵਿਤ ਹੈ ।


    ਦਰੁਸਤ ਕੀਤੇ ਗਏ ਇਸ ਕਦਮ ਨਾਲ ਸਰਕਾਰ ਨਾਲ ਹੋਣ ਵਾਲੇ ਅਨੇਕਾਂ ਕਾਨੂੰਨੀ ਝਗੜੇ ਖ਼ਤਮ ਹੋ ਜਾਣਗੇ ਅਤੇ ਟੀ . ਪੀ . ਐੱਸ . ਅਧੀਨ ਕਲੇਮਜ਼ ਮਾਣਯੋਗ ਸੁਪਰੀਮ ਕੋਰਟ ਦੇ ਫ਼ੈਸਲੇ ਦੀ ਪਾਲਣਾ ਅਨੁਸਾਰ ਵਿਦੇਸ਼ ਵਪਾਰ ਨੀਤੀ ਅਧੀਨ ਮੂਲ ਵਿਵਸਥਾਵਾਂ ਅਨੁਸਾਰ ਜਾਰੀ ਕੀਤੇ ਜਾਣਗੇ ।


    ਪਿਛੋਕੜ


    ਸਿਵਲ ਅਪੀਲ ਨੰਬਰ 554/2006, ਜਿਸ ਦਾ ਸਿਰਲੇਖ ਹੈ ਡੀ . ਜੀ . ਐੱਫ਼ . ਟੀ . ਬਨਾਮ ਕਨਕ ਐਕਸਪੋਰਟਸ ਐਂਡ ਆੱਰਸ ., ਵਿੱਚ ਮਾਣਯੋਗ ਸੁਪਰੀਮ ਕੋਰਟ ਨੇ 27 ਅਕਤੂਬਰ , 2015 ਨੂੰ ਬਰਾਮਦ ਪ੍ਰੋਤਸਾਹਨ ਲਈ ਟਾਰਗੈੱਟ ਪਲੱਸ ਸਕੀਮ ਉੱਤੇ ਫ਼ੈਸਲਾ ਸੁਣਾਇਆ ਗਿਆ ਸੀ । ਉਸ ਫ਼ੈਸਲੇ ਵਿੱਚ ਕਿਹਾ ਗਿਆ ਸੀ ਕਿ ' ਟਾਰਗੈੱਟ ਪਲੱਸ ਸਕੀਮ ' ( ਟੀ . ਪੀ . ਐੱਸ .) ਨਾਲ ਸਬੰਧਤ ਨੋਟੀਫ਼ਿਕੇਸ਼ਨ ਨੰਬਰ 48/2005 ਮਿਤੀ 20 ਫ਼ਰਵਰੀ , 2006 ( ਕੁਝ ਖ਼ਾਸ ਉਤਪਾਦ ਅਯੋਗ ਬਣਾ ਦਿੱਤੇ ਗਏ ਸਨ ) ਅਤੇ ਨੋਟੀਫ਼ਿਕੇਸ਼ਨ ਨੰਬਰ 8/2006 ਮਿਤੀ 12 ਜੂਨ , 2006 ( ਦਰਾਂ ਪਹਿਲੀਆਂ 5, 10 ਅਤੇ 15% ਤੋਂ ਘਟਾ ਕੇ 5% ਕਰ ਦਿੱਤੀਆਂ ਗਈਆਂ ਸਨ ) ਨੂੰ ਪਿਛਲੀ ਤਾਰੀਖ਼ ਤੋਂ ਲਾਗੂ ਨਹੀਂ ਕੀਤਾ ਜਾ ਸਕਿਆ ਸੀ ਅਤੇ ਉਹ ਕੇਵਲ ਉਨ੍ਹਾਂ ਦੇ ਜਾਰੀ ਹੋਣ ਦੀ ਮਿਤੀ ਤੋਂ ਲਾਗੂ ਹੋਣਗੇ ।


    ***

    
    
    (Release ID: 1487776) Visitor Counter : 2