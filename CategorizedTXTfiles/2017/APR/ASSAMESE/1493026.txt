      প্ৰধানমন্ত্ৰীৰ কাৰ্যালয়

      মালয়েছিয়াৰ প্রধানমন্ত্রীৰ সৈতে যুটীয়া সংবাদমেলত প্রধানমন্ত্রী শ্রী নৰেন্দ্র মোদীৰ প্ৰেছ বিবৃতি
      Posted On: 01 APR 2017 9:17PM by PIB Guwahati


    মালয়েছিয়াৰ প্রধানমন্ত্রীৰ সৈতে যুটীয়া সংবাদমেলত প্রধানমন্ত্রী শ্রী নৰেন্দ্র মোদীৰ প্ৰেছ বিবৃতি


    মাননীয় প্রধানমন্ত্রী দাতো শ্রী মহম্মদ নাজিব বিন টিন আব্দুল ৰাজাক আৰু


    
    সংবাদ মাধ্যমৰ প্রতিনিধিবৃন্দ,


    
    মালয়েছিয়াৰ মাননীয় প্রধানমন্ত্রীক ভাৰতত আদৰণি জনাবলৈ পাই মই অতিশয় আনন্দিত। মাননীয় নাজিব, ২০১৫ৰ নৱেম্বৰ ত মালয়েছিয়া ভ্ৰমণকালত মোক যি আতিথ্য আৰু শুভেচ্ছা জনালে তাৰ বিনিময়ত আপোনাক এই ভ্ৰমণকালত মোৰ লগতে ভাৰতৰ জনসাধাৰণে আদৰণি জনোৱাৰ সূযোগ লাভ কৰিবলৈ পাই ধন্য মানিছোঁ। আমাৰ দ্বিপাক্ষিক সম্পর্কৰ এক ঐতিহাসিক মুহূর্তত আপোনাৰ এই ভাৰত ভ্ৰমণ । চলিত বৰ্ষত আমাৰ দুয়ো দেশৰ কূটনৈতিক সম্পর্কই ৬০ বছৰ অতিক্ৰম কৰিলে। মাননীয় প্রধানমন্ত্রী , আপোনাৰ ব্যক্তিগত আগ্রহ আৰু নেতৃত্বই আমাৰ পাৰস্পৰিক সম্পর্কক এক সুনির্দিষ্ট পথ, শক্তি আৰু গতি প্ৰদান কৰিছে । ভাৰতৰ সৈতে বহুল প্রসাৰিত কৌশলগত সহযোগিতাৰ সম্পর্কক সুদৃঢ় কৰাৰ ক্ষেত্ৰত আপোনাৰ এই অৱদান অনস্বীকার্য।


    বন্ধুসকল,


    মালয়েছিয়াৰ সৈতে আমাৰ সম্পর্ক ইতিহাস আৰু সভ্যতা - দুয়ো দিশতে অংগা-অংগীভাৱে জড়িত । আমা ৰ এই পাৰস্পৰিক সম্পর্ক বৈচিত্রপূৰ্ণ আৰু সমৃদ্ধিশালী । বিভি ন্ন ক্ষেত্রত দুয়ো দেশৰ সমাজ ব্যৱস্থাৰ মিলন ঘটিছে । ধর্ম আৰু সংস্কৃতিৰ সম্পৰ্কই দুয়ো দেশৰ জনসাধাৰণৰ মাজত এক সুগভীৰ সম্পর্কৰ বাতাৱৰণ গঢ়ি তুলিছে। মালয়েছিয়াত বসবাস কৰা ভাৰতীয় সমাজৰ অৱদান এই ক্ষেত্রত যথেষ্ট মূল্যবান। দুয়ো দেশৰ মিলিত ঐতিহ্যক তেওঁলোকে কেৱল বহনেই কৰি থকা নাই, আনফালে দুয়ো দেশৰ জনসাধাৰণৰ মাজত সংযোগ আৰু অর্থনৈতিক সম্পর্কক তেওঁলোকে ধাৰাবাহিকভাৱে আগুৱাই লৈ গৈছে । মোৰ শেহতীয়া ভ্ৰমণকালত মই আৰু প্রধানমন্ত্রী নাজিবে কুৱালালামপুৰত টোৰানা গেটত যুটীয়াভাৱে উদ্বোধন কৰিছিলোঁ । সাঁচি স্তুপৰ আৰ্হিৰে নিৰ্মিত টোৰানা গেট হ ’ ল আমাৰ পাৰস্পৰিক মৈত্রী সম্পর্কৰ এক বিশেষ প্রতীক।


    বন্ধুসকল,


    প্রধানমন্ত্রী নাজিবৰ সৈতে মই আজি কৰা আলোচনা লানিৰ ভিতৰত দুয়ো দেশৰ সাংস্কৃতিক, অর্থনৈতিক তথা কৌশলগত সহযোগিতাৰ সকলো দিশেই গুৰুত্ব লাভ কৰিছে। ২০১৫ৰ নৱেম্বৰত মোৰ মালয়েছিয়া ভ্ৰমণকালত যিসমূহ গুৰুত্বপূর্ণ সিদ্ধান্ত আমি গ্রহণ কৰিছিলোঁ, সেয়া ৰূপায়ণৰ অগ্রগতিৰ সন্দৰ্ভতো আমি আলোচনা কৰিছোঁ । আমাৰ কৌশলগত সহযোগিতাৰ এই সম্পর্কক আৰু নিবিড় কৰি তোলাৰ ক্ষেত্ৰত আমি একমতত উপনীত হৈছোঁ । এন েকুৱা এটা দৃষ্টিভংগী আমি গ্রহণ কৰিছোঁ যাতে উদ্যোগৰ দৰে বিষয়সমূহে অগ্ৰাধিকাৰ লাভ কৰে । আমা ৰ এই প্রচেষ্টাৰ মূল লক্ষ্য হ ’ ল সহযোগিতাৰ বর্তমান ক্ষেত্রসমূহক আৰু গভীৰ কৰা আৰু পাৰস্পৰিক সহযোগিতাৰ নতুন নতুন ক্ষেত্র আবিষ্কাৰ কৰা ।


    বন্ধুসকল,


    ভাৰত আৰু মালয়েছিয়াই এক দৃঢ় অৰ্থনৈতিক সহযোগিতামুলক সম্পর্ক গঢ়ি তুলিছে। এই প্ৰচেষ্টাক অগ্ৰগতি প্ৰদানৰ উদ্দেশ্যে দ্ৰুতগতিত বিকশিত বিশ্বৰ বৃহৎ অৰ্থনীতিৰ দেশ হিচাপে ভাৰতে সদায় অভাৱনীয়ভাৱে সূযোগ-সুবিধা আগবঢ়াই আহিছে। পাৰস্পৰিক সমাজ ব্যৱস্থাকে সমৃদ্ধ কৰি তুলিবলৈ বাণিজ্য আৰু মূলধন প্ৰবাহৰ দ্বিপাক্ষিক প্রসাৰৰ বাবে আমাৰ দুয়ো দেশেই সদায় প্রস্তুত । আমাৰ সফল সহযোগিতাৰ এটা গুৰুত্বপূর্ণ ক্ষেত্র হ ’ ল আন্তঃগাঁথনি। কিন্তু ইয়াৰ বাহিৰেও আমি আৰু বহুদূৰ আগুৱাই যাব পাৰোঁ। ভা ৰতৰ আন্তঃগাঁথনিগত চাহিদা আৰু স্মার্ট চিটী গঢ়ি তোলাৰ লক্ষ্য মালয়েছিয়াৰ ক্ষমতা আৰু দক্ষতাৰ সৈতে যথেষ্ট সাদৃশ্যপূর্ণ। ভাৰতৰ বিভিন্ন ৰাজ্যত যিসমূহ আন্তঃগাঁথনিমুলক প্রকল্পৰ কাম ৰূপায়ণ হৈ আছে, তাৰ সৈতে মালয়েছিয়াৰ বহু সংস্থা জড়িত। ভাৰতীয় সংস্থাসমূহো মালয়েছিয়াৰ অর্থনীতিৰ সৈতে ক্ৰমাৎ জড়িত হৈ পৰিছে। সেইবাবে বিনিয়োগৰ বিষয়টোও পিছ পৰি থকা নাই । মই সঁচাকৈয়ে আনন্দিত যে প্রধানমন্ত্রী নাজিবৰ ভ্ৰমণৰ সংগী হিচাপে এক উচ্চ পর্যায়ৰ বাণিজ্য প্রতিনিধি দলো ইয়ালৈ আহিছে । মই আশাবাদী যে বাণিজ্যিক সহযোগিতাৰ এই সম্পর্কই আমাৰ দুয়ো দেশৰ বাণিজ্য সম্পর্কক উচ্চতাৰ এক নতুন শিখৰত উপনীত কৰিব । কৃষকসকলৰ কল্যাণাৰ্থে খাদ্য সুৰক্ষা নিশ্চিত কৰাৰ দিশতো আমি পৰস্পৰৰ সহযোগী। মালয়েছিয়াত সাৰ প্রকল্প গঢ়ি তোলা আৰু মালয়েছিয়াৰ ৰাহি হোৱা ইউৰিয়া উপাদানক ভাৰতলৈ যোগানৰ লক্ষ্যৰে যি বুজাবুজি চুক্তি স্বাক্ষৰৰ বাবে প্রস্তাৱ কৰা হৈছে তাক আদৰণি জনাইছোঁ ।


    বন্ধুসকল,


    মালয়েছিয়াৰ ইউ.টি.এ.আৰ বিশ্ববিদ্যালয়ত এইবাৰ প্ৰথম স্নাতক পর্যায়ত আয়ুর্বেদিক পাঠ্যক্রম আৰম্ভ কৰিছে। এয়া এক আদৰণীয় উন্নয়ন । সেইখন বিশ্ববিদ্যালয়তে আয়ুর্বেদ অধ্যাপকৰ এটা সম্মানজনক পদ সৃষ্টিৰ প্রস্তাৱো কৰা হৈছে। এই বিশেষ ক্ষেত্রৰ দ্রুত সম্পাদনে আমাৰ পাৰস্পৰিক সহযোগিতাক আৰু অধিক প্রসাৰিত কৰিব বুলি মোৰ দৃঢ় বিশ্বাস। শিক্ষাৰ ক্ষেত্রত আমাৰ যিসমূহ বিনিময় কর্মসূচী আছে, সেইটোৱে দুয়ো দেশৰ জনসাধাৰণৰ মাজৰ সম্পর্কক আৰু বিকশিত কৰি তুলিব। দুয়ো দেশৰ ডিগ্রীসমূহ পাৰস্পৰিক ভিত্তিতে স্বীকৃতি প্ৰদান সম্পর্কীয় যিখন বুজাবুজি চুক্তি আজি আমি স্বাক্ষৰিত কৰিলোঁ, সেই দ্বিপাক্ষিক সম্পর্কৰ উন্নয়নৰ ক্ষেত্রত এক বিশেষ মাইলখুঁটি হৈ ৰ ’ ব, যাৰ দ্বাৰা দুয়ো দেশৰ শিক্ষাৰ্থী আৰু নাগৰিক সমাজ উপকৃত হ ’ ব।


    বন্ধুসকল,


    আমি এনে এক সময় তথা অঞ্চলত বাস কৰোঁ, য ’ ত নিৰাপত্তা সংক্রান্তীয় পুৰণি ক্ষতিশংকাৰ সমান্তৰালভাৱে নতুন নতুন ভাবুকিৰো সন্মুখীন হওঁ । এই প্রৱণতা ক্ৰমান্বয়ে বৃদ্ধি পাই আহিছে। দুয়ো দেশৰ সুস্থিৰতা আৰু অর্থনৈতিক সমৃদ্ধিৰ পথৰ অন্তৰায়স্বৰূপ এই প্ৰত্যাহ্বানসমূহ গোটেই অঞ্চলৰ বাবেই যে বিপজ্জনক, সেই বিষয়ে প্রধানমন্ত্রী নাজিব আৰু মই একমত। ইয়াৰ মোকাবিলা কৰিবলৈ কেৱল আমি নহয়, অঞ্চলটোৰ সকলো দেশেই সহযোগিতাৰে আগবাঢ়ি অহা উচিত । সন্ত্রাস বাদৰ বিৰুদ্ধে যুঁজিবলৈ ভাৰতৰ সৈতে মালয়েছিয়া চৰকাৰে যি সহযোগিতামুলক প্রচেষ্টা অব্যাহত ৰাখিছে , সেয়া মই শলাগ ল ’ বই লাগিব।


    মাননীয় প্রধানমন্ত্রী , সন্ত্রাসবাদ আৰু কট্টৰপন্থাৰ বিৰুদ্ধে আপোনাৰ সবল নেতৃত্বই সমগ্র অঞ্চলটোকে উৎসাহ আৰু অনুপ্রেৰণা যোগাইছে। প্রতি ৰক্ষা ক্ষেত্রত আমাৰ বহুল প্রসাৰিত সহযোগিতাৰ সম্পর্কই দুয়ো দেশৰ সশস্ত্র বাহিনীক পাৰস্পৰিকভাৱে অধিক কাষ চপাই নিয়াত সফল হৈছে।


    আমৰ পাৰস্পৰিক সহযোগিতাৰ দিশবোৰ হৈছেঃ


    • প্রশিক্ষণ আৰু দক্ষতা বৃদ্ধি ;


    • সা-সৰঞ্জাম আৰু সেনা বাহিনীৰ অস্ত্রশস্ত্রৰ সুৰক্ষা আৰু ব্যৱস্থাপনা ;


    • সামূদ্ৰিক-নিৰাপত্তা ; আৰু


    • দুৰ্যোগৰ মোকাবিলা কৰাৰ ক্ষেত্রত।


    মই আৰু প্রধানমন্ত্রী নাজিবে দুয়ো দেশৰ অর্থনৈতিক সমৃদ্ধি , নৌ-চলাচলৰ ক্ষেত্রত স্বাধীনতা , এচিয়া-প্রশান্ত মহাসাগৰীয় অঞ্চলৰ সুস্থিৰতা ইত্যাদিৰ প্রসাৰত পাৰস্পৰিক ভূমিকা আৰু দায়বদ্ধতা সম্পর্কে সম্পূর্ণ সচেতন । আমি যাতে সাধাৰণ সমস্যা আৰু প্ৰত্যাহ্বানৰ যথাযথ মোকাবিলাৰ পথ বিচাৰি উলিয়াব পাৰোঁ, সেই ক্ষেত্ৰত দুয়ো দেশৰ সমাজ ব্যৱস্থাৰ সুৰক্ষা তথা বৃহত্তৰ অঞ্চলটোৰ কল্যাণৰ স্বার্থত কৌশলগত সহযোগিতাৰ সম্পর্কক আৰু অধিক শক্তিশালী কৰি তুলিবলৈ আমি একমত হৈছোঁ।


    মাননীয় প্রধানমন্ত্রী নাজিব ,


    আপোনাক পুনৰবাৰ ভাৰতলৈ আদৰণি জনাইছোঁ । আ জি হোৱা ফলপ্ৰসূ আলোচনাৰ বাবে আপোনাক অশেষ ধন্যবাদ জনাইছোঁ । আমাৰ আজ িৰ এই আলোচনাই পৰৱৰ্তী সময়ত যে দুয়ো দেশৰ কৌশলগত সহযোগিতাক আৰু অধিক উন্নীত কৰিব, সেই ক্ষেত্ৰত মই দৃঢ় বিশ্বাসী। আপোনাৰ এই ভ্ৰমণ সফল আৰু উপভোগ্য হৈ উঠক, তাকে কামনা কৰিলোঁ ।


    ধন্যবাদ ।


    সকলো লৈকে বহুত বহুত ধন্যবাদ।


    ***


    AKT/AK /DB

    
    
    (Release ID: 1493026) Visitor Counter : 3
    
    

      Background release reference

      Text of the PM’s statement to media, in joint press briefing Prime Minister of Malaysia
      This link will take you to a webpage outside this websiteinteractive page. Click OK to continue.Click Cancel to stop : www.google.com