      প্ৰধানমন্ত্ৰীৰ কাৰ্যালয়

      মুখ্য আন্তঃগাঁথনিমুলক খণ্ডসমূহৰ অগ্রগতিৰ পর্যালোচনা প্রধানমন্ত্রীৰ
      Posted On: 26 APR 2017 12:24PM by PIB Guwahati


    মুখ্য আন্তঃগাঁথনিমুলক খণ্ডসমূহৰ অগ্রগতিৰ পর্যালোচনা প্রধানমন্ত্রীৰ


    প্রধানমন্ত্রী শ্রীনৰেন্দ্র মোদীয়ে মংগলবাৰে ৰে ’ ল, পথ, জাহাজ বন্দৰ , বিমানবন্দৰ , ডিজিটেল পদ্ধতি আৰু কয়লাকে ধৰি মুখ্য আন্তঃগাঁথনিমুলক খণ্ডৰ অগ্রগতিৰ পর্যালোচনা কৰে । চাৰে চাৰি ঘণ্টাজোৰা এই পৰ্যালোচনা বৈঠকত প্রধানমন্ত্রীৰ কাৰ্যালয়, নিটী আয়োগ আৰু ভাৰত চৰকাৰৰ সকলো আন্তঃগাঁথনিৰ সৈতে জড়িত মন্ত্ৰালয়ৰ শীর্ষ বিষয়াসকল উপস্থিতি থাকে।


    বৈঠকত নিটী আয়োগৰ মুখ্য কাৰ্যবাহী বিষয়াই সদৰি কৰা মতে আন্তঃগাঁথনি খণ্ডসমূহৰ উল্লেখযোগ্য অগ্রগতি পৰিলক্ষিত হৈছে। ৰে ’ ল আৰু পথ খণ্ডৰ সামগ্ৰিক পর্যালোচনাৰ সময়ত বর্তমানে যিবোৰ প্রকল্প ৰূপায়িত হৈ আছে, সেইবোৰৰ ক্ষেত্ৰত বিশেষ গুৰুত্ব দিবলৈ আহ্বান জনাই প্রধানমন্ত্রীয়ে নির্দিষ্ট সময়সীমাৰ ভিতৰত কামসমূহ সম্পূর্ণ কৰিবলৈ পৰামর্শ আগবঢ়ায় ।


    ‘ প্ৰধানমন্ত্রী গ্রাম চড়ক যোজনা ’ ৰ অধীনত গ্ৰামাঞ্চলত প্রতিদিনে গড়ে সৰ্বাধিক ১৩০কিলোমিটাৰ পথ নিৰ্মাণ কৰা হৈছে । যোজনা ৰ অধীনত ২০১৬-১৭ বিত্তীয় বৰ্ষত অতিৰিক্ত ৪৭,৪০০ কিলোমিটাৰ পথ নির্মিত হৈছে । একে সময়তে অতিৰিক্ত ১১ , ৬৪১খন গাঁৱলৈ পথ ব্যৱস্থাৰ সুযোগ সম্প্রসাৰিত হৈছে ।


    ২০১৬-২০১৭ বিত্তীয় বছৰত সেউজ প্রযুক্তি ব্যৱহাৰৰ জৰিয়তে ৪ , ০০০ কিলোমিটাৰতকৈও অধিক গ্রাম্য পথ নির্মাণ কৰা হৈছে । পথ নির্মাণ কাৰ্যত পেলনীয়া প্লাষ্টিক, ক ’ ল্ড মিক্স, জিঅ ’ -টেক্সটাইল, ফ্লাই এছ, লো আৰু তামৰ পাত ইত্যাদি অপ্রচলিত সামগ্রী প্ৰচুৰ পৰিমাণে ব্যৱহাৰৰ ওপৰত জোৰ দিয়া হৈছে ।


    প্ৰধানমন্ত্ৰীয়ে গ্রাম্যপথৰ নির্মাণ আৰু ইয়াৰ গুণগত অৱস্থাৰ ওপৰত সুক্ষ্মভাৱে নিৰীক্ষণ কৰিবলৈ নির্দেশ দিয়ে। ইয়াৰ বাবে তেওঁ ইতিমধ্যে ব্যৱহাৰ হৈ থকা প্রযুক্তিৰ উপৰি “Meri Sadak” এপৰ দৰে মহাকাশ প্রযুক্তি ব্যৱহাৰত গুৰুত্ব আৰোপ কৰে। দেশৰ যিবোৰ গ্রামাঞ্চলত বৰ্তমানেও গুৰুত্বপূর্ণ পথ সংযোগ গঢ়ি উঠা নাই বা যিবোৰ প্ৰকল্পৰ কাম চলি আছে, সেইবোৰৰ দ্রুতভাৱে সম্পূর্ণ কৰাৰো আহ্বান জনায়।


    পথ নির্মাণ কাৰ্যত নতুন নতুন প্রযুক্তি ব্যৱহাৰৰ সন্দৰ্ভতো জোৰ দিয়ে প্ৰধানমন্ত্ৰীয়ে । তেওঁ নিটী আয়োগক আন্তঃগাঁথনিমুলক খণ্ডত বৈশ্বিক মানদণ্ড পৰীক্ষা কৰাৰ লগতে ভাৰতত এনে প্ৰযুক্তিৰ ব্যৱহাৰৰ সম্ভাৱনীয়তাৰ সম্পৰ্কে চালি-জাৰি চাবলৈ পৰামৰ্শ আগবঢ়ায়।


    উল্লেখ্য যে ২০১৬-১৭ বিত্তীয় বছৰত ২৬ , ০০০ কিলোমিটাৰতকৈও অধিক ফৰ আৰু ছিক্সলেনযুক্ত ৰাষ্ট্ৰীয় পথ নির্মাণ কৰা হৈছে আৰু ইয়াৰ গতি ক্ৰমে বৃদ্ধি পাই আছে।


    ২০১৬-১৭ বিত্তীয় বৰ্ষত ৪০০ কিলোমিটাৰ নতুন ৰে ’ ল লাইন নিৰ্মাণৰ লক্ষ্য ধাৰ্য কৰাৰ বিপৰীতে ৯৫৩ কিলোমিটাৰ ৰে ’ লপথৰ নিৰ্মাণ সম্পূৰ্ণ হয়। এই সময়ছোৱাত ২,০০০ কিলোমিটাৰতকৈও ৰে ’ লপথৰ বিদ্যুতীকৰণ আৰু ১ , ০০০ কিলোমিটাৰ ৰে ’ লপথৰ গজ পৰিৱৰ্তন কৰা হৈছে। তদুপৰি, ২০১৬-১৭ বিত্তীয় বৰ্ষত ১ , ৫০০টা লেভেল ক্রছিং মানৱবিহীন কৰি তোলা হৈছে। যাত্ৰীসকলৰ সুবিধাৰ্থে ১১৫ টা ষ্টেচনত ৱাই-ফাই, আৰু ৩৪ , ০০০ বায় ’ টয়লেট স্থাপন কৰা হৈছে। প্রধানমন্ত্রীয়ে ৰে ’ ল ষ্টেচনসমূহৰ পুনৰ উত্থান আৰু যাত্রীৰ ভাড়াৰ উপৰি অন্যান্য ক্ষেত্রত আৰু অধিক ৰাজহ আহৰণত গুৰুত্ব দিবলৈ কয় ।


    বৈঠকত পূব সীমান্তৱৰ্তী এক্সপ্ৰেছৱে, চাৰ-ধাম প্রকল্প, কোয়াজিগঞ্জ-বানিহাল সুৰংগ, চেনাব ৰে ’ ল সেঁতু আৰু জিৰিবাম-ইম্ফল প্রকল্পৰ কাম-কাজৰ অগ্রগতিৰো পৰ্যালোচনা কৰা হয়। বিমান পৰিবহণ খণ্ডত আঞ্চলিক সংযোগ আৰু যোগাযোগ প্রকল্পৰ অধীনত বৰ্তমানেও বিমান সংযোগ নথকা ৩১টা স্থানৰ লগতে ৪৩টা স্থানলৈ বিমানসংযোগৰ ব্যৱস্থা গঢ়ি তোলা হ ’ ব। বিমান পৰিবহণ খণ্ডত প্রতি বছৰে যাত্রীৰ বহনক্ষমতা বৃদ্ধি পাই ২.৮২ কোটি হৈছেগৈ।


    জাহাজ বন্দৰ খণ্ডত সাগৰমালা প্রকল্পৰ অধীনত ৮ লাখ কোটি টকা ব্যয় সাপেক্ষে ৪১৫টা বিশেষ প্ৰকল্প চিনাক্ত কৰা হৈছে ইয়াৰে ১.৩৭ কোটি টকাৰ প্ৰকল্পৰ কাম কাৰ্যকৰী কৰা হৈছে । প্ৰধানমন্ত্ৰীয়ে জাহাজ চলাচল আৰু সামগ্ৰীৰ আমদানি-ৰপ্তানিৰ ক্ষেত্রত সময় নিশ্চিত কৰাৰ ওপৰতো জোৰ দিয়ে। ২০১৬-১৭ বিত্তীয় বৰ্ষত সৰ্বাধিক ১০০.৪ এমটিপিএ অতিৰিক্ত সামগ্ৰী জাহাজৰ সহায় অনা-নিয়া কৰা হয়। ইয়াৰ সকলো লাইট হাউচ সৌৰশক্তিৰ দ্বাৰা চালিত। সকলো প্রধান বন্দৰতে নথিপত্র সংৰক্ষণৰ কাম ডিজিটেল পদ্ধতিৰে কৰা হৈছে ।


    ডিজিটেল আন্তঃগাঁথনি খণ্ডৰ সন্দৰ্ভত কৰা পর্যালোচনা অনুসৰি উগ্রপন্থী প্ৰভাৱিত জিলাসমূহত ২ , ১৮৭টাতকৈও অধিক মোবাইল টাৱাৰ সংস্থাপন কৰা হৈছে বুলি সদৰি কৰে। ৰাষ্ট্ৰীয় অপটিকেল ফাইবাৰ নেটৱর্কৰ ৰূপায়ণৰ সন্দৰ্ভতো বৈঠকত পর্যালোচনা কৰা হয়। গ্ৰামাঞ্চলৰ লোকসকলক সবলীকৰণৰ তথা উন্নত জীৱন-যাপনৰ সুবিধা হোৱাকৈ পৰৱৰ্তী কেইমাহমানৰ ভিতৰতে দেশৰ ১০০০ গাঁৱত ডিজিটেল সংযোগ নেটৱৰ্ক গঢ়ি তোলাৰ বাবে চৰকাৰে ব্যাপক কাৰ্যসূচী গঢ়ি তুলিব।


    কয়লা খণ্ডৰ সমগ্র ব্যৱস্থাক আৰু অধিক বাস্তৱসম্মত কৰি তোলাৰ ফলস্বৰূপে ২০১৬-১৭ বিত্তীয় বৰ্ষত ২ , ৫০০ কোটি টকাৰো অধিক ৰাহি হোৱা বুলি বৈঠকত অৱগত কৰে। বিগত বছৰত কয়লা আমদানি উল্লেখযোগ্যভাৱে হ্রাস কৰি কয়লা আমদানিৰ বিকল্প ব্যৱস্থা গঢ়ি তোলাত জোৰ দিয়া বুলি সদৰি কৰি প্রধানমন্ত্রীয়ে কয় যে এই লক্ষ্য পূৰণৰ অৰ্থে গেছীকৰণকে ধৰি নতুন নতুন কয়লা প্রযুক্তিৰ সহায় লোৱা প্রয়োজন।


    ***


    AKT/HS/DB

    
    
    (Release ID: 1492990) Visitor Counter : 6
    
    

      Background release reference

      PM reviews performance of key infrastructure sectors
      This link will take you to a webpage outside this websiteinteractive page. Click OK to continue.Click Cancel to stop : www.google.com