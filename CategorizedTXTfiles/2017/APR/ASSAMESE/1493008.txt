      প্ৰধানমন্ত্ৰীৰ কাৰ্যালয়

      বাংলাদেশৰ স্বাধীনতা যুঁজত প্ৰাণ আহুতি দিয়া ভাৰতীয় শ্বহীদৰ সন্মানাৰ্থে মানেকশ্ব’ চেণ্টাৰত আয়োজিত ছোমানোনা অনুষ্ঠান উপলক্ষে প্ৰধানমন্ত্ৰীয়ে আগবঢ়োৱা ভাষণৰ অসমীয়া ৰূপান্তৰ
      Posted On: 08 APR 2017 9:16PM by PIB Guwahati


    বাংলাদেশৰ স্বাধীনতা যুঁজত প্ৰাণ আহুতি দিয়া ভাৰতীয় শ্বহীদৰ সন্মানাৰ্থে মানেকশ্ব ’ চেণ্টাৰত আয়োজিত ছোমানোনা অনুষ্ঠান উপলক্ষে প্ৰধানমন্ত্ৰীয়ে আগবঢ়োৱা ভাষণৰ অসমীয়া ৰূপান্তৰ


    বাংলাদেশৰ মাননীয়া প্ৰধানমন্ত্ৰী শ্বেখ হাছিনা ডাঙৰীয়ানী ,


    ভাৰতৰ শ্বহীদ পৰিয়ালৰ উপস্থিত ব্যক্তিসকল,


    বাংলাদেশৰ বৈদেশিক মন্ত্ৰী আৰু


    মাননীয় লিবাৰেচন ৱাৰ মন্ত্ৰী,


    মোৰ কেবিনেটৰ সতীৰ্থবৃন্দ-বৈদেশিক মন্ত্ৰী শ্ৰীমতী সুষমা স্বৰাজ,


    প্ৰতিৰক্ষা মন্ত্ৰী শ্ৰী অৰুণ জেটলী, সভাত উপস্থিত গণ্য-মান্য সদস্যসকল, বিশিষ্ট অতিথিবৃন্দ আৰু মোৰ মৰমৰ বন্ধুসকল,


    আজি এক ঐতিহাসিক দিন। আজি ভাৰত আৰু বাংলাদেশৰ শ্বহীদসকলৰ আত্ম বলিদানক স্মৰণ কৰাৰ দিন। বাংলাদেশৰ স্বাধীনতাৰ বাবে প্ৰাণ আহুতি দিয়া বীৰ যোদ্ধাসকলক স্মৰণ কৰা দিন। বাংলাদেশৰ স্বাভিমান ৰক্ষাৰ বাবে যুঁজ দিয়া বীৰ সেনাসকলক স্মৰণ কৰা দিন । সমান্তৰালভাৱে এয়া বাংলাদেশত বৰ্বৰভাৱে কৰা সেই নিৰ্যাতনৰ মনত পেলোৱাৰো এক সূযোগ, য ’ ত লাখ লাখ লোকৰ জীৱন নিঃশেষ হৈ গৈছিল। একেদৰে ইতিহাসৰ যি ক ’ লা অধ্যায় সমগ্ৰ বাংলাদেশতে বিয়পিল, ইয়াৰ অন্তৰালত কিন্তু একাংশ বিকৃত মানসিকতাৰ লোক জড়িত আছিল। তাৰ বিপৰীতে আজিৰ এই অনুষ্ঠানে ভাৰত আৰু বাংলাদেশৰ ১৪০ কোটিতকৈও অধিক লোকৰ বিশ্বাসক কটকটীয়া কৰি তুলিব। আমি ভৱিষ্যতে আমাৰ সমাজখনক কেনেকৈ এখন শক্তিশালী আৰু সমৃদ্ধিশালী সমাজ হিচাপে গঢ় দিব পাৰোঁ, সেই বিষয়ে চিন্তা কৰাৰ ই এক উচি ৎ পদক্ষেপ।


    মাননীয়া প্ৰধানমন্ত্ৰী আৰু বন্ধুসকল,


    কেইবাটাও কাৰণত আজিৰ দিনটো ঐতিহাসিক হিচাপে বিবেচিত হৈছে। বাংলাদেশৰ স্বাধীনতা আন্দোলনত প্ৰাণ আহুতি দিয়া শ্বহীদ পৰিয়ালৰ আত্মীয় স্বজনৰ বাবেও ই এক পাহৰিব নোৱাৰা ক্ষণ হিচাপে বিবেচিত হ ’ ব। আজি বাংলাদেশে সেই ১৬৬১ গৰাকী ভাৰতীয় সৈনিকৰ প্ৰতি সন্মান জনাইছে, যিসকলে ১৯৭১চনত বাংলাদেশৰ স্বাধীনতাৰ বাবে নিজৰ জীৱন দান দিছিল। মই ১২৫ কোটি ভাৰতীয়ৰ হৈ বাংলাদেশৰ প্ৰধানমন্ত্ৰী শ্বেখ হাছিনা ডাঙৰীয়ানী, সেই দেশৰ চৰকাৰ আৰু বাংলাদেশৰ লোকসকলক এই আবেগিক পদক্ষেপৰ বাবে কৃতজ্ঞতা জ্ঞাপন কৰিছোঁ। ভাৰতৰ বীৰ সৈনিকসকল তথা আমাৰ গৌৰৱশীল সেনাই কেৱল বাংলাদেশৰ প্ৰতি হৈ থকা অন্যায় তথা নৰসংহাৰৰ বিৰুদ্ধে যুঁজা নাছিল। এই বীৰসকলে ভাৰতীয় সংস্কৃতিত নিহিত মানৱীয় মুল্যবোধৰ বাবেও যুঁজিছিল। মোৰে সৌভাগ্য যে বৰ্তমান এই অনুষ্ঠানত ৭টা শ্বহীদ পৰিয়াল উপস্থিত আছে। সমগ্ৰ ভাৰতে আপোনালোকৰ শোক, আপোনালোকৰ মনোবেদনা আৰু আপোনালোকৰ দুখৰ সমভাগী। আপোনালোকৰ ত্যাগ আৰু তপস্যা অতুলনীয়। ভাৰতীয় সেনাৰ ত্যাগৰ প্ৰতি মই আৰু সমগ্ৰ দেশে সকলো শ্বহীদক কোটি কোটি প্ৰণাম জনাইছোঁ।


    বন্ধুসকল,


    বাংলাদেশৰ জন্মই এক নতুন আশাৰ উদয় হৈছিল। সেই ১৯৭১ৰ ইতিহাসে আমাক অতি কষ্টকৰ সময়ৰ কথা মনত পেলায় । ১৯৭১ৰ এপ্ৰিল মাহত বাংলাদেশত নৰসংহাৰে চৰম সীমাত অতিক্ৰম কৰিছিল। বাংলাদেশত পুৰা এটা প্ৰজন্ম শেষ কৰাৰ বাবে সংহাৰ কৰা হৈছিল। বাংলাদেশৰ গৌৰৱৰ সৈতে যিসকল ব্যক্তি জড়িত আছিল, যিসকল লোকে ভৱিষ্য ৎ প্ৰজন্মক বাংলাদেশৰ অতীতৰ কথা অৱগত কৰিছিল, তেওঁলোকক মুঁল সূঁতিৰ পৰা আঁতৰাই দিয়া হৈছিল । সেই নৰসংহাৰৰ উদ্দেশ্য কেৱল নিৰীহক হত্যা কৰা নাছিল, তেওঁলোকে বাংলাদেশৰ গোটেই ধাৰণাটোক সমুলাঞ্চে নিঃশেষ কৰিব খুজিছিল। কিন্তু দুষ্ট তথা অত্যাচাৰী বিজয় নহ ’ ল। জয় মানৱীয় মুল্যবোধৰ হ ’ ল, কোটি কোটি বাংলাদেশীৰ ইচ্ছা শক্তিৰ হ ’ ল।


    বন্ধুসকল,


    বাংলাদেশৰ জন্ম কাহিনী অসীম বলিদানৰ কাহিনী । এই সকলো ত্যাগৰ কাহিনীত এটাই সুত্ৰ, বিচাৰো এটাই। সেইটো হৈছে মানৱীয় মুল্যবোধৰ প্ৰতি অগাধ প্ৰেম। মুক্তিযোদ্ধাসকলৰ ত্যাগে দেশপ্ৰেমৰ প্ৰতি প্ৰেৰণা যোগাইছিল। মুক্তিযোদ্ধাসকল কেৱল এটা মানৱ শৰীৰ আৰু আত্মা নাছিল, ইয়াৰ বিপৰীতে তেওঁলোক অদম্য তথা তেওঁলোকৰ ধাৰণা অবিনাশী আছিল। মই সুখ অনুভৱ কৰিছোঁ যে ভাৰতৰ ফালৰ পৰাও এই মুক্তিযোদ্ধাসকলৰ প্ৰতি কেতবোৰ প্ৰয়াস চলি আছে । মুক্তিযোদ্ধা বৃত্তি আঁচনিৰ অধীনত তেওঁলোকৰ পৰিয়ালৰ ১০ হাজাৰতকৈ অধিক সন্তানক পঢ়াৰ সুবিধা হোৱাকৈ বৃত্তি প্ৰদান কৰা হৈছে। তেওঁলোকক পৰিয়ালৰ কল্যানৰ বাবে আজি এই সূযোগতে আৰু তিনিটা ঘোষণা কৰিব বিচাৰিছোঁ। পৰৱৰ্তী পাঁচ বছৰত মুক্তিযোদ্ধা বৃত্তি আঁচনিৰ সুবিধা আৰু ১০ হাজাৰ সন্তানে লাভ কৰিব। মুক্তিযোদ্ধাসকলক ৫ বছৰৰ বহুমুখী প্ৰৱেশ ভিছাৰ সুবিধা প্ৰদান কৰা হ ’ ব আৰু ভাৰতত বিনামুলীয়াকৈ চিকি ৎসা গ্ৰহণৰ অৰ্থে প্ৰত্যেক বছৰে ১০০ গৰাকী মু্ক্তিযোদ্ধাক এক বিশেষ চিকিৎসা আঁচনিৰ অধীনত সহায় প্ৰদান কৰা হ ’ ব। মুক্তিযোদ্ধাসকলৰ সমান্তৰালভাৱে বাংলাদেশৰ বাবে কৰা ভাৰতীয় সেনাৰ সংঘৰ্ষ আৰু বলিদানকো পাহৰিলে নহ ’ ব। এয়া সেই লোকসকলৰ প্ৰতি প্ৰেৰণা, বাংলাদেশৰ জনতাৰ প্ৰতি মৰম আৰু বাংলাদেশী সকলৰ সপোনৰ প্ৰতি এক সন্মান। এইটো কথা মনত ৰাখিবই লাগিব যে যুদ্ধৰ বৰ্বৰতাৰ পাছতো ভাৰতীয় সেনাই নিজৰ কৰ্তব্যৰ পৰা আতৰি অহা নাছিল আৰু যুদ্ধৰ নিয়ম পালন কৰি সমগ্ৰ বিশ্বৰ আগত উদাহৰণ দাঙি ধৰিলে। ভাৰতীয় সেনা চৰিত্ৰ এনে আছিল যে ৯০ হাজাৰ বন্দী সৈনিকক সুৰক্ষিতভাৱে যাবলৈ দিলে। ১৯৭১ চনত ভাৰতে দেখুওৱা এই মানৱীয়তা বিগত শতিকাৰ আটাইতকৈ ডাঙৰ ঘটনাসমূহৰ অন্যতম। বন্ধুসকল, ভাৰত আৰু বাংলাদেশ কেৱল বৰ্বৰতাক পৰাজিত কৰা দেশেই নাছিল তদুপৰি, বৰ্বৰতাৰ মুল চিন্তাক নসাৎ কৰা দেশো এই দুই দেশ ।


    বন্ধুসকল,


    বংগবন্ধুৰ কথা নক ’ লে বাংলাদেশ সন্দৰ্ভত কৰা আলোচনা আধৰুৱা হৈ ৰ ’ ব । দুয়োটাৰে অস্তিত্ব এটাৰ লগত আনটোৰ সম্পৰ্কীত। দুয়োটাৰে চিন্তা এটা আনটোৰ পৰিপুৰক আছিল। বংগবন্ধু বাংলাদেশৰ স্বাধীনতাৰ মুখ্য সুত্ৰধাৰ আছিল। তেওঁ দূৰদৃষ্টিসম্পন্ন ব্যক্তি আছিল। তেওঁৰ প্ৰতিটো আহ্বানেই জনতাৰ হৃদয় চুই গৈছিল। এখন আধূনিক, উদাৰ আৰু প্ৰগতিশীল বাংলাদেশৰ প্ৰতি তেওঁৰ যি দৃষ্টি আছিল, সেইটোৱে আজিও বাংলাদেশৰ উন্নতিৰ মাৰ্গদৰ্শন কৰি আছে । ১৯৭১ চনৰ পাছত এইগৰাকী বংগবন্ধু শ্বেখ মজিবুৰ ৰহমানৰ নেতৃত্বতে বাংলাদেশৰ অশান্ত জৰ্জৰ পৰিস্থিতি তথা অস্থিৰতা অন্ত পৰিছিল। সমাজত বৰ্তি থকা ঘৃণা তথা আক্ৰোশ ভাৱ নাইকিয়া কৰি মহান বংগবন্ধুজনাই বাংলাদেশত শান্তি আৰু বিকাশৰ এক পথ দেখুৱালে। সোণৰ বাংলাৰ সপোন বাস্তৱ কৰাৰ পথ দেখুৱালে। সেইসময়ৰ ভাৰতৰ নৱপ্ৰজন্ম তেওঁৰ দ্বাৰা অতিকে প্ৰভাৱিত হৈছিল আৰু মোৰে সৌভাগ্য যে মই নিজে তেওঁৰ চিন্তাধাৰাৰ জ্ঞানৰ লাভ অৰ্জন কৰিব পাৰিলোঁ। আজি বংগবন্ধু কেৱল দক্ষিণ এছিয়াতে নহয় সমগ্ৰ বিশ্বতে শান্তি আৰু অস্তিত্ব প্ৰতিষ্ঠা কৰা এগৰাকী নেতা হিচাপে স্মৰণ কৰা হয়। তেওঁৰো জীয়ৰী মাননীয়া শ্বেখ হাছিনা ডাঙৰীয়ানী আজি বাংলাদেশৰ প্ৰধানমন্ত্ৰী হিচাপে ইয়াত উপস্থিত আছে। এই সূযোগতে মই তেওঁৰ সাহসক প্ৰশংসা কৰিছোঁ। যেনেকুৱা জটিল অৱস্থাৰ পৰা তেওঁ নিজকে উলিয়াই আনিছে, নিজৰ দেশৰ আগবঢ়াই নিছে, সেই সাহস সকলোৰে নাথাকে। এতিয়াও তেওঁ সাহসেৰে নিজৰ দেশক বিকাশৰ দিশে আগবঢ়াই নিয়াৰ বাবে কাম কৰি আছে।


    বন্ধুসকল,


    বৰ্তমান আমাৰ এই প্ৰাচীন ভু-খণ্ডক মুলতঃ তিনিটা বিচাৰধাৰাৰে জনা যায়। এই বিচাৰধাৰাসমূহ আমাৰ সমাজ তথা চৰকাৰী ব্যৱস্থাৱলীৰ অগ্ৰাধিকাৰৰ দাপোনস্বৰূপ। ইয়াৰে এটা চিন্তাধাৰা আছে, যিটো আৰ্থিক বিকাশৰ ওপৰত আধাৰিত, দেশক সমৃদ্ধিশালী তথা শক্তিশালী কৰাৰ ওপৰত আধাৰিত, সমাজৰ সকলো শ্ৰেণীক লগত লৈ আগবঢ়াৰ ওপৰত আধাৰিত। এই চিন্তাৰ এক প্ৰত্যক্ষ উদাহৰণ হৈছে বাংলাদেশৰ প্ৰগতি তথা উন্নতি । ১৯৭১ত বাংলাদেশী নাগৰিকৰ গড় আয়ুস ভাৰততকৈ কম আছিল। আজি এই হাৰ ভাৰততকৈ অধিক। বিগত ৪৫ বছৰে বাংলাদেশৰ জিডিপি ৩১ গুণ বৃদ্ধি পাইছে। শিশুৰ মৃত্যুৰ হাৰ ২২২ ৰ পৰা কমি বৰ্তমান ৩৮ হৈছে। প্রতিজন ব্যক্তিৰ বিপৰীততে চিকিৎসকৰ সংখ্যা তিন গুণ বৃদ্ধি পাইছে। স্বাধীনতাৰ পাছত বাংলাদেশৰ ৰপ্তানিৰ হাৰ ১২৫ গুণ বৃদ্ধি পাইছে। পৰিৱর্তনৰ এই পৰিসংখ্যাসমূহে বহু কথাৰ আভাস দিয়ে। প্রধানমন্ত্রী শ্বেখ হাছিনাৰ দূৰদৃষ্টি আৰু সুযোগ্য নেতৃত্ব অনুসৰণ কৰি বাংলাদেশে আর্থিক প্রগতিৰ নতুন শিখৰ অতিক্রম কৰিছে।


    বন্ধুসকল,


    ইয়াৰ সমান্তৰালভাৱে আৰু এটা আনটো চিন্তাধাৰা হৈছে, “ সকলোৰে সৈতে সকলোৰে বিকাশ ” । মই বিচাৰোঁ যে ভাৰতৰ লগতে ইয়াৰ প্রতিৱেশী দেশসমূহেও উন্নতিৰ পথত আগুৱাই যাওক। কেৱল ভাৰতৰ উন্নয়ন স্বয়ংসম্পূৰ্ণ নহয়, আৰু অকল এখন দেশৰ উন্নতিয়ে সমৃদ্ধি আনিব নোৱাৰে। কাৰণ আমি জানো- “ সকলোৰে সৈতে সকলোৰে বিকাশ ” শান্তিৰ আধাৰশিলাতহে গঢ়ি তুলিব পাৰে। সেইবাবে আমি সকলো দেশৰ প্রতি সদায়েই মিত্রতাৰ হাত আগবঢ়াইছোঁ । প্রতি খন দেশকে আমাৰ সমৃদ্ধিৰ সহভাগী হোৱাৰ বাবে আমন্ত্রণ জনাইছোঁ। নিঃস্বার্থভাৱে আমি সমগ্র অঞ্চলটোৰ মংগল কামনা কৰিছোঁ। এই ভাৱনাৰ সফলতাৰ প্রত্যক্ষ উদাহৰণ হ ’ ল ভাৰত-বাংলাদেশ পাৰস্পৰিক সম্পর্কৰ শক্তিশালী গ্রাফ বা পৰিসংখ্যাসমূহ আৰু তাৰ পৰাই উৎপত্তি হৈছে উভয় দেশৰ আর্থিক লাভালাভ । অন্যান্য ক্ষেত্র যেন ে - ৰাজনৈতিক, আন্তঃগাঁথনি উন্নয়ন, জনতাৰ মাজত অর্থনৈতিক যোগাযোগ বৃদ্ধি, শক্তি নিৰাপত্তা আৰু সহযোগিতা, আঞ্চলিক নিৰাপত্তা বৃদ্ধি, দীর্ঘদিনে উপেক্ষিত তথা বিতর্কিত ছীটমহল সমস্যাৰ সমাধান, সামুদ্রিক সীমাৰ ক্ষেত্ৰৰ বিবাদ মীমাংসা, প্রত্যেক ক্ষেত্রত সহযোগিতা, পাৰস্পৰিক শান্তি, যৌথ উন্নয়ন, বিশ্বাস আৰু আঞ্চলিক বিকাশৰ ভাৱনাৰ সাফল্যই এইটো দিশবোৰৰ উপযুক্ত প্রমাণ ।


    বন্ধুসকল,


    কিন্তু দুখৰ বিষয় এই যে দুয়ো দেশৰ ভাৱধাৰাৰ বিপৰীতে দক্ষিণ এছিয়াত আন এক মানসিকতা গঢ় লৈ উঠিছে। এই মানসিকতাই সন্ত্রাসবাদক পৃষ্ঠপোষকতা কৰাৰ লগতে এই ক্ষেত্ৰত প্রেৰণা যোগায়। এই ভাৱধাৰাই যাৰ মুল্যবোধ মানৱতাৰ প্ৰতি নহয়, হিংসা, সন্ত্ৰাসবাদ আৰু উগ্ৰপন্থাৰ ওপৰত আধাৰিত। ইয়াৰ মূল উদ্দেশ্য সন্ত্রাসবাদীসকলৰ দ্বাৰা সন্ত্রাস বিস্তাৰ কৰা । এনে মানসিকতাৰ ওপৰত যিসকলে নীতি-নির্ধাৰণ কৰে । তেওঁলোকৰ বাবেঃ


    · মানৱতাতকৈ সন্ত্রাসবাদ ডাঙৰ ।


    · বিকাশতকৈ বিনাশ ডাঙৰ ।


    · সৃষ্টিতকৈ ধ্বংস ডাঙৰ ।


    · আস্থাতকৈ বিশ্বাসঘাটকতা ডাঙৰ ।


    এই ভাৱনা আমাৰ অঞ্চলটোৰ সামাজিক শান্তি, সামাজিক ভাৰসাম্য আৰু সমাজৰ সুস্থ উন্নয়ন আৰু অৰ্থনৈতিক বিকাশ ইত্যাদি সকলো ক্ষেত্ৰত ডাঙৰ প্ৰত্যাহ্বান । এই ভা ৱধাৰা দক্ষিণ এছিয়া তথা বিশ্বৰ শান্তিৰ বিকাশৰ প্ৰতিও এক প্ৰত্যাহ্বান । ভাৰত আৰু বাংলাদেশৰ সম্পর্কৰ যিমান পাৰস্পৰিক সহযোগিতাৰ ওপৰত নিৰ্ভৰশীল, সিমানেই তৃতীয় ভাৱধাৰাৰ চিকাৰ তথা কূফল ভোগ কৰি আহিছো দুয়ো দেশে ।


    বন্ধুসকল,


    আমাৰ আন্তৰিক অভিলাষ হ ’ ল যে দক্ষিণ এছিয়া তথা বিশ্বৰ সমগ্ৰ দেশৰ সকলো মানুহেই সাফল্য আৰু সমৃদ্ধিৰ দিশে অগ্ৰসৰ হয়। সেইবাবে আমাৰ সহযোগিতা দুৱাৰ সদায় খোলা আছে। কিন্তু তাৰবাবে সন্ত্রাসবাদ আৰু সন্ত্রাসবাদী চিন্তাধাৰা ত্যাগ কৰিব লাগিব।


    বন্ধুসকল,


    ভাৰত-বাংলাদেশৰ সম্পর্ক চৰকাৰ কিম্বা ৰাজনীতিৰ উর্ধ্বত । এ ইক্ষেত্রত কেতিয়া কোন দেশত কোন্‌ দলৰ শাসন চলি আছে সেইটো ডাঙৰ কথা নহয়। ভাৰত আৰু বাংলাদেশৰ সাধাৰণ সোকসকলে ইজনে সিজন হাত ধৰি আগবাঢ়িব বিচাৰে। দু য়ো দেশৰ ১৪০ কোটি মানুহে একেলগে আছে বাবেই আজি এই দুয়ো দেশ একেলগে আছে । আম ি দুয়ো সুখ-দুখৰ লগৰী। মই সকলো সময়তে কওঁ যে সপোন মই ভাৰতৰ বাবে দেখিছোঁ, সেই একেই শুভেচ্ছা বাংলাদেশৰ প্ৰতিও আছে। মই বাংলাদেশৰ উজ্জ্বল ভৱিষ্যৎ কামনা কৰিছোঁ । ভাৰত ে বন্ধু হিচাপে যিমান সহায় কৰিব পাৰি, সেয়া সকলো সময়তে অব্যাহত থাকিব। শেষত মই পুনৰ বাৰ মুক্তিযোদ্ধাসকলৰ প্ৰতি, ভাৰতৰ বীৰ সৈনিকসকলৰ প্ৰতি প্রণিপাত জনাইছোঁ । এই অনুষ্ঠান আয়োজনৰ বাবে বাংলাদেশৰ প্রধানমন্ত্রী শ্বেখ হাছিনা ডাঙৰীয়ানীক বিশেষভাৱে অভিনন্দন জনাইছোঁ । ভাৰত ে সদায় আস্থা আৰু ঘনিষ্ঠ বন্ধুত্বৰ মনোভাৱ লৈ সহযোগিতাৰ বাবে প্রস্তুত আছে আৰু ভৱিষ্যতেও থাকিব।


    জয় হিন্দ - জয় বাংলা ।।।


    ***


    AKT/NT /DB

    
    
    (Release ID: 1493008) Visitor Counter : 1
    
    

      Background release reference

      Text of address by PM at Sommanona Ceremony to honour Indian Martyrs in the Liberation War of Bangladesh, at Manekshaw Centre
      This link will take you to a webpage outside this websiteinteractive page. Click OK to continue.Click Cancel to stop : www.google.com