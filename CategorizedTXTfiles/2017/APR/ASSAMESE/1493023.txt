      প্ৰধানমন্ত্ৰীৰ কাৰ্যালয়

      অষ্ট্ৰেলিয়াৰ প্রধানমন্ত্রীৰ ভাৰত ভ্ৰমণকালত সংবাদ মাধ্যমক উদ্দেশ্যি প্রধানমন্ত্রীৰ বিবৃতি
      Posted On: 10 APR 2017 3:12PM by PIB Guwahati


    অষ্ট্ৰেলিয়াৰ প্রধানমন্ত্রীৰ ভাৰত ভ্ৰমণকালত সংবাদ মাধ্যমক উদ্দেশ্যি প্রধানমন্ত্রীৰ বিবৃতি


    মাননীয় প্রধানমন্ত্রী মেলকম টার্নবুল আৰু
    সংবাদ মাধ্যমৰ প্রতিনিধিবৃন্দ ,
    
    মাননীয় প্রধানমন্ত্রী ,


    আপোনাৰ প্রথম ভাৰত ভ্ৰমণ উপলক্ষে মই আপোনাক সাদৰ সম্ভাষণ জনাইছোঁ । যোৱা মাহত আমি সকলোৱে বর্ডাৰ-গাভাস্কাৰ ট্রফীৰ উত্তেজনাপূৰ্ণ মেচ উপভোগ কৰিলো। ২০১৪ চনত অষ্ট্ৰেলিয়াৰ সংসদত দিয়া ভাষণত মই কিংবদন্তী ক্ৰিকেটাৰ ব্ৰেডমেন আৰু তেণ্ডুলকাৰৰ কথা উল্লেখ কৰিছিলোঁ। বর্তমান, ভাৰতৰ বিৰাট কোহলি আৰু অষ্ট্ৰেলিয়াৰ ষ্টিভেন স্মিথে এটা তৰুণ ক্রিকেট ব্রিগেড সাজু কৰিছে। অষ্ট্ৰেলিয়াৰ অধিনায়ক ষ্টিভেন স্মিথৰ বেটিঙৰ দৰেই আপোনাৰ এই ভাৰত ভ্ৰমণ সফল হ ’ ব বুলি মোৰ বিশ্বাস।


    মাননীয় প্রধানমন্ত্রী,


    জি-২০শীর্ষ সম্মিলনৰ সমান্তৰালভাৱে আমাৰ পাৰস্পৰিক বৈঠকসমূহৰ কথা মই স্মৰণ কৰিছোঁ। এই বৈঠকসমূহৰ জৰিয়তে দুয়ো দেশৰ লক্ষ্য আৰু উদ্দেশ্যসমূহ প্রতিফলন ঘটিছে। আমাৰ আলোচনা লানি অধিক আগবঢ়াই নিয়াৰ ক্ষেত্ৰত আপুনি দেখুওৱা বিশেষ আগ্রহক মই প্রশংসা কৰিছোঁ । আপোনাৰ নেতৃত্বত দুয়ো দেশৰ পাৰস্পৰিক সম্পর্কই নতুন শিখৰত উপনীত হ ’ ব। আৰু আপোনাৰ এই ভ্ৰমণে আমাৰ কৌশলগত সহযোগিতাক নতুন আকাৰ দিয়াত অগ্ৰাধিকাৰ প্ৰদানৰ সূয়োগ দিব।


    মাননীয় প্রধানমন্ত্রী,


    ভাৰত মহাসাগৰৰ বহ্নিমান জলৰাশিয়ে আমাৰ ঐতিহাসিক সম্পর্কৰ ধাৰাকে সোঁৱৰায় । এই মহাসাগ ৰে আমাৰ দুয়ো দেশৰ ভাগ্যক পৰস্পৰৰ মাজত জড়িত কৰাৰ ক্ষেত্রত এক বিশেষ ভূমিকা পালন কৰিছে । আমাৰ দুয়োখন দেশতে গণতন্ত্রৰ নীতি আৰু মূল্যবোধ তথা আইনৰ শাসন ব্যৱস্থাৰ মাজত যথেষ্ট সাদৃশ্য আছে। অর্থনৈতিক সমৃদ্ধিৰ লক্ষ্যৰে ভাৰতৰ ১২৫ কোটি জনসাধাৰণৰ বলিষ্ঠ আকাঙ্ক্ষা আৰু অষ্ট্ৰেলিয়াৰ দক্ষতা আৰু ক্ষমতাৰ মিলন তথা সমন্বয় আমাৰ দুয়ো দেশৰ সম্পর্কত এক নতুন সুযোগ প্ৰদান কৰিছে।


    বন্ধুসকল,


    আজিৰ বৈঠকত মই আৰু প্ৰধানমন্ত্ৰী টাৰ্ণবুলে দ্বিপাক্ষিক সম্পর্কৰ সকলো দিশ সন্দৰ্ভত আলোচনা আৰু মত বিনিময় কৰিছোঁ । সহযোগিতামুলক এই সম্পর্কক সুদৃঢ় কৰি তুলি ভৱিষ্যতৰ লক্ষ্যৰে আমি কেইবাটাও সিদ্ধান্ত গ্রহণ কৰিছোঁ । আমাৰ সুসংবদ্ধ অর্থনৈতিক সহযোগিতাৰ ক্ষেত্রত পৰৱর্তী পর্যায়ৰ চুক্তি আৰু আলোচনাও এই আলোচনাত গুৰুত্ব লাভ কৰিছে । ধেমেলীয়া সুৰত ক ’ বলৈ গ ’ লে আমাৰ এই আলোচনা ডি.আৰ.এছ পদ্ধতিৰ অন্তৰ্ভূক্ত যে হোৱা নাই তাক লৈ মই আনন্দিত।


    বন্ধুসকল,


    ভাৰত আৰু অষ্ট্ৰেলিয়াই দুয়ো দেশৰে সমাজ ব্যৱস্থাই সমৃদ্ধিত শিক্ষা আৰু উদ্ভাৱনৰ মূল্যক স্বীকৃতি দি আহিছে। আশ্চর্য হ ’ বলগীয়া একো নাই যে শিক্ষা আৰু গৱেষণাৰ ক্ষেত্রত সহযোগিতা আমাৰ পাৰস্পৰিক বৈঠকৰ অন্যতম গুৰুত্বপূর্ণ বিষয়। প্রধানমন্ত্রী টাৰ্ণবুলৰ সৈতে মই আজি যুটীয়াভাৱে টেৰী-ডেকিন গৱেষণা কেন্দ্রটো উদ্বোধন কৰিছোঁ, য ’ ত নেনো আৰু জৈৱ প্রযুক্তি সন্দৰ্ভত গৱেষণা প্রচেষ্টাৰ কাম আৰম্ভ হ ’ ব, যিটো আমাৰ দুয়ো দেশৰ মাজত গঢ়ি উঠী অত্যাধুনিক বিজ্ঞান আৰু প্রযুক্তি সম্পর্কত সহযোগিতামুলক সম্পর্কৰ এক উৎকৃষ্ট উদাহৰণ । ভা ৰত আৰু অষ্ট্ৰেলিয়াৰ যুটীয়াভাৱে নেনো-প্রযুক্তি, স্মার্ট চিটী, আন্তঃগাঁথনি, কৃষি আৰু ৰোগ নিয়ন্ত্রণ ইত্যাদি ক্ষেত্ৰসমূহত সহযোগিতামূলক গৱেষণা প্রকল্পৰ বাবে প্রায় ১০০ মিলিয়ন মার্কিন ডলাৰৰ পূঁজি ব্যয় কৰিব। ভিটামিন-এ যুক্ত কল উৎপাদনৰ ক্ষেত্রত আমাৰ যৌথ প্রচেষ্টা বর্তমান পৰীক্ষামূলক অৱস্থাত আছে । আমাৰ দুয়ো দেশৰ বিজ্ঞানীসকলে পৰস্পৰে আৰু অধিক পুষ্টিকৰ তথা উন্নত জাতৰ দাইল উৎপাদনৰ লক্ষ্যৰে সহযোগিতাৰে আগবাঢ়িছে। আমাৰ দুয়ো দেশৰ বিশেষ বিশেষ বৈজ্ঞানিক সহযোগিতামুলক প্রচেষ্টাসমূহৰ এই দুটা উদাহৰণ মাত্র। ইয়াৰ সাফল্যই দুয়ো দেশৰ কৃষিজীৱি লোকৰ লগতে কোটি কোটি মানুহৰ জীৱন যাত্রাত আমূল পৰিৱর্তন সম্ভৱ কৰি তুলিব । প্রধানমন্ত্রী টাৰ্ণবুলৰ সৈতে উপাচাৰ্য তথা বৃত্তিমূলক প্রশিক্ষণকেন্দ্রসমূহৰ প্রধানসকলৰ এটা প্রতিনিধি দল আজি ইয়াত উপস্থিত আছে। মি তেওঁলোক সকলো আদৰণি জনাইছোঁ। প্রধানমন্ত্রী টাৰ্ণবুলৰ এই ভ্ৰমণকালত দুয়ো দেশৰ বিভিন্ন প্রতিষ্ঠানৰ মাজত সহযোগিতাৰ সম্পর্ক গঢ়ি তোলা সম্ভৱ হৈছে। আমাৰ দ্বিপাক্ষিক শিক্ষা সহযোগিতাৰ ক্ষেত্রত ছাত্র-ছাত্রীসকলৰ ভ্ৰমণ বিনিময় কাৰ্যসূচী উল্লেখযোগ্য বিষয় হিচাপে বিবেচিত হৈছে । ভাৰতৰ ৬০ হাজাৰৰো অধিক ছাত্র-ছাত্রী বর্তমান অষ্ট্ৰেলিয়াত থাকি পঢ়া-শুনাৰ সৈতে জড়িত হৈ আছে। অষ্ট্ৰেলিয়াৰ পৰাও বহু শিক্ষাৰ্থী শিক্ষা লাভৰ উদ্দেশ্যে ভাৰতলৈ আহিছে । ভাৰতীয় যুব সমাজৰ আশা-আকাঙ্ক্ষাৰ বাস্তবায়িত কৰিবলৈ ভাৰতত বিশ্বমানৰ শিক্ষানুষ্ঠান গঢ়ি তুলিবলৈ আমাৰ চৰকাৰ আগ্রহী। আমাৰ এই লক্ষ্যৰ সৈতে অষ্ট্ৰেলিয়াৰ বিশ্ববিদ্যালয়সমূহ কেনেদৰে জড়িত হ ’ ব পাৰে সেই সন্দৰ্ভত উপায় বিচাৰি মই প্রধানমন্ত্রী টার্নবুলৰ সৈতে আলোচনা কৰিছোঁ ।


    বন্ধুসকল,


    মই আৰু প্রধানমন্ত্রী টাৰ্ণবুলে আমাৰ অর্থনৈতিক বিকাশ আৰু সমৃদ্ধিৰ প্রচেষ্টা পৰিৱেশ অনুকূল কৰি তোলাৰ সন্দৰ্ভত সহমতত উপনীত হৈছোঁ। নৱীকৰণযোগ্য শক্তিৰ লগতে অন্যান্য শক্তি খণ্ডত আমাৰ আলোচনা আৰু সহযোগিতাৰ পৰিধি আজি ক্রমান্বয়ে বিস্তৃত হোৱাৰ বাবে আমি দুয়ো অতি সুখী । আন্ত ঃৰাষ্ট্ৰীয় সৌৰ মৈত্ৰী অংশগ্ৰহণৰ সিদ্ধান্তৰ বাবে অষ্ট্ৰেলিয়াৰ প্রধানমন্ত্রীকমই ধন্যবাদ জনাইছোঁ । অষ্ট্ৰেলিয়াৰ সংসদত সমর্থন আৰু অনুমোদনৰ পাছত অষ্ট্ৰেলিয়াই ভাৰতলৈ ইউৰেনিয়াম সৰবৰাহ কৰিবলৈ প্রস্তুত হৈছে ।


    বন্ধুসকল,


    প্রধানমন্ত্রী টাৰ্ণবুলৰ লগতে মইও স্বীকাৰ কৰোঁ যে ভাৰত-প্রশান্ত মহাসাগৰীয় অঞ্চলৰ শান্তি আৰু সুস্থিৰতাৰ ওপৰতে আমাৰ দুয়ো দেশৰ ভৱিষ্যৎ নিৰ্ভৰশীল। সেইবাবে এক সুৰক্ষিত আৰু নিয়ম-নীতি পৰিচালিত ভাৰত-প্রশান্ত মহাসাগৰীয় অঞ্চল গঢ়ি তুলিবলৈ আমি দুয়োজনেই সহমত প্ৰকাশ কৰিছোঁ। বর্তমান বিশ্বত প্রতিটো জাতি এটা আনটোৰ ওপৰত নিৰ্ভৰশীল। এনে পৰিস্থিতিত সন্ত্রাসবাদ আৰু চাইবাৰ নিৰাপত্তাৰ দৰে প্ৰত্যাহ্বানসমূহ কোনো দেশ বা অঞ্চলৰ চাৰিসীমা মাজত সীমাৱদ্ধ নহয় । সেয়েহে এনে পৰিস্থিতি মোকাবিলা কৰিবলৈ এক বিশ্বব্যাপি প্রচেষ্টা আৰু কৌশল গঢ়ি তুলি সমাধানৰ পথ অন্বেষণ কৰা প্রয়োজন। আঞ্চলিক তথা আন্তঃৰাষ্ট্ৰীয় বিভিন্ন বিষয়ত প্রধানমন্ত্রী টাৰ্ণবুলৰ জ্ঞান আৰু দূৰদৃষ্টিয়ে আমাৰ সাধাৰণ চিন্তনীয় বিষয়সমূহত সহযোগিতাৰ ক্ষেত্রত এক নতুন মাত্রা প্ৰদান কৰিছে। প্রতিৰক্ষা আৰু নিৰাপত্তাৰ ক্ষেত্রত আমাৰ সহযোগিতামুলক সম্পর্ক এক নতুন গতিলৈ উন্নীত হৈছে । সামুদ্ৰিক অনুশীলন আৰু বিনিময় কার্যসূচীৰ ক্ষেত্রতো আমাৰ এই সহযোগিতামুলক প্রচেষ্টাই সফলতা লাভ কৰিছে। সন্ত্রাসবাদ বিৰোধী আৰু আন্তঃৰাষ্ট্ৰীয় অপৰাধ প্রতিৰোধী দ্বিপাক্ষিক সম্পর্ক বর্তমান অধিক অনুকূল অৱস্থাত আছে। প্রধানমন্ত্রী টাৰ্ণবুলৰ এই ভ্ৰমণকালত আমি দুয়ো দেশৰ মাজত নিৰাপত্তা সহযোগিতা সম্পর্কীয় এখন বুজাবুজি চুক্তিও স্বাক্ষৰ কৰিছোঁ। শান্তি , সমৃদ্ধি আৰু আঞ্চলিক ভাৰসাম্য ৰক্ষাৰ ক্ষেত্রত আঞ্চলিক পর্যায়ত সংগঠন গঢ়ি তোলাৰ প্রয়োজনীয়তাকো আমি স্বীকাৰ কৰিছোঁ । সেইবাবে, পূব এছিয়া শীর্ষ সম্মিলন আৰু ভাৰত মহাসাগৰ অঞ্চলৰ দেশসমূহৰ সৈতে ঘনিষ্ঠ সহযোগিতামুলকৰ সম্পর্ক স্থাপনত সক্রিয়ভাৱে কাম কৰি আমি যাতে আমাৰ সাধাৰণ স্বার্থসমূহৰ সুৰক্ষা নিশ্চিত কৰিব পাৰোঁ।


    বন্ধুসকল,


    আমাৰ দুয়ো দেশৰ সমাজ ব্যৱস্থাৰ মাজত নিবিড় সম্পৰ্ক স্থাপন কৰাটোৱেই আমাৰ সহযোগিতাৰ মুল স্তম্ভ । অষ্ট্ৰেলিয়া প্রায় ৫ লাখ ভাৰতীয় বংশোদ্ভৱ লোকে বসবাস কৰে । তেওঁলোকৰ সমৃদ্ধি আৰু জাকজমক সংস্কৃতিয়ে আমাৰ এই সহযোগিতামুলক সম্পর্কক আৰু অধিক নিবিড় কৰি তুলিছে। যোৱা বছৰ অষ্ট্ৰেলিয়াৰ কেইবাখনো চহৰত সফলতাৰে ভাৰতীয় উৎসৱ ‘ কনফ্লুয়েন্স ’ অনুষ্ঠিত কৰা হয়। এই মহোৎসৱৰ উদ্যোগ তথা আয়োজন কৰাত অষ্ট্ৰেলিয়া চৰকাৰে সর্বতোপ্ৰকাৰে সহায় আৰু সমর্থন জনোৱাৰ বাবে মই মাননীয় প্রধানমন্ত্রী টাৰ্ণবুলক ধন্যবাদ জনাইছোঁ ।


    মাননীয় প্রধানমন্ত্রী ,


    সাম্প্রতিক বছৰসমূহত ভাৰত আৰু অষ্ট্ৰেলিয়া দুয়ো দেশেই দ্বিপাক্ষিক সম্পর্কক বহু গুৰুত্বপূর্ণক্ষেত্রত আগুৱাই নিবলৈ সক্ষম হৈছে। পৰৱৰ্তী মাহ আৰু বছৰসমূহত এই দুই জাতিৰ আগত কেৱল প্রতিশ্রুতি , সংকল্প আৰু সম্ভাৱনা দেখা দিছে । দুয়ো দেশৰ সমাজ ব্যৱস্থাৰ নিৰাপত্তা আৰু কল্যাণৰ স্বার্থত আমাৰ এই বলিষ্ঠ আৰু নিবিড় কৌশলগত অংশীদাৰিত্বৰ গুৰুত্ব অনস্বীকার্য। একেদৰে, ই এই অঞ্চলৰ শান্তি , সুস্থিৰতা আৰু নিৰাপত্তাৰ পক্ষেও যথেষ্ট গুৰুত্বপূর্ণ। সদৌ শেষত প্রধানমন্ত্রী টাৰ্ণবুলক মই পুনৰবাৰ ভাৰতলৈ আদৰণি জনাইছোঁ আৰু আপোনাৰ ভ্ৰমণ সফল তথা ফলপ্রসূ হোৱাৰ কামনা কৰিছোঁ।


    ধন্যবাদ।
    আপোনালোক সকলোকে বহুত বহুত ধন্যবাদ।


    ****


    AKT/NT /DB

    
    
    (Release ID: 1493023) Visitor Counter : 1
    
    

      Background release reference

      Press Statement by Prime Minister during the State visit of Prime Minister of Australia to India
      This link will take you to a webpage outside this websiteinteractive page. Click OK to continue.Click Cancel to stop : www.google.com