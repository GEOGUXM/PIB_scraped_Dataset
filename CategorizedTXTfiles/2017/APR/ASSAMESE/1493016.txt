      প্ৰধানমন্ত্ৰীৰ কাৰ্যালয়

      বাংলাদেশৰ প্রধানমন্ত্রীৰ ভাৰত ভ্ৰমণকালত সংবাদমাধ্যমক উদ্দেশ্যি প্রধানমন্ত্রীৰ বিবৃতি
      Posted On: 08 APR 2017 3:41PM by PIB Guwahati


    বাংলাদেশৰ প্রধানমন্ত্রীৰ ভাৰত ভ্ৰমণকালত সংবাদমাধ্যমক উদ্দেশ্যি প্রধানমন্ত্রীৰ বিবৃতি


    মাননীয়া প্রধানমন্ত্রী শ্বেখ হাছিনা আৰু
    
    সংবাদ মাধ্যমৰ প্রতিনিধিসকল,


    প্রধানমন্ত্রী শ্বেখ হাছিনাক ভাৰতলৈ আদৰণি জনাবলৈ পাই মই অতিকে আনন্দিত হৈছোঁ ।


    মাননীয়া প্রধানমন্ত্রী ,


    ব ’ হাগৰ প্ৰাকমুহূৰ্তৰ এই শুভক্ষণত আপোনাৰ এই ভাৰত ভ্ৰমণ সঁচাকৈ গুৰুত্বপূৰ্ণ। এই উপলক্ষে মই আপোনাৰ লগতে বাংলাদেশৰ জনসাধাৰণক শুভ নৱবর্ষৰ প্রীতি আৰু শুভেচ্ছা জনাইছোঁ । এই ভ্ৰমণে দুয়ো দেশৰ জনসাধাৰণৰ মাজত মৈত্রী সম্পর্কৰ এক সোণালী অধ্যায়ৰ সূচনা কৰিলে। আমাৰ দুয়ো দেশৰ পাৰস্পৰিক সম্পর্কত যি পৰিৱর্তন আৰু সাফল্য আমি চিহ্নিত কৰিছোঁ, ইয়াতে ভালদৰে প্রতিফলিত হৈছে আপোনাৰ বলিষ্ঠ আৰু বহু চিন্তাপ্রসূত নেতৃত্বত দিশ । ১৯৭১ ৰ স্বাধীনতা যুদ্ধত যি সকল ভাৰতীয় সেনাই আত্মবলিদান দিছিল, তেওঁলোকৰ প্ৰতি সম্মান জনোৱাৰ লক্ষ্যৰে আপোনাৰ সিদ্ধান্তই ভাৰতবাসীৰ হৃদয় চুই গৈছে। প্রত্যেক ভাৰতীয়ই এই কথা ভাবি গর্ব অনুভৱ কৰিব যে সন্ত্রাসৰ কবলৰ পৰা বাংলাদেশক মুক্ত কৰাৰ লক্ষ্যৰে বীৰ মুক্তিযোদ্ধাসকলে কান্ধত কান্ধ মিলাই যুদ্ধ কৰি আহিছে ভাৰতীয় সেনাবাহিনীয়ে ।


    বন্ধুসকল,


    মাননীয়া শ্বেখ হাছিনাৰ সৈতে দ্বিপাক্ষিক সহযোগিতাৰ সকলো বিষয় সম্পর্কত আজি বিশদভাৱে কৰা আলোচনা যথেষ্ট সফল হৈছে বুলি মোৰ বিশ্বাস। সহযোগিতামুলক কাম-কাজৰ সুনির্দিষ্ট লক্ষ্যসমূহত আমি দুয়ো সহমতত উপনীত হৈছোঁ। আমাৰ এই সম্পর্কক আৰু আগুৱাই নিবলৈ আমি নতুন নতুন পথৰ সন্ধান আৰু সুযোগ অন্বেষণৰ ওপৰত গুৰুত্ব আৰোপ কৰিছোঁ । নতুন নতুন ক্ষেত্রত সহযোগিতা প্রসাৰতো আমি আগ্রহী। বিশেষকৈ, উচ্চ প্রযুক্তিৰ ক্ষেত্রসমূহত আমাৰ সহযোগিতামুলক সম্পর্কক আৰু নিবিড় কৰি তুলিবলৈ ইচ্ছুক কাৰণ , দুখন দেশৰ সমাজ ব্যৱস্থাৰ মাজত যে যুৱ সমাজ জড়িত হৈ আছে। এইবোৰৰ ভিতৰত বৈদ্যুতিক, তথ্য প্রযুক্তি , চাইবাৰ নিৰাপত্তা, মহাকাশ গৱেষণা, অসামৰিক আণৱিক শক্তি আৰু সংশ্লিষ্ট অন্যান্য ক্ষেত্রসমূহ উল্লেখযোগ্য।


    বন্ধুসকল,


    বাংলাদেশ আৰু ইয়াৰ জনসাধাৰণৰ সমৃদ্ধিৰ ক্ষেত্ৰত সহযোগিতা কৰিবলৈ ভাৰত সদায় প্রস্তুত। ভাৰত হ ’ ল বাংলাদেশৰ উন্নয়নৰ দীর্ঘদিনীয়া এক বিশ্বস্ত সহযোগী । আমা ৰ সহযোগিতাৰ সুফলসমূহ যাতে দুয়ো দেশৰ জনসাধাৰণৰ কল্যাণৰ অৰ্থে নিয়োজিত হয়, সেয়া নিশ্চিত কৰাৰ ক্ষেত্ৰত ভাৰত আৰু বাংলাদেশ প্রতিশ্রুতিবদ্ধ । ইয়াৰ পৰিপ্রেক্ষিতত মই সগৌৰৱে ঘোষণা কৰোঁ যে বাংলাদেশৰ অগ্রাধিকাৰমুলক প্রকল্পসমূহৰ ৰূপায়ণত বিশেষ সহজ আৰু সুবিধাজনক হোৱাৰ বাবে ভাৰতে ৪.৫ বিলিয়ন মার্কিন ডলাৰ ঋণ সাহায্য আগবঢ়াব। এয়া বিগত ছবছৰত বাংলাদেশৰ প্ৰতি ভাৰতে আগবঢ়োৱা সহায়ৰ তুলনাত ৮ বিলিয়ন মার্কিন ডলাৰতকৈ অধিক। আমাৰ উন্নয়নমূলক সহযোগিতাৰ এটি গুৰুত্বপূর্ণ ক্ষেত্র হ ’ ল শক্তি নিৰাপত্তা। এই বিশেষ ক্ষেত্রত আমাৰ সহযোগিতামুলক সম্পর্কই আৰু অধিক বৃদ্ধি পালে। ভা ৰতৰ পৰা বাংলাদেশলৈ যি ৬০০ মেগাৱাট বিদ্যুতৰ যোগান দিয়া হৈছে, তাত অতিৰিক্তভাৱে ৬০ মেগাৱাট আজি আমি যুক্ত কৰিবলৈ সক্ষম হৈছোঁ। দুয়ো দেশৰ পাৰস্পৰিক সংযোগ আৰু যোগাযোগৰ মাধ্যমত আৰু ৫০০ মেগাৱাট বিদ্যুৎ যোগান ধৰাৰো প্রতিশ্রুতি প্ৰদান কৰিছোঁ। নুমলীগড়ৰ পৰা পার্বতীপুৰলৈকে ডিজেল পাইপলাইন গঢ়ি তুলিবলৈ আর্থিক সাহাৰ্যৰ প্রস্তাৱতো আমি সন্মতি প্ৰকাশ কৰিছোঁ। বাংলাদেশলৈ হাইস্পীড ডিজেল সৰবৰাহৰ বাবে আমাৰ তেল কোম্পানীসমূহে এক দীর্ঘম্যাদী চুক্তি সম্পাদন কৰিছে । পাইপলাইন নির্মাণৰ কাজ সম্পূর্ণ হোৱাৰ পাছতে বাংলাদেশক নিয়মিতভাৱে তেলৰ যোগান দিয়াৰ এক কর্মসূচীও আমি স্থিৰ কৰিছোঁ। এই বিশেষ ক্ষেত্র ত অংশগ্রহণেৰে আগুৱাই আহিবলৈ দুয়ো দেশৰ ব্যক্তিগতখণ্ডসমূহ আমি উদ্গনি যোগাইছোঁ। অনাগত দিনসমূহত বাংলাদেশৰ শক্তি খণ্ডত বিনিয়োগ সংক্রান্তীয় কেইবাখনো চুক্তি স্বাক্ষৰিত হ ’ ব বুলি আশা কৰা হৈছে। বাংলাদেশৰ শক্তি চাহিদা পূৰণৰ বাবে তেওঁলোকৰ ‘ ২০২১ চনৰ ভিতৰত সকলোৰো বাবে বিদ্যুৎ ’ আঁচনিৰ লক্ষ্য পূৰণত নিৰন্তৰভাৱে সহযোগিতা আগবঢ়াই যাবলৈ ভাৰত সদায় আগ্ৰহী।


    বন্ধুসকল,


    দ্বিপাক্ষিক সহযোগিতাৰ সফলতাৰ লগতে আঞ্চলিক পর্যায়ত বিভিন্ন অর্থনৈতিক প্রকল্পৰ ৰূপায়ণ আৰু আঞ্চলিক অর্থনীতিৰ সৰ্বাংগীন প্রসাৰত যোগাযোগ ব্যৱস্থাৰ ভূমিকা অতি গুৰুত্বপূৰ্ণ। আজি ইয়াত পশ্চিমবংগৰ মাননীয়া মুখ্যমন্ত্রীক লগত লৈ আমি উন্নয়নশীল যোগাযোগৰ ক্ষেত্রত আৰু কিছু নতুন সংযোগ স্থাপন কৰিবলৈ সক্ষম হৈছোঁ। কলকাতা-খুলনা আৰু ৰাধিকাপুৰ-বিৰোলৰ মাজত পুনৰ বাছ আৰু ৰে ’ ল যোগাযোগ আৰম্ভ হৈছে। আভ্যন্তৰীণ জলপথৰ পথসমূহকো আমি অধিক হাৰত ব্যৱহাৰৰ সিদ্ধান্ত লৈছোঁ। উপকূল জাহাজ চলাচল সম্পর্কীয় চুক্তিৰ বাস্তবায়িত কৰাটো আমি উল্লেখযোগ্য পদক্ষেপ গ্ৰহণ কৰিছোঁ। দুয়োখন দেশৰ মাজত জলপথেৰে সামগ্ৰী সৰবৰাহৰ ক্ষেত্রটো আমি বিশেষ অগ্রগতি লাভ কৰাটোৱে আমাক আনন্দিত কৰিছে। আমি যিমান পাৰোঁ সোনকালে বিবিআইএন মটৰ যান চুক্তিও কাৰ্যকৰী কৰাৰ দিশতো অগ্ৰসৰ হৈছোঁ। ইয়াৰ জৰিয়তে আঞ্চলিক পর্যায়ত যোগাযোগ ব্যৱস্থাইও এক নতুন অধ্যায়ৰ সূচনা কৰিব।


    বন্ধুসকল,


    মই আৰু মাননীয়া প্রধানমন্ত্রী শ্বেখ হাছিনা উভয়েই আমাৰ বাণিজ্যিক সম্পর্কক আৰু অধিক বৈচিত্র্যময় কৰি তোলাৰ প্রয়োজনীয়তাৰ সন্দৰ্ভত স্বীকৃতি প্ৰদান কৰিছোঁ। ইয়াৰ লক্ষ্য কেৱল দুয়ো দেশৰ অর্থনীতিৰ মাজত সুদূৰপ্রসাৰী সহযোগিতা গঢ়ি তোলাই নহয়। ইয়াৰ ফলত সমগ্র অঞ্চলটো উপকৃত হ ’ ব। এই লক্ষ্যত উপনীত হোৱাৰ বাবে দুয়ো দেশৰ উদ্যোগ আৰু বাণিজ্য খণ্ডৰ প্রতিনিধিসকলৰ বিশেষ প্রচেষ্টাৰ প্রয়োজন । মাননীয় া প্রধানমন্ত্রীৰ সৈতে তেওঁৰ দেশৰ এক উচ্চ পদস্থ বাণিজ্যিক প্রতিনিধিদল ইয়াত উপস্থিত হৈছে। তেওঁলোকক ভাৰতত আদৰণি জনাবলৈ মই অতিশয় আনন্দিত । দুয়ো দেশৰ লোকসকলৰ বাবে নতুন নতুন সীমান্ত হাট মুকলি কৰাৰ বাবে আজি আমি ইয়াত যি চুক্তি স্বাক্ষৰিত কৰিছোঁ, সেইখনে বাণিজ্যিক প্রচেষ্টাৰ সৈতে যুক্ত হোৱাৰ সুযোগ প্ৰদানৰ জৰিয়তে দুয়ো দেশৰ সীমান্ত অঞ্চলৰ নাগৰিকসকলৰ বাবে জীৱিকা অর্জনৰো নতুন সুযোগ দিব।


    বন্ধুসকল,


    দক্ষতা বিকাশ আৰু প্রশিক্ষণ কাৰ্যসূচীৰ সাফল্যৰ সন্দৰ্ভতো প্রধানমন্ত্রী শ্বেখ হাছিনা আৰু মই বিশেষভাৱে পর্যালোচনা কৰিছোঁ। ভা ৰতত আয়োজিত বাংলাদেশৰ ১ , ৫০০ চৰকাৰী কৰ্মচাৰী আৰু অসামৰিক বিষয়াৰ প্রশিক্ষণ শেষ হোৱাৰ পথত। আমাৰ দেশৰ ন্যায় ব্যৱস্থাৰ দৰে বিভাগীয় প্রতিষ্ঠানসমূহত বাংলাদেশৰ ন্যায়ৰ বিভাগৰ ১ , ৫০০ কর্মচাৰী আৰু বিষয়াক প্রশিক্ষণ প্ৰদানৰ ব্যবস্থা কৰা হ ’ ব।


    বন্ধুসকল,


    আমাৰ এই দ্বিপাক্ষিক সম্পর্কই এফালে যেনেকৈ দুয়ো দেশৰ জনজীৱনত সমৃদ্ধিৰ বাতাৱৰণ গঢ়ি তুলিছে, আনফালে সিমানেই সন্ত্রাস আৰু উগ্রপন্থীৰ কৱলৰ পৰাৰ তেওঁলোকক সুৰক্ষা প্ৰদান কৰিছে। সন্ত্রাসবাদীৰ ভাবুকি কেৱল ভাৰত আৰু বাংলাদেশৰ বাবেই নহয়, সমগ্র অঞ্চলটোৰ বাবে বিপজ্জনক। সন্ত্রাসবাদ দমনত প্রধানমন্ত্রী শ্বেখ হাছিনাৰ দৃঢ় সংকল্পক আমি বিশেষভাৱে প্রশংসা কৰিছোঁ। সন্ত্রাসবাদী সকলৰ বিৰুদ্ধে হাছিনা চৰকাৰৰ ‘ শৃন্য সহনশীলতা ’ নীতিক আমাক সকলোকে উদ্বুদ্ধ আৰু অনুপ্রাণিত কৰে । আম ি সদায় দুয়ো দেশৰ লগতে অঞ্চলটোৰ জনসাধাৰণৰ শান্তি, নিৰাপত্তা আৰু উন্নয়নত গুৰুত্ব দি আগবাঢ়িছোঁ। দুয়ো দেশৰ সেনাবাহিনীৰ মাজত ঘনিষ্ঠ সহযোগিতা গঢ়ি তোলাৰ যিবোৰ কাম দীৰ্ঘদিনে অসম্পূৰ্ণ হৈ আছিল, সেইবোৰ সম্পূর্ণ কৰাৰ লক্ষ্যৰে আজি আমি এখন চুক্তি স্বাক্ষৰৰ সিদ্ধান্ত লৈছোঁ। প্রতিৰক্ষা সঁজুলি সংগ্রহৰ ক্ষেত্রত বাংলাদেশক আমি ৫০০ মিলিয়ন মার্কিন ডলাৰৰ ঋণ সাহায্য আগবঢ়াবলৈ পাই মই আনন্দিত। এই ঋণ সাহায্য প্রসাৰৰ ক্ষেত্রত বাংলাদেশৰ চাহিদা আৰু অগ্রাধিকাৰসমূহক আমি বিশেষভাৱে গুৰুত্ব প্ৰদান কৰিম।


    বন্ধুসকল,


    আমাৰ দুয়োখন দেশেৰে আছে সূদীর্ঘ স্থল সীমান্ত। ২০১৫ৰ জুন মাহত মোৰ ঢাকা ভ্ৰমণকালত স্থল সীমান্ত চুক্তি স্বাক্ষৰ কৰিছিলো । বর্তমান এই চুক্তি কাৰ্যকৰী হৈছে । আমাৰ দুয়ো দেশৰ ম াজেদি স্থল সীমান্তৰ কাষে কাষে কেইবাখনো নদী বৈ গৈছে। দুয়ো দেশৰ নাগৰিকৰ জীৱন প্ৰণালী আৰু জীৱিকা অর্জনৰো বিশেষ উৎস হ ’ ল এই নদীসসমূহ । ইয়াৰ মাজতে যি বিষয়ত অধিক গুৰুত্ব দিয়া হৈছে, সেয়া হৈছে তিস্তা নদীৰ প্ৰসংগ । এই নদী ভাৰতৰ বাবে যিমান গুৰুত্বপূর্ণ, সিমানেই বাংলাদেশ আৰু দুয়ো দেশৰ সম্পর্কৰ ক্ষেত্রতো গুৰুত্বপূর্ণ । মই অতি সুখী যে পশ্চিমবংগৰ মুখ্যমন্ত্রীয়ে আজি ইয়াত সন্মানীয় অতিথি হিচাপে উপস্থিত আছে। মই জানো যে বাংলাদেশৰ প্রতি তেওঁৰ আৱেগ আৰু অনুভূতি মোৰ দৰেই আন্তৰিকতাপূৰ্ণ । মই আপোনাৰ লগতে বাংলাদেশৰ লোকসকলক আশ্বাস দিছোঁ যে এই প্ৰতিশ্ৰুতি সদায় অব্যাহত থাকিব । মোৰ দৃঢ় বিশ্বাস যে শ্বেখ হাছিনা আৰু তেওঁৰ চৰকাৰে আমাৰ চৰকাৰ সৈতে যুটীয়াভাৱে তিস্তাৰ পানী ভাগ-বতৰা কৰাৰ ক্ষেত্ৰত এক দ্রুত সমাধানৰ পথ বিচাৰি উলিয়াব।


    বন্ধুসকল,


    বংগবন্ধু শ্বেখ মুজিবৰ ৰহমান ভাৰতৰ এগৰাকী প্রিয় বন্ধু আছিল। তেওঁৰ গগনচুম্বী ব্যক্তিত্বৰ অধিকাৰী আছিল। এই ব্যক্তিজনৰ প্রতি আমাৰ গভীৰ শ্রদ্ধা আৰু অনুপ্ৰেৰণাৰ চিহ্ন হিচাপে আমাৰ ৰাজধানী নতুন দিল্লীৰ এটি প্রধান পথ তেওঁৰ নামতে উচৰ্গা কৰা হৈছে। বংগবন্ধুৰ জীৱন আৰু কর্মৰ ওপৰৰ যুটীয়াভাৱে নিৰ্মাণ কৰিবলগীয়া এখন চলচিত্ৰৰ প্রযোজনাৰ প্রস্তাৱত আমিও সহমত প্ৰকাশ কৰিছোঁ। ২০২০ চনত তেওঁৰ জন্ম শতবৰ্ঘ উপলক্ষে ছবিখনে মুক্তি লাভ কৰিব। প্রধানমন্ত্রী শ্বেখ হাছিনা ডাঙৰীয়ানীৰ সৈতে মইও বংগবন্ধুৰ ‘Unfinished Memoirs’ শীৰ্ষক গ্ৰন্থখনি হিন্দী অনুবাদ প্রকাশ কৰিবলৈ পাই সন্মানীত বোধ কৰিছোঁ । বাংলাদেশৰ জন্ম দ িয়াটোৱেই আছিল তেওঁৰ জীৱন, সংগ্রাম আৰু অৱদান, যিটোৱে ভৱিষ্যৎ প্রজন্মকো অনুপ্রেৰণা যোগাই থাকিব । ২০২১ চনত বাংলাদশৰ স্বাধীনতাৰ স্বর্ণ জয়ন্তী বর্ষ বাংলাদেশৰ স্বাধীনতা আন্দোলনৰ সন্দৰ্ভত যুটীয়াভাৱে এখন তথ্যচিত্র প্রযোজনাৰ প্রস্তাৱতো আমি সহমতত উপনীত হৈছোঁ।


    মাননীয়া প্রধানমন্ত্রী,


    আপুনি বংগবন্ধুৰ দর্শন আৰু উত্তৰাধিকাৰক সফলতাৰে লগ লৈ আগবাঢ়িছে । আপ োনাৰ নেতৃত্বত বাংলাদেশে আজি উন্নয়ন আৰু সমৃদ্ধিৰ পথ আগুৱাই গৈছে। সেইবাবে বাংলাদেশৰ সৈতে সহযোগিতামুলক সম্পর্ক গঢ়িবলৈ পাই আমি অতিশয় আনন্দিত। কেইবাটাও প্রজন্মৰ তেজ আৰু আত্মীয়তাৰ সূত্রৰে আমাৰ এই সম্পর্ক গঢ়ি উঠিছে । আমাৰ এই সম্পর্ক দুয়ো দেশৰ জনসাধাৰণৰ বাবে এক সুৰক্ষিত আৰু উন্নত জীৱন হিচাপে গঢ়ি তোলক । মই পুনৰ বাবে আপোনাৰ লগতে আপোনাৰ প্রতিনিধিবৰ্গক ভাৰতলৈ আদৰণি জনাইছোঁ।


    ধন্যবাদ।


    সকলোকে বহুত বহুত ধন্যবাদ।


    ********


    AKT/HS /DB

    
    
    (Release ID: 1493016) Visitor Counter : 2
    
    

      Background release reference

      Press Statement by Prime Minister during the State visit of Prime Minister of Bangladesh to India
      This link will take you to a webpage outside this websiteinteractive page. Click OK to continue.Click Cancel to stop : www.google.com