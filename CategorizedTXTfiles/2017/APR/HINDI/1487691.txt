      युवा कार्यक्रम एवं खेल मंत्रालय

      केंद्रीय खेल मंत्री श्री विजय गोयल ने भारतीय बैडमिंटन संघ के अध्यक्ष अखिलेश दास गुप्ता के आकस्‍मिक निधन पर शोक व्‍यक्‍त किया
      Posted On: 12 APR 2017 4:50PM by PIB Delhi

                                                                                                                                                                                                                                                                                                                                               
                                                                                                                                                                                                                                                                                                                                               
युवा मामले और खेल राज्य मंत्री (स्‍वतंत्र प्रभार) श्री विजय गोयल ने भारतीय बैडमिंटन संघ के अध्यक्ष श्री अखिलेश दास गुप्ता के निधन पर शोक व्यक्त किया है।                                                                                                                                                                                       
                                                                                                                                                                                                                                                                                                                                               
अपने शोक संदेश में श्री गोयल ने कहा है कि अखिलेश दास गुप्ता का व्यक्तित्व बहुमुखी था और उन्‍होंने शिक्षा, सरकारी तथा खेल प्रशासन के क्षेत्र में काफी योगदान दिया था। उन्होंने कहा कि अखिलेश दास गुप्ता की मृत्‍यु से उन्होंने न केवल एक मित्र, बल्कि ऐसा खेल प्रशासक खो दिया है, जिन्‍हें बैडमिंटन को बढ़ावा देने के लिये हमेशा याद किया जाएगा।
                                                                                                                                                                                                                                                                                                                                               
हाल ही में संपन्न हुई इंडिया ओपन वर्ल्ड सुपर सीरीज 2017 के दौरान अखिलेश दास गुप्ता के साथ अपनी अंतिम मुलाकात को याद करते हुए खेल मंत्री ने कहा कि उनकी यादें हमेशा मन में बनी रहेंगी।                                                                                                                                                          
                                                                                                                                                                                                                                                                                                                                               
****                                                                                                                                                                                                                                                                                                                                           
                                                                                                                                                                                                                                                                                                                                               
वीके/एमके/वाईबी-1017                                                                                                                                                                                                                                                                                                                           
    
    
    (Release ID: 1487691) Visitor Counter : 4