      राष्ट्रपति सचिवालय

      दक्षिण अफ्रीका के स्‍वतंत्रता दिवस की पूर्व संध्या पर राष्ट्रपति का संदेश
      Posted On: 26 APR 2017 7:54PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
राष्ट्रपति श्री प्रणब मुखर्जी ने दक्षिण अफ्रीका के स्‍वतंत्रता दिवस (27 अप्रैल, 2017) की पूर्व संध्या के अवसर पर वहां की सरकार और लोगों को बधाई और शुभकामनाएं दी है।                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
दक्षिण अफ्रीका के राष्ट्रपति महामहिम श्री जैकब गैड्लेयीह्लेसिका जूमा को भेजे अपने संदेश में राष्ट्रपति ने कहा, 'भारत सरकार, यहां की जनता और मेरी तरफ से दक्षिण अफ्रीका के स्‍वतंत्रता दिवस के अवसर पर वहां के मैत्रीपूर्ण लोगों को बधाई और शुभकानाएं देते हुए मुझे अत्‍यंत हर्ष हो रहा है।                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
भारत और दक्षिण अफ्रीका के बीच लंबे समय से मैत्रीपूर्ण संबंध है, जो हमारे इतिहास और साझा मूल्‍यों पर आधारित है। इस वर्ष, हम लाल किले घोषणा के ऐतिहासिक हस्ताक्षर की 20वीं वर्षगांठ मना रहे हैं, जो हमारे दोनों देशों के बीच एक सामरिक भागीदारी को दर्शाता है। हमारे आपसी हित के विविध क्षेत्रों में बहुआयामी और जीवंत संबंधों में सहयोग से हम रणनीतिक साझेदार बने है। आईबीएसए, ब्रिक्‍स और बेसिक के अंतर्गत हमारी पहलों से दोनों देशों के बीच संबंधों का महत्‍व और बढ़ा है। जुलाई 2016 में प्रधानमंत्री की दक्षिण अफ्रीका यात्रा और अक्टूबर 2016 में गोवा में आयोजित नौंवे ब्रिक्स शिखर सम्मेलन में महामहिम आपके शामिल होने से इस मंच के प्रयासों में महत्‍वपूर्ण योगदान दिया है और आने वाले वर्षों में दोनों देशों के संबंध और मजबूत होंगे। मैं दोनों देशों के लाभ के लिए हमारे द्विपक्षीय सहयोग को और मजबूत करने के लिए आपके साथ काम करने को लेकर आशान्वित हूं।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
महामहिम, अपने अच्‍छे स्वास्थ्य के साथ ही दक्षिण अफ्रीका के मैत्रीपूर्ण लोगों की प्रगति और समृद्धि की निरंतर प्रगति और समृद्धि के लिए मेरी हार्दिक शुभकामनाएं कृपया स्‍वीकार करें।'                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
******                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
वीके/kकेजे –1158                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                

    

    
    (Release ID: 1488703) Visitor Counter : 6