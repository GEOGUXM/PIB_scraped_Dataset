      निर्वाचन आयोग

      प्रेस विज्ञप्ति
      Posted On: 02 APR 2017 6:33PM by PIB Delhi


    तमिलनाडु के 11 डॉ. आर.के. नगर विधान सभा क्षेत्र के होने वाले चुनाव के लिए राज्‍य सरकार की तैयारियों की समीक्षा करने के लिए निर्वाचन आयोग ने 30.3.2017 को वरिष्‍ठ अधिकारियों के एक प्रतिनिधिमंडल को तैनात किया था। इस प्रतिनिधिमंडल ने निर्वाचन आयोग को आज अपनी रिपोर्ट दे दी है। इस रिपोर्ट के प्राप्‍त होने के बाद निर्वाचन आयोग ने (1) राजस्‍व पक्ष के वैसे सभी अधिकारियों का जो सहायक रिटर्निंग अधिकारी के पद पर हैं और इससे नीचे के पद पर हैं, (2) सभी अतिरिक्‍त पुलिस आयुक्‍तों का जो क्षेत्र में काम कर रहे हैं (3) नगर निगम के सहायक तथा कार्यपालक इंजीनियर के रैंक के सभी अधिकारियों का तबादला करने का आदेश दिया है।

     1. निर्वाचन आयोग द्वारा इसके साथ ही विधान सभा क्षेत्र में पांच अन्‍य पर्यवेक्षकों को भी तैनात किया गया है। आयोग ने पर्यवेक्षकों को सहायता देने के लिए माइक्रो पर्यवेक्षकों को भी तैनात करने का फैसला किया है जो क्षेत्र की छोटी-छोटी गलियों में मोटरसाइकिल पर जाएंगे।सभी गलियों में लोगों की आवाजाही और गतिविधियों पर नजर रखने के लिए आयोग ने कैमरा लगाने, क्षेत्र में प्रवेश करने वाली सभी सड़कों की मैपिंग करने , चेक पोस्‍ट बनाने और विशेष उड़न दस्‍ते तैनात करने का निर्देश दिया है। उड़न दस्‍ते जीपीएस सिस्‍टम से लैस होंगे और इसके सदस्‍य केन्‍द्र सरकार के विभाग के कर्मचारी होंगे।
     2. मतदान के नि सभी मतदान केन्‍द्रों पर केन्‍द्रीय बल तैनात किया जाएगा और मतदान केंद्र के भीतर और बाहर की सारी प्रक्रियाओं को वेब कास्‍ट किया जाएगा जिसे आम लोग देख सकेंगे। परिवीक्षाधीन आईएस और आईपीएस की भी सेवाएं ली जाएंगी। दस्‍ते को मजबूत बनाने के लिए पड़ोसी राज्‍य केरल और आंध्र प्रदेश के तमिल भाषा जानने वाले तहसीलदारों और उप कलेक्‍टरों की जरूरत होगी।
     3. आयेाग ने सभी विभाग, नेताओं, मंत्रियों के वाहनों को विधान सभा क्षेत्र में न चलने देने तथा वाहनों के बिना झिझक के जांच करने के विशेष निर्देश जारी किए हैं। मीडिया को मतदान के लिए की गई व्‍यवस्‍था , शिकायतों पर की गई कार्रवाई आदि की जानकारी देने के लिए जिला निर्वाचन अधिकारी और पुलिस आयुकत को प्रति दिन प्रेस मीट करने को कहा गया है। इसी तरह विभिन्‍न राजनैतिक दलों के नेताओं और उम्‍मीदवारों से प्रतिदिन आयोग के पर्यवेक्षक बातचीत करेंगे।

    *****


    वि. कासोटिया / एकेआर / डीए -906

    
    
    (Release ID: 1486459) Visitor Counter : 13
    
    
    
    
    

3.