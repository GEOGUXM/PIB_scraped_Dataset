      जल संसाधन, नदी विकास एवं गंगा संरक्षण मंत्रालय

      2 मई को गंगा स्‍वच्‍छता संकल्‍प दिवस का शुभारंभ
      Posted On: 29 APR 2017 8:33PM by PIB Delhi

                                                                                                                                                                                                                                                                                                                                                                                                                                                                                                                          
गंगा की निर्मल बनाने के सतत प्रयासों में आम जन को सहभागिता के लिए प्रेरित करने हेतु राष्‍ट्रीय स्‍वच्‍छ गंगा मिशन एवं गंगा विचार मंच के संयुक्‍त तत्‍वाधान में 2 मई को गंगा स्‍वच्‍छता संकल्‍प दिवस आयोजित किया जा रहा है। देवप्रयाग समेत 11 स्‍थानों यथा श्रीनगर, विदुरकुटी, बिठ्ठुर, कानपुर, इलाहाबाद, वाराणसी, हरदोई, पटना, भागलपुर, साहेबगंज, कोलकाता में एक ही दिन संकल्‍प दिवस के कार्यक्रम आयोजित किए जाएंगे। साथ ही गैर सरकारी संगठनों के सहयोग से 30 अन्‍य स्‍थानों पर भी संकल्‍प दिवस के कार्यक्रम आयोजित होंगे।
                                                                                                                                                                                                                                                                                                                                                                                                                                                                                                                          
केंद्रीय जल संसाधन, नदी विकास और गंगा संरक्षरण मंत्री सुश्री उमा भारती 2 मई, 2017 को विदुरकुटी, श्रीनगर एवं देवप्रयाग में आयोजित होने वाले संकल्‍प दिवस कार्यक्रमों में शिरकत करेंगी। मंत्री महोदया के साथ इन कार्यक्रमों में उनके मंत्रालय के उच्‍च अधिकारी एवं कर्मचारी भी भाग लेंगे।                                                                                                                                                                                                                                   
                                                                                                                                                                                                                                                                                                                                                                                                                                                                                                                          
गंगा स्‍वच्‍छता संकल्‍प दिवस आयोजित करने का मुख्‍य उद्देश्‍य गंगा स्‍वच्‍छता के प्रति लोगों को जागरू‍क एवं उनका सक्रिय सहयोग लेना है। इस कड़ी में स्‍वच्‍छता संदेश रैली,प्रभात फेरी, श्रमदान व स्‍वच्‍छता संकल्‍प जैसे विभिन्‍न कार्यक्रम आयोजित कर अधिकाधिक लोगों को कार्यक्रमों में सहयोजित किया जाएगा। लोगों को जागरूक बनाने हेतु अन्‍य सामाजिक एवं सांस्‍कृतिक कार्यक्रम भी आयेाजित किए जाएंगे।                                                                                                                       
                                                                                                                                                                                                                                                                                                                                                                                                                                                                                                                          
उल्‍ल्‍ेखनीय है कि राष्‍ट्रीय स्‍वच्‍छ गंगा मिशन की ओर से आम जन को गंगा स्‍वच्‍छता कार्यक्रम में सहभागी बनाने के उददेश्‍य से हाल ही 16 मार्च से 31 मार्च तक गंगा स्‍वच्‍छता पखवाडा आयोजित किया गया था, जिसमें हजारों लोगों ने भाग लिया था।                                                                                                                                                                                                                                                                                
                                                                                                                                                                                                                                                                                                                                                                                                                                                                                                                          
samir/                                                                                                                                                                                                                                                                                                                                                                                                                                                                                                                    
    
    
    (Release ID: 1488872) Visitor Counter : 9