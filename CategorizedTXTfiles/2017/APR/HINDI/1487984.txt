      राष्ट्रपति सचिवालय

      राष्ट्रपति का सीरिया अरब गणराज्य के राष्ट्रीय दिवस की पूर्व संध्या पर संदेश
      Posted On: 16 APR 2017 4:28PM by PIB Delhi

                                                                                                                                                                                                                                                                                                                                                                                                                                                                                                                                                                                            
राष्ट्रपति श्री प्रणब मुखर्जी ने सीरिया अरब गणराज्य की सरकार एवं वहां के लोगों को उनके राष्ट्रीय दिवस (17.04.2017) की पूर्व संध्या पर भेजे एक संदेश में उन्हें बधाईयां एवं शुभकामनाएं दी हैं।                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                            
राष्ट्रपति महोदय ने सीरिया अरब गणराज्य के राष्ट्रपति महामहिम डॉ. बशर अल असद को भेजे अपने संदेश में कहा है कि “मुझे आपको तथा सीरिया अरब गणराज्य के मैत्रीपूर्ण लोगों को आपके राष्ट्रीय दिवस के अवसर पर बधाईयां एवं शुभकामनाएं देते हुए अपार हर्ष का अनुभव हो रहा है।                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                            
भारत और सीरिया के बीच पारंपरिक रूप से गर्मजोशी भरे एवं आत्मीय संबंध रहे हैं। संघर्ष के कई वर्षों के दौरान सीरिया में मानव जीवन के दुःखद नुकसान एवं हिंसा की घटनाओं जिसने सीरिया को तबाह कर दिया है, से भारत के लोग भी काफी दुखी हुए हैं। हम सीरिया के लोगों की जायज आकांक्षाओं पर विचार करते हुए सीरिया के नेतृत्व में सभी समावेशी प्रयासों के जरिए एक व्यापक राजनीतिक समाधान अर्जित करने के लिए हाल में शुरू की गई राजनीतिक प्रक्रिया की सफलता की कामना करते हैं। हम इस दिशा में उठाए गए सभी कदमों का स्वागत करते हैं और उम्मीद करते हैं कि सीरिया के संकट का अब शीघ्र ही समाधान निकल आएगा।
                                                                                                                                                                                                                                                                                                                                                                                                                                                                                                                                                                                            
यह बड़े संतोष की बात है कि भारत और सीरिया के बीच उच्च स्तरीय सार्थक आदान-प्रदान हुए, जिनके परिणामों से हमारे संबंध और प्रगाढ़ होंगे।                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                            
मैं आपके स्वास्थ्य और कल्याण तथा सीरिया में शांति एवं समृद्धि की शुभकामना करता हूँ।”                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                            
****                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                            
वि.लक्ष्‍मी/एसकेजे/डीए-1046                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                            

    

    
    (Release ID: 1487984) Visitor Counter : 7