      युवा कार्यक्रम एवं खेल मंत्रालय

      विजय अमृतराज ने केंद्रीय खेल मंत्री विजय गोयल से मुलाकात की
      Posted On: 11 APR 2017 7:50PM by PIB Delhi

                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                
दिग्गज टेनिस खिलाड़ी विजय अमृतराज ने आज (11 अप्रैल, 2017) केंद्रीय युवा मामले और खेल राज्य मंत्री (स्वतंत्र प्रभार) श्री विजय गोयल से मुलाकात की। मुलाकात के दौरान, अमृतराज ने भारत में टेनिस को बढ़ावा देने की अपनी इच्छा व्यक्त की और खेल प्रतिभाओं की खोज को बढ़ावा देने में सरकार को मदद देने की भी पेशकश की। विजय गोयल ने कहा कि उनका मंत्रालय प्रतिभाशाली टेनिस खिलाड़ियों के लिए छात्रवृत्ति की शुरूआत करेगा और उन्हें बेहतरीन सुविधाएं प्रदान की जाएंगी ताकि भारत वैश्विक स्तर पर बड़ी जीत हासिल कर सके।
                                                                                                                                                                                                                                                                                                                                                                                                                                                                                                                
बाद में महेश भूपति-लिएंडर पेस के विवाद पर मीडिया के सवालों का जवाब देते हुए मंत्री महोदय ने कहा कि खेल टीम का चयन करने का अधिकार कप्तान का है, लेकिन अगर कोई बड़ा विवाद सामने आता है, तो खेल के हित को ध्यान में रखते हुए मंत्रालय निश्चित रूप से मध्यस्थता प्रक्रिया में मदद करेगा।                                                                                                                                                                                                                            
                                                                                                                                                                                                                                                                                                                                                                                                                                                                                                                
उन्होंने दोहराया कि उनके मंत्रालय के द्वार खिलाड़ियों, कोचों और अन्य अधिकारियों के लिए 24x7 खुले हैं और वे अपनी समस्याओं और मुद्दों को साझा करने के लिए स्वतंत्र हैं। उन्होंने कहा कि उनका मंत्रालय निश्चित रूप से स्थिति बेहतर बनाने तथा मुद्दों को हल करने के लिए कार्य करेगा।                                                                                                                                                                                                                                
                                                                                                                                                                                                                                                                                                                                                                                                                                                                                                                
बाद में, आईओए के अध्यक्ष एन रामचंद्रन ने भी केंद्रीय खेल मंत्री विजय गोयल से मुलाकात की। उन्होंने मंत्री महोदय को एशियाई स्क्वैश चैम्पियनशिप के लिए आमंत्रित किया, जिसे मंत्री महोदय ने स्वीकार कर लिया।                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                
विजय गोयल ने भारतीय बॉक्सिंग फेडरेशन को मान्यता देने के आईओए के फैसले का स्वागत करते हुए कहा कि यह खिलाड़ियों और उनके भविष्य के लिए एक बड़ा वरदान साबित होगा।                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                
*****                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                
वीके/केजे- 1003                                                                                                                                                                                                                                                                                                                                                                                                                                                                                                 

    

    
    (Release ID: 1487602) Visitor Counter : 6