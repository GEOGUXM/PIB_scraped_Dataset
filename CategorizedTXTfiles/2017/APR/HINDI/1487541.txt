      खान मंत्रालय

      12 अप्रैल, 2017 को राष्ट्रपति भवन में आयोजित होने वाले समारोह के दौरान प्रदान किए जाएंगे राष्ट्रीय भूविज्ञान पुरस्कार
      राष्ट्रीय समुद्र विज्ञान संस्था, गोवा के डॉ अभिषेक साहा को युवा वैज्ञानिक पुरस्कार से सम्मानित किया जाएगा

      Posted On: 11 APR 2017 4:43PM by PIB Delhi
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
  राष्ट्रपति श्री प्रणब मुखर्जी 12 अप्रैल , 2017 को राष्ट्रपति भवन , नई दिल्ली में 27 भूगोलविदों को राष्ट्रीय भूविज्ञान पुरस्कार -2013 ( # एनजीए 2016) प्रदान करेंगे। इस अवसर पर केंद्रीय ऊर्जा , कोयला , नवीन तथा नवीकरणीय और खान राज्य मंत्री (स्वतंत्र प्रभार) श्री पीयूष गोयल भी उपस्थित रहेंगे।                                                                                                                                          
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
  इस साल , भूगर्भीय क्षेत्र के बारह क्षेत्रों में मेधावी योगदान के लिए, 27 भू वैज्ञानिकों को व्यक्तिगत या टीम के रूप में राष्ट्रीय भू विज्ञान पुरस्कार (एनजीए -2016) प्रदान किए जाएंगे। राष्ट्रीय समुद्र विज्ञान संस्थान, गोवा के डॉ. अभिषेक साहा को युवा वैज्ञानिक पुरस्कार प्रदान किया जाएगा।                                                                                                                                               
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
  खान सचिव श्री अरूण कुमार , विज्ञान एवं प्रौद्योगिकी सचिव प्रो. आशुतोष शर्मा, भारतीय भूवैज्ञानिक सर्वेक्षण के महानिदेशक श्री एम राजू और खान मंत्रालय तथा अन्य मंत्रालयों के वरिष्ठ अधिकारी एवं भौगोलिक संगठनों के प्रमुख भी इस अवसर पर उपस्थित रहेंगे।                                                                                                                                                                                       
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
  राष्ट्रीय भूविज्ञान पुरस्कारों में एक उत्कृष्टता पुरस्कार , एक युवा वैज्ञानिक पुरस्कार और भूविज्ञान के 16 क्षेत्रों में 19 व्यक्तिगत और / या टीम पुरस्कार शामिल हैं। पुरस्कार के रूप में नकद राशि के साथ एक प्रशस्ति पत्र प्रमाण पत्र दिया जाता है। अब तक, एनजीए -2014 तक, उत्कृष्टता के ग्यारह (11) पुरस्कार, चार (4) युवा वैज्ञानिक पुरस्कार और विभिन्न क्षेत्रों के भू वैज्ञानिकों को सात सौ चौतीस (734) पुरस्कार प्रदान किए जा चुके हैं।
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
  राष्ट्रीय भूवैज्ञानिक पुरस्कारों (पहले राष्ट्रीय खनिज पुरस्कार के रूप में जाना जाता था) को 1966 में खान मंत्रालय द्वारा वैज्ञानिकों को उनकी असाधारण उपलब्धियों हेतु सम्मानित करने के लिए शुरू किया गया था , तांकि वे भौगोलिक और खनन संबंधित क्षेत्रों में उत्कृष्ट योगदान दे सकें।                                                                                                                                                          
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
  एनजीए -2006 के पुरस्कार विजेताओं की सूची जानने के लिए यहां क्लिक करें                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
  ***                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
  वीके / केजे - 99 1                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                              
    
    
    (Release ID: 1487541) Visitor Counter : 4