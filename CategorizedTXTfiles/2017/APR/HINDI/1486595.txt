      संघ लोक सेवा आयोग

      प्रो. डेविड आर सिम्लिह ने यूपीएससी के अध्यक्ष के रूप में शपथ ली
      Posted On: 03 APR 2017 7:29PM by PIB Delhi


    प्रो. डेविड आर सिम्‍लिह ने भारत के संविधान के अनुच्छेद 316 के खंड (1) के तहत, संघ लोक सेवा आयोग के अध्यक्ष के रूप में आज पद और गोपनीयता की शपथ ली। यूपीएससी कार्यालय में आयोजित एक समारोह में आयोग के सबसे वरिष्ठ सदस्य श्री विनय मित्तल ने उन्‍हें पद और गोपनीयता की शपथ दिलाई।

    
    प्रो. सिम्‍लिह 25 जून 2012 को आयोग के एक सदस्य बने थे और बाद में, उन्‍हें 4 जनवरी, 2017 को भारत के संविधान के अनुच्छेद 316 (1ए) के तहत यूपीएससी के अध्‍यक्ष पद के कर्तव्यों का निर्वहन करने के लिए नियुक्त किया गया। यूपीएससी में पदभार संभालने से पूर्व प्रो. सिम्‍लिह, राजीव गांधी विश्वविद्यालय, इटानगर के कुलपति थे। प्रो. सिम्‍लिह ने विभिन्न नीति निर्माण, शैक्षिक और प्रशासनिक निकायों में कई महत्वपूर्ण पदों पर काम किया है। उन्होंने कई पुस्तकों / प्रकाशनों का लेखन एवं संपादित भी किया है तथा वर्ष 1999 में उन्हें वरिष्ठ फुलब्राइट फैलोशिप से सम्मानित किया गया था।

    *****


    
    
    वीके/आईपीएस/एसकेपी -922

    
    
    (Release ID: 1486595) Visitor Counter : 10