      रेल मंत्रालय

      रेलवे संरक्षा बल (आरपीएफ) ने प्रतिष्ठापन परेड 2017 का आयोजन किया
      Posted On: 01 APR 2017 8:17PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
रेलवे संरक्षा बल ने आज (01.04.2017) को नई दिल्ली स्थित छठी बटालियन आरपीएसएफ, दयाबस्ती, नई दिल्ली में प्रतिष्ठापन परेड 2017 का आयोजन किया। रेलवे मंत्री श्री सुरेश प्रभाकर प्रभु इस अवसर पर मुख्य अतिथि थे। इस अवसर पर रेलवे बोर्ड के अध्यक्ष श्री एके मित्तल, रेलवे बोर्ड के सदस्य स्टाफ, बोर्ड के अन्य सदस्य, केंद्रीय पुलिस संगठनों के वरिष्ठ पुलिस अधिकारी और भारत सरकार के वरिष्ठ अधिकारी मौजूद थे। आरपीएफ के महानिदेशक श्री एस के भगत ने समारोह में स्वागत भाषण दिया।                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
रेलवे मंत्री ने इस अवसर पर आरपीएफ अधिकारियों/आरपीएफ कार्मिकों को पुरस्कार प्रदान किए। आरपीएफ के लिए यह गौरव का विषय है कि इसके तीन अधिकारियों को विशिष्ट सेवा के लिए प्रतिष्ठित राष्ट्पति पुलिस पदक और 43 आरपीएफ कार्मिकों को पुलिस पदक से सम्मानित किया गया। प्रतिभाशाली आरपीएफ/आरपीएफएस कार्मिकों को उत्कृष्ट अन्वेषण के लिए रेल मंत्री का पुरस्कार और बहादुरी के लिए रेल मंत्री का पुरस्कार जैसे अन्य अवार्ड भी प्रदान किए गए। इस अवसर पर रेल मंत्री ने परेड का निरीक्षण किया और सलामी ली। अपने भाषण में श्री सुरेश प्रभाकर प्रभु ने राष्ट्रपति के पुलिस पदक, राष्ट्रपति पदक और वीरता पुरस्कार पाने वाले कार्मिकों की सराहना की। उन्होंने कहा कि ये पुरस्कार अन्य कार्मिकों को उत्कृष्ट कार्य के लिए प्रेरित करेंगे।
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
वि कासोटिया /आरएसबी /                                                                                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
    
    
    (Release ID: 1486443) Visitor Counter : 10