      राष्ट्रपति सचिवालय

      राष्‍ट्रपति ने डॉ अखिलेश दास के निधन पर शोक व्‍यक्‍त किया
      Posted On: 13 APR 2017 1:49PM by PIB Delhi


    राष्‍ट्रपति श्री प्रणब मुखर्जी ने वयोवृद्ध सांसद, शिक्षाविद और समाजसेवी डॉ अखिलेश दास के निधन पर गहरा शोक व्‍यक्‍त किया है।
    
    उनकी धर्मपत्‍नी श्रीमती अलका दास को दिए गए अपने शोक संदेश में राष्‍ट्रपति ने कहा कि लंबे वर्षों तक मेरे सहयोगी और मित्र एवं आपके पति डॉ अखिलेश दास के निधन का समाचार सुनकर मुझे बेहद दु:ख पहुंचा है।
    
    राष्‍ट्रपति ने कहा कि वयोवृद्ध सांसद, शिक्षाविद और समाजसेवी डॉ अखिलेश दास ने इस्‍पात मंत्रालय में केंद्रीय राज्‍य मंत्री के अलावा विभिन्‍न पदों पर राष्‍ट्र की सेवा की। लखनऊ मेयर के रूप में डॉ दास ने शहर के विकास में व्‍यापक रूप से योगदान देने के अलावा एक सक्षम प्रशासक के रूप में कार्य करने की प्रतिष्‍ठा भी हासिल की। राष्‍ट्रपति ने कहा कि उनके निधन से राष्‍ट्र ने एक लोकप्रिय व्‍यक्तित्‍व को खो दिया है और उनकी सेवाओं को लंबे समय तक याद किया जाएगा।
    
    राष्‍ट्रपति ने दिवंगत डॉ अखिलेश दास के परिवार के सभी शोकसंतप्‍त सदस्‍यों को इस अपूरणीय क्षति को सहन करने की शक्ति देने के लिए ईश्‍वर से प्रार्थना भी की।

    *****


    
    
    वीके/एसएस/एसके-1027

    
    
    (Release ID: 1487833) Visitor Counter : 9