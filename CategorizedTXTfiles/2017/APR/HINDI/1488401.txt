      पेट्रोलियम एवं प्राकृतिक गैस मंत्रालय

      पैट्रोलियम मंत्री ने श्रीनगर में जम्मू-कश्मीर के मुख्य़मत्री से मुलाकात की। जम्मूकश्मीेर राज्य में पैट्रोलियम क्षेत्र से संबंधित विभिन्न मुद्दों के बारे में विचार-विमर्श किया गया।
      Posted On: 22 APR 2017 11:52AM by PIB Delhi

                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
  पैट्रोलियम और प्राकृतिक गैस राज्‍य मंत्री (स्‍वतंत्र प्रभार) श्री धर्मेन्‍द्र प्रधान ने आज श्रीनगर में जम्‍मूकश्‍मीर की मुख्‍यमंत्री सुश्री महबूबा मुफ्ती से भेंट की और दोनों नेताओं ने राज्‍य में पैट्रोलियम क्षेत्र से संबंधित विभिन्‍न मुद्दों पर विचार-विमर्श किया।                                                                                                                                          
  विचार-विमर्श के दौरान निम्‍नांकित निर्णय लिए गए:–                                                                                                                                                                                                                                                                                                                                                                
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
  1. तेल विपणन कंपनियों (ओएमसीज) द्वारा अंनतनाग , राजौरी और करगिल में तेल डिपो और एलपीजी बोटलिंग प्‍लांटों की स्‍थापना के लिए भूमि की पहचान करने के प्रयास किए जा रहे हैं। एसएलसी को सलाह दी गई की वह तत्‍संबंधी प्रस्‍तावों को तेजी से निपटाने के लिए जम्‍मूकश्‍मीर सरकार के साथ समन्‍वय करे।                                                                                                                     
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
  2. जम्‍मू कश्‍मीर में नई एलपीजी डिस्ट्रिब्‍यूटरशिप्स प्रदान करने और नए पैट्रोल पंप चालू करने के लिए जम्‍मूकश्‍मीर सरकार द्वारा पहचान किए गए स्‍थानों की सूची एसएलसी द्वारा एकत्र की जायेगी और उनके बारे में प्राथमिकता के अनुसार व्‍यवहार्यता अध्‍ययन कराया जायेगा। इसके अंतर्गत दुर्गम क्षेत्रों में डिस्ट्रिब्‍यूटरशिप्स प्रदान करना भी शामिल है , जो राज्‍य खाद्य और नागरिक आपूर्ति विभाग को आवंटित की जाएंगी।
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
  3. जम्‍मू में ऑयल डिपो स्‍थानांतरित करने के लिए जम्‍मू-कश्‍मीर सरकार तेल विपणन कंपनियों को पुनर्स्‍थापना के लिए वरीयता अनुसार उपयुक्‍त भूमि उपलब्‍ध कराएगी                                                                                                                                                                                                                                                       
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
  4. पैट्रोलियम और प्राकृतिक गैस मंत्रालय के अंतर्गत सार्वजनिक क्षेत्र की सभी तेल कंपनियों को सलाह दी गई कि वे जम्‍मूकश्‍मीर के सभी प्रतिष्ठित इंजीनियरी कालेजों से भर्ती करें।                                                                                                                                                                                                                                    
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
  5. पैट्रोलियम और प्राकृतिक गैस मंत्रालय के अंतर्गत सार्वजनिक क्षेत्र की सभी तेल कंपनियों को निर्देश दिए गए कि वे श्रीनगर में ट्यूलिप गार्डन के विकास के लिए अपने कॉर्पोरेट सामाजिक दायित्‍व कोष से 1 करोड़ रुपया खर्च करें।                                                                                                                                                                                      
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
  वि.कासोटिया/आरएसबी                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
    
    
    (Release ID: 1488401) Visitor Counter : 6