      शहरी विकास मंत्रालय

      श्री एम.वेंकैया नायडू ने राजस्‍थान के स्‍मार्ट सिटीज की समीक्षा की
      Posted On: 12 APR 2017 8:00PM by PIB Delhi

                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                    
केन्‍द्रीय आवास एवं शहरी गरीबी उन्‍मूलन, शहरी विकास एवं सूचना तथा प्रसारण मंत्री श्री एम. वेंकैया नायडू ने राजस्‍थान के चार स्‍मार्ट सिटीज-जयपुर, उदयपुर, कोटा और अजमेर में स्‍मार्ट सिटीज मिशन की प्रगति की समीक्षा की।                                                                                                                                                                                                            
                                                                                                                                                                                                                                                                                                                                                                                                                                    
बैठक के दौरान श्री एम. वेंकैया नायडू ने कहा कि लोगों की भागीदारी स्‍मार्ट सिटीज मिशन की सफलता का केन्‍द्र बिन्‍दु है। उन्‍होंने कहा कि स्‍मार्ट सिटी परामर्शदात्री फोरम की बैठक नियमित रूप से होनी चाहिए, जिससे कि उन्‍हें सलाह दी जा सके और विभिन्‍न हितधारकों के बीच सहयोग को सक्षम बनाया जा सके। श्री एम.वेंकैया नायडू ने कहा कि जिलाधीशों, सांसदों, विधायकों, मेयर, स्‍पेशल पर्पस व्हिकल के सीईओ आदि को फोरम में भाग लेना चाहिए।
                                                                                                                                                                                                                                                                                                                                                                                                                                    
जयपुर, उदयपुर, कोटा एवं अजमेर का प्रतिनिधित्‍व करने वाले सांसद एवं चारों स्‍मार्ट सिटीज के स्‍पेशल पर्पस व्हिकल के सीईओ बैठक के दौरान उपस्थि‍त थे।                                                                                                                                                                                                                                                                                  
                                                                                                                                                                                                                                                                                                                                                                                                                                    
****                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                    
वीके/एसकेजे/जीआरएस-1022                                                                                                                                                                                                                                                                                                                                                                                                             
    
    
    (Release ID: 1487736) Visitor Counter : 7