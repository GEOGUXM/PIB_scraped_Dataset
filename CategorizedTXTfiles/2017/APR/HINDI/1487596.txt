      वाणिज्‍य एवं उद्योग मंत्रालय

      भारत और जॉर्जिया के बीच मुक्‍त व्‍यापार समझौते पर संयुक्‍त संभावना अध्‍ययन
      Posted On: 11 APR 2017 6:59PM by PIB Delhi

                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                 
जॉर्जिया के आर्थिक और सतत विकास मंत्री श्री गिर्योगी गाखरिया के नेतृत्‍व में एक उच्‍चस्‍तरीय शिष्‍टमंडल ने आज वाणिज्‍य और उद्योग मंत्री श्रीमती निर्मला सीतारमण से मुलाकात की।                                                                                                                                                                                                                                                                                                   
                                                                                                                                                                                                                                                                                                                                                                                                                                                                                 
इस अवसर पर दोनों मंत्रियों ने दोनों देशों के बीच आर्थिक, व्‍यापार और निवेश संबंधों को प्रोत्‍साहित करने के महत्‍व को स्‍वीकार किया। और अधिक व्‍यापक आर्थिक सहयोग के लिए अनुकूल वातावरण बनाने के उद्देश्‍य से भारत गणराज्‍य और जॉर्जिया ने मुक्‍त व्‍यापार समझौते पर संयुक्‍त संभावना अध्‍ययन लॉंच करने के बारे में संयुक्‍त बयान दिया। समझौते पर जॉर्जिया के आर्थिक और सतत विकास मंत्री गिर्योगी गाखरिया और वाणिज्‍य तथा उद्योग मंत्री श्रीमती निर्मला सीतारमण ने हस्‍ताक्षर किए।
                                                                                                                                                                                                                                                                                                                                                                                                                                                                                 
संयुक्‍त संभावना के अध्‍ययन और आतंरिक प्रक्रियाएं पूरी होने तथा वार्ता अधिकार की स्‍वीकृति मिलने पर भारत गणराज्‍य और जॉर्जिया मुक्‍त व्‍यापार समझौता (एफटीए) पर बातचीत करेंगे। इस सम्‍बन्‍ध में दोनों देशों के अधिकारियों का संयुक्‍त संभावना अध्‍ययन समूह बनाया गया है। समूह का नेतृत्‍व भारत सरकार के वाणिज्‍य विभाग के विदेश व्‍यापार (सीआईएस) संयुक्‍त सचिव तथा जॉर्जिया के आर्थिक और सतत विकास मंत्री श्री गेनादी अरवेलाडेज करेंगे।                                         
                                                                                                                                                                                                                                                                                                                                                                                                                                                                                 
संयुक्‍त संभावना अध्‍ययन समूह बनाने का उद्देश्‍य मुक्‍त व्‍यापार समझौता की क्षमता की बारीकी से जांच का अवसर प्रदान करना है। संयुक्‍त संभावना अध्‍ययन समूह एफटीए की क्षमता के दायरे पर विचार- विमर्श करेगा और विशेष क्षेत्रों की संवेदनशीलता का विश्‍लेषण करेगा। दोंनों मंत्रियों ने आशा व्‍यक्‍त्‍ की कि संयुक्‍त संभावना अध्‍ययन समूह छह महीने के अन्‍दर प्रासंगिक विश्‍लेषण के साथ अपनी रिपोर्ट और सिफारिशें देगा।                                                             
                                                                                                                                                                                                                                                                                                                                                                                                                                                                                 
जॉर्जिया के साथ भारत का व्‍यापार संतुलन सार्थक है। 2015-16 में भारत से जॉर्जिया को 82.57 मिलियन डॉलर का निर्यात किया गया और जॉर्जिया से 24.47 मिलियन डॉलर का आयात हुआ।                                                                                                                                                                                                                                                                                                           
                                                                                                                                                                                                                                                                                                                                                                                                                                                                                 
*****                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                 
वीके/एजी/आरएन- 998                                                                                                                                                                                                                                                                                                                                                                                                                                                               

    

    
    (Release ID: 1487596) Visitor Counter : 6