      वित्‍त मंत्रालय

      केन्‍द्रीय वित्त मंत्री श्री अरुण जेटली कल शाम 5 दिन की सरकारी यात्रा पर अमेरिका रवाना होंगे
      वित्त मंत्री विश्‍व बैंक तथा आईएमएफ की स्प्रिंग बैठकों में भाग लेंगे
      
      श्री जेटली वाशिंगटन प्रवास के दौरान विश्‍व बैंक के अध्‍यक्ष और अमेरिकी वित्त मंत्री से मिलेंगे
      
      वित्त मंत्री न्‍यूयॉर्क में संस्‍थागत निवेशकों के साथ बैठक करेंगे

      Posted On: 18 APR 2017 4:42PM by PIB Delhi

    केन्‍द्रीय वित्त, रक्षा तथा कारपोरेट मामलों के मंत्री श्री अरुण जेटली विश्‍व बैंक तथा अंतर्राष्‍ट्रीय मुद्राकोष (आईएमएफ) की स्प्रिंग बैठकों में भाग लेने के लिए कल 5 दिन की सरकारी यात्रा पर अमेरिका रवाना होंगे। वित्त मंत्री कल यानी 19 अप्रैल, 2017 को रवाना होंगे और 20 अप्रैल, 2017 को तड़के वाशिंगटन पहुंचेंगे। वाशिंगटन पहुंचने पर विश्‍व बैंक के कार्यकारी निर्देशक (भारतीय क्षेत्र) तथा आईएमएफ के कार्यकारी निर्देशक (भारतीय क्षेत्र) से मिलेंगे। वित्त मंत्री शाम में वाशिंगटन पोस्‍ट के संपादकीय बोर्ड के साथ बैठक करेंगे। बाद में श्री जेटली हेरीटेज फाण्‍उडेशन द्वारा आयोजित रात्रि भोज में भाग लेंगे।


    वित्त मंत्री की अरुण जेटली के नेतृत्‍व में जा रहे सरकारी शिष्‍टमण्‍डल में अन्‍य लोगों के अतिरिक्‍त आर्थिक मामले विभाग के सचिव श्री शक्तिकांत दास, मुख्‍य आर्थिक सलाहकार डॉ. अरविंद सुब्रमण्‍यम शामिल हैं। श्री जेटली के शिष्‍टमण्‍डल में रिजर्व बैंक के गवर्नर डॉ. उर्जित पटेल के नेतृत्‍व में भारतीय रिजर्व बैक के अधिकारी भी शामिल होंगे।


    अगले दिन यानी 21 अप्रैल, 2017 को केन्‍द्रीय वित्त मंत्री और भारतीय रिजर्व बैंक के गवर्नर डॉ. उर्जित पटेल, वित्तीय विकास और नियमन तथा अन्‍य विषयों पर जी-20 बैठक में भाग लेंगे। इस बैठक में आर्थिक मामले विभाग के सचिव श्री शक्तिकांत दास भी शामिल होंगे। दोपहर बाद वित्त मंत्री रिजर्व बैंक के गवर्नर और आर्थिक विभाग के सचिव के साथ वैश्विक विकास और संभावनाओं पर आईएमएफसी के परिचय सत्र में भाग लेंगे। उसके बाद वित्त मंत्री और रिजर्व बैंक के गवर्नर पूर्व चेतावनी के अभ्‍यास पर आईएमएफसी सत्र में शामिल होंगे। वित्त मंत्री शाम में आर्थिक मामलों के सचिव के साथ मुख्‍य कार्यकारी अधिकारियों से मुलाकात करेंगे। उसके बाद वित्त मंत्री अमेरिका में भारत के राजदूत द्वारा आयोजित रात्रि भोज में शामिल होंगे।


    22 अप्रैल, 2017 को वि‍त्त मंत्री श्री अरुण जेटली आईएमएफसी के प्रतिबंधित जलपान सत्र में शामिल होंगे और उसके बाद रिजर्व बैंक के गवर्नर तथा आर्थिक मामलों के सचिव के साथ आईएमएफसी के प्रारम्भिक सत्र में भाग लेंगे। इसके बाद वित्त मंत्री अमेरिका के वित्त मंत्री से मुलाकात करेंगे। दोपहर बाद वित्त मंत्री विश्‍व बैंक की विकास समिति की प्रारम्भिक बैठक में भाग लेंगे और शाम में बांग्‍लादेश के वित्त मंत्री और विश्‍व बैंक के अध्‍यक्ष के साथ बात करेंगे।


    रविवार, 23 अप्रैल, 2017 को वित्त मंत्री और आर्थिक मामलों के सचिव न्‍यूयॉर्क रवाना होंगे और वहां फिक्की अध्‍यक्ष द्वारा आयोजित रात्रि भोज में शामिल होंगे। सोमवार 24 अप्रैल को सुबह वित्त मंत्री विदेश संबंधी परिषद के साथ संवाद करेंगे। इसके बाद संस्‍थागत निवेशकों के साथ और दोपहर के भोजन के दौरान दीर्घकालिक निवेशकों से बातचीत करेंगे। आशा है कि वित्त मंत्री 24 अप्रैल 2017 की शाम मॉस्‍को के लिए रवाना होने से पहले न्‍यूयॉर्क टाइम्‍स के संपादक मंडल से बातचीत करेंगे।


    ***


    वीके/एजी/वीके-1069

    

    
    (Release ID: 1488124) Visitor Counter : 7