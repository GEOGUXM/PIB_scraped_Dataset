      विद्युत मंत्रालय

      उदय (यूडीएवाई) में शामिल होने वाला मिजोरम 27 वां राज्‍य बना
      उदय के माध्‍यम से राज्‍य को कुल 198 करोड़ रुपए का लाभ होगा
      Posted On: 02 APR 2017 5:39PM by PIB Delhi


    उज्‍ज्‍वल डिस्‍कॉम अशुरेन्स योजना (यूडीएवाई) के तहत भारत सरकार और मिजोरम सरकार के बीच राज्‍य के बिजली वितरण विभाग के परिचालन में सुधार के लिए आज एक समझौता ज्ञापन पर हस्‍ताक्षर किए गए हैं। मिजोरम के इस समझौता ज्ञापन के हस्‍ताक्षर करने के साथ ही इस योजना में शामिल होने वाले राज्‍यों / केन्‍द्र शासित प्रदेशों की संख्‍या अब 27 हो गई है। इस बदलाव की अवधि में सस्‍ता कोष ,एटी एवं सी तथा पारेषण लॉस में कमी, ऊर्जा दक्षता में हस्‍तक्षेप आदि के माध्‍यम से उदय में शामिल होने से मिजोरम को करीब 198 करोड़ रुपए का कुल शुद्ध लाभ होगा।


    यह समझौता ज्ञापन राज्‍य के बिजली वितरण विभाग के परिचालन की दक्षता में आवश्‍यक वितरण ट्रांसफॅार्मर मीटरिंग, उपभोक्‍ता सूचकांक और लॉस की जीआईएस मैपिंग, ट्रांसफॅार्मरों के बदलाव और इनमें सुधार, अधिक खपत करने वाले उपभोक्‍ताओं के लिए र्स्‍माट मीटरिंग, फीडर ऑडिट आदि , एटी एवं सी लॉस और पारेषण लॉस में कमी के अलावा आपूर्ति लागत और समायोजन के बीच की खाई के समापन के माध्‍यम से सुधार लाएगा। इस अवधि के दौरान एटी एवं सी लॉस और पारेषण लॉस में क्रमश: 15 और 2.5 प्रतिशत तक कमी से करीब 166 करोड़ रुपए का अतिरक्ति राजस्‍व मिल सकता है।


    *****


    वि कासोटिया / एकेआर / डीए -905

    
    
    (Release ID: 1486458) Visitor Counter : 14