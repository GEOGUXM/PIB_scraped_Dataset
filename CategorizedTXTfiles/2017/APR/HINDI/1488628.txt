      पेयजल एवं स्‍वच्‍छता मंत्रालय

      केंद्र ने स्वच्छ भारत मिशन के तहत 10 नए स्वच्छ महत्वपूर्ण स्थानों को शामिल किया
      Posted On: 25 APR 2017 8:43PM by PIB Delhi

                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
स्वच्छ भारत मिशन के तहत पेय जल एवं स्वच्छता मंत्रालय की पहल स्वच्छ महत्वपूर्ण स्थान के संबंध में दूसरी तिमाही समीक्षा बैठक आज कटरा, जम्मू-कश्मीर स्थित माता वैष्णो देवी श्राइन में आयोजित की गई। 10 स्वच्छ महत्वपूर्ण स्थान पहले चरण में कार्य योजना का कार्यान्वयन कर रहे हैं।                                                                                                                                                                                            
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
इस अवसर पर ग्रामीण विकास, पंचायती राज और पेय जल एंव स्वच्छता मंत्री श्री नरेन्द्र सिंह तोमर ने दूसरे चरण के अतंर्गत 10 नए महत्वपूर्ण स्थानों की घोषणा की। ये 10 स्थान – 1. गंगोत्री, 2. यमुनोत्री 3. महाकालेश्वर मंदिर, उज्जैन, 4. चार मीनार, हैदराबाद, 5. चर्च एंड कॉन्वेंट ऑफ सेंट फ्रांसिस ऑफ असीसी, गोवा, 6. आदि शंकराचार्य निवास, कालडी एर्नाकुलम में, 7. श्रवणबेलगोला में गोमतेश्वर, 8. बैजनाथ धाम, देवघर, 9. बिहार में गया तीर्थ और 10. गुजरात में सोमनाथ मंदिर हैं।
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
उल्लेखनीय है कि पहले चरण में 10 महत्वपूर्ण स्थान इस प्रकार हैं - 1. अजमेर शरीफ दरगाह 2. सीएसटी मुंबई 3. स्वर्ण मंदिर, अमृतसर 4. कामख्या मंदिर, असम 5. मणिकर्णिका घाट, वाराणसी 6. मीनाक्षी मंदिर, मदुरै 7. श्री माता वैष्णो देवी, कटरा, जम्मू-कश्मीर 8. श्री जगन्नाथ मंदिर, पुरी 9. ताज महल, आगरा 10. तिरुपति मंदिर, तिरुमला।                                                                                                                                               
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
बैठक में जम्मू-कश्मीर के राज्यपाल श्री एन. एन. वोहरा, ग्रामीण विकास, पंचायती राज और पेय जल एंव स्वच्छता मंत्री श्री नरेन्द्र सिंह तोमर, राज्य मंत्री डॉ. जितेन्द्र सिंह, जम्मू-कश्मीर के मंत्री श्री अजय नंदा, पेय जल एवं स्वच्छता सचिव श्री परमेश्वरन अय्यर तथा पेय जल एवं स्वच्छता मंत्रालय, शहरी विकास मंत्रालय, पर्यटन मंत्रालय, संस्कृति मंत्रालय, राज्य, सहभागी सार्वजनिक क्षेत्र उपक्रमों और अन्य स्थानीय निकायों के प्रतिनिधि शामिल हुए।                           
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
***                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
वीके/एकेपी/सीएस-1148                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
    
    
    (Release ID: 1488628) Visitor Counter : 17