      उप राष्ट्रपति सचिवालय

      उपराष्ट्रपति ने छत्तीसगढ़ के सुकमा जिले में सीआरपीएफ जवानों पर हुए हमले की निंदा की
      Posted On: 25 APR 2017 9:59AM by PIB Delhi


    उपराष्ट्रपति श्री एम हामिद अंसारी ने छत्तीसगढ़ के सुकमा जिले में सीआरपीएफ के जवानों पर हुए हमले की निंदा की है। अपने संदेश में, उन्होंने कहा कि इस तरह के घृणित और जघन्‍य कृत्‍य का कोई औचित्य नहीं हो सकता है और अपराधियों को पकड़कर उनके जघन्‍य अपराध के लिए दंडित किया जाना चाहिए।


    अपने संदेश में उपराष्ट्रपति ने कहा कि छत्तीसगढ़ के सुकमा जिले में हुए हमले के बारे में जानकर मुझे बहुत दु:ख हुआ है, जिसमें सीआरपीएफ के अनेक जवानों ने अपना जीवन गंवा दिया है। इस तरह के घृणित और अन्यायपूर्ण कृत्यों का कोई औचित्य नहीं हो सकता है। अपराधियों को पकड़कर उनके जघन्‍य अपराध के लिए दंडित किया जाना चाहिए।


    अपने कर्तव्‍य का पालन करते हुए अपने जीवन का बलिदान करने वाले इन सीआरपीएफ जवानों के शोक संतप्‍त परिवारों के प्रति मैं अपनी संवेदनाएं व्‍यक्‍त करता हूं और घायलों के जल्‍दी ठीक होने की दुआ करता हूं।


    ****


    वीके/आईपीएस/एसके- 1135

    
    
    (Release ID: 1488549) Visitor Counter : 5
    
    
      Read this release in: English