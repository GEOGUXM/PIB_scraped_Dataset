      सामाजिक न्‍याय एवं अधिकारिता मंत्रालय

      श्री थावरचंद गहलोत ने ‘अवधारणाओं को तोड़ते रास्‍ते : एक चित्र प्रदर्शनी’ का उद्घाटन किया
      Posted On: 24 APR 2017 8:33PM by PIB Delhi

                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                               
केन्‍द्रीय सामाजिक न्‍याय एवं अधिकारिता मंत्री श्री थावरचंद गहलोत ने आज यहां ‘अवधारणाओं को तोड़ते रास्‍ते : एक चित्र प्रदर्शनी’ का उद्घाटन किया। सामाजिक न्‍याय एवं अधिकारिता मंत्रालय के अधीनस्‍थ नेशनल ट्रस्‍ट ने नई दिल्‍ली स्थित बाल विकास सोसायटी के सहयोग से इस प्रदर्शनी का आयोजन किया। सामाजिक न्‍याय एवं अधिकारिता राज्‍य मंत्री श्री रामदास अठावले इस अवसर पर सम्‍मानित अतिथि थे। इस अवसर पर दिव्‍यांग कलाकारों ने उपस्थित अतिथियों के समक्ष अपनी रचनात्‍मक कलाकृतियां प्रस्‍तुत कीं।
                                                                                                                                                                                                                                                                                                                                                                                                                                                                                               
इस अवसर पर श्री थावरचंद गहलोत ने दिव्‍यांगों की रचनात्‍मक कलाकृतियों की सराहना की और कहा कि हमें उनकी छिपी हुई प्रतिभाओं को सबके सामने लाने का अवसर प्रदान करना चाहिए। उन्‍होंने कहा कि सामाजिक न्‍याय एवं अधिकारिता मंत्रालय के अधीनस्‍थ राष्‍ट्रीय दिव्‍यांग वित्‍त विकास निगम (एनएचएफडीसी) ने दिव्‍यांगों के लिए अनेक योजनाएं बनाई हैं। उन्‍होंने इन दिव्‍यांगों को जिम्‍मेदार व्‍यक्ति बनाने के लिए उनके अभिभावकों के समर्पण एवं प्रयासों की सराहना की।                                    
                                                                                                                                                                                                                                                                                                                                                                                                                                                                                               
श्री रामदास अठावले ने अपने संबोधन में कहा कि दिव्‍यांग भी रचनात्‍मक भूमिका निभा सकते हैं। उन्‍होंने कहा कि दिव्‍यांगों के साथ कोई भेदभाव नहीं किया जाना चाहिए।                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                               
******                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                               
वीके/आरआरएस/जीआरएस- 1133                                                                                                                                                                                                                                                                                                                                                                                                                                                                       

    

    
    (Release ID: 1488520) Visitor Counter : 10