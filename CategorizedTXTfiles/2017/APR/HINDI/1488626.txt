      आवास एवं शहरी कार्य मंत्रालय

      श्री एम. वेंकैया नायडू ने हुडको के 47वें स्‍थापना दिवस का उद्घाटन किया
      Posted On: 25 APR 2017 8:42PM by PIB Delhi

                                                                                                                                                                                                                                                                                                                                                                                        
                                                                                                                                                                                                                                                                                                                                                                                        
आवास एवं शहरी गरीबी उन्‍मूलन (एचयूपीए) मंत्री श्री एम. वेंकैया नायडू ने आज आवास एवं शहरी विकास निगम लिमिटेड (हुडको) के 47वें स्‍थापना दिवस का उद्घाटन किया। उन्‍होंने कहा कि देश में वित्तीय समावेश को आगे ले जाने में हुडको महत्‍वपूर्ण भूमिका अदा कर रहा है। दरअसल, आर्थिक दृष्टि से कमजोर तबकों की आवास वित्त संबंधी जरूरतों को पूरा करने पर हुडको अपना ध्‍यान केन्द्रित करता रहा है।
                                                                                                                                                                                                                                                                                                                                                                                        
श्री नायडू ने कहा कि पिछले 47 वर्षों में हुडको ने देश भर में 16 मिलियन आवासीय इकाइयों का निर्माण किया है और इनमें से 92 प्रतिशत से भी ज्‍यादा आवासीय इकाइयों ने आर्थिक दृष्टि से कमजोर तबकों और निम्‍न आय समूहों को लाभान्वित किया है। उन्‍होंने यह भी कहा कि हुडको ने लगभग 67 लाख व्यवहार्य और कम लागत वाली स्वच्छता इकाइयों के निर्माण में सहायता की है।                              
                                                                                                                                                                                                                                                                                                                                                                                        
इस अवसर पर मंत्री महोदय ने पुरस्‍कार प्रदान किये और अनेक प्रकाशनों यथा 'शेल्टर', 'हुडको दर्पण', 'हुडको डिजाइन पुरस्कार 2016', 'संकल्प' और 'शहरी भारत' का विमोचन किया।                                                                                                                                                                                                                   
                                                                                                                                                                                                                                                                                                                                                                                        
इस अवसर पर मुख्य सतर्कता आयुक्त श्री के. वी. चौधरी, सचिव (एचयूपीए) डॉ. नंदिता चटर्जी, हुडको के चेयरमैन एवं प्रबंध निदेशक डॉ. एम. रवि कंठ और एचयूपीए के अन्य वरिष्ठ अधिकारीगण भी मौजूद थे।                                                                                                                                                                                               
                                                                                                                                                                                                                                                                                                                                                                                        
*****                                                                                                                                                                                                                                                                                                                                                                                   
                                                                                                                                                                                                                                                                                                                                                                                        
                                                                                                                                                                                                                                                                                                                                                                                        
                                                                                                                                                                                                                                                                                                                                                                                        
वीके/आरआरएस/वीके-1150                                                                                                                                                                                                                                                                                                                                                                   
    
    
    (Release ID: 1488626) Visitor Counter : 6