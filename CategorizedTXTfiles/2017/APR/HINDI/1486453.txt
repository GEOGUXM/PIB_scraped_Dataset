      वित्‍त मंत्रालय

      केन्‍द्रीय वित्‍त मंत्री श्री अरुण जेटली और एनडीबी के अध्‍यक्ष श्री के.वी. कामथ ने मसाला बांड जारी करने सहित एनडीबी के परिचालन के बारे में विचार- विमर्श किया
      Posted On: 02 APR 2017 4:06PM by PIB Delhi


    केन्‍द्रीय वित्‍त मंत्री श्री अरुण जेटली और न्‍यू डेवलपमेंट बैंक (एनडीबी) के अध्‍यक्ष श्री के.वी. कामथ ने कल शाम एक बैठक के दौरान एनडीबी की प्रगति पर विचार- विमर्श किया। उन्‍होंने बैंक के वर्ष 2017 की परिचालन योजना पर भी चर्चा की। यह द्विपक्षीय बैठक राष्‍ट्रीय राजधानी में बैंक के बोर्ड ऑफ गवर्नरस और निदेशकों की चल रही तीन दिवसीय द्वितीय वार्षिक बैठक के दौरन हुई।


    केन्‍द्रीय वित्‍त मंत्री और बैंक के अध्‍यक्ष की इस बैठक का फोकस आने वाली परियोजनाओं सहित भारत में बैंक के परिचालन का विस्‍तार के लिए आवश्‍यक कदम उठाने पर था। बैठक में एनडीबी द्वारा जारी किए जाने वाले मसाला बांड पर विचार- विमर्श किया गया।


    न्‍यू डेवलपमेंट बैंक (एनडीबी) की स्‍थापना ब्रिक्‍स देशों द्वारा सदस्‍य देशों में बुनियादी सरंचना और सतत विकास परियोजनाओं के वित्‍त पोषण के उद्देश्‍य से किया गया है।


    *****


    वि कासोटिया / एकेआर / डीए -902

    
    
    (Release ID: 1486453) Visitor Counter : 9