      कॉरपोरेट कार्य मंत्रालय

      कॉरपोरेट मामलों के भारतीय संस्थान (आईआईसीए) और राष्‍ट्रीय कौशल विकास निगम (एनएसडीसी) कौशल एवं सीएसआर पर आपस में सहयोग करेंगे
      Posted On: 26 APR 2017 8:09PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
राष्‍ट्रीय कौशल विकास निगम (एनएसडीसी) के प्रबंध निदेशक एवं सीईओ श्री मनीष कुमार निमंत्रण मिलने पर कल कॉरपोरेट मामलों के भारतीय संस्थान (आईआईसीए) गए थे, जहां उन्‍होंने ‘तालमेल वाले उन क्षेत्रों’ और ‘साझा उद्देश्‍यों’ का उल्‍लेख किया, जिनकी पहचान करके दोनों संगठन आपस में मिल-जुलकर काम कर सकते हैं। उन्‍होंने यह भी कहा कि दोनों संगठन केवल एमएसएमई ही नहीं, बल्कि अनेक अन्‍य क्षेत्रों में भी आपस में सहयोग कर सकते हैं, जिनमें कॉरपोरेट गवर्नेंस, कॉरपोरेट सामाजिक दायित्‍व (सीएसआर), व्यवसाय संबंधी नवाचार, ई-गवर्नेंस और कॉरपोरेट संचार शामिल हैं। उन्‍होंने एनएसडीसी के अधिदेश के साथ-साथ डिलीवरी संबंधी व्‍यवस्‍था के बारे में विस्‍तार से बताया। इस दौरे का उद्देश्‍य दोनों संस्‍थानों के बीच तालमेल एवं भागीदारी की संभावनाएं तलाशना था, जिससे उनके बीच प्रभावी ढंग से सहयोग का मार्ग प्रशस्‍त होगा।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
इस अवसर पर आईआईसीए के महानिदेशक एवं सीईओ श्री सुनील अरोड़ा ने यह बात दोहराई कि विभिन्‍न क्षेत्रों में दोनों संस्‍थानों के बीच सहयोग की काफी संभावनाएं हैं। उन्‍होंने दोनों संस्‍थानों के बीच तालमेल बैठाने और नियमित रूप से आपस में संवाद करने की जरूरत पर प्रकाश डालते हुए यह सुझाव दिया कि दोनों संगठनों की टीमों को निश्चित समय सीमा में एक सहमति पत्र (एमओयू) पर हस्‍ताक्षर करने की दिशा में काम करना चाहिए।                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
******                                                                                                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
वीके/आरआरएस/जीआरएस-1167                                                                                                                                                                                                                                                                                                                                                                                                                                                                                                                                                                                                                                                                                                                                                                                          

    

    
    (Release ID: 1488711) Visitor Counter : 7