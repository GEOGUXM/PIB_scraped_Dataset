      वाणिज्‍य एवं उद्योग मंत्रालय

      वाणिज्‍य विभाग ने अंतिम योजना व्‍यय के 99.45 प्रतिशत का आंकड़ा छुआ और पीएफएमएस का शत-प्रतिशत कार्यान्‍वयन किया
      Posted On: 05 APR 2017 8:33PM by PIB Delhi


    वित्‍त वर्ष 2016-17 के दौरान वाणिज्‍य विभाग ने प्‍लान योजनाओं के तहत 2454.58 करोड़ रुपये खर्च किये हैं, जो अंतिम योजना आवंटन का 99.45 प्रतिशत है। यह उपलब्धि पिछले पांच वित्‍त वर्षों में सर्वाधिक है। वर्ष 2012-13 के दौरान वाणिज्‍य विभाग ने प्‍लान योजनाओं के तहत व्‍यय के 98.02 प्रतिशत आंकड़े को छुआ था। इसी तरह वर्ष 2013-14, वर्ष 2014-15 और वर्ष 2015-16 में व्‍यय क्रमश: 96.86, 96.50 तथा 98.54 प्रतिशत रहा था।


    लोक वित्त प्रबंधन प्रणाली (पीएफएमएस )


    वित्‍त मंत्रालय और सीजीए के कार्यालय के निर्देश के मुताबिक पीएफएमएस (लोक वित्त प्रबंधन प्रणाली) को देशभर में वाणिज्‍य विभाग के अधीनस्‍थ सभी कार्यालयों में लागू करना था। पीएफएमएस को समस्‍त स्‍वायत्‍त निकायों और पीएसयू के साथ-साथ वाणिज्‍य विभाग के अन्‍य व्‍यापार संवर्धन कार्यालयों में भी लागू करना था।


    वर्ष 2016-17 में वाणिज्‍य विभाग ने देश भर में अपने समस्‍त स्‍वायत्‍त निकायों , पीएसयू और व्‍यापार संवर्धन निकायों में 31 मार्च , 2017 तक पीएफएमएस का शत-प्रतिशत कार्यान्‍वयन पूरा कर लिया। इसके परिणामस्‍वरूप इन संगठनों को समय पर धनराशि जारी करना संभव हो पाया।


    ***


    वीके/आरआरएस / एस - 949

    
    
    (Release ID: 1487067) Visitor Counter : 7