      रेल मंत्रालय

      दिल्ली-हावड़ा सेक्शन के सर्वाधिक व्यस्त मार्ग पर रेल गाड़ी के संचालन को इलेक्ट्रानिक इंटरलॉकिंग और विशाल यार्ड रीमॉडलिंग शुरू हो जाने से तेजी मिलेगी
      इलेक्ट्रानिक इंटरलॉकिंग और विशाल यार्ड रीमॉडलिंग को केवल 150 मिनट के रिकार्ड समय में शुरू किया गया

      Posted On: 18 APR 2017 4:10PM by PIB Delhi

    रेलगाड़ी संचालन में सुधार लाने के उद्देश्य से हाईटेक संरचना तैयार की जा रही है। इसके मद्देनजर उत्तर प्रदेश के दादरी रेलवे स्टेशन में दिल्ली-हावड़ा सेक्शन के सबसे व्यस्त मार्ग पर इलेक्ट्रानिक इंटरलॉकिंग और विशाल यार्ड रीमॉडलिंग शुरू कर दी गई है। यह क्षेत्र उत्तर मध्य रेलवे के आगरा डिविजन में आता है। यह परियोजना भारतीय रेल नेटवर्क के आधुनिकीकरण की प्रक्रिया का अंग है।


    इलेक्ट्रानिक इंटरलॉकिंग में 318 रूट आते हैं। इनके तहत आधुनिकतम सिग्नल प्रणाली को अपनाया गया है। इसमें केंद्रीय परिचालन शामिल हैं जिनमें 45 सिग्नल, 74 प्वाइंट्स और 176 ट्रेकसर्किट संबंधी विशाल यार्ड रीमॉडलिंग की सुविधा है। दूसरी महत्वपूर्ण बात यह है कि इस पूरे काम को 16 अप्रैल, 2017 को रिकार्ड 150 मिनटों में पूरा कर लिया गया है। यह कार्य उत्तर मध्य रेलवे के महाप्रबंधक श्री एम. सी चौहान के नेतृत्व और मार्गदर्शन में सफलतापूर्वक पूरा किया गया।


    दादरी, उत्तर मध्य रेलवे का एक महत्वपूर्ण यार्ड है जो 6 किलोमीटर से अधिक बड़े क्षेत्र में फैला है। यह दिल्ली-हावड़ा सेक्शन के सबसे व्यस्त रूट पर स्थित है और एनटीपीसी संयंत्र तथा कंटेनर डीपो से जुड़ा हुआ है।


    इसकी शुरूआत के साथ अलीगढ़-गाजियाबाद सेक्शन के बीच तीसरी लाइन को दादरी यार्ड के जरिये शुरू किया गया है जिससे गाड़ियों के परिचालन में सुधार हुआ है। पहले यह उपलब्ध नहीं था। इसके अलावा दादरी स्टेशन के प्लेटफार्म नम्बर एक, दो और तीन तथा नए प्लेटफार्म नम्बर चार तक सुविधा का विस्तार हो गया है। इन चारों प्लेटफार्मों को नए फुटओवर ब्रिज से जोड़ दिया गया है जिससे स्टेशन पर यात्री सुविधाओं में इजाफा हुआ है।


    ***


    वीके/एकेपी/सीएस-1072

    
    
    (Release ID: 1488119) Visitor Counter : 7