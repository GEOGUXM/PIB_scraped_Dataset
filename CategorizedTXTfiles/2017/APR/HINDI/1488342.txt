      वित्‍त मंत्रालय

      केंद्रीय वित्त मंत्री ने अमरीका के वाणिज्य सचिव विल्बर रॉस के साथ द्विपक्षीय बैठक की
      वित्त मंत्री ने अमरीका के द्वारा एच-1बी वीज़ा को सख्त बनाने का मुद्दा उठाया और अमरीकी अर्थव्यवस्था में कुशल भारतीय पेशेवरों के योगदान पर बल दिया
      Posted On: 21 APR 2017 2:24PM by PIB Delhi

केंद्रीय वित्त मंत्री श्री अरूण जेटली ने 20 अप्रैल, 2017 को वाशिंगटन डीसी में अमरीकी वाणिज्य सचिव विलबर रॉस के साथ एक द्विपक्षीय बैठक की। बैठक के दौरान वित्त मंत्री अरुण जेटली के साथ भारत के राजदूत नवतेज सरना और आर्थिक मामलों के सचिव शक्तिकांत दास भी उपस्थित थे।                                                                                         
                                                                                                                                                                                                                                                                                                                                                               
दोनों नेताओं ने भारत-अमरीका के आर्थिक संबंधों की मजबूती और वर्षों से चले आ रहे द्विदलीय सहयोग पर जोर दिया। वित्त मंत्री ने अमरीकी वाणिज्य सचिव को पिछले तीन वर्षों में भारत में प्रारंभ किए गए महत्वपूर्ण संरचनात्मक सुधारों और भारतीय अर्थव्यवस्था के सामर्थ्य की जानकारी दी। अमरीकी वाणिज्य सचिव रॉस ने जीएसटी पर कानून बनाने के लिए वित्त मंत्री को बधाई दी।
                                                                                                                                                                                                                                                                                                                                                               
वित्त मंत्री ने हाल ही के कार्यकारी आदेशों के तहत एच -1 बी वीजा व्यवस्था को सख्त बनाने की संभावना को देखते हुए यह मुद्दा भी उठाया। उन्होंने अमरीकी अर्थव्यवस्था में कुशल भारतीय पेशेवरों के उल्लेखनीय योगदान की चर्चा करते हुए आशा व्यक्त की है कि ऐसा कोई भी निर्णय लेने से पूर्व अमरीकी प्रशासन इस पहलू को ध्यान में रखेगा।                                  
                                                                                                                                                                                                                                                                                                                                                               
*****                                                                                                                                                                                                                                                                                                                                                          
                                                                                                                                                                                                                                                                                                                                                               
                                                                                                                                                                                                                                                                                                                                                               
                                                                                                                                                                                                                                                                                                                                                               
वीके/एसएस/डीए-1095                                                                                                                                                                                                                                                                                                                                             
                                                                                                                                                                                                                                                                                                                                                               
                                                                                                                                                                                                                                                                                                                                                               
विज्ञप्ति को कुर्तिदेव फोंट में परिवर्तित करने के लिए यहां क्लिक करें                                                                                                                                                                                                                                                                                          
    
    
    (Release ID: 1488342) Visitor Counter : 6