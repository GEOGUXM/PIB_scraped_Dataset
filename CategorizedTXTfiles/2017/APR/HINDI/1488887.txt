      विद्युत मंत्रालय

      राज्य के विद्युत मंत्रियों का दो दिन का सम्मेलन नई दिल्ली में आयोजित किया जाएगा
      Posted On: 30 APR 2017 4:32PM by PIB Delhi

                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                      
  राज्यों और संघ शासित प्रदेशों के विद्युत, नई और नवीकरणीय ऊर्जा और खान मंत्रियों का दो दिन का सम्मेलन आगामी 3 और 4 मई को नई दिल्ली में आयोजित किया जाएगा। इसका उद्घाटन केंद्रीय विद्युत राज्य मंत्री (स्वतंत्र प्रभार) श्री पीयूष गोयल करेंगे। दो दिन के इस सम्मेलन का उद्देश्य विभिन्न जारी कार्यक्रमो/योजनाओं के कार्यान्वयन की समीक्षा करना और विद्युत, कोयला, नवीकरणीय ऊर्जा और खानों से संबंधित विभिन्न मुद्दों पर व्यापक विचार विमर्श करना है।                                                                                 
                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                      
  राज्यों और संघ शासित प्रदेशों के मंत्री और सचिव तथा उनके अंतर्गत काम करने वाले इन चारों क्षेत्रों और सार्वजनिक क्षेत्र के प्रतिष्ठानों के वरिष्ठ अधिकारी सम्मेलन में हिस्सा लेंगे। इसमें सबके लिए 24 x7 विद्युत कार्यक्रम के कार्यान्वयन से संबंधित विभिन्न मुद्दों, शत प्रतिशत परिवारों के विद्युतीकरण संबंधी कार्यनीतियों और कार्य योजना तथा स्मार्ट मीटरिंग विद्युत सुधार, ऊर्जा संरक्षण, ऊर्जा सक्षम कृषि पंप, साइबर सुरक्षा और विद्युत क्षेत्र में डिजिटल भुगतानों को प्रोत्साहित करने जैसे मुद्दों पर विचार विमर्श किया जाएगा।
                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                      
  नवीकरणीय ऊर्जा क्षेत्र में राज्यों के मंत्री नवीकरणीय परियोजनाओं के लिए दिशा निर्देशों पर विचार करेंगे।                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                      
  सम्मेलन के समापन सत्र में प्रतिनिधियों द्वारा सम्मेलन प्रस्ताव पारित किया जाएगा और राज्यों/संघ शासित प्रदेशों की टिप्पणियां और फीडबैक प्राप्त की जाएगी।                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                      
  वि कासोटिया /आरएसबी                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                      

    

    
    (Release ID: 1488887) Visitor Counter : 49