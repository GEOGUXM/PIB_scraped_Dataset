      निर्वाचन आयोग

      मध्‍य प्रदेश के 9- अटेर और 89- बांधवगढ़ ( एसटी) विधान सभा क्षेत्रों के होने वाले उप चुनाव के लिए चुनाव आयोग ने प्रशासनिक और सुरक्षा के उपाए किए
      Posted On: 02 APR 2017 4:56PM by PIB Delhi


    मध्‍य प्रदेश के 9- अटेर और 89- बांधवगढ़ ( एसटी) विधान सभा क्षेत्रों के होने वाले उप चुनाव के संबंध में भारतीय राष्‍ट्रीय कांग्रेस (आईएनसी) का एक प्रतिनिधिमंडल ने चुनाव आयोग से मुलाकात की । प्रतिनिधिमंडल ने चुनाव आयोग से स्‍वतंत्र , निष्‍पक्ष चुनाव और अधिकारियों की पूर्ण तटस्‍थता सुनिश्चित करने की मांग की।


    मध्‍य प्रदेश में उपचुनाव का पर्यवेक्षण के लिए आंध्र प्रदेश के मुख्‍य निर्वाचन अधिकारी श्री भंवर लाल के नेतृत्‍व में उच्‍च स्‍तरीय अधिकारियों की एक टीम को तैनात करने का फैसला किया है। इस टीम में वरिष्‍ठ प्रधान सचिव श्री आर. के. श्रीवास्‍तव और प्रधान सचिव श्री वरिंदर कुमार को शामिल किया गया है। वरिष्‍ठ अधिकारियों की यह टीम चुनाव संचालित कराने के सभी प्रशासनिक और सुरक्षा संबंधी चुनाव आयोग के निर्देशों को क्रियान्वित करेगी।


    इन दो विधान सभा क्षेत्रों में लगाए गई ईवीएम और वीवीपीएटी के सही तरीके से काम करने को सुनिश्चित करने के लिए, आयोग ने तकनीकी विशेषज्ञों के साथ दो अधिकारियों की टीम को भी तैनात करने का फैसला किया है।


    मतदान में प्रयोग की जाने वाली ईवीएम और वीवीपीएटी की प्रमाणिकता का प्रदर्शन सभी हितधारकों के समक्ष उनके पूर्ण संतोष के लिए किया जाएगा। ये टीमें विधान सभा क्षेत्र में मतगणना खत्‍म होने तक मौजूद रहेंगी। चुनाव आयोग, चुनाव की पूरी प्रक्रिया को पारदर्शितापूर्ण, निष्‍पक्षतापूर्ण और माननीय मतदाताओं सहित सभी हितधारकों के पूर्ण संतोष के साथ कराने को प्रतिबद्ध है। चुनावी सिस्‍टम को सुदृढ़ करने के लिए निर्वाचन आयोग हमेशा हितधारकों के वास्‍तविक सुझाव को सुनने को तैयार रहेगा।


    *****


    वि कासोटिया / एकेआर / डीए -904

    
    
    (Release ID: 1486455) Visitor Counter : 9