      गृह मंत्रालय

      तमिलनाडु के लिए केंद्रीय सहायता जारी
      Posted On: 01 APR 2017 8:16PM by PIB Delhi

                                                                                                                                                                                                                                        
                                                                                                                                                                                                                                        
                                                                                                                                                                                                                                        
केंद्र सरकार ने कल तमिलनाडु के लिए रु. 2014.45 करोड़ की केंद्रीय सहायता जारी की। केंद्रीय गृह मंत्री श्री राजनाथ सिंह ने मार्च 23, 2017 को तमिलनाडु को यह सहायता प्रदान करने के लिए एक उच्च स्तरीय समिति की बैठक की अध्यक्षता की थी।    
                                                                                                                                                                                                                                        
                                                                                                                                                                                                                                        
तमिलनाडु को दी जा रही इस सहायता में सूखे (खरीफ) के लिए 1748.28 करोड़ रुपये, समुद्री तूफान ‘वार्धा’ के लिए 264.11 करोड़ रुपये और राष्ट्रीय ग्रामीण पेयजल कार्यक्रम के लिए 2.06 करोड़ रुपये की सहायता शामिल है।                           
                                                                                                                                                                                                                                        
                                                                                                                                                                                                                                        
तमिलनाडु सरकार ने राज्य में सूखे और समुद्री तूफान वार्धा को देखते हुए केंद्रीय सहायता के लिए ज्ञापन भेजा था।                                                                                                                            
                                                                                                                                                                                                                                        
                                                                                                                                                                                                                                        
भारत सरकार ने स्थिति का जायजा लेने के लिए अंतर-मंत्रालयी केंद्रीय दल तमिलनाडु भेजा था। इस दल की सिफारिशों और राष्ट्रीय कार्यकारी समिति की उप-समिति की सिफारिशों के आधार पर उच्च स्तरीय समिति ने उपरोक्त केंद्रीय सहायता का अनुमोदन किया।
                                                                                                                                                                                                                                        
                                                                                                                                                                                                                                        
                                                                                                                                                                                                                                        
वि कासोटिया /आरएसबी /एनआर-899                                                                                                                                                                                                           
                                                                                                                                                                                                                                        
                                                                                                                                                                                                                                        
    
    
    (Release ID: 1486442) Visitor Counter : 9