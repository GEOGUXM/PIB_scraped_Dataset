      राष्ट्रपति सचिवालय

      भारत नेपाल के लोगों के उद्यम और उपलब्धियों की सराहना करता है: राष्ट्रपति
      Posted On: 19 APR 2017 7:19PM by PIB Delhi

                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
  राष्‍ट्रपति श्री प्रणब मुखर्जी ने कल (18 अप्रैल , 2017) राष्‍ट्रपति भवन में नेपाल की राष्‍ट्रपति माननीय श्रीमती बिद्या देवी भंडारी का स्‍वागत किया। उन्‍होंने उनके सम्‍मान में भोज का भी आयोजन किया था।                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
  नेपाल की राष्‍ट्रपति का स्‍वागत करते हुए राष्‍ट्रपति श्री प्रणब मुखर्जी ने कहा कि नेपाल की पहली महिला राष्‍ट्रपति का स्‍वागत करते हुए उन्‍हें अत्‍यंत हर्ष हो रहा है। श्री प्रणब मुखर्जी ने राष्‍ट्रपति के तौर पर अपनी पहली विदेश यात्रा के रूप में भारत का चयन करने के लिए श्रीमती बिद्या देवी भंडारी की सराहना की। इस अवसर पर राष्‍ट्रपति ने अपनी हाल की नेपाल यात्रा और पिछले वर्ष उनके साथ अपनी बैठक को याद किया। उन्‍होंने अपनी यात्रा के दौरान नेपाल सरकार और वहां के लोगों द्वारा किए गए अतिथ्‍य सरकार के लिए राष्‍ट्रपति महोदया का आभार व्‍यक्‍त किया।                                                    
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
  राष्‍ट्रपति ने कहा कि भारत को प्रसन्‍नता है कि नेपाल संविधान कार्यान्‍वयन और प्रगतिशील तथा समावेशी राजनीतिक एजेंडा के महत्‍वपूर्ण कार्यों में संलग्‍न है। उन्‍होंने कहा कि भारत के नेपाल के साथ घनिष्‍ठ ऐतिहासिक और पारंपरिक संबंध हैं।                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
  बाद में भोज के दौरान अपने संबोधन में राष्‍ट्रपति श्री प्रणब मुखर्जी ने कहा कि भारत और नेपाल के बीच संबंध और सहयोग भूगोल द्वारा परिभाषित तथा समान संस्‍कृति एवं इतिहास से समृद्ध है। भारत और नेपाल के बीच वर्षों से भाईचारे के संबंध सरकारों और नेताओं द्वारा और गतिशील तथा समृद्ध किए गए हैं। राष्‍ट्रपति ने कहा कि नेपाल के सामाजिक आर्थिक विकास में भारत के स्‍थायी हित निहित है। उन्‍होंने कहा कि दोनों देशों की समृद्धि सुरक्षा और कल्‍याण आपस में जुड़े हुए और एक-दूसरे पर निर्भर हैं। उन्‍होंने कहा कि भारत नेपाल सरकार और वहां के लोगों की प्राथमिकताओं के अनुरूप हर संभव समर्थन देने के लिए प्रतिबद्ध हैं।
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
  ***                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
  वि.लक्ष्‍मी/एसकेजे/डीए-1084                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    

    

    
    (Release ID: 1488229) Visitor Counter : 6