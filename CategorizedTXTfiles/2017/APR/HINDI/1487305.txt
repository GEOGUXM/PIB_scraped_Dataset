      राष्ट्रपति सचिवालय

      राष्ट्रपति मुखर्जी ने सभी नागरिकों से एक कम नकदी भारत केे मिशन को प्रचुर समर्थन देने का आग्रह किया
      Posted On: 09 APR 2017 5:54PM by PIB Delhi

                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                    
राष्ट्रपति श्री प्रणब मुखर्जी ने सभी नागरिकों से एक कम नकदी भारत केे मिशन को प्रचुर समर्थन देने का आग्रह किया है। उन्होंने कहा कि सरकार के सभी प्रयास अपने लक्ष्यों में तभी सफल हो सकते हैं जब लोग उनका अनुपालन सक्रियता पूर्वक करें।                                                                                                                                                                                                               
                                                                                                                                                                                                                                                                                                                                                                                                                                                    
राष्ट्रपति श्री प्रणब मुखर्जी आज (9 अप्रैल, 2017) राष्ट्रपति भवन में लक्की ग्राहक योजना एवं डिजी धन व्यापार योजना के लिए 100वें मेगा ड्रॉ के अवसर पर संबोधित कर रहे थे।                                                                                                                                                                                                                                                                             
                                                                                                                                                                                                                                                                                                                                                                                                                                                    
राष्ट्रपति ने कहा कि भारत आज डिजिटल क्रांति के शीर्ष पर है। एक बिलियन से अधिक भारतीयों के पास बायोमीट्रिक पहचानकर्ता के साथ एक विशिष्ट पहचान संख्या है जोकि अपने आप में एक अद्वितीय उपलब्धि है। राष्ट्रपति महोदय ने कहा कि ऐसे देशों में भी, जहां जनसंख्या तो कम है लेकिन जो प्रौद्योगिकी के मामले में भारत से अधिक विकसित हैं, में ऐसी प्रणाली का अभाव है। राष्ट्रपति महोदय ने कहा कि आधार कार्ड की पहल भारत की सफलता गाथा में एक ऐतिहासिक घटना है।
                                                                                                                                                                                                                                                                                                                                                                                                                                                    
राष्ट्रपति महोदय ने सरकार की देश में डिजिटल भुगतान की संस्कृति को बढ़ावा देने के लिए उसके निर्भीक पहलों के लिए सराहना की। राष्ट्रपति महोदय ने कहा कि ऐसी निडर पहलों के अनुरूप ही, संसद ने 31 मार्च, 2017 तक वार्षिक बजट को पारित करने के द्वारा वित्तीय प्रबंधन में एक नई शुरुआत की है।                                                                                                                                                             
                                                                                                                                                                                                                                                                                                                                                                                                                                                    
*****                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                    
वि.क/एसकेजे                                                                                                                                                                                                                                                                                                                                                                                                                                         

    

    
    (Release ID: 1487305) Visitor Counter : 12