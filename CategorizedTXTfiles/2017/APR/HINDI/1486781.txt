      सामाजिक न्‍याय एवं अधिकारिता मंत्रालय

      समता दिवस मनाया गया
      Posted On: 05 APR 2017 5:55PM by PIB Delhi


    बाबू जगजीवन राम की 110 वीं जयंती के अवसर पर बाबू जगजीवन राम नेशनल फाउंडेशन द्वारा नई दिल्ली स्थित राजघाट के समता स्थल पर 5 अप्रैल, 2017 को प्रातः 0730 बजे से 0800 बजे तक एक श्रद्धांजलि समारोह का आयोजन किया गया।
    
    समता स्थल पर समारोह की शुरूआत प्रातः 0730 बजे माननीय उपराष्ट्रपति श्री हामिद अंसारी, पूर्व लोकसभा अध्यक्ष श्रीमती मीरा कुमार, केंद्रीय सामाजिक न्याय एवं अधिकारिता मंत्री तथा बाबू जगजीवन राम नेशनल फाउंडेशन के अध्यक्ष श्री थावरचंद गहलोत, केंद्रीय सामाजिक न्याय एवं अधिकारिता राज्यमंत्री श्री विजय संपला, केंद्रीय सामाजिक न्याय एवं अधिकारिता राज्य मंत्री श्री रामदास अठावले, सामाजिक न्याय और अधिकारिता विभाग की सचिव श्रीमती जी लता कृष्ण राव, मंत्रालय के वरिष्ठ अधिकारीगण, बाबूजी के परिवार के सदस्यों तथा बड़ी संख्या में उनके अनुयाइयों द्वारा श्रद्धांजलि अर्पित करने से हुई।
    
    प्रार्थना में कई कैबिनेट मंत्रियों, सांसदों एवं अन्य गणमान्य व्यक्तियों, सामाजिक कार्यकर्ताओं ने बड़ी संख्या में भाग लिया। इस अवसर पर एक सर्व धर्म प्रार्थना सभा का भी आयोजन किया गया। ग्रंथि, फादर और मौलवी द्वारा सभी धर्मों के लिए प्रार्थना की गई।

    *****


    
    
    वीके/डीएनटी/ केजे – 931

    
    
    (Release ID: 1486781) Visitor Counter : 16