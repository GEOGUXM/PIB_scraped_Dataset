      राष्ट्रपति सचिवालय

      भारत के राष्ट्रपति कल लकी ग्राहक योजना एवं डिजिधन व्यापार योजना के मेगा-ड्रॉ के लिए पर्ची डाल कर चुनाव करेंगे
      Posted On: 08 APR 2017 1:01PM by PIB Delhi


    भारत के राष्ट्रपति कल (9 अप्रैल, 2017) राष्ट्रपति भवन में आयोजित एक कार्यक्रम में लकी ग्राहक योजना एवं डिजिधन व्यापार योजना के मेगा-ड्रॉ के लिए पर्ची डाल कर चुनाव करेंगे। भारत सरकार ने डिजिटल निकासी को प्रोत्साहन एवं बढ़ावा देने के लिए 25 दिसंबर 2016 को उपभोक्ताओं के लिए लकी ग्राहक योजना एवं व्यापारियों के लिए डिजिधन व्यापार योजना की शुरुआत की थी। इन योजनाओं का कार्यान्वयन भारतीय राष्ट्रीय भुगतान निगम (एनपीसीआई) द्वारा किया जा रहा है।


    लकी ग्राहक योजना के अन्तर्गत डिजिटल लेनदेन करने वाले 15,000 ग्राहकों को प्रतिदिन 1000 रुपये का ईनाम मिलेगा। उपभोक्ताओं के लिए एक लाख तक के साप्ताहिक ईनाम एवं व्यापारियों के लिए 50,000 तक का ईनाम दिया जाता है। इन योजनाओं के अंतर्गत 30 मार्च 2017 तक 13.50 लाख उपभोक्ताओं और 79,519 व्यापारियों को ईनाम मिल चुके हैं।


    इस वर्ष तीस मार्च तक पूरे देश में 90 डिजिधन मेलों का आयोजन किया जा चुका है। चौदह लाख से भी अधिक लोगों ने डिजिधन मेलों में भाग लिया है जबकि एक लाख से भी अधिक बैंक खाते खोले गए हैं और 15,000 से भी ज़्यादा संस्थाएं नकदी-रहित हो चुकी हैं।


    ***


    वीके/एबी/वाईबी-976

    
    
    (Release ID: 1487349) Visitor Counter : 5