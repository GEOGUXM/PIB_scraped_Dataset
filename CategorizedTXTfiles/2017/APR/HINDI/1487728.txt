      स्‍वास्‍थ्‍य एवं परिवार कल्‍याण मंत्रालय

      जे पी नड्डा ने डेंगू और चिकनगुनिया के बारे में तैयारियों की समीक्षा की
      
      
      राज्यों से मच्छरों की रोक और नियंत्रण पर जागरूकता फैलाने के लिए तेजी से आईईसी अभियान चलाने को कहा

      Posted On: 12 APR 2017 7:01PM by PIB Delhi
                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                 
केंद्रीय स्वास्थ्य और परिवार कल्याण मंत्री श्री जे. पी. नड्डा ने आज यहां देश में डेंगू और चिकनगुनिया की रोक के लिए मंत्रालय और केंद्र सरकार के अस्पतालों की तैयारियों की उच्च स्तरीय बैठक में समीक्षा की। बैठक में श्री नड्डा ने राज्यों से मच्छरों की रोक और नियंत्रण पर जागरूकता फैलाने के लिए तेजी से आईईसी अभियान चलाने का आग्रह किया।                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                 
बैठक में केंद्र सरकार के अस्पतालों के निदेशकों/ चिकित्सा अधीक्षकों के साथ स्वास्थ्य सचिव श्री सी के मिश्रा और केंद्रीय स्वास्थ्य मंत्रालय, राष्ट्रीय मच्छर जनित रोग कार्यक्रम (एनवीबीडीसीपी), राष्ट्रीय रोग नियंत्रण केंद्र (एनसीडीसी) के वरिष्ठ अधिकारी उपस्थित थे।                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                 
स्थिति का जायजा लेते हुए श्री नड्डा ने स्वास्थ्य मंत्रालय की तैयारियों के बारे में जाना। उन्हें बताया गया कि डेंगू बिमारी के फैलने से पहले तैयारियों को मजबूत बनाने के लिए जनवरी के प्रारंभ में ही सभी राज्यों में परामर्शदाता भेजे गए हैं। अधिकारियों ने श्री नड्डा को बताया कि मंत्रालय के विशेषज्ञों की टीम विभिन्न राज्यों में तैयारियों का जायजा लेने और उच्च सलाह देने के लिए गई है। केंद्र सरकार के अस्पतालों की ओर से बताया गया कि बीमारी के समय डेंगू और चिकनगुनिया से निपटने के लिए पूरी तरह से लैस हैं। स्वास्थ्य मंत्री ने अधिकारियों को निर्देश दिया कि वे दिल्ली के अस्पतालों का नियमित रूप से निरीक्षण करें और स्थिति, तैयारियों की समीक्षा करें ताकि स्वास्थ्य अधिकारोयं को मौके पर ही तकनीकी निर्देश दिए जा सके।
                                                                                                                                                                                                                                                                                                                                                                                                                                                                                                                                                                                                                                                                                                                                 
स्वास्थ्य मंत्री ने स्वास्थ्य सचिव से वीडियो कांफ्रेंसिंग के जरिये राज्यों की तैयारियों की समीक्षा करने को कहा।                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                 
****                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                 
वीके/एकेजी/सीएस-1020                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                 
    
    
    (Release ID: 1487728) Visitor Counter : 9