      शिक्षा मंत्रालय

      प्रकाश जावड़ेकर ने चिकित्सा व्यवसाय में नैतिक आचरण का आह्वान किया
      Posted On: 21 APR 2017 8:30PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                                                          
केन्द्रीय मानव संसाधन विकास मंत्री, श्री प्रकाश जावड़ेकर ने युवा चिकित्सकों को अपने व्यवसाय में नैतिक आचरण के लिए प्रोत्साहित किया और अपने इस कर्त्तव्य को उत्साह से निष्पादित करने की बात भी कही। उन्होंने कहा कि केवल उत्साह से किया गया कार्य ही जीवन में संतोष ला सकता है। श्री जावड़ेकर नई दिल्ली में स्थित पोस्ट ग्रेजुएट इंस्टीट्यूट ऑफ मेडिकल एजुकेशन एंड रिसर्च (पीजीआईएमईआर), डॉ राम मनोहर लोहिया हॉस्पिटल के 7 वें दीक्षांत समारोह दिवस को संबोधित कर रहे थे।                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                                                          
श्री जावड़ेकर ने कहा कि एक शिक्षक की तरह केवल उस डॉक्टर को हीयाद और सम्मानित किया जाता है जो मानवीय व्यवहार करते हैं और जिनमें अधिक मानवीय लक्षण होते हैं इसलिए ऐसे डॉक्टर को हर किसी से सम्मान मिलता है। उन्होंने डॉक्टरों को उनकी संपूर्ण शिक्षा में कर के रूप में समाज द्वारा किये गए महत्वपूर्ण योगदान का स्मरण भी दिलाया। उन्होंने कहा कि एक डॉक्टर नैतिक रूप से अपने व्यवसाय का निर्वाहन करते हुए पर्याप्त रूप से कमा सकते हैं और यह निश्चित रूप से एक बहुत संतुष्ट और अच्छा जीवन जीने में उनकी मदद करेगा।                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                                                          
श्री जावड़ेकर ने केंद्र सरकार द्वारा हृदय रुकावटों के इलाज के लिए इस्तेमाल किया जाने वाले स्टंट की कीमतों को दो लाख से 26000 और 70-80,000 से लेकर 7500 रुपये तक कम करने के लिए उठाए गए कदमों का उल्लेख भी किया। उन्होंने कहा कि इसी प्रकार के प्रयास जेनेरिक दवाओं के लिए भी किये जा रहे हैं ताकि उनका व्यापक उपयोग किया जा सके। हमने जन-औषधि दुकानें भी शुरू की हैं ताकि समाज के गरीब लोगों को सामान्य दवाइयां एक अनुचित और अनुकूल मूल्य पर उपलब्ध हो सकें और वे इस प्रकार की दवाइयां आसानी से खरीद सकें। श्री जावड़ेकर ने कहा कियोग का प्रचार और योग दिवस मनाना रोगों की रोकथाम और अच्छे स्वास्थ्य की प्राप्ति के लिए किया जा रहा है। मंत्रीजी ने कहा कि इसी तरह की कुछ अन्य मुहिम हैं टीकाकरण, प्रतिरक्षण, शारीरिक गतिविधियों एवं खेलकूदपर ज़ोर, जंक फूड पर रोक इत्यादि।
                                                                                                                                                                                                                                                                                                                                                                                                                                                                                                                                                                                                                                                                                                                                                                          
श्री जावड़ेकर ने युवा डॉक्टरों से एक आम आदमी द्वारा किए गए सबसे छोटे योगदान को ध्यान में रखते हुए एक सैनिक की भांति ही देश की सेवा के लिए आगे आने का आह्वान किया।                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                          
इस अवसर पर 135 छात्रों को संस्थान के विभिन्न विषयों में स्नातकोत्तर उपाधि प्रदान की गई।                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                          
स्वास्थ्य और परिवार कल्याण राज्य मंत्री श्री फग्गनसिंह कुलस्ते ने भी इस कार्यक्रम को संबोधित किया। इस अवसर पर स्वास्थ्य सचिव श्री सी.के. मिश्रा और अन्य वरिष्ठ अधिकारी भी उपस्थित थे।                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                          
*****                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                                                          
वीके/डीटी/वाईबी- 1106                                                                                                                                                                                                                                                                                                                                                                                                                                                                                                                                                                                                                                                                                                                                                     

    

    
    (Release ID: 1488394) Visitor Counter : 9