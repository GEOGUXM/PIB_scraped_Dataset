      PIB Headquarters

      അടിസ്ഥാന സൗകര്യങ്ങള്‍ ശക്തിപ്പെടുത്തുന്നതിന് റെയില്‍വേയുടെ സംരംഭങ്ങള്‍
      Posted On: 05 APR 2017 5:29PM by PIB Thiruvananthpuram


    വമ്പിച്ചൊരു മാറ്റത്തിന്റെ പടിവാതില്‍ക്കലിലാണ് ഇന്ത്യന്‍ റെയില്‍വെ. രാജ്യത്ത് റെയില്‍വേ സംവിധാനത്തിന് തുടക്കമിട്ടതിന്റെ വാര്‍ഷികത്തോടനുബന്ധിച്ച് അടുത്ത് വരാന്‍ പോകുന്ന റെയില്‍വെ വാരാഘോഷങ്ങളുടെ ഭാഗമായി 2016-17 ല്‍ അടിസ്ഥാന സൗകര്യ വികസന രംഗത്ത് ഇന്ത്യന്‍ റെയില്‍വേ കൈവരിച്ച നേട്ടങ്ങളില്‍ ചിലത് താഴെ കൊടുക്കുന്നു:
    · 2855 കിലോമീറ്ററിന്റെ പുതിയ പാതകള്‍, ഗേജ് മാറ്റം, പാത ഇരട്ടിപ്പിക്കല്‍ ഇതില്‍ 953 കിലോമീറ്റര്‍ പുതിയ പാതകളാണ്. ഒരൊറ്റ വര്‍ഷത്തിലെ ഏറ്റവും ഉയര്‍ന്ന നിരക്കാണിത്. വടക്ക് കിഴക്ക് പാതയിലെ മൊത്തം മീറ്റര്‍ ഗേജ് പാതകളും ബ്രോഡ്‌ഗേജ് ആക്കി മാറ്റി.
    · 2013 കിലോമീറ്ററിന്റെ റെയില്‍ പാത വൈദ്യുതീകരണം (ലക്ഷ്യമിട്ടിരുന്നത് 2000 കിലോമീറ്റര്‍) ഇതും ഒരൊറ്റ വര്‍ഷത്തിലെ ഏറ്റവും ഉയര്‍ന്ന നിരക്കാണ്.
    · 1503 ആളില്ലാ ലെവല്‍ക്രോസുകള്‍ നിര്‍ത്തലാക്കി. 1306 റെയില്‍വേ മേല്‍പ്പാലങ്ങളുടെയും, അടിപ്പാതകളുടെയും നിര്‍മ്മാണം പൂര്‍ത്തിയാക്കി.
    · കാവല്‍ക്കാരനുള്ള 484 ലെവല്‍ ക്രോസിംഗുകള്‍ നിര്‍ത്തലാക്കി. 750 പാലങ്ങള്‍ പുനര്‍ നിര്‍മ്മിച്ചു.
    · ചരക്കുകള്‍ കൈകാര്യം ചെയ്യുന്നതിന് 45 ഫ്രൈറ്റ് ടെര്‍മിനലുകള്‍ കമ്മീഷന്‍ ചെയ്തു.
    · 658 തീവണ്ടി എഞ്ചിനികളുടെ ഉത്പാദനം സാധ്യമാക്കി. (621 ആയിരുന്നു മുന്‍ വര്‍ഷത്തെ ശരാശരി).
    · 4280 യാത്രാ കോച്ചുകളും ഇന്ത്യന്‍ റെയില്‍വേ ഇക്കൊല്ലം നിര്‍മ്മിച്ചു. ഇതും ഒരു റെക്കോര്‍ഡാണ്. കഴിഞ്ഞ വര്‍ഷം 3978 കോച്ചുകളാണ് നിര്‍മ്മിച്ചത്.

    
    
    (Release ID: 1487082) Visitor Counter : 3
    
    
      Read this release in: English