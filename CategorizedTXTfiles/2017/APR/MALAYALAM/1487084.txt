      PIB Headquarters

      കേന്ദ്ര കിഴങ്ങുവിള ഗവേഷണ സ്ഥാപനത്തില്‍ അന്താരാഷ്ട്ര പരിശീലന പരിപാടിക്ക് തുടക്കം
      Posted On: 05 APR 2017 5:42PM by PIB Thiruvananthpuram


    ഉഷ്ണമേഖല കിഴങ്ങുവിളകളുടെ ഉത്പാദനവും സംസ്‌ക്കരണവും ആഫ്രിക്കന്‍ രാജ്യങ്ങളില്‍ ശാക്തീകരിക്കുക എന്ന ലക്ഷ്യത്തോടെ തിരുവനന്തപുരത്ത് ശ്രീകാര്യത്തുള്ള കേന്ദ്ര കിഴങ്ങുവിള ഗവേഷണ സ്ഥാപനത്തില്‍ നടക്കുന്ന അന്താരാഷ്ട്ര പരിശീലന പരിപാടി കെനിയന്‍ ഹൈക്കമ്മീഷന്‍ മിനിസ്റ്റര്‍ ശ്രീ. സാമുവല്‍ കരിച്ചൊ ഉദ്ഘാടനം ചെയ്തു.


    വിവിധ ആഫ്രിക്കന്‍ രാജ്യങ്ങളില്‍ നിന്നുള്ള 23 പ്രതിനിധികള്‍ രണ്ടാഴ്ചത്തെ പരിശീലന പരിപാടിയില്‍ പങ്കെടുക്കുന്നുണ്ട്. കേന്ദ്ര കൃഷി മന്ത്രാലയത്തിന്റെ കീഴില്‍ ഹൈദരാബാദ് ആസ്ഥാനമായി പ്രവര്‍ത്തിക്കുന്ന മാനേജ് എന്ന സ്ഥാപനത്തിന്റെ ഡയറക്ടര്‍ ശ്രീമതി ഉഷാ റാണി മുഖ്യപ്രഭാഷണം നടത്തി. ചടങ്ങില്‍ സി.റ്റി.സി.ആര്‍.ഐ ഡയറക്ടര്‍ ഡോ. അര്‍ച്ചന മുഖര്‍ജി, പ്രോജക്ട് കോ-ഓര്‍ഡിനേറ്റര്‍ ഡോ. ജയിംസ് ജോര്‍ജ്ജ് തുടങ്ങിയവരും സംസാരിച്ചു.


    മുന്‍ അമേരിക്കല്‍ പ്രസിഡന്റ് ബരാക് ഒബാമയുടെ ഇന്ത്യാ സന്ദര്‍ശനവേളയില്‍ ഉരുത്തിരിഞ്ഞ ഒരു ആശയമായിരുന്നു ഇന്ത്യയും അമേരിക്കയും ആഫ്രിക്കയും ചേര്‍ന്നുള്ള ഈ ത്രികോണ പരിശീലന പരിപാടി. കിഴങ്ങുവിള ഗവേഷണ രംഗത്തെ നൂതന സാങ്കേതിക വിദ്യകള്‍ ആഫ്രിക്കന്‍ രാജ്യങ്ങളിലെ ഭക്ഷ്യ സുരക്ഷയ്ക്കായി പ്രയോജനപ്പെടുത്തുക എന്നതാണ് ഈ പരിശീലന പരിപാടിയുടെ ലക്ഷ്യം.

    
    
    (Release ID: 1487084) Visitor Counter : 5
    
    
      Read this release in: English