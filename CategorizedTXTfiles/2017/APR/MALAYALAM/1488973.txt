      ഭവന, നഗരദാരിദ്ര ലഘൂകരണ മന്ത്രാലയം

      നഗരങ്ങളിലെ ദരിദ്രര്‍ക്ക് ഭവന നിര്‍മ്മാണത്തിനായി ഒരു ലക്ഷം കോടി രൂപയുടെ നിക്ഷേപത്തിന് അനുമതി; ഒരു ലക്ഷം വീടുകള്‍ കൂടി അനുവദിച്ചു
      Posted On: 26 APR 2017 2:55PM by PIB Thiruvananthpuram


    പ്രധാനമന്ത്രി നഗര പാര്‍പ്പിട പദ്ധതി പ്രകാരം നഗരങ്ങളിലെ പാവപ്പെട്ടവര്‍ക്ക് 4,200 കോടി രൂപ ചെലവില്‍ 1,00,537 വീടുകള്‍ക്ക് കൂടി കേന്ദ്ര ഭവന നിര്‍മ്മാണ നഗര ദാരിദ്ര്യ ലഘൂകരണ മന്ത്രാലയം അനുമതി നല്‍കി. ഇതോടെ ഈ ഇനത്തില്‍ മൊത്തം അനുവദിച്ച തുക 1,00,466 കോടി രൂപയായി. നഗര പ്രദേശങ്ങളില്‍ ചെലവ് കുറഞ്ഞ വീടുകള്‍ നിര്‍മ്മിക്കാന്‍ 2004-14 കാലഘട്ടത്തില്‍ അനുവദിച്ച നിക്ഷേപമായ 32,713 കോടി രൂപയെക്കാള്‍ 307% കൂടുതലാണിത്.
    ഏറ്റവും കൂടുതല്‍ വീടുകള്‍ അനുവദിച്ചത് മധ്യപ്രദേശിനാണ് 57,131. മറ്റ് സംസ്ഥാനങ്ങള്‍ക്ക് അനുവദിച്ച വീടുകളുടെ എണ്ണം ഇപ്രകാരമാണ്: തമിഴ്‌നാട് - 24,576, മണിപ്പൂര്‍ -6231, ഛത്തീസ്ഗഢ് - 4898, ഗുജറാത്ത് - 4261, അസം -1389, കേരളം -643, ജാര്‍ഖണ്ഡ് - 331, ദമന്‍ & ദീയു -77.
    34 സംസ്ഥാനങ്ങളിലും കേന്ദ്രഭരണ പ്രദേശങ്ങളിലുമായി പ്രധാനമന്ത്രി നഗര പാര്‍പ്പിട പദ്ധതി പ്രകാരം സാമ്പത്തികമായി പിന്നാക്കം നില്‍ക്കുന്ന വിഭാഗക്കാര്‍ക്കായി ഇതുവരെ 18,75,389 വീടുകളുടെ നിര്‍മ്മാണത്തിന് അനുമതി നല്‍കിയിട്ടുണ്ട്.

    
    
    (Release ID: 1488973) Visitor Counter : 2