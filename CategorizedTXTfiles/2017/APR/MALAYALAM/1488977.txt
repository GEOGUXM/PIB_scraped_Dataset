      ഊര്‍ജ്ജ മന്ത്രാലയം

      രാജ്യത്ത് 21 ലക്ഷം എല്‍ഇഡി തെരുവു വിളക്കുകള്‍ സ്ഥാപിച്ചു
      Posted On: 28 APR 2017 2:59PM by PIB Thiruvananthpuram


    കേന്ദ്ര ഗവണ്‍മെന്റിന്റെ ദേശീയ തെരുവ് വിളക്ക് പദ്ധതിക്ക് (എസ്എന്‍എല്‍പി) കീഴില്‍ രാജ്യത്തെങ്ങും 21 ലക്ഷം പരമ്പരാഗത തെരുവുവിളക്കുകള്‍ മാറ്റി എല്‍ഇഡി തെരുവുവിളക്കുകള്‍ സ്ഥാപിച്ചു. ഊര്‍ജ്ജ മന്ത്രാലയത്തിന്റെ കീഴിലുള്ള എനര്‍ജി എഫിഷ്യന്‍സി സര്‍വീസസ് ലിമിറ്റഡ് (ഇഇഎസ്എല്‍ ) ആണ് പദ്ധതിയുടെ നടപ്പാക്കല്‍ ഏജന്‍സി.


    എല്‍ഇഡി തെരുവിളക്കുകള്‍ സ്ഥാപിച്ചതുമൂലം രാജ്യത്ത് 295 ദശലക്ഷം കിലോവാട്ടിന്റെ വാര്‍ഷിക ഊര്‍ജ്ജമിച്ചമുണ്ടാക്കാനും, വര്‍ഷത്തില്‍ 2.3 ലക്ഷം ടണ്‍ കാര്‍ബണ്‍ ഡൈയോക്‌സൈഡ് കുറക്കാനും സാധിക്കുന്നു. 23 സംസ്ഥാനങ്ങളിലും കേന്ദ്രഭരണ പ്രദേശങ്ങളിലും പദ്ധതി നടപ്പാക്കി. മാറ്റിസ്ഥാപിക്കലിനുശേഷം റോഡുകളിലെ പ്രകാശം ക്രമാനുഗതമായി വര്‍ധിച്ചു. കൂടുതല്‍ മാറ്റിസ്ഥാപിക്കല്‍ നടന്ന സംസ്ഥാനങ്ങളുടെ പട്ടിക താഴെ കൊടുക്കുന്നു.


    സംസ്ഥാനം തെരുവുവിളക്കുകളുടെ എണ്ണം വാര്‍ഷിക ഊര്‍ജ്ജ മിച്ചം (കിലോവാട്ടില്‍)
    രാജസ്ഥാന്‍ 7,04,891, 99,054,808
    ആന്ധ്ര പ്രദേശ് 5,86,037 82,352,849
    ഡെല്‍ഹി 2,64,185 37,124,579
    ഗുജറാത്ത് 2,00,536 29,180,321
    ഗോവ 94,856 13,329,639


    
    പ്രത്യേക പൈതൃക പ്രകാശിത പദ്ധതികളും ഇഇഎസ്എല്‍ നടപ്പാക്കി. ഉത്തര്‍ പ്രദേശിലെ കാശി മേഘലയില്‍ 1000 എല്‍ഇഡി വിളക്കുകള്‍ സ്ഥാപിച്ചു. 4000 വിളക്കുകള്‍ ഉടന്‍ സ്ഥാപിക്കും.
    എല്‍ഇഡി വിളക്കുകളുടെ സംഭരണവില വാട്ടിന് 135 രൂപയില്‍നിന്നും 80 രൂപയാക്കി കുറച്ചു.
    
    പ്രധാനമന്ത്രി ശ്രീ. നരേന്ദ്ര മോദി 2015 ജനുവരി അഞ്ചിന് രാജ്യത്തെ 100 നഗരങ്ങളിലാണ് പരമ്പരാഗത തെരുവുവിളക്കുകള്‍ മാറ്റി ഊര്‍ജ്ജകാര്യക്ഷമതയുള്ള എല്‍ഇഡി വിളക്കുകള്‍ മാറ്റിസ്ഥാപിക്കുന്ന പദ്ധതിക്ക് തുടക്കം കുറിച്ചത്. എസ്എല്‍എല്‍പിക്കുകീഴില്‍ രാജ്യത്ത് 1.34 കോടി പരമ്പരാഗത തെരുവ് വിളക്കുകള്‍ മാറ്റിസ്ഥാപിക്കാനാണ് ഗവണ്‍മെന്റ് ലക്ഷ്യമിടുന്നത്.

    
    
    (Release ID: 1488977) Visitor Counter : 3