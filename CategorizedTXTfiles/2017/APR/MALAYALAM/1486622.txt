      ധനകാര്യ മന്ത്രാലയം

      ദക്ഷിണേഷ്യന്‍ രാജ്യങ്ങള്‍ക്കിടയില്‍ വ്യാപാരവും സഹകരണവും കൂടുതല്‍ വര്‍ദ്ധിപ്പിക്കണമെന്ന് ധനമന്ത്രിമാര്‍
      Posted On: 03 APR 2017 5:49PM by PIB Thiruvananthpuram


    2025 ഓടെ മൊത്തം ആഭ്യന്തര ഉല്‍പ്പാദനത്തില്‍ 70 ദശലക്ഷം ഡോളറിന്റെ വര്‍ദ്ധനയും, 20 ദശലക്ഷം തൊഴിലും ലക്ഷ്യമിട്ടുകൊണ്ട് വ്യാപാരവും വിനോദ സഞ്ചാരവും പരിപോഷിപ്പിക്കാന്‍ ദക്ഷിണേഷ്യന്‍ രാജ്യങ്ങള്‍ തമ്മിലുള്ള സമ്പര്‍ക്കം വര്‍ദ്ധിപ്പിക്കുന്നതിന് പ്രതിജ്ഞാബദ്ധരായിരിക്കുമെന്ന് ഇന്ത്യയും മറ്റ് ആറ് ദക്ഷിണേഷ്യന്‍ രാജ്യങ്ങളും വ്യക്തമാക്കി. ന്യൂ ഡല്‍ഹിയില്‍ ഇന്ന് ചേര്‍ന്ന ദക്ഷിണേഷ്യന്‍ ഉപമേഖലാ സാമ്പത്തിക സഹകരണ (എസ്.എ.എസ്.ഇ.സി) സമ്മേളനത്തിലാണ് ഇന്ത്യ, ബംഗ്ലാദേശ്, ഭൂട്ടാന്‍, നേപ്പാള്‍, ശ്രീലങ്ക, മാലദ്വീപ്, മ്യാന്‍മാര്‍ എന്നീ രാജ്യങ്ങളിലെ ധനമന്ത്രിമാര്‍ ഇക്കാര്യം വ്യക്തമാക്കിയത്. വര്‍ദ്ധിച്ച സഹകരണത്തിലൂടെ മേഖലയിലെ പ്രകൃതി വിഭവങ്ങളുടെ സുസ്ഥിര വളര്‍ച്ച ഉറപ്പാക്കിക്കൊണ്ട് 21-ാം നൂറ്റാണ്ടില്‍ ഏഷ്യയെ മുന്‍പന്തിയിലെത്തിക്കുക എന്നതാണ് സംഘടനയുടെ കൂട്ടായ കാഴ്ചപ്പാടെന്ന് സമ്മേളനത്തെ അഭിസംബോധന ചെയ്ത ധനമന്ത്രി ശ്രീ. അരുണ്‍ ജെയ്റ്റ്‌ലി പറഞ്ഞു. ബിംസ്റ്റെക്ക്, ആസിയാന്‍, സാര്‍ക്ക് തുടങ്ങിയവയുമായി കൂടുതല്‍ അടുത്ത ഇടപഴകലുകള്‍ ഉണ്ടാകണമെന്നും അദ്ദേഹം ആവശ്യപ്പെട്ടു. ഏഷ്യന്‍ വികസന ബാങ്കിന്റെ സുപ്രധാന പങ്കിനെ എസ്.എ.എസ്.ഇ.സി അംഗീകരിക്കുന്നതായും ശ്രീ. ജെറ്റ്‌ലി വ്യക്തമാക്കി.


    ദക്ഷിണേഷ്യയിലെ ഏഴ് രാജ്യങ്ങള്‍ തമ്മിലുള്ള എണ്ണ വാതക വ്യാപാരവും, റോഡ് ഗതാഗതവും കൂടുതല്‍ മെച്ചപ്പെടുത്തണമെന്നും ധനമന്ത്രിമാരുടെ യോഗം ആവശ്യപ്പെട്ടു.

    
    
    (Release ID: 1486622) Visitor Counter : 10