      PIB Headquarters

      ഇ.പി.എഫ്.ഒ. കേരള മേഖലയുടെ ചുമതല അഡീഷണല്‍ സെന്‍ട്രല്‍ പ്രൊവിഡന്റ് ഫണ്ട് കമ്മീഷണര്‍ക്ക്
      Posted On: 13 APR 2017 11:55AM by PIB Thiruvananthpuram


    കേന്ദ്ര തൊഴില്‍ മന്ത്രാലയത്തിന് കീഴിലുള്ള എംപ്ലോയീസ് പ്രോവിഡന്റ് ഫണ്ട് ഓര്‍ഗനൈസേഷനില്‍ അടുത്തിടെ നടന്ന കേഡര്‍ പുനസംഘടനയുടെ ഭാഗമായി തിരുവനന്തപുരം ആസ്ഥാനമാക്കി കേരളത്തിന് ഒരു മേഖലാ ഓഫീസ് രൂപീകരിക്കുകയുണ്ടായി. ഇതേ തുടര്‍ന്ന ഇ.പി.എഫ്.ഒ. യുടെ തിരുവനന്തപുരം, കൊല്ലം, കൊച്ചി, കോഴിക്കോട, കണ്ണൂര്‍ ഓഫീസുകളെ മേഖലാ ഓഫീസുകളാക്കി ഉയര്‍ത്തി.


    കേരളാ മേഖലയുടെ അധിക ചുമതല കോയമ്പത്തൂര്‍ സോണ്‍ അഡീഷണല്‍ സെന്‍ട്രല്‍ പ്രൊവിഡന്റ് ഫണ്ട് കമീഷണര്‍ ശ്രീ.വര്‍ഗീസ് എം.പി. ഏറ്റേടുത്തു. സോണല്‍ ഓഫീസില്‍ നിയമിതനാവുന്നതിനു മുമ്പ് അദ്ദേഹം ന്യൂഡല്‍ഹിയിലെ ഇ.പി.എഫ്.ഒ ആസ്ഥാനത്ത് പെന്‍ഷന്‍, നിയമകാര്യം, ഉപഭോക്തൃ സേവനം, പബ്ലിസിറ്റി, വിജിലന്‍സ് വിഭാഗങ്ങളില്‍ സേവനമനുഷ്ഠിച്ചിട്ടുണ്ട്. ന്യൂഡല്‍ഹിയിലെ ഇ.പി.എഫ്.ഒയുടെ ദേശീയ പരിശീലന അക്കാദമിയുടെ ഡയറക്ടര്‍ സ്ഥാനവും വഹിച്ചിട്ടുണ്ട്.


    ഇ.പി.എഫ്. നിയമത്തിന്‍ കീഴില്‍ അര്‍ഹരായ എല്ലാ തൊഴിലാളികളെയും ഉള്‍പ്പെടുത്തുന്നതിനായി ഇ.പി.എഫ്.ഒ. ഈ മാസം 31 വരെ സംഘടിപ്പിച്ചിട്ടുള്ള പ്രത്യേക ക്യാമ്പയിനില്‍ പങ്കാളികളാകാന്‍ ശ്രീ. വര്‍ഗ്ഗീസ് തൊഴിലാളികളോട് അഭ്യര്‍ത്ഥിച്ചു.

    
    
    (Release ID: 1488178) Visitor Counter : 4