      PIB Headquarters

      ഇന്ദിരാഗാന്ധി ഓപ്പണ്‍ സര്‍വ്വകലാശാലയുടെ മേഖലാ ബിരുദദാന സമ്മേളനം നാളെ തിരുവനന്തപുരത്ത്
      Posted On: 12 APR 2017 11:43AM by PIB Thiruvananthpuram


    
    ഇന്ദിരാഗാന്ധി നാഷണല്‍ ഓപ്പണ്‍ യൂണിവേഴ്‌സിറ്റിയുടെ (ഇഗ്‌നോ) തിരുവനന്തപുരം മേഖലാ കേന്ദ്രത്തിലെ ബിരുദദാന സമ്മേളനം നാളെ (ഏപ്രില്‍ 13) വൈകുന്നേരം 4 മണിക്ക് വഴുതക്കാട് ടാഗോര്‍ തിയേറ്ററില്‍ വച്ചു നടക്കുമെന്ന് മേഖലാ ഡയറക്ടര്‍ ഡോ. ബി. സുകുമാര്‍ വാര്‍ത്താസമ്മേളനത്തില്‍ അറിയിച്ചു. ചടങ്ങില്‍ കേരളാ ഗവര്‍ണര്‍ ശ്രീ. ജസ്റ്റിസ് (റിട്ട). പി. സദാശിവം ഇഗ്‌നോയുടെ ബിരുദധാരികളെ അഭിസംബോധന ചെയ്യുകയും ഉന്നതവിജയം കരസ്ഥമാക്കിയവര്‍ക്കുള്ള ബിരുദം സമ്മാനിക്കുകയം ചെയ്യും.


    ഇഗ്‌നോയുടെ തിരുവനന്തപുരം മേഖലാ കേന്ദ്രത്തിന്‍നിന്ന് ബിരുദ യോഗ്യത നേടിയത് 1998 പഠിതാക്കളാണ്. 429 പഠിതാക്കള്‍ ബിരുദാനന്തര ബിരുദ യോഗ്യതയും 349 പേര്‍ പോസ്റ്റ് ഗ്രാജുവേറ്റ് ഡിപ്ലോമയും 1109 പേര്‍ ബിരുദ യോഗ്യതയും 111 പേര്‍ ഡിപ്ലോമ യോഗ്യതയും നേടി.


    വാര്‍ഷിക പരീക്ഷയില്‍ ഉന്നത വിജയം കരസ്ഥമാക്കിയ തിരുവനന്തപുരം മേഖലാ കേന്ദ്രത്തിലെ പഠിതാക്കളായ കുമാരി സുമി. പി (മാസ്റ്റര്‍ ഓഫ് പബ്ലിക് അഡ്മിനിസ്‌ട്രേഷന്‍), റിച്ചാര്‍ഡ് ജുണോ രാജ് ഡി.എല്‍ (മാസ്റ്റര്‍ ഓഫ് സോഷ്യോളജി) എന്നിവര്‍ തങ്ങളുടെ വിഭാഗങ്ങളില്‍ രാജ്യത്ത് ഏറ്റവും ഉയര്‍ന്ന മാര്‍ക്ക് നേടിയവരാണ്. ഇവര്‍ക്ക് ചടങ്ങില്‍ സ്വര്‍ണ്ണ മെഡല്‍ സമ്മാനിക്കും.


    ഇഗ്നോയുടെ 30-ാമത് ബിരുദദാന സമ്മേളനം ന്യൂ ഡല്‍ഹിയിലെ ആസ്ഥാനത്തും 53 മേഖലാ കേന്ദ്രങ്ങളിലുമായി ഒരേസമയത്താണ് നടക്കുക. ന്യൂഡല്‍ഹി മൈദാന്‍ ഗഡിയിലെ ഇഗ്നോ കാമ്പസില്‍ നടക്കുന്ന ചടങ്ങില്‍ കേന്ദ്ര മാനവവിഭവശേഷി വികസന സഹമന്ത്രി ഡോ.മഹേന്ദ്ര നാഥ് പാണ്‌ഡെ മുഖ്യാതിഥിയായിരിക്കും.

    
    
    (Release ID: 1488167) Visitor Counter : 5
    
    
      Read this release in: English