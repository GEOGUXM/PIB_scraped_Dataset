      വാര്‍ത്താവിതരണ പ്രക്ഷേപണ മന്ത്രാലയം

      ഗാന്ധിജിയുടെ ചിന്തകളും പ്രവര്‍ത്തനങ്ങളും അനശ്വരവും യുവ തലമുറക്ക് ഏറെ പ്രസക്തവും: കേന്ദ്ര മന്ത്രി വെങ്കയ്യ നായിഡു ചമ്പാരണ്‍ സത്യഗ്രഹത്തിന്റെ നൂറാം വാര്‍ഷികാഘോഷവേളയില്‍ മൂന്നു പൈതൃക പുസ്തകങ്ങള്‍ കേന്ദ്ര മന്ത്രി പ്രകാശനം ചെയ്തു
      Posted On: 10 APR 2017 4:27PM by PIB Thiruvananthpuram


    
    മഹാത്മാഗാന്ധി യുവ മനസ്സുകള്‍ക്ക് പകര്‍ന്നു നല്‍കിയത് മാനവികത, അനുകമ്പ, നിശ്ചയദാര്‍ഢ്യം എന്നീ വിലപ്പെട്ട പാഠങ്ങളാണെന്ന് കേന്ദ്ര വാര്‍ത്താ വിതരണ പ്രക്ഷേപണ മന്ത്രി ശ്രീ.വെങ്കയ്യ നായിഡു അഭിപ്രായപ്പെട്ടു. മഹാത്മാ ഗാന്ധിയുടെ തത്വചിന്തയുടെ സത്തയായ 'എന്റെ ജീവിതമാണ് എന്റെ സന്ദേശമെന്നത് മനസ്സിലാക്കാന്‍ അടുത്ത തലമുറയ്ക്ക് ഇതു വഴി സാധിച്ചതായും ശ്രീ.വെങ്കയ്യ നായിഡു പറഞ്ഞു. കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിനു കീഴിലുള്ള പ്രസിദ്ധീകരണ വിഭാഗം ദേശീയ ഗാന്ധി മ്യൂസിയവുമായി ചേര്‍ന്ന് പുറത്തിറക്കിയ ഗാന്ധി ചമ്പാരണില്‍ എന്ന പൈതൃക പുസ്തകം ന്യൂഡല്‍ഹിയില്‍ പ്രകാശനം ചെയ്യുകയായിരുന്നു അദ്ദേഹം.


    'രാജ്യത്തിന്റെ വിവിധഭാഗങ്ങളിലുള്ള സ്വാതന്ത്ര്യ സമരസേനാനികളുടെ പരമമായ ലക്ഷ്യത്തിനായുള്ള സമരവും ത്യാഗവും ഇളം തലമുറ മനസ്സിലാക്കണം. മഹാത്മാഗാന്ധിയുടെ സന്ദേശം മുന്നോട്ടു കൊണ്ടുപോവുന്നതിന് അദ്ദേഹത്തിന്റെ ആശയങ്ങളെയും അധ്യാപനങ്ങളെയുംകുറിച്ചുള്ള പുസ്തകങ്ങള്‍ ഉണ്ടാവേണ്ടതുണ്ട്'- കേന്ദ്ര മന്ത്രി പറഞ്ഞു.


    മഹാത്മാഗാന്ധി ഇന്ത്യയില്‍ നേതൃത്വം ആദ്യത്തെ അഹിംസയിലധിഷ്ഠിതമായ സമര രീതിയായിരുന്നു ചമ്പാരണ്‍ സത്യഗ്രഹമെന്ന് ശ്രീ.വെങ്കയ്യ നായിഡു ചൂണ്ടിക്കാട്ടി. പിന്നീട് ഇന്ത്യയുടെ സ്വാതന്ത്ര്യത്തിനായി നടന്ന സമരങ്ങള്‍ക്ക് പ്രചോദനം പകര്‍ന്നത് ചമ്പാരണ്‍ സത്യഗ്രഹമാണ്.


    ഗാന്ധിജി, സ്വാതന്ത്ര്യ സമരത്തിലെ പ്രാദേശിക നേതാക്കള്‍ എന്നിവരെക്കുറിച്ച് കൂടുതല്‍ പുസ്തങ്ങള്‍ പ്രസിദ്ധീകരിക്കാന്‍ പ്രസിദ്ധീകരണ വിഭാഗം തയാറാകണമെന്ന് അദ്ദേഹം ആവശ്യപ്പെട്ടു. ഗാന്ധിജിയെക്കുറിച്ചുള്ള പുസ്തകങ്ങള്‍ സമത്വവും ശാക്തീകരണവും ലക്ഷ്യമിട്ടുള്ള ശുചിത്വഭാരത യജ്ഞം, ജന്‍ ധന്‍ യോജന, സ്‌കില്‍ ഇന്ത്യ എന്നീ പദ്ധതികള്‍ക്ക് കൂടുതല്‍ ഊര്‍ജ്ജംപകരുമെന്ന് ശ്രീ.വെങ്കയ്യ നായിഡു ചൂണ്ടിക്കാട്ടി.


    പ്രസിദ്ധീകരണ വിഭാഗത്തിനുവേണ്ടി ശ്രീ. ഡി.ജി തെണ്ടുല്‍ക്കര്‍ തയാറാക്കിയ റൊമെയ്ന്‍ റോളന്റ് ആന്റ് ഗാന്ധി കറസ്‌പോണ്ടന്‍സ്, മഹാത്മാ സീരീസ് (8 വാല്യങ്ങള്‍) എന്നിവയും ശ്രീ.വെങ്കയ്യ നായിഡു പ്രകാശനം ചെയ്തു.


    ദേശീയ ഗാന്ധി മ്യൂസിയം ചെയര്‍പേഴ്‌സണ്‍ ശ്രീമതി. അപര്‍ണ ബസു, കേന്ദ്ര വാര്‍ത്താ വിതരണ മന്ത്രാലയത്തിലെ മുതിര്‍ന്ന ഉദ്യോഗസ്ഥര്‍ എന്നിവര്‍ ചടങ്ങില്‍ പങ്കെടുത്തു.


    ഗാന്ധി ചമ്പാരണില്‍ എന്ന പുസ്തകത്തിലൂടെ ഇന്ത്യന്‍ സ്വാതന്ത്ര്യസമര ചരിത്രത്തിലെ സുപ്രധാനമായ ഒരു ഘട്ടമാണ് അനാവരണം ചെയ്യപ്പെടുന്നത്. ഗാന്ധിയില്‍ നിര്‍ണ്ണായകമായ സ്വാധീനം ചെലുത്തിയ അനുഭവങ്ങളും അത് ഇന്ത്യയുടെ ഭാവിയില്‍ എങ്ങനെ പ്രതിഫലിച്ചുവെന്നതും പുസ്തകം വ്യക്തമാക്കുന്നു.

    
    
    (Release ID: 1487538) Visitor Counter : 7