      PIB Headquarters

      റബ്ബര്‍ നടുന്നതിനുള്ള മുന്നൊരുക്കങ്ങളെക്കുറിച്ചറിയാന്‍ കോള്‍ സെന്ററില്‍ വിളിക്കാം
      Posted On: 03 APR 2017 4:54PM by PIB Thiruvananthpuram


    റബ്ബര്‍ നടുന്നതുമായി ബന്ധപ്പെട്ട മുന്നൊരുക്കങ്ങളെക്കുറിച്ച് അറിയാന്‍ റബ്ബര്‍ബോര്‍ഡ് കോള്‍സെന്ററില്‍ വിളിക്കാം. ഇതു സംബന്ധിച്ച ചോദ്യങ്ങള്‍ക്ക് 2017 ഏപ്രില്‍ അഞ്ച് ബുധനാഴ്ച രാവിലെ പത്തു മണി മുതല്‍ ഉച്ചയ്ക്ക് ഒരു മണി വരെ റബ്ബര്‍ഗവേഷണകേന്ദ്രത്തിലെ ശാസ്ത്രജ്ഞ ഫേബ ജോസഫ് മറുപടി പറയും. കോള്‍ സെന്റര്‍ നമ്പര്‍ 0481 2576622.


    ഒരു ദീര്‍ഘകാലവിളയായ റബ്ബറിന്റെ കൃഷിയ്ക്കുള്ള ഒരുക്കങ്ങളും ദീര്‍ഘവീക്ഷണത്തോടെയായിരിക്കണം. തുടക്കത്തിലെ പാളിച്ചകള്‍ പിന്നിട് തിരുത്താന്‍ കഴിയുകയില്ല. 25 -30 വര്‍ഷക്കാലം ആദായം നല്‍കുന്ന വിളയാണ് റബ്ബര്‍. റബ്ബര്‍ഗവേഷണകേന്ദ്രം വര്‍ഷങ്ങള്‍ നീണ്ട പരീക്ഷണ നിരീക്ഷണങ്ങളിലൂടെ റബ്ബറിന് യോജിച്ച കൃഷിമുറകള്‍ കണ്ടെത്തിയിട്ടുണ്ട്. നിലമൊരുക്കുന്നതു മുതല്‍ ഇത്തരം ശാസ്ത്രീയ അറിവുകള്‍ പ്രയോജനപ്പെടുത്തണം. നൂതന കൃഷിരീതികള്‍ അവംലബിക്കുന്നതിലൂടെ കൃഷിച്ചെലവ് ഗണ്യമായി കുറയ്ക്കാന്‍ കഴിയും.


    റബ്ബര്‍ബോര്‍ഡിന്റെ വിവിധപദ്ധതികള്‍, സേവനങ്ങള്‍ എന്നിവയെക്കുറിച്ചുള്ള വിവരങ്ങള്‍ ബോര്‍ഡിന്റെ കോട്ടയത്തുളള കേന്ദ്ര ഓഫീസില്‍ പ്രവര്‍ത്തിക്കുന്ന കോള്‍ സെന്ററില്‍ നിന്നു ലഭിക്കും. സെന്ററിന്റെ പ്രവര്‍ത്തനസമയം എല്ലാ പ്രവൃത്തിദിവസങ്ങളിലും രാവിലെ 9.30 മുതല്‍ വൈകുന്നേരം 5.30 വരെയാണ്.

    
    
    (Release ID: 1486625) Visitor Counter : 6
    
    
      Read this release in: English