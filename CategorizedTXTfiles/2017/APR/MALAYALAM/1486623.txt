      PIB Headquarters

      സ്മാര്‍ട്ട് ഇന്ത്യ ഹാക്കത്തോണ്‍: കാഞ്ചീപുരം സെന്റ് ജോസഫ്‌സ് എഞ്ചിനീയറിംഗ് കോളേജിന് ഒന്നാം സ്ഥാനം
      Posted On: 03 APR 2017 4:50PM by PIB Thiruvananthpuram


    കേന്ദ്ര മനവ വിഭവശേഷി മന്ത്രാലയവും അഖിലേന്ത്യ സാങ്കേതിക വിദ്യാഭ്യാസ കൗണ്‍സിലും സംയുക്തമായി സംഘടിപ്പിച്ച സ്മാര്‍ട്ട് ഇന്ത്യ ഹാക്കത്തോണ്‍ - 2017 ന്റെ തിരുവനന്തപുരം കേന്ദ്രത്തില്‍ നടന്ന മത്സരങ്ങളില്‍ തമിഴ്‌നാട്ടിലെ കാഞ്ചീപുരത്തുള്ള സെന്റ് സെന്റ് ജോസഫ്‌സ് എഞ്ചിനീയറിംഗ് കോളേജിന്റെ ടീം എക്‌സ്‌പോസ് ഒന്നാം സ്ഥാനം നേടി. മധ്യപ്രദേശിലെ ഇന്‍ഡോറിലുള്ള ജി.എസ്. ഇന്‍സ്റ്റിറ്റ്യൂട്ട് ഓഫ് ടെക്‌നോളജി ആന്റ് സയന്‍സ് രണ്ടാം സ്ഥാനവും, ബാംഗ്ലൂരിലെ ഈസ്റ്റ് പോയിന്റ് കോളേജ് ഓഫ് എഞ്ചീനിയറിംഗ് ആന്റ് ടെക്‌നോളജിയുടെ കോഡ് ഹണ്ടര്‍ ടീം മൂന്നാം സ്ഥാനവും കരസ്ഥമാക്കി. മഹാരാഷ്ട്രയിലെ താനയിലുള്ള രാംറാവു അതിക്ക് ഇന്‍സ്റ്റിറ്റ്യൂട്ട് ഓഫ് ടെക്‌നോളജിയുടെ ഗ്രാമീണ്‍ ഉന്നത് ടീം നാലാമത് എത്തി. കോയമ്പത്തൂരിലെ അമൃത വിശ്വ വിദ്യാപീഠത്തിന്റെ ടീംമായ ഗ്രീക്ക് സ്‌ക്വാഡ്‌സിനാണ് അഞ്ചാം സ്ഥാനം.


    ഹാക്കത്തോണിന്റെ തിരുവനന്തപുരത്തെ നോഡല്‍ സെന്ററായ ആറ്റിങ്ങല്‍ രാജധാനി ഇന്‍സ്റ്റിറ്റ്യൂട്ട് ഓഫ് എഞ്ചിനീയറിംഗ് ആന്റ് ടെക്‌നോളജിയില്‍ നടന്ന 20 സംസ്ഥാനങ്ങളില്‍ നിന്ന് 400 ഓളം വിദ്യാര്‍ത്ഥികള്‍ പങ്കെടുത്തു. ദേശീയ ജൂറി അംഗങ്ങളായ 15 പേരും ഐ.എസ്.ആര്‍.ഒ. യിലെ മുതിര്‍ന്ന ശാസ്ത്രഞ്ജരുമുള്‍പ്പെടെയുള്ള 25 അംഗ ടീമാണ് വിദ്യാര്‍ത്ഥികളുടെ പ്രകടനങ്ങള്‍ വിലയിരുത്തിയത്.


    രാജ്യത്തോട്ടാകെ 1,200 ടീമുകളിലായി പതിനായിരത്തില്‍പരം വിദ്യാര്‍ത്ഥികളാണ് 36 മണിക്കൂര്‍ നീണ്ടുനിന്ന ഉല്‍പ്പന്ന നിര്‍മ്മാണ മത്സരത്തില്‍ പങ്കെടുത്തത്. പ്രധാനമന്ത്രി ശ്രീ. നരേന്ദ്ര മോദി വീഡിയോ കോണ്‍ഫറന്‍സിംഗ് വഴി ഹാക്കത്തോണില്‍ പങ്കെടുത്ത വിദ്യാര്‍ത്ഥികളുമായി സംവദിച്ചു.


    തിരുവനന്തപുരം ആറ്റിങ്ങല്‍ രാജധാനി ഇന്‍സ്റ്റിറ്റ്യൂട്ട് ഓഫ് എഞ്ചിനീയറിംഗ് ആന്റ് ടെക്‌നോളജിയില്‍ നടന്ന മത്സരങ്ങള്‍ ശ്രീ. ഒ. രാജഗോപാല്‍ എം.എല്‍.എ. ഉദ്ഘാടനം ചെയ്തു. കേന്ദ്ര ഗ്രാമവികസന മന്ത്രാലയത്തിലെ സാമ്പത്തിക ഉപദേഷ്ടാവ് ശ്രീ. സുധാകര്‍ ശുക്ല, ഐ.എസ്.ആര്‍.ഒ. മുന്‍ ചെയര്‍മാന്‍ ഡോ. മാധവന്‍ നായര്‍ തുടങ്ങിയവര്‍ പങ്കെടുത്തു.

    
    
    (Release ID: 1486623) Visitor Counter : 9
    
    
      Read this release in: English