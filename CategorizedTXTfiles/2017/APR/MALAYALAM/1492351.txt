      PIB Headquarters

      കൂടുതല്‍ റെയില്‍വേ സ്റ്റേഷനുകളില്‍ ടിക്കറ്റ് ബുക്കിംഗ് ഏജന്റുമാരെ നിയമിക്കും
      Posted On: 26 APR 2017 2:19PM by PIB Thiruvananthpuram


    തിരുവനന്തപുരം റെയില്‍വേ ഡിവിഷന് കീഴിലുള്ള തുറവൂര്‍, ആരുവാമൊഴി, സെങ്കുളം സ്റ്റേഷനുകളില്‍ കൂടി സ്റ്റേഷന്‍ ടിക്കറ്റ് ബുക്കിംഗ് ഏജന്റുമാരെ (എസ്.റ്റി.ബി.എ) നിയമിക്കും. ഇതുവഴി തദ്ദേശീയ തൊഴിലവസരങ്ങളും സൃഷ്ടിക്കപ്പെടും. കേരളത്തിലെ തുറവൂരിലും, തമിഴ്‌നാട്ടിലെ ആരുവാമൊഴി, സെങ്കുളം സ്റ്റേഷനുകളിലും സ്റ്റേഷന്‍ ടിക്കറ്റ് ബുക്കിംഗ് ഏജന്റുമാരെ നിയമിച്ചാല്‍ സീസണ്‍ ടിക്കറ്റുകള്‍ക്കും, അണ്‍ റിസര്‍വ്വ്ഡ് ടിക്കറ്റിനുമായി പ്രത്യേക കൗണ്ടര്‍ തുടങ്ങാനാകും. ടിക്കറ്റ് ഇടപാടുകള്‍ തീരെ കുറഞ്ഞ ഇത്തരം സ്റ്റേഷനുകളിലെ റിസര്‍വ്വേഷന്‍ സൗകര്യം താല്‍ക്കാലികമായി പിന്‍വലിക്കും.


    കുമ്പളം, മാരാരിക്കുളം, ഏറ്റുമാനൂര്‍ എന്നീ സ്റ്റേഷനുകളില്‍ അടുത്തിടെ സ്റ്റേഷന്‍ ടിക്കറ്റ് ബുക്കിംഗ് ഏജന്റുമാരെ നിയമിച്ചതുവഴി 24 മണിക്കൂറും ലഭിക്കുന്ന സേവനം സംബന്ധിച്ച് യാത്രക്കാരില്‍ നിന്ന് ലഭിക്കുന്ന മികച്ച പ്രതികരണത്തിന്റെ അടിസ്ഥാനത്തിലാണ് ഇത്തരത്തില്‍ കൂടുതല്‍ ബുക്കിംഗ് ഏജന്റുമാരെ നിയമിക്കാന്‍ തീരുമാനമെടുത്തിട്ടുള്ളത്.

    
    
    (Release ID: 1492351) Visitor Counter : 2