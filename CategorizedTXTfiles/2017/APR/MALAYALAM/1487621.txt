      PIB Headquarters

      ഇസിഎച്ച്എസ് മെഡിക്കല്‍ കോളേജ് പോളിക്ലിനിക്ക് പുതിയ കെട്ടിടത്തില്‍ പ്രവര്‍ത്തനം തുടങ്ങി
      Posted On: 11 APR 2017 5:38PM by PIB Thiruvananthpuram


    തിരുവനന്തപുരം ഉളളൂര്‍ പ്രശാന്ത് നഗറില്‍ പ്രതിരോധ മന്ത്രാലയത്തിന്‍ കീഴില്‍ പ്രവര്‍ത്തിച്ചിരുന്ന ഇസിഎച്ച്എസ് മെഡിക്കല്‍കോളേജ് പോളിക്ലിനിക്ക് കോട്ടമുക്കില്‍ പോസ്റ്റാഫീസിനടുത്തുള്ള പുതിയ കെട്ടിടത്തില്‍ ഇന്നു മുതല്‍ (ഏപ്രില്‍ 11) പ്രവര്‍ത്തനം ആരംഭിച്ചു. കോട്ടമുക്ക് പോളിക്ലിനിക്കില്‍ നടന്ന ലളിതമായ ചടങ്ങില്‍ തിരുവനന്തപുരം മിലിട്ടറി സ്റ്റേഷന്‍ കമാന്‍ഡര്‍ ബ്രിഗേഡിയര്‍ മൈക്കിള്‍.എ.ജെ.ഫെര്‍ണാണ്ടസ് നിലവിളക്ക് കൊളുത്തി ഉദ്ഘാടനം നിര്‍വ്വഹിച്ചു. ചടങ്ങില്‍ റിട്ട. ലഫ്റ്റനന്റ് ജനറല്‍ തോമസ് മാത്യു, ശ്രീമതി. പേള്‍ ഫിയോന ഫെര്‍ണാണ്ടസ്, പാങ്ങോട് മിലിട്ടറി ക്യാമ്പിലെ സൈനിക ഉദ്യോഗസ്ഥര്‍, മൂന്നു സേനാ വിഭാഗങ്ങളില്‍ നിന്നുളള വിമുക്ത ഭടന്മാര്‍ എന്നിവരും പങ്കെടുത്തു. വിമുക്തഭടന്‍മാര്‍ക്കായി കേന്ദ്ര സര്‍ക്കാരും, പാങ്ങോട് സ്റ്റേഷന്‍ ഹെഡ്ക്വാര്‍ട്ടേഴ്‌സും നടത്തുന്ന ക്ഷേമ പദ്ധതികളെക്കുറിച്ച് സ്റ്റേഷന്‍ കമാന്‍ഡര്‍ സംസാരിച്ചു. വിമുക്തഭടന്‍മാര്‍ക്ക് ആവശ്യമായ വിവരങ്ങളടങ്ങിയ പേഷ്യന്റ് കെയര്‍ ബുക്ക് സ്റ്റേഷന്‍ കമാന്‍ഡര്‍ ചടങ്ങില്‍ പ്രകാശനം ചെയ്തു. ഇസിഎച്ച്എസ് പോളിക്ലിനിക്കില്‍ പുതുതായി ഒരുക്കിയിട്ടുളള സൗകര്യങ്ങളെക്കുറിച്ച് ഓഫീസര്‍-ഇന്‍-ചാര്‍ജ്ജ് കേണല്‍ ചന്ദ്രമോഹനനും, സ്റ്റാഫ് അംഗങ്ങളും വിശദീകരിച്ചു. വിമുക്തഭടന്‍മാര്‍ക്കായി 2003 മുതല്‍ ആരംഭിച്ച ആരോഗ്യ ഇന്‍ഷുറന്‍സ് പദ്ധതിയാണ് ഇസിഎച്ച്എസ് സ്‌കീം. ഈ പദ്ധതി പ്രകാരം പൂര്‍വ്വ സൈനികര്‍ക്കും, സൈനിക വിധവമാര്‍ക്കും അവരുടെ ആശ്രിതര്‍ക്കും പോളിക്ലിനിക്കില്‍ ചികിത്സാ സൗകര്യം നല്‍കി വരുന്നു.

    
    
    (Release ID: 1487621) Visitor Counter : 3
    
    
      Read this release in: English