      وزارت دفاع

      ایڈمرل سنیل لانبہ ملیشیا کے دورے پر
      Posted On: 11 APR 2017 10:01AM by PIB Delhi


    نئیدہلی،11۔اپریل۔ چیفس آف دی اسٹاف کمیٹی کے چیئرمین (سی اورایس سی ) اورہندوستانی بحریہ کے سربراہ ایڈمرل سنیل لانبہ ، پی وی ایس ایم ، اے وی ایس ایم ،اے ڈی سی 11سے 15 اپریل 2017 تک چار روزہ خیر سگالی دورے پر ملیشیا میں ہیں ۔ ایڈمرل سنیل لانبہ کے اس دورے کا مقصد ہندوستان اور ملیشیا کے باہمی بحری تعلقات مضبوط اور مستحکم بنانا ہے اور توقع ہے کہ ان کے اس دورے سے ہندوستان اور ملیشیا کے دفاعی تعلقات میں زبردست ترقی ہوگی ۔

    
    اپنے سفر ملیشیا کے دوران ایڈمرل سنیل لانبہ ملیشیا کے نائب وزیر دفاع اورملیشیا کی شاہی دفاعی فوج کے سربراہ سے گفتگو کریں گے ۔ اس کے ساتھ ہی ایڈمرل سنیل لانبہ ملیشیا کی بری فوج ،فضائیہ اور بحریہ کے سربراہوں سے بھی تبادلہ خیال کریں گے ۔
    
    واضح ہوکہ ہندوستانی بحریہ اور ملیشیا کی شاہی بحریہ کے درمیان ،تربیت ،عملی مذاکرات اور انڈین اوشین نول سمپوزیم ، ملان (ایم آئی ایل اے این ) اور اے ڈی ایم ایم جیسے فورموں میں مذاکرات کئے جاتے ہیں ۔ اس کے ساتھ ہی ’’دوستی کے پُل ‘‘ کی تعمیر کے لئے دونوںملکو ں کے جنگی بحری جہاز وقتاََ فوقتاََ ایک دوسرے کی بندرگاہوںمیں آتے رہتے ہیں ۔ملیشیا کی شاہی بحریہ کے سربراہ (آر ایم این )اور آر ایم این کورویٹے کے ڈی لیکِر نے فروری 2016 میں وشاکھا پٹنم میں انٹر نیشنل فلیٹ ریویو -2016 میں شرکت کی تھی ۔
    
    علاوہ ازیں اس سال دونوںملکوں کی بحریہ کی جانب سے ہندوستانی بحری جہازوں کے سفر ملیشیا کے موقع پر جو ن کے مہینے میں ایک افتتاحی فیلڈ ٹریننگ ایکسرسائز کا بھی اہتمام کیا جائے گا۔
    
    ایڈمرل سنیل لانبہ ملیشیا کی مختلف اہم سرکردہ شخصیات کے ساتھ باہمی مذاکرات کے علاوہ شاہی ملیشیائی بحریہ کا بھی دورہ رکریں گے ، جس میں آبدوزوں کی پٹی بھی شامل ہے۔ علاوہ ازیں جناب لانبہ ملیشیا کے اہم ترین فوجی ادارے رائل ملیشین آرمڈ فورسز کمانڈ اینڈ اسٹاف کالج میں اساتذہ اور دیگر شرکأ کے اجتماع سے خطاب بھی کریں گے۔
    
    م ن ۔س ش۔رم
    
    U-1783

    
    
    (Release ID: 1487485) Visitor Counter : 2