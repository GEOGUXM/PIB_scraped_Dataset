      ریلوے کی وزارت

      وشاکھا پٹنم میں وسٹا ڈوم کوچ اور مشینی لانڈری کا افتتاح
      Posted On: 17 APR 2017 12:54PM by PIB Delhi


    نئیدہلی،17۔اپریل۔ریلوے کے وزیر جناب سریش پربھو نے ویڈیو کانفرنسنگ کے ذریعہ سنگ بنیاد رکھا اور بھوبنیشور کے ریل سدن میں ریلوے کے مختلف اقدام کو قوم کے نام وقف کیا ۔


    جناب پربھو نے وشاکھا پٹنم میں وسٹا ڈوم کو چ کو قوم کے نام وقف کیا اور بوٹ ماڈل کے تحت مشین لانڈری کے لئے سنگ بنیاد رکھا ۔ انہوں نے مہاراشٹر کے سندھوبرگ میں لائف لائن ایکسپریس کا بھی افتتاح کیا ۔اس موقع پر ریل سدن میں ریلویز کے مرکزی وزیر مملکت راجن گوہین ،وشاکھا پٹنم کے ممبر پارلیمنٹ کے ہری بابو ، ایم ایل اے پی وی کے راجو ، ایم ایل سی کے ستیہ نارائنن اور دیگر شخصیتیں موجود تھیں


    وشاکھا پٹنم اوراراکو کے درمیان نئے وسٹا ڈوم کوچ والی ریل گاڑی کو جھنڈی دکھاکر روانہ کرتے ہوئے جناب پربھو نے کہا کہ وسٹا ڈوم کوچ میں شیشے کی چھت ، ایل ای ڈی روشنیاں ،گھومنے والی کرسیاں اور جی پی ایس پر مبنی معلوماتی نظام نصب ہے ،جس سے سیاحوں کو مناظر کا لطف حاصل ہوگا اور وہ اپنی منزل تک ایک دلچسپ سفر کرتے ہوئے پہنچیں گے ۔ انہوں نے یہ بھی کہا کہ وشاکھا پٹنم میں بوٹ ماڈل کے تحت مشینی لانڈری سے ، لنن کی کوالٹی کو خاطر خواہ بہتر بنانے میں مد د ملے گی ،جو مسافروں کے لئے تسکین کا سامان ہوگا۔ کونکن ریلوے کی لائف لائن ایکسپریس سندھو برگ کا افتتاح کرتے ہوئے جناب پربھو نے کہا کہ اس سے غریب مریضوں کو کافی مدد ملے گی۔


    اس سے پہلے مشرقی ساحلی ریلوے کے جنرل منیجر جناب امیش سنگھ نے مہمانوں کا خیر مقدم کیا ۔ وشاکھا پٹنم میں اس سلسلے میں ایک تقریب منعقد کی گئی تھی ،جس میں بہت سے عوامی نمائندوں نے شرکت کی ، جن میں ممبر پارلیمنٹ جناب کوتا پلی گیتا ، ایم ایل اے جناب وی گنیش کمار ، ایم ایل اے جناب پی جی وی آر نائیڈو ، ایم ایل اے جناب پی سری نواس راؤ ، ایم ایل اے جناب بی ستیہ نرائنا مورتی ، ایم ایل اے جناب کے سرویسورراؤ اور وشاکھا پٹنم کی ڈی آر ایم محترمہ چندر لیکھا مکھرجی بھی موجود تھیں۔


    م ن ۔اس ۔رم


    U-1898

    
    
    (Release ID: 1488004) Visitor Counter : 2