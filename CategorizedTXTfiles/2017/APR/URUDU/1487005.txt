      آبی وسائل، دریائی ترقیات اور گنگا احیاء کی وزارت

      آبی اداروں کی بحالی
      Posted On: 06 APR 2017 5:10PM by PIB Delhi


    نئی دہلی، 6 اپریل 2017، آبی وسائل، دریا کی ترقی اور گنگا کی صفائی ستھرائی کے مرکزی وزیر مملکت ڈاکٹر سنجیو کمار بالیان نے آج لوک سبھا مین ایک تحریری جواب میں بتایا کہ حکومت ہند کیرل، مدھیہ پردیش، تمل ناڈو، کرناٹک، جھارکھنڈ اور اتراکھنڈ کی ریاستوں میں تقریباً 225 ڈیم (باندھ) پروجیکٹوں کی مرمت اور بازآبادکاری کے لئے عالمی بینک کی مالی امداد سے ڈیم بازآبادکاری اور بہتری پروجیکٹ (ڈی آر ای پی) نافذ کررہی ہے۔ 2100 کروڑ روپے کی تخمینہ لاگت کے ساتھ یہ پروجیکٹ اپریل 2012 میں شروع ہوا تھا اور جو 2018 میں مکمل کرلیا جائے گا۔ فروری 2017 تک ان پروجیکٹوں پر 633.66 کروڑ روپے خرچ ہوئے ہیں۔


    حکومت ہند آبی اداروں کی جامع بہتری اور بحالی جیسے کثیر مقاصد کے ساتھ آبی اداروں کی مرمت ، تجدی کاری اور بحالی (آر آر آر) کی اسکیم بھی نافذ کررہی ہے تاکہ تالابوں میں پانی کے ذخیرے کی صلاحیت میں اضافہ کیا جاسکے، پینے کے پانی کی دستیابی بڑھائی جاسکے، زرعی / باغبانی کی پیدوار کو بہتر بنایا جاسکے۔ 12 ویں منصوبے میں 1025.87 کروڑ روپے کی لاگت سے 9 ریاستوں کے 1354 آبی اداروں کو اس اسکیم میں شامل کیا گیا تھا اور 264.67 کروڑ روپے کی مرکزی امداد جاری کی گئی ہے۔ ان 1354 آبی ادروں میں سے 464 آبی اداروں میں کام مکمل کیا جانا ہے۔


    م ن۔ ح ا ۔ ن ا۔

    
    
    (Release ID: 1487005) Visitor Counter : 2