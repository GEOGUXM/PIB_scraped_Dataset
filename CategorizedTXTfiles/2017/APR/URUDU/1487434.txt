      وزیراعظم کا دفتر

      ا ٓسٹریلیا کے وزیراعظم کے دورہ ہند کے دوران وزیراعظم نریندرمودی کا اخباری بیان
      Posted On: 10 APR 2017 6:21PM by PIB Delhi


    نئی دہلی، 10 اپریل / اعلی جناب! وزیراعظم میلکم ٹرن بل، مجھے پہلی بار ہندستان کا دورہ کرنے پر آپ کا پرتپاک استقبال کرتے ہوئے خوشی محسوس ہورہی ہے۔ ہم سنسنی خیز بارڈر - گواسکر ٹرافی سے لطف اندوز ہوئے تھے، جو پچھلے ماہ ہی اختتام پذیر ہوئی تھی ۔ میں نے 2014 میں آسٹریلیا کی پارلیمنٹ میں اپنی تقریر کے دوران مایہ ناز کھلاڑی بریڈمین اور تندولکر کا ذکر کیا تھا۔ آج ہندستان میں وراٹ کوہلی اور آسٹریلیا میں اسٹیون اسمتھ کرکٹ کے نوجوان برگیڈ تیار کر رہے ہیں۔ میں امید کرتا ہوں آپ کا ہند کا دورہ اتنا ہی مثبت اور سود مند رہے گا جتنا کہ اسٹیون اسمتھ کی بلے بازی رہی۔


    میں گروپ -20 کے اجلاس کے موقع پر اپنی میٹنگوں کو بڑے ہی پرجوش طریقے سے یاد کرتا ہوں ایسی میٹنگیں ہمیشہ میل ملاپ اور مقصد کا ایک عمیق احساس کی عکاسی کرتی ہیں۔ میں خاص طور پر ہمارے رشتوں کو آگے بڑھانے میں آپ کی سرگرم دلچسپی کی تعریف کرتا ہوں۔ یقیناًٍ ہمارے تعاون کے سفر کی راہ مضبوط ہے۔


    آپ کی قیادت میں ہمارے تعلقات نے نئی بلندیوں کو چھولیا ہے اور آپ کا دورہ ہماری کلیدی شراکت داری میں نئی ترجیحات کو شکل دینے میں ہمیں ایک موقع فراہم کرے گا۔


    جناب عالی! بحرہند کا پانی ہمارے تاریخی روابط کی یاد دلاتا ہے یہ سمندر ہمارے مربوط مقدارات کی جانب اشارہ کرتے ہیں ۔ جمہوریت کی اقدار اور اصول اور قانون کی حکمرانی ہم دونوں ممالک میں مشترک ہیں ۔ا ٓج ہمارے تعلقات میں وسیع امکانات مضمر ہیں جو ہندستان کے 1.25 ملین عوام کی خوشحالی کی زبردست خواہش اور آسٹریلیا کی صلاحیتوں اور قوتوں کے حامل ہیں۔


    دوستو!


    آج ہماری گفتگو میں وزیراعظم اور میں نے دو طرفہ تعلقات کے تمام پہلوؤں کا جائزہ لیا ۔ ہم نے اپنے جامع اقتصادی تعاون سمجھوتے کے بارے میں مذاکرات کے اگلے دو ر جلد منعقد کرنے کے فیصلے سمیت اپنی شراکت داری کو مزید مستحکم کرنے لئے کئی فیصلےکئے۔ ہلکے پھلکے انداز میں مجھے یقیناً خوشی ہے کہ ہمارے فیصلے ڈی آر ایس جائزہ نظام کے تابع نہیں ہیں۔


    آسٹریلیا اور ہندستان دونوں اپنے اپنے معاشروں کی خوشحالی میں تعلیم اور اختراع کی مرکزی حیثیت کو تسلیم کرتے ہیں ۔ اس لئے یہ کوئی تعجب کی بات نہیں ہے کہ تعلیم اور تحقیق کے شعبے میں تعاون ہمارے رشتوں کا ایک سب سے اہم پہلو ہے۔ وزیراعظم اور میں نے نینو اور بائیوتکنالوجی پرٹیری۔ Deakin ریسرچ سینٹر کا افتتاح کیا ہے جوجدید سائنس اور ٹکنالوجی تعاون کی ایک اعلی مثال ہے۔ تقریباً 100 ملین ڈالر کے تعاون کی ایک اعلی مثا ل ہے۔ تقریباً 100 ملین ڈالر کے آسٹریلیا انڈیا ریسرچ فنڈ میں نینو ٹکنالوجی اسمارٹ سٹریز، بنیاد ی ڈھانچہ، زراعت اوربیماری کی روک تھام جیسے شعبوں میں اشتراک پر مبنی پروجیکٹوں پر توجہ مرکو ز کی گئی ہے۔ انہوں نے کہا کہ وٹامن اے سے مالا مال کیلوں کی ہماری مشترکہ فروغ اب کھیتوں میں آزمائش کے مرحلے تک پہنچ گئی ہے۔ ہمارے سائنس داں بھی دالوں کی غذائیت والی قسموں کو فروغ دینے پر اشتراک کررہے ہیں۔ ہمارے درمیان غیرمعمولی سائنسی تعاون کی ایسی مثالیں ہیں جس کے نتیجے بہت اچھے نکلے ہیں جو ہمارے کسانوں سمیت لاکھوں لوگوں کی زندگیوں کو بہتر بنائیں گے ۔ وائس چانسلروں کے ایک بڑے وفد اور پیشہ ور تربیتی اداروں کے سربراہوں کا بھی خیر مقدم کرتا ہوں۔ جو وزیراعظم ٹرن بل کے ہمراہ آئے ہیں۔ اس دورے کے دوران ایک دوسرے کے بہت سے اداروں کے درمیان معاہدے ہوئے ہیں۔ طلبا کے تبادلے دو طرفہ تعلیمی تعاون کا ایک اہم عنصر ہے اس وقت 60 ہزار سے زیادہ ہندستانی طلبا آسٹریلیا میں پڑھ رہے ہیں وہ ان کا ایک آشیانہ ہے ۔ ہندستان میں تعلیم حاصل کرنے کے لئے آسٹریلیا کے طلبا کی تعداد بڑھ رہی ہے اور وہ بھی ہندستان میں تعلیم حاصل کرنے آرہے ہیں۔


    ہندستان کےنوجوانوں کی امنگوں کو پورا کرنے کے لئے ہندستان میں عالمی معیار کے اداروں کی تعمیر میری حکومت کا ایک اہم مقصد ہے۔ وزیراعظم ٹرن بل اور میں نے بہت سے طور طریقوں پر غور خوض کیا ہے، جس سے کہ آسٹریلیا کی یونیورسٹیوں کو اس مقصد سے جوڑا جاسکے۔


    وزیراعظم اور میں نے عزم کیا ہے کہ ہماری اقتصادی شرح ترقی اور خوشحالی ماحول پر خوشگوار اثر ڈالے گی ۔ مجھے خوشی ہے کہ قابل تجدید توانائی سمیت توانائی کی دیگر شکلوں میں ہمارے مذاکرات اور تعاون میں اضافہ ہورہا ہے میں بین الاقوامی شمسی اتحاد میں شامل ہونے کے آسٹریلیا کے فیصلے پر وزیراعظم ٹرن بل کا شکریہ ادا کرتا ہوں اور دو پارٹیوں کی حمایت کےساتھ آسٹریلیا کی پارلیمنٹ میں بل کے پاس ہونے پر بھی شکریہ ادا کرتا ہوں۔ آسٹریلیا اب ہندستان کو یورنیم برآمد کرنے کے لئے تیار ہے۔


    دوستو!


    وزیراعظم اور میں اس بات کو تسلیم کرتا ہوں کہ ہمارا مستقبل ہند بحرالکاہل میں امن و استحکام سے پوری طرح جڑا ہو اہے ۔ لہذا ہم ایک محفوظ اور حکمراں پر مبنی ہند بحرالکاہل کی ضرورت پر اتفاق کرتے ہیں۔ ہم اس بات سے بھی بخوبی واقف ہیں کہ اس گلوبلائزڈ دنیا میں دہشت گردی اور سایبئر سیکورٹی جیسے چیلنجز ہمارے خطے کی حدود سےباہر تک پہنچ گئے ہیں۔ لہذا ایک عالمی حکمت عملی اور حل کی ضرورت ہے۔ درحقیقت علاقائی اور عالمی معاملات پر وزیراعظم کی سمجھ اور بصیرت ایسے معاملات پر ہمارے تعاون کو ایک نئی سمت دیتی ہے جو ہمارے دونوں کے لئے باعث تشویش ہیں۔ دفاع اور سیکورٹی کے شعبے میں ہمارا تعاون نئی تبدیلیوں تک پہنچ گیا ہے۔ ہماری بحری مشقیں او ر تبادلے بھی سود مند ثابت ہوئے ہیں۔ انسداد دہشت گردی اور سرحد پار جرائم پر ہمارا باہمی میکنزم اچھی طرح سے کام کررہے ہیں۔ میں خاص طور پر اس بات سے خوش ہوں کہ ہم نے اس دورے کے دوران سیکورٹی تعاون پر ایک مفاہمت نامہ پر دستخط کئے ہیں۔ ہم اس بات پر بھی متفق ہیں کہ ہمارے خطے میں امن و خوشحالی اور توازن کا احساس قائم کرنے کے لئے مضبوط علاقائی ادارے ضروری ہیں۔ لہذا ہم اپنے مشترکہ مفادات کی خاطر ایسٹ ایشیا چوٹی کانفرنس کے ارکان اور بحر ہند کے آس پاس کے ملکوں کے ساتھ قریبی تعاون کے لئے سرگرم کام کریں گے۔


    ہماری شراکت داری میں طاقت کا ایک اہم ستون ہمارے معاشرتی روابط ہیں۔ آسٹریلیا تقریباً 5 لاکھ ہندستانی نژاد لوگوں کا ایک گھر ہے۔ ان کی خوشحالی اور ٹھوس ثقافت ہماری شراکت داری کو مالا مال کرتی ہے۔ پچھلے سال آسٹریلیا کے کئی شہروں میں فیسٹول آف انڈیا کا انعقاد ہوا تھا۔ میں آسٹریلیا حکومت کی طرف سے فیسٹول کو دی گئی تمام امداد اور تعاون کے لئے وزیراعظم ٹرن بل کا شکریہ ادا کرتا ہوں۔


    جناب عالی !


      ہندستان اور آسٹریلیا نے حالیہ سالوں میں باہمی تعلقات میں اہم کامیابیاں حاصل کی ہیں۔ آنے والے مہینوں اور سالوں میں ہم دونوں ملکوں کے لئے صرف مواقع اور وعدے دیکھ رہے ہیں۔ یقیناً ہماری مضبوط اور ٹھوس کلیدی شراکت داری ہمارے معاشروں کی سیکورٹی اور فلاح بہبود کے لئے اہم ہے۔ لیکن یہ ہمارے خطے میں امن و استحکام اور سیکورٹی کے لئے ایک بڑا عنصر بھی ہے۔ ان الفاظ کے ساتھ جناب عالی میں ایک بار پھر ہندستان میں آنے کے لئے آپ کا خیرم مقدم کرتا ہوں اور ایک سود مند مثبت قیام کے لئے نیک خواہشات پیش کرتا ہوں۔ شکریہ، بہت بہت شکریہ۔


    م ن۔ ح ا ۔ج۔


    UNO- 1764

    
    
    (Release ID: 1487434) Visitor Counter : 2