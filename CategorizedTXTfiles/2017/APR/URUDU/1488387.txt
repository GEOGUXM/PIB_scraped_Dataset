      وزارتِ تعلیم

      پرکاش جاؤیکر نے طبی پیشے میں اخلاقی اقدار کو ملحوظ رکھنے کی نصیحت کی
      Posted On: 21 APR 2017 7:38PM by PIB Delhi


    نئی دہلی، 21 اپریل / فروغ انسانی وسائل کے وزیر جناب پرکاش جاؤڈیکر نے نوجوان ڈاکٹروں سے زور دے کر کہا ہےکہ وہ اپنے پیشہ میں اخلاقی اقدار کو ملحو ظ نظر رکھیں اور پورے جذبہ کے ساتھ اپنی ڈیوٹی کریں۔ انہوں نے کہا کہ جذبہ سے بھرپور کام کے ذریعہ ہی زندگی میں اطمینان حاصل ہوسکتا ہے۔ جناب جاؤڈیکر آج نئی دہلی کے ڈاکٹر رام منوہر لوہیا اسپتال میں پوسٹ گریجویٹ انسٹی ٹیوٹ اینڈ میڈیکل ریسرچ (پی جی آئی ایم ای آر) کے ساتویں جلسہ تقسیم اسناد کے موقع پر خطاب کررہے تھے۔


    جناب جاؤڈیکر نے کہا کہ ایک استاد کی طرح صرف ڈاکٹر ہی کو یاد اور اس کی عزت کی جاتی ہے۔ ڈاکٹر ہی ایسا شخص ہے جو انسانیت سے پیش آتا ہے اور جس کا رابطہ انسانیت سے ہوتا ہے۔ اسی لئے ہر ایک شخص ڈاکٹر کی عزت کرتا ہے۔ انہوں نے ڈاکٹروں کو ان کی پوری تعلیم کے دوران ٹیکس کی شکل میں سماج کے تعاون کے بارے میں یاد دلایا ۔ انہوں نے کہا کہ ایک ڈاکٹر اخلاقی اقدار کو ملحوظ رکھ کر کافی کما سکتا ہے اور اس کے عوض انہیں سکون بھی ملتا ہے اور بہتر زندگی بھی۔ انہوں نے کہا ’’ خوش ہوجایئے ، تسلی رکھئے ، خوشحالی یقیناً آئے گی‘‘۔


    جناب جاؤڈیکر نے مرکزی حکومت کے ذریعہ کئے گئے مختلف اقدامات کا حوالے دیتے ہوئے کہاکہ حکومت نے دل کی شریانوں کو صحت مند بنانے والے اسٹنٹ کی قیمتوں میں کافی کمی ہے۔ پہلے اس کی قیمت دو لاکھ روپے تھی جس کو گھٹا کر 26 ہزار کردیا گیا ہے۔ اسی طرح جس اسٹنٹ کی قیمت 70 سے 80 ہزار روپے تھی، اس کو کم کرکے 7500 روپے کردیا گیا ہے۔ انہوں نے کہا کہ جنیرک میڈیسن کے لئے بھی ایسی ہی کوششیں کی جارہی ہیں تاکہ وسیع پیمانے پر اس کا استعمال ہوسکے۔ انہوں نےمزید کہا کہ سستی اور کم قیمتوں میں جینرک میڈیسن مہیا کرانے کے لئے جن اوشدھی اسٹوروں کا قیام کیا جارہا ہے تاکہ غریب عوام آسانی سے دوائیں حاصل کر سکیں ۔ یوگا کے فروغ اور عالمی یوگاڈے منانے کا مقصدبھی بیماریوں کی روک تھام اور اچھی صحت کو یقینی بنانا ہے۔ جناب جاوڈیکر نے مزید کہا کہ ٹیکہ کاری ، جسمانی سرگرمیوں ، مرغن غذا کی روک تھام اور کھیل کود کے لئے ایسی ہی تحریک چلائی جارہی ہے۔


    جناب جاوڈیکر نے نوجوان ڈاکٹر وں سے زور دیکر کہا کہ وہ ایک سپاہی کی حیثیت سے قوم کی خدمت کریں ۔ اس موقع پر 135 طلبا کو مختلف مضامین میں انسٹی ٹیوٹ کی جانب سے پوسٹ گریجویٹ ڈگری دی گئی۔ صحت اور خاندانی بہبود کے وزیر مملکت جناب فگن سنگھ کلستے نے بھی اس تقریب سے خطاب کیا۔ صحت کے سکریٹری جناب سی کےمشرا اور دیگر اعلی عہدیداران بھی اس موقع پر موجودتھے۔


    ---


    م ن۔م ع ۔ج۔


    UNO-1968

    
    
    (Release ID: 1488387) Visitor Counter : 3