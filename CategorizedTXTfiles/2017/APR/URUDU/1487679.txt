      نوجوانوں کے امور اور کھیل کود کی وزارت

      ہند اور آسٹریلیا نے ممبئی میں اسپورٹس میں شراکت داری کا آغاز کیا
      Posted On: 12 APR 2017 4:31PM by PIB Delhi


    نئی دہلی، 12 اپریل / ہندستان اور آسٹریلیا نے آ ج کھیلوں میں تعاون بڑھانے کے مقصد سے ممبئی میں کھیلوں میں شراکت داری شروع کی ہے۔ شراکت داری جو کرکٹ کے سابق مایہ ناز بلے باز سچن تندولکر کی موجودگی میں کھیلوں اور نوجوانوں کے امور کے وزیر جناب وجے گوئل اور دورے پر آئے آسٹریلیا کے وزیراعظم میلکم ٹرن بل کے ذریعہ شروع کی گئی ہے۔ چار شعبوں ، ایتھلیٹ اور کوچنگ تربیت و ترقی اور کھیل سائنس ، اسپورٹس حکمرانی اور یک جہتی اور بنیادی سطح کی شرکت میں ہند آسٹریلیا تعاون کو آگے بڑھائے گی۔


    اس موقع پرا ظہار خیال کرتے ہوئے کھیلوں کے وزیر جناب وجے گوئل نے کہا کہ کھیلوں کے شعبے میں آسٹریلیا کے ساتھ اسپورٹس شراکت داری سے دونوں ملکوں کے ایتھلیٹوں، کوچیز ،تکنیکی اہلکاروں اور اسپورٹس سائنس دانوں کے درمیان تبادلے کی راہ ہموار ہوگی۔


    انہوں نے کہا کہ ہندستان نے کھیلوں کو عوامی صحت بندوبست کےسا تھ ساتھ تعلیم کے بہت اہم حصے کے طور پر لینا شروع کردیا ہے۔ ہم نے بنیادی سطح پر کھیل ثقافت کو فروغ دینے کے لئے کھیلو انڈیا کا ایک اہم پروگرام شروع کیا ہے۔ انہوں نے کہا کہ ہم اسکولوں میں کھیلوں کو ایک لازمی موضوع کے طور پر شروع کرنے کا منصوبہ بنا رہے ہیں۔ وزیر موصوف نے کہا کہ نیشنل اسپورٹس ٹیلنٹ آئی ڈینٹی فیکیشن اور ڈولپمنٹ اسپورٹس پورٹل جلد شروع کیا جائے گا۔


    آسٹریلیا کے وزیراعظم نے کہا کہ نئی شراکت داری کے تحت وکٹوریا یونیورسٹی آف کینبرا آسٹریلین انسٹی ٹیوٹ آف اسپورٹس کی طرز پر ایک نیشنل یونیورسٹی کے قیام میں مدد دینے کے لئے ہندستان کے ساتھ مل کر کام کرے گی۔


    جناب ٹرن بل اور جناب گوئل نے ممبئی کی جھگی بستیوں کی کچھ نوجوان لڑکیوں سے بھی ملاقات کی جنہیں ایک تنظیم اپنالیہ کے ذریعہ کھیلنا سکھایا جارہا ہے۔ یہ تنظیم سچن تندولکر کی ساس محترمہ انابیل مہتہ چلاتی ہیں ۔ آسٹریلیا کے وزیراعظم نے اس کے کام کی تعریف کی اور کہا کہ کھیل کود سماجی نشوونما کو فروغ دیتا ہے۔


    م ن۔ ح ا ۔ج۔

    
    
    (Release ID: 1487679) Visitor Counter : 2