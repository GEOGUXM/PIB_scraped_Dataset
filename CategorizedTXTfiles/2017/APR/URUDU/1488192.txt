      محنت اور روزگار کی وزارت

      محنت اور روزگار کے وزیرمملکت (آزادانہ چارج)نے این ایس سی آئی کو حفاظت سے متعلق ایوارڈ ز دیے
      Posted On: 19 APR 2017 3:02PM by PIB Delhi


    نئی دہلی۔19اپریل ۔حفاظت سے متعلق قومی کونسل اپنی مدد آپ کرنے والی ایک غیرمنافع بخش خود مختار سوسائٹی ہے جو محنت اور روزگار کی وزارت نے 4مارچ 1966 کو حکومت ہند کے تحت قائم کیا تھا۔ اس کا مقصد حفاظت ، صحت اور ماحول سے متعلق ایک قومی تحریک کو مستحکم کرنا ہے۔ جس کے تحت جانی نقصان ، انسانی ابتلا اور معاشی نقصانات کی روک تھام اور خدمات کی فراہمی ہے۔


    کونسل کی خدمات کے حصے کے طور پر تین شعبوں صنعتی اداروں(مینوفیکچرنگ شعبے)، تعمیراتی پروجیکٹوں (تعمیراتی شعبے ) اور بہت چھوٹے، چھوٹے اور اوسط درجے کی صنعتوں (ایم ایس ایم ای شعبے)کے لئے قومی سطح پر حفاظت سے متعلق ایوارڈز کی اسکیم چلائی جارہی ہے۔ اس اسکیم کا اصل مقصد ان تنظیموں کو قومی سطح پر تسلیم کرنا ہے جنہوں نے پیشہ ورانہ حفاظت اور صحت (او ایس ایچ) میں عمدہ کارکردگی برقرار رکھی ہے۔ اور او ایس ایچ بندوبست کے نظام ، طور طریقوں اور عمل کو مؤثر طریقے سے اپنایا ہے۔


    این ایس سی آئی حفاظتی ایوارڈ برائے 2016 ، وزیر مملکت (آزادانہ چارج) برائے محنت اور روزگار جناب بندارو دتاتریہ جمعرات 20 اپریل 2016 کو صبح 11.00 بجے پیش کریں گے۔ یہ تقریب نئی دلّی کے لودھی روڈ پر اسکوپ کنونشن سینٹر کے آڈیٹوریم میں منعقد کی جائے گی۔ قومی حفاظتی کونسل کے چیئرمین ڈاکٹر ستیش ریڈی بھی اس تقریب میں موجود رہیں گے۔


    این ایس سی آئی حفاظتی ایوارڈ کام کی جگہوں پر حفاظت، صحت اور ماحول کے میدان میں قومی سطح کے باوقار ایوارڈز ہیں جو حفاظتی بندوبست کے مؤثر نظام اور مینوفیکچرنگ تعمیر اور ایم ایس ایم ای شعبوں میں تنظیموں کے طرف سے حفاظت اور صحت کی عمدہ کارکردگی کے سلسلے میں دیے جاتے ہیں۔ ان ایوارڈز کے لئے نامزدگیاں اور اعلان ہر سال قومی حفاظتی کونسل کرتی ہے۔ 2016 کے ایوارڈز کے لئے کل 434 تنظیموں نے مقابلے میں حصہ لیا ہے جو مینوفیکچرنگ شعبے سے وابستہ 307 کمپنیوں تعمیراتی شعبے سے وابستہ 87 کمپنیوں اور 40 ایم ایس ایم ای کارخانوں پر مشتمل ہے۔ چار زمروں میں دیے جانے والے ان ایوارڈز کیلئے مجموعی طور پر 70 تنظیموں کو نامزد کیا گیا ہے۔ یہ زمرے ہیں سرو شریشٹھ سرکشا پُرسکار ، شریشٹھ سرکشا پُرسکار، سرکشا پُرسکار اور پرشنساپتر ۔ اس کے ساتھ ساتھ تعمیراتی شعبے کی 12 تنظیموں کو بھی ایوارڈز دیے جائیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    ا س۔ ع ن


    Words-431


    U-1933

    
    
    (Release ID: 1488192) Visitor Counter : 2