      نوجوانوں کے امور اور کھیل کود کی وزارت

      کھیل کود کے وزیر مملکت وجے گوئل نے بیڈ منٹن ایسوسی ایشن آف انڈیا کے صدر
      اکھلیش داس گپتا کی اچانک موت پر اظہار تعزیت کیا

      Posted On: 12 APR 2017 3:13PM by PIB Delhi

    نئی دہلی، 12 ۔اپریل ۔نوجوانوں کے امور اور کھیل کود کے محکمے کے وزیر مملکت (آزادانہ چارج ) جناب وجے گوئل نے بیڈ منٹن ایسوسی ایشن آف انڈیا کے صدر جناب اکھلیش داس گپتا کی اچانک موت پر گہرے رنج وغم کا اظہار کیا ہے ۔


    اپنے پیغام تعزیت میں جناب وجے گوئل نے کہا کہ آنجہانی اکھلیش داس گپتا ایک ایسی ہمہ جہت شخصیت کے مالک تھے جنہوں نے تعلیم ،سرکار اور کھیل کود کے انتظام وانصرام کے شعبوں میں زبردست خدمات انجام دی ہیں ۔ جناب گوئل نے اپنے پیغام میں آگے کہا کہ وہ آنجہانی اکھلیش داس گپتا کی موت سے نہ صرف یہ کہ اپنے ایک ذاتی دوست سے محروم ہوگئے ہیں بلکہ کھیل کود کے ایک ساتھ انتظام کار کی خدمات سے بھی محروم ہوگئے ہیں ، انہوں نے بیڈ منٹن کے کھیل کے فروغ کے لئے جو خدمات انجام دی ہیں انہیں ہمیشہ یاد رکھا جائے گا۔


    2017 میں نئی دہلی میں اوپن ورلڈ سپر سیریز 2017 کے مقابلوں کے دوران آنجہانی اکھلیش داس گپتا سے اپنی ملاقات کا ذکر کرتے ہوئے کہا کہ وہ آنجہانی اکھلیش داس کی خوشگوار یادوں کو ہمیشہ اپنے ساتھ رکھیں گے۔


    م ن ۔س ش۔ رم


    U-1 827

    
    
    (Release ID: 1487648) Visitor Counter : 2