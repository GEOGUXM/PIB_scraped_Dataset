      صدر جمہوریہ کا سکریٹریٹ

      چھتیس گڑھ میں سی آر پی ایف حملے کی صدر جمہوریہ کی طرف سے مذمت
      Posted On: 25 APR 2017 2:58PM by PIB Delhi


    نئی دہلی۔ 25 ؍اپریل۔صدر جمہوریہ ہند جناب پرنب مکھرجی نے چھتیس گڑھ کے سُکما ضلع میں 24اپریل 2017 کو کیے گئے اُس حملے کی سخت مذمت کی ہے جس میں سی آر پی ایف کے عملے کی جانیں ضائع ہوئی ہیں اور بہت سے زخمی ہوگئے۔


    ایک ٹوئٹ میں صدر جمہوریہ نے کہا ہے کہ ’’چھتیس گڑھ میں سی آر پی ایف کے عملے پر حملے کی سخت مذمت۔ مرنے والوں کے کنبوں کے تئیں تعزیت اور زخمیوں کیلئے دعائیں۔ ‘‘


    صدر جمہوریہ نے چھتیس گڑھ کے گورنر بلرام جی داس ٹنڈن کو بھی خط لکھا ہے۔ اپنے پیغام میں صدر جمہوریہ نے کہا ہے کہ ’’مجھے چھتیس گڑھ کے سُکما ضلع میں کیے گئے حملے کے بارے میں جان کر بیحد افسوس ہے جس میں سی آر پی ایف کے عملے کی جانیں ضائع ہوئی ہیں اور بہت سے زخمی ہوگئے۔


    افسوس کی اس گھڑی میں ،میں، سی آر پی ایف کے جوانوں کے کنبوں کے تئیں اپنی گہری تعزیت پیش کرتا ہوں جنہوں نے اپنے فرض کی ادائیگی کرتے ہوئے اپنی جانوں کی قربانی دے دی۔ خدا اُن کواس ناقابل تلافی نقصان کو برداشت کرنے کی طاقت اور ہمت عطا فرمائے۔ میں اس حادثے میں زخمی ہونے والوں کی جلد صحت یابی کیلئے بھی دعا گو ہوں۔


    مجھے یقین ہے کہ ریاستی سرکار اور دیگر متعلقہ ایجنسیاں متاثرہ کنبوں کی مدد کیلئے ضروری اقدامات کررہی ہیں اور زخمیوں کو طبی امداد فراہم کرارہی ہیں۔ مہربانی کرکے اس سلسلے میں مجھے تازہ ترین حالات سے باخبر کرتے رہیں۔ ‘‘


    و ک۔ م ن۔ا س ۔ ع ن

    
    
    (Release ID: 1488568) Visitor Counter : 2