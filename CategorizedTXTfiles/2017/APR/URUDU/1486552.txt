      وزارت خزانہ

      جنوب ایشیا ذیلی علاقائی اقتصادی تعاون کا مشترکہ وزارتی بیان
      
      
      وزرا ء خزانہ کی میٹنگ میں آج اجراء

      Posted On: 03 APR 2017 6:09PM by PIB Delhi

    نئی دہلی، 3 اپریل / بنگلہ دیش ، بھوٹان کے وزرائے خزانہ، ہندستان کے دفاع اور کارپوریٹ امور کے وزیر نیپال کے نائب وزیراعظم اور وزیر خزانہ، سری لنکا کے خزانہ اور منصوبہ بندی کے وزیر ، مالدیپ کی وزارت مالیات و خزانہ کے مستقل سکریٹری اور میانمار کےمنصوبہ سازی اور خزانہ کی وزارت کے ڈائریکٹر جنرل کی آج نئی دہلی میں میٹنگ ہوئی ۔ جس میں جنوب ایشیائی ذیلی علاقائی اقتصادی تعاون کے تحت ذیلی علاقائی تعاون پر آپس میں تبادلہ خیال کیا گیا۔


    میٹنگ کے مشترکہ اعلانیہ میں میانمار کا خیر مقدم کیا گیا جس نے حال ہی میں ایس اے ایس ای سی میں شمولیت اختیار کی ہے۔ مشترکہ اعلان میں کہا گیا ہے کہ ہم کو پچھلے 16 سال کے دوران ایس اے ایس ای سی کے پروگرام کے تحت حاصل کی گئی کامیابیوں پر فخر حاصل ہے۔ خاص طور سےٹرانسپورٹ ، تجارتی سہولیات اور توانائی میں - بنیادی ڈھانچہ کی بہتری نے ہمارے ممالک کی کلیدی منڈیوں اور نکاسی بندرگاہوں تک رسائی بڑھا دی ہے۔


    ہمیں اس بات پر خوشی ہے کہ ایس اے ایس ای سی نے ایسا نظریہ اور حکمت عملی اپنائی ہے جس کے پروگرام مختلف سیکڑوں میں نئے مواقع پیدا کرسکتے ہیں ۔ ہم امید کرتے ہیں کہ ہمارے ممالک کے درمیان گیس اور پیٹرولیم کا باہمی فائدہ کے لئے لین دین توانائی کی سیکورٹی اور بچت بڑھانے میں مدد گار ہوگا۔


    مشترکہ اعلان میں ایس اے ایس ای سی کی مدد کرنے میں ایشیائی ترقیاتی بینک کے اہم رول کو تسلیم کیا گیا ہے اس کو سراہا گیا ہے۔


    مشترکہ اعلانیہ میں میٹنگ کے شاندار انتظام اور شاندار میزبانی کے لئے حکومت ہند کا شکریہ ادا کیا گیا۔


    ( م ن ۔ ا ش ۔ ج )


    
    

    
    (Release ID: 1486552) Visitor Counter : 2