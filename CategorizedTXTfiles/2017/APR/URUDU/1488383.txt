      وزارت دفاع

      بھارت اور جمہوریہ کوریہ نے بحری جہاز کی تعمیر میں دفاعی صنعت کے تعاون کیلئے بین حکومتی قرار داد پر دستخط کئے
      Posted On: 21 APR 2017 7:10PM by PIB Delhi


    نئی دہلی، 21 ؍اپریل، بھارت اور جمہوریہ کوریہ (آر او کے) نے آج بحری جہاز کی تعمیر میں دفاعی صنعت کے تعاون کیلئے مفاہمت کی بین حکومتی قرار داد پر دستخط کئے۔ اس مفاہمتی قرار داد پر بھارت کی طرف سے دفاعی پرڈویکشن کے سکریٹری اشوک کمار گپتا اور دفاعی سازوسامان کے حصول اور پروگرام انتطامیہ (ڈی اے پی اے) کے وزیر چانگ میونگ جن نے آر او کے کی طرف سے دستخط کئے۔ مفاہمتی قرار داد سے حکومت ہند کے میک ان انڈیا اقدام میں مدد ملے گی۔


    مفاہمتی قرار داد کے خاص نکات اس طرح ہیں:

      * جمہوریہ بھارت اور جمہوریہ کوریہ کے درمیان دفاعی صنعت کے تعاون کو فروغ دینا اور مستحکم کرنا۔
      * دونوں ممالک خاص پروجیکٹوں پر عمل درآمد میں شراکت داری کیلئے تنظیموں کی سفارش کریں گے۔
      * تعاون کے پروجیکٹوں کیلئے جن تنظیموں کی سفارش کی گئی ہے وہ خصوصی پروجیکٹوں پر عمل درآمد کے مقصد سے علیحدہ معاہدے کرسکتی ہیں (ٹھیکے دے سکتی ہیں)
      * اس مفاہمتی قرار داد پر عمل دونوں ملکوں کی طرف سے دستخط کی تاریخ سے شروع ہوگا اور ابتدا میں یہ پانچ سال تک جاری رہے گا۔ نیز یہ ایک وقت میں مزید پانچ سال کیلئے خو دبخود قابل توسیع ہوگا۔

    بین حکومتی مفاہمتی قرارداد کا تصور دونوں ملکوں کے درمیان‘ خصوصی اہم شراکت داری’ کے تحت پیش کیا گیا تھا، جیسا کہ بھارت کے وزیراعظم اور آر او کے کے صدر کے درمیان مئی 2015 میں بات چیت کے بعد مشترکہ بیان میں اعلان کیا گیا تھا۔


    دونوں ملکوں نے ‘خصوصی اہم شراکت داری’ پر عمل درآمد کیلئے اس بات سے اتفاق کیا تھا کہ دونوں ملک دفاعی شعبے میں اپنے بحری جہاز کے کارخانوں کے درمیان مزید تعاون کو فروغ دیں۔ اس کے مطابق بحری جہازوں کی تعمیر میں دفاعی صنعت کے تعاون کے سلسلے میں بین حکومتی مفاہمتی قرار داد پر دستخط کئے جانے کا فیصلہ کیا گیا۔ سکیورٹی سے متعلق کابینہ کمیٹی (سی سی ایس) نے آر او کے کے ساتھ مفاہمتی قرارداد پر دستخط کی منظوری دے دی اور اس نے ہندوستان شپ یارٹ لمیٹڈ (ایچ ایس ایل) وشاکھاپٹنم کو بھارت کی طرف سے نامزد کرنے کیلئے دستخط کی بھی منظوری دی تاکہ ان دونوں کے درمیان شراکت قائم ہوسکے۔ آر او کے، اس عرصے میں شراکت داری کیلئے اپنی طرف سے سفارش کردہ تنظیم کا نام ظاہر کرے گی۔


    کوریا کے بحری جہاز کے سفارش کردہ کارخانے کے ساتھ تعاون سے، ایچ ایس ایل اپنی سہولیات کو جدید بناسکے گا اور بحری جہازوں کی تعمیر کے پروجیکٹوں پر مقررہ وقت کے اندر اندر اور مناسب لاگت کے ساتھ عمل کرسکے گا۔ ایچ ایس ایل، بحری جہازوں کی تعمیر میں بہترین طور طریقے اختیار کرسکے گا جس کی بنیاد پر پروجیکٹ کا مؤثر بندوبست کیا جاسکے گا۔


    مجوزہ شرات داری کے نتیجے میں ایچ ایس ایل کی پروڈیکشن کے بارے میں امید ہے کہ اس میں خاطر خواہ ترقی ہوگی جس کی وجہ سے روزگار کے مزید مواقع پیدا ہوں گے۔ نیز یہ کہ کوریا کے سفارش کردہ شراکت دار کے ساتھ صلاح ومشورے میں یہ منصوبہ بنایا گیا کہ میٹریل اور سازوسامان کی زیادہ تر سپلائی کیلئے اندرون ملک ذرائع؍ وینڈرز کی نشاندہی کی جائے، جن کی بحری پروجیکٹوں کے تعاون میں ضرورت ہوگی۔ لہذا خطے میں بحری کلسٹر کے فروغ کا راستہ ہموار ہوگا۔


    ۔۔۔۔۔۔۔۔۔۔۔


    (21-04-م ن۔ا س۔ق ر۔2017)


    U- 1966

    
    
    (Release ID: 1488383) Visitor Counter : 2
    
    
    
    
    

*