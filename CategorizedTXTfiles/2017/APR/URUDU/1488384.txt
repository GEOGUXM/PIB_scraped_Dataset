      وزیراعظم کا دفتر

      یورپی یونین کے خارجی امور اور سکیورٹی پالیسی کی اعلیٰ نمائندہ کی وزیراعظم سے ملاقات
      Posted On: 21 APR 2017 7:12PM by PIB Delhi


    نئی دہلی، 21 ؍اپریل،یورپی یونین کے خارجی امور اور سکیورٹی پالیسی کی اعلیٰ نمائندہ محترمہ فیڈیریکا موغیرینی نے آج وزیراعظم نریندر مودی سے ملاقات کی۔


    وزیراعظم جناب نریندرمودی اور محترمہ موغیرینی نے باہمی دلچسپی کے علاقائی اور عالمی واقعات پر تبادلہ خیال کیا۔ وزیراعظم اور محترمہ موغیرینی نے اس ضرورت سے اتفاق کیا کہ بھارت اور یوورپی یونین کے درمیان سکیورٹی سے متعلق تعاون خاص طور پر دہشت گردی کی روک تھام سے متعلق تعاون کو مستحکم بنایا جائے ۔ وزیراعظم مودی نے مارچ 2016 میں پچھلی بھارت ای یو سربراہ کانفرنس کیلئے کئے گئے برسلز کے اپنے کامیاب دورے کو یاد کرتے ہوئے کہا کہ وہ اب اکتوبر 2017 میں بھارت میں ہونے والی اگلی بھارت-ای یو سربراہ کانفرنس کے بارے میں پر امید ہیں۔


    ۔۔۔۔۔۔۔۔۔۔۔


    (21-04-م ن۔ا س۔ق ر۔2017)


    U- 1967

    
    
    (Release ID: 1488384) Visitor Counter : 3