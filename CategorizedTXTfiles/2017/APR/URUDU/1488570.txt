      نائب صدر جمہوریہ ہند کا سکریٹریٹ

      نائب صدر جمہوریہ ہند نے کہا کہ میرے آرمینیا اور پولینڈ کے دورے کا مقصد دوستی اورتعاون میں مزید اضافہ کرنا ہے
      Posted On: 25 APR 2017 3:03PM by PIB Delhi


    نئی دہلی۔ 25 ؍اپریل۔نائب صدر جمہوریہ ہند جناب حامد انصاری نے کہا ہے کہ آرمینیا اور پولینڈ کے ان کے دورے کا مقصد دوستی اور تعاون میں اضافہ کرنا ہے۔ وہ آرمینیا جاتے ہوئے ایئرانڈیا کے خصوصی طیارے میں سفر کرتے ہوئے میڈیا سے خطاب کررہے تھے۔ بہت چھوٹی ، چھوٹی اور اوسط درجے کی صنعتوں کے وزیر مملکت گری راج سنگھ اور دیگر شخصیتیں بھی اس موقع پر موجود تھیں۔


    نائب صدر جمہوریہ نے کہا کہ آرمینیا کے ، بھارت کے ساتھ کافی پرانے ثقافتی تعلقات ہیں۔ انہوں نے مزید کہا کہ وہ بھارت کا ایک دوست ملک ہے اور بھارت نے اس کی ، صلاحیت سازی میں مدد کی ہے۔ انہوں نے کہا کہ کولکاتا میں آرمینیائی برادری کی ایک مضبوط ثقافتی موجودگی ہے جس میں آرمینیائی چرچ بھی شامل ہے۔ انہوں نے یہ بھی کہا کہ اُن کے اس دورے سے عمدہ سیاسی تعلقات پیدا ہوں گے اور دونوں ملکوں کے درمیان خیرسگالی پیدا ہوگی۔


    نائب صدر جمہوریہ نے کہا کہ پولینڈ ، وسطی یوروپ میں بھارت کا ایک مضبوط تجارتی شراکت دار ہے اور وہاں بہت سی بھارتی کمپنیاں موجود ہیں جنہوں نے خاطر خواہ سرمایہ کاری کی ہے۔ انہوں نے یہ بھی کہا کہ پولینڈ کے پاس کچھ فائدے مند ٹیکنالوجیاں ہیں جن میں صاف کوئلہ بھی شامل ہے اور بھارت کے ، ان کے ساتھ گہرے تعلقات ہیں۔ انہوں نے یہ بھی کہا کہ پولینڈ ،نیٹو کا ایک اہم رکن ہے اور وہ این ایس جی جیسے فورموں میں بھارت کا ایک سیاسی حامی ہے۔


    و ک۔ م ن۔ا س ۔ ع ن

    
    
    (Release ID: 1488570) Visitor Counter : 29