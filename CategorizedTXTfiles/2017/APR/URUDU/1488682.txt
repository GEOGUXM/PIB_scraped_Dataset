      شہری ہوابازی کی وزارت

      وزیراعظم نریندرمودی کل آرسی ایس کے تحت پہلی اڑان فلائٹ کو ہری جھنڈی دکھاکر روانہ کریں گے
      Posted On: 26 APR 2017 6:06PM by PIB Delhi


    نئی دہلی،26؍اپریل،وزیراعظم نریندر مودی کل یعنی 27اپریل 2017 کو شملہ-دہلی سیکٹر میں آر سی ایس کے تحت پہلی اڑان مسافر بردار طیارے کو ہری جھنڈی دکھاکر روانہ کریں گے۔ ساتھ ہی ساتھ وزیراعظم کڑیا-حیدرآباد اور نانڈیڈ-حیدرآباد روٹ پر افتتاحی اڑان پروازوں کو بھی ہری جھنڈی دکھائیں گے۔


    شہری ہوابازی کی وزارت فی الحال استعمال میں لائے نہ جانے والے ہوائی اڈے کو ہوائی رابطے سے جوڑنے کیلئے عہد بستہ ہے۔ علاقائی طور پر اہم شہروں کے شہریوں کی رسائی ہوائی سفر تک کرنے کیلئے شہری ہوابازی کی وزارت نے اکتوبر 2016 میں علاقائی رابطے کی اسکیم ’’اڑے دیش کا عام ناگرک‘‘ اڑان کو لانچ کیا تھا۔ اڑان اسکیم کو شراکت داروں کے ساتھ صلاح ومشورہ اور متعدد مسائل پر کافی غور وخوض کے بعد تیار کیا گیا تھا۔ بازار پر مبنی میکنزم کے ذریعہ علاقائی رابطے کو فروغ دینے کیلئے عالمی سطح پر اپنی نوعیت کی یہ پہلی اسکیم ہے۔


    اڑان اسکیم شہری ہوابازی کی وزارت کے ذریعہ 15 جون 2016 کو جاری قومی شہری ہوابازی پالیسی (این سی اے پی) کا اہم جزو ہے۔ ایئرپورٹ اتھارٹی آف انڈیا (اے اے آئی ) نے علاقائی رابطے کی اسکیم کے قواعد وضوابط کے تحت شروعاتی تجاویز جمع کرنے کیلئے خواہشمند بولی لگانے والوں اور ایئرلائن آپریٹروں کو مدعو کرنے کیلئے بولی لگانے کے شفاف طریقہ کار اختیار کیا اور ساتھ ہی ساتھ شروعاتی تجاویز کے مقابلے میں دیگر تجاویز کو بھی طلب کیا۔ جن بولی لگانے والوں نے معقول تجاویز پیش کیں اور روٹ اور نیٹ ورک کیلئے حکومت کی جانب سے سب سے کم وائبلٹی گیپ فنڈنگ (وی جی ایف) کا مطالبہ کیا انہیں روٹ اور نیٹ ورک حوالہ کردیا گیا۔


    تنقیدی ایجنسی ایئرپورٹ اتھارٹی آف انڈیا (اے اے آئی) نے آر سی ایس اڑان کے تحت موصول شدہ 27 تجاویز کیلئے حوالگی کا مکتوب جاری کردیا ہے۔ ایئرپورٹ اتھارٹی آف انڈیا کے ذریعہ ایوارڈ شدہ تجاویز کی اہم خصوصیات درج ذیل ہیں:

      * ہوائی رابطے سے جوڑے جانے والے ہوائی اڈے: 27 تجاویز کے ذریعہ کل ستر ہوائی اڈوں کو فضائی رابطے سے جوڑا جائے گا۔ ان میں سے 27 موجودہ استعمال کئے جارہے ہوائی اڈے ہیں، جبکہ 12 پسماندہ ہوائی اڈے ہیں اور 31 استعمال نہ کئے جانے والے ہوائی اڈے ہیں۔
      * جغرافیائی پھیلاؤ: مذکورہ تجاویز میں بہتر جغرافیائی پھیلاؤ ہے، ملک کے مغرب کے 29 ہوائی اڈے، شمال کے 17 ہوائی اڈے، جنوب کے 11 ہوائی اڈے، مشرق کے 20 ہوائی اڈے اور شمال مشرق کے 6 ہوائی اڈے کو فضائی رابطے سے جوڑا جائے گا۔
      * روٹ اور نیٹ ورک: 17 تجاویز واحد روٹ (دو شہروں کو جوڑنے) کیلئے ہے اور 11 تجاویز نیٹ ورکوں کیلئے ہے (تین یا اس سے زیادہ شہروں کو جوڑنے کیلئے ہے)۔ صفر وائبلٹی گیپ فنڈنگ (وی جی ایف) کے ذریعہ 6 تجاویز کی بولی لگائی گئی۔ اس سے واضح ہوتا ہے کہ پوشیدہ مانگ کے امکانات ہیں۔
      * وی جی ایف کا بہاؤ: 27تجاویز میں تقریبا 200کروڑ روپے کی وائبلٹی گیپ فنڈنگ کی ضرورت ہوگی اور اس کے ذریعہ تقریبا 6.5 لاکھ آر سی ایس سیٹوں کو مہا کرایا جائے گا۔

    طے شدہ ونگ ایئرکرافٹ پر تقریبا 500 کلو میٹر کے ایک گھنٹے کے سفر کیلئے یا ہیلی کاپٹر کے ذریعہ آدھے گھنٹے کے سفر کیلئے ہوائی کرایہ زیادہ سے زیادہ 2500 روپے ہوگا۔ مختلف روٹوں اور سفر کے وقت کے لحاظ سے ہوائی کرایہ مختلف ہوگا۔


    ۔۔۔۔۔۔۔۔۔۔۔


    (26-04-م ن۔م ع۔ق ر۔2017)


    U-2024,

    
    
    (Release ID: 1488682) Visitor Counter : 2
    
    
    
    
    

*