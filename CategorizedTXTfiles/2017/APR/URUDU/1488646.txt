      نیتی آیوگ

      لائحہ عمل کے تین سالہ ایجنڈے کا مسودہ
      Posted On: 26 APR 2017 1:59PM by PIB Delhi


    نئی دہلی۔ 26 ؍اپریل۔مئی 2016 میں وزیراعظم کے دفتر میں نیتی آیوگ کو مشورہ دیا گیا کہ وہ ایک پندرہ سالہ خاکہ ، سات سالہ حکمت عملی اور تین سالہ لائحہ عمل تیار کرے۔ نیتی آیوگ وزیراعظم کے دفتر کا ایک اعلیٰ ترین اور آزاد تھنک ٹینک ہے۔ پندرہ سالہ خاکے اور سات سالہ حکمت عملی کا دستاویز جو 18-2017 سے 32-2031 تک ہے ، ابھی تیاری کے عمل میں ہے۔ ایکشن ایجنڈے میں 18-2017 سے 20-2019 تک کی مدت شامل کی گئی ہے جو پندرہویں مالی کمیشن کے آخری سال ہیں۔


    خاکہ ، حکمت عملی اور ایکشن ایجنڈا کس طرح پانچ سالہ منصوبے کے عمل سے الگ ہے۔


    بارہواں پنج سالہ منصوبہ ، پنج سالہ منصوبوں کا آخری منصوبہ تھا ۔ اب جبکہ کھلی اور نرم رو معیشت میں ترقی ہورہی ہے، عالمی معیشت کے نئے حقائق کو سامنے رکھتے ہوئے ہمیں اس بات کی ضروری ہے کہ ہم ترقی کے عمل کے بارے میں سوچتے ہوئے نئے طریقے اپنائیں۔ خاکہ، حکمت عملی اور ایکشن ایجنڈے کے لائحہ عمل سے، ترقی کی حکمت عملی کوبھارت میں بدلی ہوئی حقیقت سے جوڑنے میں مدد ملے گی۔


    تین سالہ ایکشن ایجنڈے کا خاکہ


    ایجنڈا تیار کرتے ہوئے نیتی آیوگ نے ریاستی سرکاروں ، مرکز کے زیر انتظام علاقوں اور مرکزی حکومت کی وزارتوں سے رائے طلب کی۔ سائنسدانوں ، ماہرین اقتصادیات ، صحافیوں ، رضاکار تنظیموں ، صنعت ایسوسی ایشنوں کے ماہرین اور تعلیم ، صحت ، ثقافت ، ٹرانسپورٹ اور دیگر میدانوں کے ماہرین سے وسیع صلاح ومشورہ کیا گیا۔ بہت سے ماہرین اور اداروں نے تحریری طور پر اپنی رائے فراہم کی۔


    ایجنڈے کا مسودہ نیتی آیوگ کی گورننگ کونسل کے ارکان کو 23 اپریل 2016 کو بھیجا گیا۔ اس دستاویز کے سات حصے ہیں جس میں 24 باب ہیں ۔


    ایکشن ایجنڈے کی کچھ منتخبہ اہم باتیں


    تین سالہ مالیے اور اخراجات کا لائحہ عمل:


    مرکز کے لئے ایک تقریباً اوسط مدت والے اخراجات کے لائحہ عمل (ایم ٹی ای ایف) کی تجویز رکھی گئی ہے۔ یہ ایجنڈا مالیے کی پیش گوئیوں کی بنیاد پر تیار کیا گیا ہے اس میں تین سال کے سیکٹر کے مطابق مختص کردہ اخراجات کی تجویز پیش کی گئی ہے۔ اس میں 19-2018 تک مالی خسارے میں جی ڈی پی کے تین فیصد حصے تک تخفیف کی تجویز رکھی گئی ہے اور مالیے کے خسارے میں 20-2019 تک جی ڈی پی 0.9 فیصد تک۔


    زراعت: 2022 تک کسانوں کی آمدنی دوگنی کی جائے گی


    یہ یقین دہانی کرانے کیلئے کہ کسانوں کو مناسب قیمت مل رہی ہے ۔ زرعی پیداوار کی مارکیٹنگ کی اصلاح کرنا۔


    سینچائی میں اضافہ ، بیجوں کی تیزی سے تبدیلی اور زراعت کو فروغ دیکر تخلیقیت میں اضافہ کرنا۔


    اعلیٰ معیار کی اشیاء کی طرف توجہ۔ باغبانی ، مویشی پروری ، ماہی گیری


    ممبر ، پروفیسر رمیش چندر کا جاری کردہ ایک الگ تفصیلی خاکہ


    صنعت اور خدمات :روزگار کے مواقع پیدا کرنا


    کام کرنے کے نکات

      * برآمدات کو فروغ دینے کیلئے اور اعلیٰ پیداواریت کے روزگار پیدا کرنے کیلئے ۔ روزگار کے ساحلی زون کی تشکیل دینا۔
      * کلیدی قوانین کی اصلاح کرکے محنت منڈی کی لچک میں اضافہ کرنا۔

    خصوصی شعبوں کیلئے کام کرنے کے نکات

      * ملبوسات
      * چمڑا اور جوتے
      * الیکٹرانکس
      * خوراک کی ڈبہ بندی
      * نگینے اور زیورات
      * سیاحت
      * مالیات
      * زمین جائیدادکی خرید وفروخت

    شہری ترقی


    شہری زمین کی فراہمی میں اضافہ کرکے مناسب قیمت والے گھر تعمیر کرنے کیلئے زمین کی قیمتوں میں کمی لانا۔

     1. ایک استعمال سے دوسرے استعمال میں لانے کیلئے تبدیلی سے متعلق ضابطوں میں مزید لچک
     2. خسارے میں چلنے والے کارخانوں کی زمین جاری کرنا۔
     3. دیگر شہری زمینیں جو امکانی طور پر دستیاب ہوں، ان کا اجراء
     4. فلوراسپیس عدد اشاریے میں مزید وسعت

    علاقائی حکمت عملی


    (i) شمال مشرقی خطے (ii) ساحلی علاقوں اور جزیروں (iii) شمالی ہمالیائی ریاستوں اور (iv) ریگستان اور خشک سالی کے خدشے والی ریاستوں میں ترقی کے نتائج کو بہتر کرنے کے مقصد سے کیے جانے والے اقدامات


    ٹرانسپورٹ اور ڈیٹیل رابطہ


    سڑک رابطوں ، ریل راستوں ، جہاز رانی اور بندرگاہوں ، اندرون ملک آبی راستوں اور ہوابازی میں بنیادی ڈھانچے کو مستحکم کرنا۔


    توانائی


    صارفین دوست اقدامات اختیار کرنا جیسے 2022 تک سبھی گھروں میں بجلی فراہم کرنا ، غریبی کی سطح سے نیچے زندگی بسر کرنے والے سبھی کنبوں کو ایل پی جی کنکشن فراہم کرنا، 2022 تک کالے کاربن کا خاتمہ اور 100 اسمارٹ شہروں میں گیس کی تقسیم کے پروگرام کو توسیع دینا۔


    صنعت کو بجلی کی مقابلہ جاتی فراہمی کو یقینی بنانے کیلئے بجلی کے شعبے میں کراس سبسیڈی کم کرنا۔ ایک لگاتار حوصلہ افزا کمرشیل کانکنی اور محنت کی پیداواریت میں بہتری کرکے کوئلے کے شعبے میں اصلاح کرنا۔


    سائنس و ٹیکنالوجی


    سبھی سرکاری اسکیموں کے جامع اعداد وشمار تیار کرنا اور ضرورت کے مطابق تبدیلیوں کیلئے ان کا جائزہ لینا۔


    ایس اینڈ ٹی میں پی پی پی کے لئے رہنما خطوط کو فروغ دینا تاکہ تعلیم اور صنعتی۔ تعلیمی رابطے کو بہتر بنایا جاسکے۔


    قومی معاملات کی نشاندہی اور اُن پر بات چیت کرنے کیلئے ایک قومی سائنس ، ٹیکنالوجی اور اختراع سے متعلق فاؤنڈیشن تشکیل دینا جس میں ایس اینڈ ٹی میں ترجیحی مداخلت کی سفارش کی جائے اور ان پر عمل درآمد کے لیے لائحہ تیار کیا جائے۔


    پیٹنٹ نظام کے انتظامیہ سے روکاوٹوں کو دور کرنا۔


    حکمرانی


    اُن سرگرمیوں میں جن کا تعلق عوامی مقصد سے نہ ہو ، حکومت کی مداخلت کم کرکے حکومت کے رول کو دوبارہ طے کرنا۔ نیز حکومت کے رول کو اُن میدانوں میں بڑھانا جن میں عوامی سہولیات کی ضرورت ہے۔


    صحت عامہ اور معیاری تعلیم میں حکومت کے رول کو توسیع دینا۔


    ٹیکس عائد کرنا اور ضابطے بنانا


    ٹیکس چوری پر قابو کرنا ، ٹیکس کی بنیاد میں اضافہ کرنا اور اصلاحات کے ذریعے ٹیکس نظام کو آسان بنانا۔


    جامع جائزے کے ذریعے مقابلہ جاتی رجحان کو بڑھاوا دینے کیلئے ایک ادارہ جاتی نظام تیار کرنا اور سبھی شعبوں میں سرکاری ضابطوں کی اصلاح کرنا۔


    سرکاری فراہمی کو مستحکم بنانا۔


    قانون کی بالادستی


    عدالتی نظام میں خاطر خواہ اصلاح کا کام شروع کرنا اور عدالتی کام کاج کے بوجھ میں کمی لانا۔


    قانون سازی ، انتظامیہ اور پولیس کی کارکردگی میں اصلاحات کے بارے میں ریاستوں کو تجویزیں بھیجی گئی ہیں۔


    تعلیم اور ہنرمندی کا فروغ


    اسکول کی تعلیم کے معیار پر زور دینا جس سے کہ بنیادی تعلیم پر خاص توجہ دی جائے۔


    صحت


    صحت عامہ پر سرکاری خرچے میں خاطر خواہ اضافہ کرکے صحت عامہ پر توجہ دینا۔


    صحت کے لئے انسانی وسائل کے سلسلے میں ایک مثالی پالیسی تشکیل دینا۔


    آئی ایم سی اور ہومیو پیتھی اور بھارتی علاج معالجے سے متعلق قوانین میں اصلاح کرنا


    تغذیے سے متعلق قومی مشن کا آغاز کرنا جس کے تحت تغذیے سے متعلق معلومات کا ایک جامع نظا م تیار کیا جائے گا۔


    سب کی شمولیت والے ایک سماج کی تعمیر


    خواتین ، بچوں ، نوجوانوں ، ا قلیتوں ، ایس سی،ایس ٹی ، او بی سی ، معذور افراد اور معمر شہریوں کی بہبود میں اضافہ کرنا۔ ملک میں خواتین کے درجے کی عکاسی کرنے کیلئے ایک مشترکہ صنف کی بنیاد والا انڈیکس تیار کرنا۔


    ہنرمندی کی بنیاد والی تعلیم شروع کرنا اور غیرنصابی سرگرمیوں کو اسکول کے نصاب کا لازمی حصہ بنانا۔


    ماحول او رآبی وسائل


    زیادہ اقتصادی ترقی کو مدد دینے کیلئے پائیدار طور طریقوں کو اپنانا ۔


    شہر میں ہوا کی آلودگی پر قابو پانے کیلئے اقدامات کرنا۔


    نجی زمین پر پیڑوں کے گرنے اور درختوں کے ٹرانسپورٹ سے متعلق پالیسی پر نظرثانی کرنا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    و ک۔ م ن۔اس ۔ ع ن


    

    
    (Release ID: 1488646) Visitor Counter : 2
    
    
    
    
    

4.