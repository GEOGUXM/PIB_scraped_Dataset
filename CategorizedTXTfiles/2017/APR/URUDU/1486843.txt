      کوئلے کی وزارت

      جناب پیوش گوئل نے توانائی اور کوئلے کے شعبے کے شراکت داروں کو عوام کیلئے
      مشن موڈ پر کام کرنے کی حوصلہ افزائی کی
      
      Posted On: 05 APR 2017 8:51PM by PIB Delhi


    نئی دہلی، 5 ۔اپریل ،بجلی، کوئلہ نئی اور قابل تجدید توانائی کے وزیر مملکت (آزادانہ چارج) جناب پیوش گوئل نے آج یہاں کوئلے کی کوالٹی پر منعقدہ ایک روزہ ورکشاپ کے افتتاحی اجلاس کی سربراہی کی۔ ورکشاپ میں ہندوستان کے کوئلے اور توانائی کے شعبوں میں عظیم تر کار کردگی اور خود-کارصلاحیت پیدا کرنے کیلئے شراکت داروں کے درمیان برین اسٹورمنگ سیشن اور تکنیکی سیشن کا اہتمام کیاگیا۔


    اپنے افتتاحی خطاب میں جناب پیوش گوئل نے کوئلہ اور بجلی کے شعبوں کے شراکت داروں کے امتیازی اجتماع کی ہندوستان کو کوئلہ ذخائر میں خودانحصار بنانے، شفافیت لانے، بدعنوانی کے خاتمے اور ہر ہندوستان کی خدمت اور سب کے لئے سستی، معیاری، چوبیس گھنٹہ بجلی کی دستیابی کو یقینی بنانے میں مشن موڈ پر کام کرنے کے لئے حوصلہ افزائی کی۔ وزیر موصوف نے کہا کہ ممکن اور ناممکن کے درمیان فرق انسان کے ارادے پر ہوتا ہےاور میں بے حد خوشی محسوس کر رہا ہوں کہ اس مجمع کا ہر شخص مذکورہ مشن کو حاصل کرنے کے تئیں پختہ ارادہ رکھتا ہے۔


    ورکشاپ میں شرکت کرنے والوں میں کوئلے کے ایڈیشنل سکریٹری جناب سریش کمار، سی ای اے کے چیئرمین جناب آر کے ورما اور بجلی اور ریلوے کی وزارتوں اور سی آئی ایل کوئلہ پروڈیوسرس اور صارفین نیز کوالٹی ریٹنگ ایجنسیوں کے اعلیٰ حکام شامل تھے۔


    م ن ۔ ش ت۔ ک ا


    U- 1674


    (05.04.17)


    Words.287

    
    
    (Release ID: 1486843) Visitor Counter : 2