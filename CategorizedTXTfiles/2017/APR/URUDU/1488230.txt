      کابینہ

      لئے باہمی ایجنسیوں سے ریاستی سرکار کے اداروں کے ذریعہ بیرونی امداد حاصل کرنے کی اجازت کو منظوری دی
      Posted On: 19 APR 2017 7:21PM by PIB Delhi


    نئی دہلی، 19 اپریل / وزیراعظم جناب نریندر مودی کی سربراہی میں مرکزی کابینہ نے اہم بنیادی ڈھانچے کے پروجیکٹوں کےنفاذ کے لئے باہمی سرکاری ترقیاتی امداد (او ڈی اے) سے براہ راست قرض لینے کے لئے مالی اعتبار سے مضبوط ریاستی سرکار کے اداروں کو اجازت دینے کے لئے پالیسی رہنما خطوط کو منظوری دے دی ہے۔


    ممبئی میٹروپولٹین ریجن ڈیولپمنٹ اتھارٹی کو بھی جو ایک ریاستی سرکاری ادار ہ ہے۔ اجازت دی گئی ہے کہ وہ جاپان انٹرنیشنل کوآپریشن ایجنسی (جے آئی سی اے) اور آفیشل ڈیولپمنٹ اسسٹنٹ (او ڈی اے) سے براہ راست قرض لے تاکہ ممبئی ٹرانس ہاربر لنک (ایم ٹی ایچ ایل) پروجیکٹ کو نافذ کیا جاسکے۔ ممبئی ٹرانس ہاربر لنک کے لئے تخمینہ پروجیکٹ لاگت 17854 کروڑ روپے ہے جس میں سے جاپان انٹرنیشنل کوآپریشن ایجنسی (جے آئی سی اے) کا قرض کا حصہ 15109 کروڑ روپے ہے۔


    رہنما خطوط سے ریاستی سرکار کے اداروں کو اس بات کی آسانی ہوگی کہ وہ کچھ شرطیں پوری کرنے کے بعد بیرونی باہمی فنڈنگ ایجنسیوں سےبراہ راست قرض لے سکیں۔ متعلقہ ریاستی سرکار قرض کے لئے گارنٹی (ضمانت) بھیجے گی۔ حکومت ہند قرض کے لئے جوابی گارنٹی فراہم کرے گی۔


      بیرونی امداد آج اہم بنیادی ڈھانچے کے پروجیکٹوں اور سماجی سیکٹر کے پروجیکٹوں کو مالیہ فراہم کرنے میں ایک تعاون کا رول ادا کرتی ہے۔ بہت سی ریاستی ایجنسیاں قومی اہمیت کے اہم بنیادی ڈھانچے کے پروجیکٹوں کو نافذ کررہی ہیں۔ ان رہنما خطوط کی منظوری سے حکومت کے اس عہد کا اظہار ہوتا ہے کہ وہ جامع ترقی کو فروغ دینے کے علاوہ معیشت کو مستحکم کرنا چاہتی ہے۔


    م ن۔ح ا ۔ج۔


    UNO-1945

    
    
    (Release ID: 1488230) Visitor Counter : 2