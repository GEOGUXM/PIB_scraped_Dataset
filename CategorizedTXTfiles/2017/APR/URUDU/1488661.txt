      صدر جمہوریہ کا سکریٹریٹ

      جنوبی افریقہ کے یوم آزادی کے موقع پر صدر جمہوریہ ہند کا پیغام
      Posted On: 26 APR 2017 3:38PM by PIB Delhi


    نئی دہلی۔26؍اپریل۔صدر جمہوریہ ہند جناب پرنب مکھرجی نے جمہوریہ جنوبی افریقہ کے یوم آزادی (27اپریل 2017) پر اُس کی حکومت اور عوام کو مبارکباد اور نیک خواہشات پیش کی ہیں۔

    
    جمہوریہ جنوبی افریقہ کے صدر عزت مآب جناب جیکب گیڈلی لیکسا زوما سے صدر جمہوریہ ہند نے اپنے پیغام میں کہا ہے کہ ’’میں، آپ کے یوم آزادی کے موقع پر ، بھارت کی حکومت ،اس کے عوام اور اپنی طرف سے جنوبی افریقہ کے دوستانہ عوام کو گرم جوشانہ مبارکباد اور نیک خواہشات پیش کرتے ہوئے خوشی محسوس کررہا ہوں۔
    
    بھارت اور جنوبی افریقہ کے درمیان مشترکہ اقدار اور طویل تاریخی رشتے ہیں۔ جن سے ہماری گہری دوستی کی بنیاد تشکیل پاتی ہے اس سال ہم، لال قلعے کے اعلانیے کے تاریخی دستخط کی بیسویں سالگرہ منارہے ہیں۔ جس سے ہمارے دونوں ملکوں کےد رمیان تعلقات میں اہم شراکت داری کی حد تک اضافہ ہوا ہے ۔ ہمارے باہمی مفاد کے مختلف شعبوں میں ،ہماری شراکت داری کی پرورش ہماری کثیر جہتی اور متحرک سرگرمیوں سے ہوتی ہے۔ آئی بی ا یس اے ، برکس اور بی اے ایس آئی سی کے کام کے خاکے میں ہمارے تعاون نے ہماری سرگرمیوں کو قدر بخشی ہے۔
    
    وزیر اعظم نریندر مودی کے جولائی 2016 میں جنوبی افریقہ کے دورے اور اکتوبر 2016 میں گوا میں منعقدہ نویں برکس سربراہ کانفرنس میں عزت مآب کی شرکت سے ہمارے تعاون کو مستحکم بنانے اور گہرا کرنے کی ہماری مشترکہ کوششوں کو خاطر خواہ مدد ملی ہے اور اس سے آنے والے برسوں میں بھارت اور جنوبی افریقہ کے درمیان تعلقات کا اعادہ ہوگا۔ میں، ہمارے دونوں ملکوں کے فائدے کیلئے دو طرفہ تعاون کو مزید مستحکم کرنے کی غرض سے آپ کے ساتھ کام کرنے کے تئیں پُرامید ہوں۔
    
    عز ت مآب آپ اپنی خوشحالی اور جنوبی افریقہ کے دوستانہ عوام کی ترقی اور خوشحالی کے لئے میری نیک خواہشات قبول فرمائیں۔ ‘‘
    
    و ک۔ م ن۔اس ۔ ع ن
    
    Words-351 U-2019
    

    
    (Release ID: 1488661) Visitor Counter : 2