      امور داخلہ کی وزارت

      ہندستان آنے والے غیر ملکیوں سے متعلق ڈیٹا بیس
      Posted On: 12 APR 2017 8:12PM by PIB Delhi


    نئی دہلی، 12 اپریل / حکومت امیگریشن ، ویزا اور فورنرس رجسٹریشن ٹریکنگ (آئی وی ایف آر ٹی) پروجیکٹ کے تحت ہندستان آنے والے سبھی غیر ملکیوں کی آمد / روانگی اور ویزا تفصیلات سے متعلق ڈیٹا بیس رکھتی ہے ۔ ہندستانی ویزا کے لئے درخواست دینے والوں میں سے ہر ایک کا ایک یونیک کیس فائل (یو سی ایف) تیار کیا جاتا ہے جس میں ساری تفصیلات اکٹھا کر دی جاتی ہیں۔ اب تک تقریباً 2.70 کروڑ یو سی ایف کی تخلیق کی گئی ہے۔ یو سی ایف ڈیٹا ان تمام تفصیلات کے حصول کے لئے مفید ہے جن کی مخصوص حالات میں ضرورت پڑتی ہے۔ اس سے کم وقت میں امیگریشن کاؤنٹروں پر غیر ملکیوں کی بہتر پروفائلنگ میں مدد ملتی ہے۔


    آئی وی ایف آر ٹی پروجیکٹ کو 2010میں منظوری دی گئی تھی اور اسے 2011 میں نافذ کیا گیا تھا اب تک اس میں 163 ہندستانی مشنوں ، 674 ایف آر او / اضلاع ، 87 امیگریشن چیک پوسٹوں (آئی سی پی) اور 21 اسٹیٹ ہوم ڈپارٹمنٹس کا احاطہ کیا گیا ہے۔ فی الحال اس پروجیکٹ کو 31 مارچ 2017 سے 6 ماہ آگے تک کے لئے توسیع دے دی گئی ہے۔


    نارکوٹکس کنٹرول بیورو سے موصولہ اطلاع کے مطابق 2016 کے دوران 200 سے زیادہ غیر ملکیوں کو گرفتار کیا گیا اور نارکوٹک ڈرگز اینڈ سائیکو ٹروپک سبسٹانسس ایکٹ 1985 کے تحت ان کے خلاف قانونی چارہ جوئی کی گئی۔


    یہ اطلاع امور داخلہ کے وزیر مملکت جناب کرن رجیجو نے آج راجیہ سبھا میں جناب رنجیب بسوال کے ذریعہ دریافت کئے گئے ایک سوال کے تحریری جواب میں دی۔


    م ن۔ م م ۔ج۔


    UNO- 1836

    
    
    (Release ID: 1487739) Visitor Counter : 2