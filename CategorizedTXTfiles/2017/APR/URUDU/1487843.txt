      صدر جمہوریہ کا سکریٹریٹ

      صدر جمہوریہ نے ڈاکٹر اکھلیش داس کی موت پر اظہار تعزیت کیا
      Posted On: 13 APR 2017 2:36PM by PIB Delhi


    نئی دہلی، 13 ۔اپریل ۔ صدر جمہوریہ ہند جناب پرنب مکھرجی نے بزرگ رکن پارلیمان معروف ماہر تعلیم اور انسان دوست ڈاکٹر اکھلیش داس کی موت پر گہرے رنج وغم کا اظہار کیا ہے ۔


    ڈاکٹر اکھلیش داس کی اہلیہ محترمہ الکا داس کے نام بھیجے جانے والے اپنے پیغام میں صدر جمہوریہ نے کہا :’’ آپ کے شوہر ، میرے دوست اوربرسوں تک میرے رفیق رہے ڈاکٹر اکھیش داس کی موت کی خبر سن کر مجھے سخت افسوس ہوا ہے ۔


    ڈاکٹر داس نے ایک بزرگ رکن پارلیمان ، ماہر تعلیم اورانسان دوست کی حیثیت سے مختلف منصبوں پر ملک وقوم کی زبردست خدمات انجام دی ہیں ، جن میں اسٹیل کی وزارت کے وزیر مملکت کا گرانقدر منصب بھی شامل ہے ۔ لکھنو ٔ کے مئیر کی حیثیت سے ڈاکٹر داس نے شہر کی ترقی کے لئے جو نمایاں اقدامات کئے ہیں ان سے ایک اہل انتظام کار کی حیثیت سے ان کی شہرت میں اضافہ ہوا ہے ۔ ان کی موت سے ملک وقوم نہ صرف ایک معروف عوامی شخصیت سے محروم ہوگئی ہے جس کی خدمات ہمیشہ یاد رکھی جائیں گی ۔


    براہ کرم میری تعزیت قبول فرمائیں ۔ میں دعا کرتا ہوں کہ آپ اور آپ کے کنبے میں اس ناقابل تلافی نقصان کو برداشت کرنے کی طاقت پیدا ہوسکے ۔‘‘


    م ن ۔س ش۔ رم


    U-1 874

    
    
    (Release ID: 1487843) Visitor Counter : 2