      امور داخلہ کی وزارت

      راج ناتھ سنگھ نے ، ’’ بھارت کے ویر ‘‘ کے عنوان سے ویب پورٹل کا افتتاح کیا
      اس پورٹل سے لوگ شہیدوں کے کنبوں کی مدد کرسکیں گے

      Posted On: 10 APR 2017 3:21PM by PIB Delhi

    نئی دہلی، 10 ۔اپریل ۔ مرکزی وزیر داخلہ جناب راج ناتھ سنگھ نے گزشتہ روز سینٹرل ریزروپولیس فورس (سی آر پی ایف ) کے یوم شجاعت کے موقع پر ، ’’ بھارت کے ویر ‘‘ کے عنوان سے ایک ویب پورٹل اور موبائل ایپلی کیشن کا افتتا ح کیا ۔ یہ پورٹل انفارمیشن ٹکنالوجی پر مبنی ایک ایسا پلیٹ فارم ہے ، ڈیوٹی پر اپنے فرائض کی ادائیگی کے دوران اپنی جانوں کی قربانی دینے والے بہادر سپاہیوں کے کنبوں کی امداد کرنے کے خواہش مند لوگ اس پورٹل سے ان ضرورت مند کنبوںکی مدد کرسکیں گے ۔ عطیہ دینے والوںکی رقوم سینٹرل آر مڈ پولیس فورس /سینٹرل پیرا ملٹری فورس کے شہید سپاہیوں کے کھاتوں میں منتقل کردی جائے گی۔ معروف فلمی اداکار اکشے کمار نے مہمان ذی وقار کی حیثیت سے اس تقریب کورونق بخشی۔


    اس موقع پر اپنی تقریر میں جناب راج ناتھ سنگھ نے کہا ،’’ میں ملک وقوم کی حفاظت وسلامتی کے لئے اپنی جانیں قربان کرنے والے سپاہیوں کو دل کی گہرائیوںسے خراج عقیدت پیش کرتا ہوں ۔ انہوں نے کہا کہ سی آر پی ایف اور سی اے پی ایف کے سپاہیوںکی زندگی کا ہرلمحہ دراصل ان کی شجاعت اور بہادری کی علامت ہوتا ہے ۔ انہوں نے کہا کہ بندوق کی ایک گولی سپاہی کوجسمانی طور پر توزخمی کرسکتی ہے لیکن سپاہی کی ہمت وحوصلے کو شکست نہیں دے سکتی ۔ سی آر پی ایف کے بہادر کمانڈنٹ چیتن چیتا اس کی روشن مثا ل ہیں ، جنہوں نے بندوق کی 9 گولیاں کھاکر بھی ملک وقوم کی حفاظت سے ہاتھ نہیں اٹھائے ۔


    جناب راج ناتھ سنگھ نے اس تقریب میں شامل معروف فلمی اداکار جناب اکشے کمار کاشکریہ ادا کیا کہ انہوں نے ، ’’ بھارت کے ویر ‘‘ کے عنوان سے ویب پورٹل شروع کئے جانے کی تجویز پیش کی ۔ انہوں نے مزید کہا کہ انہیں یقین واثق ہے کہ یہ پورٹل پوری طرح کامیاب رہے گا اور بہادر سپاہیوںکی حوصلہ افزائی کرے گا ۔ جناب اکشے کمار عام لوگوں کے لئےفلمی ہیروں ہیں لیکن اکشے کمار کی حقیقی زندگی کے ہیرو نیم فوجی دستوں کے جوان ہیں ۔ جناب راج ناتھ سنگھ نے ملک وقو م سے اپیل کی کہ اس پورٹل سے مہلوک سپاہیوں کے اہل خانہ کی امداد کے لئے مطلوب پونجی میں زیادہ سے زیادہ معاونت کی جائے ۔ جناب راج ناتھ سنگھ نے کہا کہ سی آر پی ایف کو ہمہ جہت خدمات انجام دینی ہوتی ہیں اور انہیں اس کے سپاہیوںکی بہادری اور شجاعت پر فخر ہے۔ انہوں نے کا کہ مہلوک سپاہیوں کے کنبوںکوکم از کم ایک کروڑروپے کی مدد دینی چاہئے اور سرکار اس میں موجودکمی کوپورا کرے گی۔انہوں نے کہا کہ ایل ڈبلیو ای واقعات میں 45 سے 50 فیصد تک کمی آئی ہے اور شمال مشرقی علاقوں میں ہونے والے تشدد کےواقعات میں 75 فیصد کمی آئی ہے اور پچھلے تین برس کے دوران جموں وکشمیر میں دہشت گرد واقعات میں کمی بھی انہی نیم فوجی دستوں کی شجاعت کی مرہون منت ہے۔


    وزارت داخلہ کے سکریٹری جناب راجیومہرشی نے بھی اس موقع پر اس ویب پورٹل کو عملی شکل دئے جانے کے تصور کے لئے جناب اکشے کمار کا شکریہ ادا کیا کہ انہوں نے اپنی اس بیش قیمت خدمت سے شہیدوں کے کنبوںکی مدد کی ہے۔


    اس موقع پر اپنی تقریر میں جناب اکشے کمار نے کہا کہ اس ویب پورٹل کا کام دوسے ڈھائی ماہ کی ریکارڈ مدت میں مکمل کیا گیا ہے اور اس پورٹل سے ملک وقوم کے لئے اپنی جانیں قربان کردینے والے سپاہیوں کے کنبوں کی مدد کی جاسکے گی۔ انہوں نے کہا کہ یہ ویب پورٹل ان لوگوں کے لئے ایک موثر پلیٹ فارم کی حیثیت سے خدمات انجام دے گا جو شہید سپاہیوں کے اہل خانہ کی مدد کرنے کے حواہشمند ہیں لیکن اس کے طریقہ کارسے واقف نہیں ہیں ۔ انہوں نے یہ ویب پورٹل شروع کئے جانے کے لئے وزارت داخلہ کا بھی شکریہ اداکیا ۔


    وزیر داخلہ موصوف نے یوم شجاعت کے موقع پر مہلوک سپاہیوںسمیت سی آر پی ایف کے جوانوںکو پولیس کے تمغہ شجاعت سے سرفراز کیا ۔ مہلوک سپاہیوںکو بعد از مرگ یہ اعزاز پیش کیا گیا ۔ واضح ہوکہ سی آر پی ایف کا یوم شجاعت ،سردار چوکی ،رن آف کچھ میں موجودچوکیوں پر پاکستانی فوج کے حملے کا منھ توڑ جواب دینے والے سی آر پی ایف کے چھوٹے چھوٹے دستوں کی بے مثال شجاعت کی یاد میں منایا جاتا ہے ۔ 9 اپریل 1965 کو ہونے والے ان حملوں میں سی آر پی ایف کے بہادر سپاہیوں نے نہ صرف یہ کہ پاکستانی بریگیڈ کو شکست دے دی بلکہ 34 پاکستانی سپاہیوں کو موت کے گھاٹ اتاردیا اور چار کوزندہ گرفتار بھی کرلیا۔ سردار چوکی پر ہونے والے پاکستانی حملے کے مقابلے میں سی آر پی ایف کے سپاہیوں کی شجاعت اس تنظیم کے جوانوںاور افسران کے لئے حوصلہ افزائی کا سرچشمہ ہیں ۔واضح ہوکہ سی آر پی ایف کا یوم شجاعت ہر سال 9 اپریل کو منایا جاتا ہے ۔


    اس موقع پر پینے کے پانی اور صفائی ستھرائی کے محکمے کے سکریٹری جناب پرمیشورن ائیر ،سی آر پی ایف کے کارگزار ڈائریکٹر جنرل جناب سدیپ تہہ تکیہ ،آئی بی کے ڈائریکٹر جناب راجیوجین اور سی اے پی ایف کے ڈائریکٹر جنرل اور دیگر سینئیر افسران نے بھی اس تقریب میں شرکت کی ۔


    م ن ۔س ش۔ رم


    U-1 7

    
    
    (Release ID: 1487379) Visitor Counter : 2