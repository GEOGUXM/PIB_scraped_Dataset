      نیتی آیوگ

      1600 روپے سے کم کی ڈیجیٹل ادائیگی والے صارفین کو ایک کروڑ، 50 لاکھ اور 25 لاکھ روپے کے انعامات
      وزیراعظم انعام یافتگان کو 14 اپریل یعنی امیبیڈکر جینتی کے موقع پر ناگپور میں تہنیت سے نوازیں گے

      Posted On: 10 APR 2017 1:30PM by PIB Delhi

    نئی دہلی ، 10 اپریل؛ ڈیجیٹل لین دین آہستہ آہستہ رفتار پکڑ رہا ہے اور کم سے کم نقد معیشت کو بڑھاوا دے رہا ہے۔ یہ ماحول نوٹ بندی کے بعد سازگار ہوا ہے اور اس کا سہرا حکومت کے ذریعے کئے گئے اقدامات کو جاتا ہے۔ نیتی آیوگ کی دو اسکیمیں یعنی صارفین کے لئے خوش قسمت گراہک یوجنا اور تاجروں کے لئے ڈیجی دھن ویاپار یوجنا نے اسے ایک عوامی تحریک بنانے میں اہم کردار ادا کیا ہے۔


    راشٹرپتی بھون میں 9 اپریل کو بڑے پیمانے پر لاٹری نکالنے کا اہتمام کیا گیا تاکہ لکی گراہک یوجنا اور ڈیجی دھن ویاپار یوجنا کے تحت کامیابی حاصل کرنے والوں کا انتخاب کیا جاسکے۔ صدر جمہوریہ جناب پرنب مکھرجی نے 100 دنوں کی اسکیم کے آخری دن چھ خوش قسمت فاتحین کے ناموں کی پرچی اٹھائی۔ صارفین کے زمرے میں ایک کروڑ روپے، 50 لاکھ روپے اور 25 لاکھ روپے کے انعامات روپے ڈیبٹ کارڈ کے توسط سے ایک ہزار روپے سے کم کی ادائیگی کرنے والے صارفین کے حصے میں گئے ۔ تاجروں کے لئے تین بڑے انعامات یعنی 50 لاکھ روپے، 25 لاکھ روپے اور 12 لاکھ روپے کے انعامات کا اعلان 100ویں میگا ڈرا کے ذریعے کیا گیا۔ ان تمام تر انعامات کی تفصیلات درج ذیل ہیں:


    صارفین کا زمرہ

                                                
انعامات     انعامات کی رقم  بینک                
                                                
                                                
                                                
اول انعام   ایک کروڑ روپے   سینٹرل بینک آف انڈیا
                                                
                                                
                                                
دوئم انعام  50 لاکھ روپے    بینک آف بڑودہ       
                                                
                                                
                                                
سوئم انعام  25 لاکھ روپے    پنجاب نیشنل بینک    
                                                
                                                

    تاجروں کا زمرہ

                                              
انعامات     انعامات کی رقم  بینک              
                                              
                                              
                                              
اول انعام   50 لاکھ روپے    آئی سی آئی سی بینک
                                              
                                              
                                              
دوئم انعام  25 لاکھ روپے    پنجاب نیشنل بینک  
                                              
                                              
                                              
سوئم انعام  12 لاکھ روپے    کرور وجیہ بینک    
                                              
                                              

    مذکورہ تمام تر فاتحین کو 14 اپریل 2017 کو ناگپور میں ، امبیڈکر جینتی کے موقع پر ، وزیر اعظم تہنیت سے نوازیں گے۔


    مرکزی وزرا جناب روی شنکر پرساد، کلراج مشرا، شری تھاور چند گہلوت، جناب جوال اورام، جناب پیوش گوئل، جناب سنتوش گنگوار، جناب راؤ اندرجیت سنگھ، نیتی آیوگ کے وائس چئیرمین جناب اروند پاناگڑیا، نیتی آیوگ کے سی ای او جناب امیتابھ کانت اور دیگر سینئر افسران مذکورہ تقریب میں شریک ہوں گے۔


    اس موقع پر اظہار خیال کرتے ہوئے صدر جمہوریہ ہند جناب پرنب مکھرجی نے تمام شہریوں کو تلقین کی کہ وہ کم سے کم نقد لین دین کو بڑھاوا دینے میں اپنی جانب سے بھرپور تعاون دیں۔ انھوں نے کہا کہ بھارت ڈیجیٹل انقلاب کی دہلیز پر کھڑا ہے۔ دس لاکھ سے زائد ہندوستانیوں نے آدھار کی شکل میں منفرد شناخت کا استحقاق حاصل کرلیا ہے اور اس کے ساتھ بائیو میٹرک شناخت کا ذریعہ بھی جڑا ہوا ہے جو اپنے آپ میں منفرد نوعیت کا ہے۔ انھوں نے آدھار سے وابستہ ادائیگی کے نظام کی تعریف کرتے ہوئے کہا کہ اس کی مدد سے ڈیجیٹل ادائیگی ان لوگوں تک کے لئے آسان ہوگئی ہے جو موبائل فون نہیں رکھتے۔ انھوں نے حکومت کو ملک میں ڈیجیٹل ادائیگی کے طریقے کو فروغ دینے کے جرأت مندانہ قدم کے لئے مبارکباد پیش کی۔ انھوں نے کہا کہ پارلیمنٹ کی جانب سے کئے گئے جرأت مندانہ اقدامات کے سلسلے کو آگے بڑھاتے ہوئے مالی انتظام کے شعبے میں 31 مارچ 2017 تک سالانہ بجٹ کی منظوری بھی ایک نیا آغاز ہے۔


    مذکورہ دونوں اسکیمیں 25 دسمبر 2016 کو شروع کی گئی تھیں۔ مذکورہ دونوں اسکیموں کے تحت 256 کروڑ روپے کے انعامات یومیہ، ہفتہ وار اور ماہانہ ادائیگیوں سے متعلق ہیں اور گذشتہ 100 دنوں کے دوران 16 لاکھ شہریوں کو چھوٹے لین دین کے معاملے میں ڈیجیٹل طریقہ اپنانے کے انداز کو فروغ دینے کے لئے ، دئیے گئے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ن ر۔ 10.04.2017 )


    U – 1755

    
    
    (Release ID: 1487344) Visitor Counter : 2