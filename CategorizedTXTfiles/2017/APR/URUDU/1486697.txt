      اسٹیل کی وزارت

      اسٹیل کی وزارت ، ’’ میک ان انڈیا کے لئے اسٹیل کی تیاری ‘‘ کے موضوع پر سیکنڈری اسٹیل پروڈیوسرز کی قومی کانفرنس کا اہتمام کرے گی
      Posted On: 05 APR 2017 2:13PM by PIB Delhi


    نئی دہلی، 05 ۔اپریل ۔اسٹیل کی وزارت کی جانب سے پانچ اپریل 2017 کو نئی دہلی میں ، ’’ میک ان انڈیا کےلئے میک ان اسٹیل ‘‘ کے مرکزی خیال پر ثانوی سطح کے اسٹیل بنانے والوں کی ایک قومی کانفرنس کا اہتمام کیا جائے گا۔


    اس کانفرنس کے سلسلے میں فولاد یعنی اسٹیل کے محکمے مرکزی وزیر جناب چودھری بریندر سنگھ نے کہا کہ اسٹیل تیا رکرنے والے تمام اداروںکو اس کانفرنس میں یکساں درجے پر رکھا جائے گا۔ انہوں نے کہا کہ نمو اور ترقی کے لئے فضا سازگار کئے جانے کی کوششیں کی جارہی ہیں۔ اس کانفرنس میں معینہ نشانوں کے حصول اور #NationalSteelPolicy 2017. کے تحت کلیدی کردار انجام دیں گے ۔ وزیر موصوف نے کہا کہ انہیں یقین ہے کہ معروف مقررین اور شرکا ٔ کے ساتھ ہونے والی اس ایک روزہ کانفرنس سے ایسے ٹھوس نتائج برآمد ہوں گے جو اس صنعت کے مستقبل کا تعین کریں گے ۔


    اس موقع پر شہری ترقیات ایٹ د ی ریٹ آف ایم اویوڈی ۔ انڈیا ، ہاؤسنگ اور شہری غریبی کے خاتمے کے محکمے کے وزیر نیز مرکزی وزیر برائے اطلاعات ونشریات جناب وینکیا نائیڈو افتتاحی تقریب کے مہمان خصوصی کی حیثیت سے رونق بخشیں گے اور روڈ ٹرانسپورٹ ، ہائی ویز اور شپنگ کے محکمے کے مرکزی وزیر جناب نتن گڈکری اس کانفرنس کے مرکزی اجلاس کے مہمان خصوصی ہوں گے۔ اس کے ساتھ ہی امور صارفین او رخوراک ورسد کے وزیر مملکت جناب سی آر چودھری اور اسٹیل کے محکمے کے وزیر مملکت جناب وشنودیوسائیں بھی دیگر سرکردہ شخّصیات کے ساتھ اس کانفرنس کو خطاب کریں گے۔اسٹیل کے محکمے کی سکریٹری ڈاکٹر ارونا شرما بھی اس کانفرنس میں موجود رہیں گی۔


    سمجھا جاتا ہے کہ اس دن بھر چلنے والی اس کانفرنس میں سیکنڈری اسٹیل پروڈیوسرز کو درپیش مسائل اور خدشات پر تبادلہ خیال کیا جائے گا ، جس کے دوران ،’’ اسٹیل کی تیاری کے لئے جدت طراز ٹکنالوجی‘‘ کا استعمال ’’سیکنڈری اسٹیل پروڈیوسرز کے شعبے پر اثرات مرتب کرنے والے معیار ، توانائی اور ماحولیاتی مسائل ‘‘ اور’’ سیکنڈری اسٹیل کے شعبے کی ترقی کے لئے حکمت عملی ‘‘ جیسے اہم موضوعات پر اجلاسوں کا اہتمام کیا جائے گا۔توقع ہے کہ ملک کے مختلف علاقوں کی اسٹیل تیار کرنے والی تنظیموں اور اسٹیل کی صنعت سے تعلق رکھنے والے تقریباََ 250 مندوب اس کانفرنس میں شرکت کریں گے۔


    نیشنل انسٹی ٹیوٹ آف سیکنڈری اسٹیل ٹکنالوجی اور اسٹیل کی وزار ت کے ادارے جوائنٹ پلانٹ کمیٹی کی جانب سے مشترکہ طو رپر اس قومی کانفرنس کا اہتمام کیا جارہا ہے۔


    م ن ۔س ش۔ رم


    U-1 646

    
    
    (Release ID: 1486697) Visitor Counter : 2