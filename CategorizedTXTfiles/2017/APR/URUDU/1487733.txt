      صحت اور خاندانی بہبود کی وزارت

      جے پی نڈا نے ڈینگواورچکن گنیا سے متعلق تیاریوں کاجائزہ لیا
      Posted On: 12 APR 2017 7:11PM by PIB Delhi


    نئی دہلی، 12 ۔اپریل ،صحت اور خاندانی فلاح و بہبود کےمرکزی وزیر جناب جے پی نڈا نے آج یہاں ملک میں ڈینگو اور چکن گنیا کی روک تھام اور ان کے کنٹرول کے لئے وزارت اورمرکزی حکومت کےاسپتالوں کی تیاریوں کا جائزہ لینے کے لئے ایک اعلیٰ سطح کی میٹنگ منعقد کی۔ میٹنگ کے دوران جناب نڈا نے ریاستوں سے کہا کہ وہ اپنے آس پاس کےعلاقوں اور پڑوس میں ویکٹرس کے کنٹرول اور روک تھام پربیداری پیدا کرنے کے لئے سرگرم آئی ای سی مہم شروع کریں۔ میٹنگ میں مرکزی حکومت کے اسپتالوں کے ڈائریکٹروں اور ایم ایس کے ساتھ ساتھ مرکزی وزارت، نیشنل ویکٹربارن ڈیزیزکنٹرول پروگرام، نیشنل سینٹر فار ڈیزیز کنٹرول کے دیگر سینئرافسروں کے علاوہ صحت کے سکریٹری سی کے مشرا بھی موجود تھے۔ صورتحال کا جائزہ لینے کے لئے جناب نڈا کو وزارت صحت کی تیاریوں کے بار ے میں جانکاری دی گئی اور مطلع کیاگیا کہ تمام ریاستوں کوجنوری کے شروع میں پہلے ہی ایڈوائزری بھیج دی گئی تھی تاکہ وہ ڈینگوسیزن سے پہلے اپنی تیاریوں کو مستحکم کر سکیں۔ افسران نے انہیں (وزیرموصوف)کو مزید بتایا کہ وزارت کی ماہرین کی ٹیموں نے اپنی تیاریوں کا جائزہ لینے کے لئے کئی ریاستوں کا دورہ کیا ہے اور انہیں مناسب مشورہ دیا ہے۔ مرکزی حکومت کےاسپتالوں کو مطلع کیاگیا ہے کہ وہ اس سیزن کےدوران ڈینگواورچکن گنیاسےنمٹنے کے لئے مناسب طورپر خود کو تیار رکھیں اور اس کے لئے اپنے سے ضروری سازوسامان تیار رکھیں۔


    وزیر صحت نے افسروں کو بھی ہدایت دی کہ وہ صورتحال کا جائزہ لینے کے لئے دلی میں مختلف اسپتالوں کا ریگولردورہ کریں اور صحت حکام کو موقع پر تکنیکی ہدایت دیں۔ وزیرموصوف نے صحت کے سکریٹری سے بھی کہا ہے کہ وہ ویڈیوکانفرنسنگ کےذریعےریاستوں کی تیاریوں کا جائزہ لیں۔


    
    
    م ن ۔ح ا ۔ ک ا

    
    
    (Release ID: 1487733) Visitor Counter : 2