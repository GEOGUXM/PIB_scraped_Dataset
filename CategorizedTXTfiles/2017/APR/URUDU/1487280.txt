      امور داخلہ کی وزارت

      راج ناتھ سنگھ کل بین ریاستی کونسل کی قائمہ کمیٹی کی گیارہویں میٹنگ کی صدارت کریں گے
      Posted On: 08 APR 2017 6:59PM by PIB Delhi


    نئی دہلی، 08 اپریل 2017؛ وزیر داخلہ جناب راج ناتھ سنگھ کل بین ریاستی کونسل کی قائمہ کمیٹی کی گیارہویں میٹنگ کی صدارت کریں گے۔ مرکز-ریاست تعلقات پر پنچھی کمیٹی کی سفارشات پر میٹنگ میں تبادلۂ خیال کیا جائے گا۔

    
    قائمہ کمیٹی کے ارکان میں وزیر خارجہ ، خزانہ اور کارپوریٹ امور کے وزیر، شہری ترقیات کے وزیر ، ہاؤسنگ اور شہری غریبی کے خاتمے اور اطلاعات و نشریات کے وزیر ، سڑک ٹرانسپورٹ ، شاہراہ اور جہاز رانی کے وزیر اور آندھرا پردیش ، چھتیس گڑھ ، اڈیشہ ، پنجاب، راجستھان، تریپورہ اور اتر پردیش کے وزیر اعلیٰ کے نام شامل ہیں۔
    
    پنچھی کمیٹی کو 2005 میں نوٹیفائی کیا گیا تھا اور اس نے سال 2010 میں اپنی رپورٹ پیش کی تھی۔ سات جلدوںپر مشتمل پنچھی کمیٹی کی سفارشات، ہندوستان میں مرکز اور ریاستوں کے درمیان تعلقات، آئینی حکرانی اور مرکز اور ریاست کے درمیان تعلقات کا انتظام، مرکز اور ریاستوں کے درمیان تعلقات اور منصوبہ بندی، مقامی سیلف گورنمنٹ اور غیر مرکزی حکمرانی، اندرونی سلامتی، جرائم سے متعلق انصاف اور مرکز - ریاست تعاون، ماحولیات، قدرتی وسائل اور بنیادی ڈھانچے اور سما جی و معاشی ترقی، عوامی پالیسی اور اچھی حکمرانی سے متعلق ہیں۔
    
    متعلقہ مرکزی وزرا اور ریاستوں نے رپورٹ میں پیش کی گئی سفارشات کا جواب دیا ہے اور اس ضمن میں تفصیلی تبصرے کیے ہیں۔ تبصرہ کا تجزیہ کیا گیا ہے اور اس اعلیٰ سطحی فورم میں ان پر تبادلۂ خیال کیا جائے گا۔
    
    (م ن ۔ رض۔ م ج۔ ۔ت ح ۔2017۔04۔08)
    
    U – 1742
    

    
    (Release ID: 1487280) Visitor Counter : 2