      کامرس اور صنعت کی وزارتہ

      جواہرات و زیورات کے صنعت کا تعاون
      Posted On: 12 APR 2017 7:13PM by PIB Delhi


    نئی دہلی، 12 ۔اپریل ، تجارت و صنعت کی وزیر محترمہ نرملا سیتا رمن نے آج راجیہ سبھا میں ایک تحریری جواب میں بتایا ہے کہ جواہرات اور زیورات کی برآمدات کا شعبہ گزشتہ پانچ برسوں کےد وران بھارت کی مجموعی برآمداتی تجارت میں 13 سے 15فیصد کا تعاون دیتا رہا ہے۔ صنعتی تخمینوں کے مطابق اس شعبے میں 4.64ملین سے زیادہ افراد برسرروزگار ہیں۔


    جواہرات اور زیورات کی برآمدات 13-2012سے مائل بہ انحطاط نظر آ رہی تھی اور یہ عالمی اقتصادی مندی کے نتیجے میں ہوا تھا۔ تاہم 17-2016کےدوران (ماہ فروری 2017تک)جواہرات اور زیورات کی برآمدات نے 10.3فیصد کا اضافہ گزشتہ برس کی اسی مدت کے مقابلے میں حاصل کیا ہے۔


    وزیر موصوفہ نے بتایا کہ ملک میں جواہرات اور زیورات کی صنعت کو مستحکم بنا نے کے لئے حکومت نے چند اقدامات مثلاً خصوصی نوٹیفائیڈژون کی تشکیل، علیحدہ آئی ٹی سی ایچ ایس کوڈ کا اعلان، جوتجربہ گاہوں میں تراشے جانےوالے ہیروں سے متعلق ہے، سونے کو نقد روپے کے شکل میں بدلنے کی اسکیم، جواہرات اور زیورات سے متعلق فضلے کوقابل قدر بنانے کے لئے ضروری ترمیم ، جواہرات اور زیورات کے شعبے میں مشترکہ سہولت مراکز اسکیم کو منظوری اور بین الاقوامی میلوں، خریدار، فروخت کار اجتماع وغیرہ کے اہتمام کے لئے مالی امداد کی فراہمی کا اہتمام کیا ہے۔ وزیر موصوفہ نے مزید کہا ہے کہ محکمہ تجارت کی منڈی ترقیات امداد اور منڈی رسائی پہل قدمی اسکیموں کے تحت بھی صنعت کو بڑھاوا دینے کی کوشش کی گئی ہے۔


    

    م ن ۔ ۔ ک ا

    
    
    (Release ID: 1487734) Visitor Counter : 2