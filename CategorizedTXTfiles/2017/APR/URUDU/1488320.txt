      صدر جمہوریہ کا سکریٹریٹ

      صدر جمہوریہ نےملکہ الزبتھ دوئم کی سالگرہ کی مبارک باد پیش کی
      Posted On: 20 APR 2017 6:29PM by PIB Delhi


    نئی دہلی،20؍اپریل،صدرجمہوریہ ہند جناب پرنب مکھرجی نے برطانیہ کی ملکہ عالیہ کوئین ایلزبتھ دوئم کی سالگرہ پر انہیں مبارک باد اور اعزاز پیش کیا۔ ملکہ عالیہ کی سالگرہ 21 ؍ اپریل کو ہوگی۔


    اپنے پیغام میں صدر جمہوریہ نے کہا کہ ‘‘مجھے حکومت ہند اور ہندوستان کے عوام کی جانب سے آپ کے یوم پیدائش کے موقع پر آپ کو گرم جوشی کے ساتھ مبارک باد پیش کرتے ہوئے انتہائی مسرت ہورہی ہے۔


    ہندوستان، برطانیہ کے ساتھ ان کی ثمر آور اور کثیر رخی شراکت داری کی بے حد قدر کرتا ہے۔ ہمارے باہمی رشتوں اور آپسی تعاون میں حالیہ برسوں میں اضافہ ہوا ہے اور وہ مستحکم ہوئے ہیں۔ نیز اعلیٰ سیاسی سطحوں پر ہمارے ثمر آور رشتوں اور تبادلوں نے ہمیں اور زیادہ قریب لادیا ہے۔ کچھ ہی ہفتوں قبل لندن میں ملکہ عالیہ نے ہند- برطانیہ (ثقافتی سال) ایئر آف کلچر کا آغاز کرکے ہند- برطانیہ رشتوں میں ا س سال کو خصوصی سال بنادیا ہے۔ ہندوستان اور برطانیہ کے درمیان دوستی اور آپسی مفاد کے بندھن کو فروغ دینے اور انہیں مضبوط کرنے میں ملکہ عالیہ کی ذاتی تعاون اور عہد بستگی بے قیمتی ہے۔


    ملکہ عالیہ براہ کرم، ہماری جانب سے آپ کی اچھی صحت اور خوشحالی کیلئے ہماری نیک خواہشات قبول فرمائیں۔ مجھے آج ‘‘یوم ملکہ’’ کے موقع پر برطانیہ کے دوست عوام کو ہندوستان کی عوام کی جانب سے نیک خواہشات پیش کرنے کا موقع حاصل ہوا ہے۔


    ۔۔۔۔۔۔۔۔۔۔۔


    (20-04-م ن۔ش ت۔ق ر۔2017)


    U- 195 3

    
    
    (Release ID: 1488320) Visitor Counter : 2