      یو پی ایس سی

      پروفیسر ڈیوڈ آر سی ایم لے نے یو پی ایس سی کے چیرمین کی حیثیت سے اپنا عہدہ سنبھالا
      Posted On: 03 APR 2017 8:28PM by PIB Delhi


    نئی دہلی، 3 اپریل / پروفیسر ڈیوڈ آر سی ایم لے نے آئین ہند کے آرٹیکل 316 کے شق (1) کے تحت یونین پبلک سروس کمیشن کے چیئرمین کی حیثیت سے اپنے عہدہ اور رازداری کا آج حلف لیا۔ یو پی ایس سی کے دفتر میں منعقدہ ایک تقریب میں کمیشن کے سب سے سینئر رکن جناب ونے متل نے انہیں عہدہ اور رازداری کا حلف دلایا۔


    پروفیسر سی ایم لے 25 جون 2012 کو یونین پبلک سروس کمیشن میں شامل کئے گئے تھے۔ بعد ازاں 4 جنوری 2017 کو آئین ہند کے آرٹیکل (1 اے) 316 کے تحت یو پی ایس سی کے چیرمین کی حیثیت سے اپنی ذمہ داریاں نبھانے کے لئے ان کی تقرری عمل میں آئی۔ یو پی ایس سی میں آنے سے پہلے وہ راجیو گاندھی یونیورسٹی ایٹہ نگر کے وائس چانسلر تھے۔ پروفیسر سی ایم لے متعدد پالیسی سازی، علمی اور انتظامی اداروں میں اعلی عہدوں پر فائز رہ چکے ہیں۔ علاوہ ازیں وہ متعدد مضامین / کتابیں تحریر کرچکے ہیں۔ 1997میں انہیں سینئر فلبرائٹ فیلو شپ سے نوازا گیا تھا۔


    ( م ن ۔ ح ا ۔ ج )


    

    
    (Release ID: 1486604) Visitor Counter : 2