      پیٹرولیم اور قدرتی گیس کی وزارت

      پٹرولیم اور قدرتی گیس کی وزارت کی مشاورتی کمیٹی کی میٹنگ
      Posted On: 21 APR 2017 7:39PM by PIB Delhi


    نئی دہلی۔ 21 ؍اپریل۔پٹرولیم اور قدرتی گیس کی وزارت سے متعلق اراکین پارلیمنٹ پر مشتمل مشاورتی کمیٹی کی میٹنگ آج یعنی 21 اپریل 2017 کو سری نگر میں ہوئی۔ درج ذیل معزز اراکین پارلیمنٹ نے اس میٹنگ میں شرکت کی: جناب بھانو پرتاپ سنگھ ورما، جناب چندرکانت بھوراؤ کھیرے، جناب ہریندر سنگھ خالصہ، جناب جنک رام ، جناب مرلی موہن مگنتی، جناب نرسمہم تھوٹا، جناب نینانگ ایرنگ ، جناب ستیہ پال سنگھ، جناب رام داس چندر بھانجی ٹداس ، ڈاکٹر روندر بابو پنڈولا ، کرنل (ریٹائرڈ) سونارام چودھری، جناب تمرا دھوج ساہو، جناب طارق انور، جناب وکرم اُسینڈی ، جناب رنجیت بسوال اور جناب روی پرکاش ورما۔


    میٹنگ کے دوران ’’ڈیجیٹل موڈس آف پیمنٹ –پروموشن آف کیش لیس ٹرانزکشن ‘‘ یعنی ادائیگی کے ڈیجیٹل طریقے – نقدی سے پاک لین دین کا فروغ کے موضوع پر ایک پرزنٹیشن دیا گیا۔ معزز اراکین نے نقدی سے پاک لین دین کے ذریعے ادائیگی کے ڈیجیٹل طور طریقے کو مزید فروغ دینے سے متعلق اپنے قابل قدر مشورے دیے۔ میٹنگ کی صدارت کرتے ہوئے پٹرولیم اور قدرتی گیس کے وزیر مملکت (آزادانہ چارج) جناب دھرمیندر پردھان نے مشاورتی کمیٹی کے سبھی اراکین کا خیرمقدم کیا۔ جناب پردھان نے ایندھن اسٹیشنوں پر ڈیجیٹل ادائیگی کو فروغ دینے کیلئے وزارت اور او ایم سیز (تیل کی مارکیٹنگ کرنے والی کمپنیاں) کے ذریعے کی جانےو الی کوششوں پر زور دیا۔ انہوں نے بتایا کہ پٹرولیم اور قدرتی گیس کی وزارت نے ڈیجیٹل ادائیگی کے فروغ سے متعلق مہم میں قائدانہ کردار ادا کیا ہے۔ اس سلسلے میں ایک تین نکاتی حکمت عملی پر عمل کیا گیا۔ جن میں ایندھن اسٹیشنوں پر ڈیجیٹل ادائیگی سے متعلق بنیادی ڈھانچے کی تیزی کے ساتھ توسیع ، بڑے پیمانے پر بیداری مہم اور صارفین کو مراعات دینا شامل ہیں۔ انہوں نے بتلایا کہ 38128 آر او (ریفلنگ اسٹیشن) پر پی او ایس لگائے جاچکے ہیں اور آج 86 فیصد سے زیادہ آر او کے پاس ڈیجیٹل بنیادی ڈھانچہ موجود ہے۔ انہوں نے کہا کہ ملک میں 35000 سے زیادہ صارفین بیداری مہموں کا انعقاد کیا گیا۔ یہ بیداری مہم سبھی بڑی علاقائی زبانوں میں منعقد کی گئیں۔ جناب پردھان نے کہا کہ صارفین کے ذریعے ڈیجیٹل لین دین کو فروغ دینے کے مقصدسے نقدی سے پاک ذرائع سے ایندھن خریدنے پر آئل مارکیٹنگ کمپنیاں صارفین کو 0.75 فیصد کی رعایت دےر ہی ہیں۔ 72000 سے زیادہ ای- ویلٹ بھی ایکٹیویٹ کیے جاچکے ہیں۔


    جناب پردھان نے کہا کہ یومیہ نقدی سے پاک لین دین 150 کروڑ روپئے یومیہ سے بڑھ کر 400 کروڑ روپئے یومیہ ہوگئی ہے۔ انہوں نے معزز اراکین کو ایم او پی این جی ای سیوا سے واقف کرایا جو کہ تیل اور گیس سے متعلق مسائل کے ازالے کیلئے ایک سوشل میڈیا پلیٹ فارم ہے۔ انہوں نے مزید کہا کہ سوچھ پٹرول پمپ ایپ ایک پہل ہے جس پر شہری ایندھن اسٹیشنوں پر بیت الخلاء کی صورتحال کے بارے میں اپنا فیڈ بیک دے سکتے ہیں۔


    وزیر موصوف نے اعادہ کیا کہ وزارت پٹرول پمپ ڈیلروں کے ایک گروپ کے ذریعے اتوار کے دن پٹرول پمپوں کو بند رکھنے کے اقدام کو نہ تو منظوری دیتی ہے اور نہ ہی اس کی توثیق کرتی ہے۔ انہوں نے کہا کہ ایک اہم مہم کے طور پر ایندھن بچاؤ مہم کو وزارت کی رہنمائی میں ای سی آر اے اور او ایم سی کے ذریعے انجام دیا جار ہا ہے۔


    جناب پردھان نے کمیٹی نے اراکین کا ان کی گرانقدر آرا ءاور مشوروں کیلئے شکریہ ادا کیا اور کہا کہ متعلقہ مسائل کے ممکنہ حل کے لئے ان کے ان مشوروں کو ذہن میں رکھا جائےگا۔


    و ک۔ م ن۔ م م ۔ج


    Words-638


    U-1969

    
    
    (Release ID: 1488388) Visitor Counter : 3