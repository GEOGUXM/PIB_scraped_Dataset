      شہری ترقی کی وزارت

      واجب لاگت والی ہاؤسنگ کے شعبے میں اولین سب سے بڑی نجی سرمایہ کاری کی پہل قدمی
      ہاؤسنگ اور شہری انسداد غربت کے وزیر جناب ایم وینکیا نائیڈو نے 53 شہروں میں 352 ہاؤسنگ پروجیکٹوں کا آغاز کیا

      Posted On: 10 APR 2017 1:23PM by PIB Delhi

    نئی دہلی ، 10 اپریل؛ ہاؤسنگ اور شہری غربت کے وزیر جناب ایم وینکیا نائیڈو نے 17 ریاستوں کے 53 شہروں میں 352 ہاؤسنگ پروجیکٹوں کا آغاز کیا ہے جس کے تحت دو لاکھ سے زائد مکانات کی تعمیر کے لئے زائد از 38 ہزار کروڑ روپے کی سرمایہ کاری عمل میں لائی جائے گی۔


    مذکورہ ہاؤسنگ پروجیکٹ ایسے ہیں جنہیں ملک بھر میں املاک کو ترقی دینے والی ایسو سی ایشنوں کے بھارتیہ کنفڈریشن (سی آر ای ڈی اے آئی)کے اراکین کے توسط سے عمل میں لایا جائے گا اور واجب لاگت والی ہاؤوسنگ کے شعبے میں نجی سرمایہ کاری کا یہ پہلا بڑا قدم ہوگا۔ ان پروجیکٹوں کا آغاز 9 اپریل 2017 کو گاندھی نگر ، واقع گجرات میں منعقدہ ایک تقریب کے دوران عمل میں آیا۔ سی آر ای ڈی اے آئی کی جانب سے فراہم کردہ تفصیلات کے مطابق ان واجب لاگت والی مکانات کی تعمیر کی لاگت 15 لاکھ سے 30 لاکھ روپے کے درمیان ہوگی اور اوسط لاگت 18 لاکھ روپے فی مکان تک ہوسکتی ہے۔


    مذکورہ پروجیکٹوں کے آغاز سے متعلق تقریب حکومت کی جانب سے اقتصادی لحاظ سے کمزور طبقات، کم اور اوسط والی آمدنی کے گروپوں کے لئے واجب لاگت والی ہاؤسنگ کی سہولت فراہم کرنے کے مقصد سے حکومت کی جانب سے کئے گئے متعدد اقدامات کے پس منظر میں منعقد ہوئی ہے۔ اس کے تحت ہاؤسنگ کے شعبے کو بنیادی ڈھانچے کی حیثیت دئیے جانے کا پہلو بھی شامل ہے۔ سی آر ای ڈی اے آئی کے نئے صدر نے کنفڈریشن کا چارج ایک شاندار تقریب میں سنبھالا جس میں گجرات کے وزیراعلیٰ جناب وجے روپانی، گجرات کے ڈپٹی وزیر اعلیٰ جناب نتن بھائی پٹیل، گجرات کے شہری ترقیات کے وزیر جناب شنکر چودھری، سی آر ای ڈی اے آئی کے سبکدوش صدر جناب گیتامبر آنند اور ملک بھر سے آئے ہوئے زائد تین ہزار مندوبین نے شرکت کی۔


    اس موقع پر اظہار خیال کرتے ہوئے جناب وینکیا نائیڈو نے سی آر ای ڈی اے آئی اور اس کے اراکین کی کوششوں کی تعریف کرتے ہوئے کہا کہ ان کے تمام اقدامات واجب لاگت والی ہاؤسنگ پروجیکٹوں کے لئے قابل ستائش ہیں اور ان کی وزارت نیز مرکزی نوڈل ایجنسیاں مثلاً قومی ہاؤسنگ بینک اور ہڈکو جیسے اداروں سے پی ایم اے وائی (شہری) کے تحت طے شدہ فوائد کی بہم رسانی میں پورا تعاون دیا جائے گا تاکہ پروجیکٹ میں شمولیت اختیار کرنے والے استفادہ کنندگان کو اس پروجیکٹ کا پورا فائدہ حاصل ہوسکے۔


    واجب لاگت ہاؤسنگ والے پروجیکٹوں کی تفصیلات کا گوشوارہ درج ذیل ہے:

                                                                                                                                                                                        
ریاستیں / شہر                                                                                              واجب لاگت والے مکانات جن کی تعمیر عمل میں آنی ہے  سرمایہ کاری (کروڑ روپے میں)
                                                                                                                                                                                        
                                                                                                                                                                                        
                                                                                                                                                                                        
مہاراشٹر:                                                                                                  103719                                            15576                      
                                                                                                                                                                                        
                                                                                                                                                                                        
ممبئی، ناگپور، احمدنگر، جالنا، بام، ناسک، مالیگاؤں، پونے ، ستارا، شولہ پور                                                                                                              
                                                                                                                                                                                        
                                                                                                                                                                                        
                                                                                                                                                                                        
گجرات:                                                                                                     28465                                             9525                       
                                                                                                                                                                                        
                                                                                                                                                                                        
احمدآباد، گاندھی نگر، راجکوٹ، مہسانہ، بھڑوچ، بھاؤ نگر، نوساری، مڈوسا، پالن پور، سورن کانٹھا، وڈودرا، سورت                                                                               
                                                                                                                                                                                        
                                                                                                                                                                                        
                                                                                                                                                                                        
قومی خطہ راجدھانی دلی:                                                                                     41921                                             6211                       
                                                                                                                                                                                        
                                                                                                                                                                                        
                                                                                                                                                                                        
کرناٹک (بنگلورو، گلبرگہ، ہبلی)                                                                             7037                                              1679                       
                                                                                                                                                                                        
                                                                                                                                                                                        
                                                                                                                                                                                        
اترپردیش:                                                                                                  6055                                              1108                       
                                                                                                                                                                                        
                                                                                                                                                                                        
آگرہ، الہ آباد، بریلی، جھانسی، کانپور اور وارانسی                                                                                                                                       
                                                                                                                                                                                        
                                                                                                                                                                                        
                                                                                                                                                                                        
راجستھان (اجمیر، جے پور، جودھپور)                                                                          4406                                              389                        
                                                                                                                                                                                        
                                                                                                                                                                                        
                                                                                                                                                                                        
مغربی بنگال (کولکاتہ)                                                                                      2955                                              663                        
                                                                                                                                                                                        
                                                                                                                                                                                        
                                                                                                                                                                                        
گوا                                                                                                        1932                                              464                        
                                                                                                                                                                                        
                                                                                                                                                                                        
                                                                                                                                                                                        
تلنگانہ (حیدرآباد)                                                                                         1784                                              663                        
                                                                                                                                                                                        
                                                                                                                                                                                        
                                                                                                                                                                                        
مدھیہ پردیش (اندور، اجین)                                                                                  1517                                              284                        
                                                                                                                                                                                        
                                                                                                                                                                                        
                                                                                                                                                                                        
کیرالہ (ترویندرم ، کالی کٹ، کوچی، ارناکولم)                                                                1372                                              186                        
                                                                                                                                                                                        
                                                                                                                                                                                        
                                                                                                                                                                                        
آسام (گوہاٹی)                                                                                              860                                               145                        
                                                                                                                                                                                        
                                                                                                                                                                                        
                                                                                                                                                                                        
تمل ناڈو (چنئی، کوئمٹور، تروچراپلی)                                                                        834                                               145                        
                                                                                                                                                                                        
                                                                                                                                                                                        
                                                                                                                                                                                        
اڈیشہ (بھونیشور)                                                                                           520                                               53                         
                                                                                                                                                                                        
                                                                                                                                                                                        
                                                                                                                                                                                        
چھتیس گڑھ (رائے پور)                                                                                       244                                               26                         
                                                                                                                                                                                        
                                                                                                                                                                                        
                                                                                                                                                                                        
آندھراپردیش (تروپتی)                                                                                       50                                                10                         
                                                                                                                                                                                        
                                                                                                                                                                                        

    جناب نائیڈو نے کہا کہ جہاں مہاتما گاندھی نے ہمارے ملک کے لئے جہاں سیاسی آزادی کو یقینی بنایا تھا وہیں سردار پٹیل نے اس کے اتحاد کا کام انجام دیا ۔ جناب مودی اب ایک نئے ہندوستان کی تعمیر کے ذریعے ان تمام حصولیابیوں کو حقیقی اور ٹھوس شکل دے رہے ہیں۔ وزیر موصوف نے کہا کہ اس طرح کے نئے ہندوستان کے اس وقت تک کوئی معنی نہیں ہیں جب تک کہ ہم سب کے لئے ایک مخصوص مدت کے اندر مکان نہ فراہم کرسکیں۔ انھوں نے کہا کہ وزیر اعظم جناب نریندر مودی نے تمام لوگوں کے لئے مکانات فراہم کرنے کے لئے 2022 تک کی ڈیڈ لائن مقرر کررکھی ہے۔


    جناب نائیڈو نے کہا کہ جون 2015 میں پی ایم اے وائی (شہری) کے آغاز کے بعد سے اب تک کے 21 مہینوں کی مختصر مدت میں ان کی وزارت نے شہری نادار افراد کے لئے 95660 کروڑ روپے کی لاگت سے 30 ریاستوں اور مرکزی انتظام کے علاقوں میں 17.73 لاکھ واجبی لاگت والے مکانات کی تعمیر کے لئے پہلے ہی منظوری دے دی ہے۔ ان مکانات کی تعمیر کے لئے 27879 کروڑ روپے کی مرکزی امداد پہلے ہی منظور کی جاچکی ہے۔


    یہ تمام تر پروجیکٹ ایسے ہیں جن پر مرکزی اور ریاستی حکومتوں کی مدد سے عمل درآمد ہوگا اور پی ایم اے وائی (شہری) کے تحت چار عناصر کے تحت استفادہ کنندگان سے بھی تعاون حاصل کیا جائے گا۔ اس شہری ہاؤسنگ مشن کے تحت مرکزی امداد 1.00 لاکھ سے 2.35 لاکھ کے درمیان میں ہے، جو ہر ایک استفادہ کنندہ کو فراہم کی جائے گی۔ واضح رہے کہ پی ایم اے وائی (شہری) کا آغاز وزیر اعظم جناب نریندر مودی نے 25 جون 2015 کو کیا تھا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ن ر۔ 10.04.2017 )


    U – 1754

    
    
    (Release ID: 1487342) Visitor Counter : 2