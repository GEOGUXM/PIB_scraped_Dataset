      صدر جمہوریہ کا سکریٹریٹ

      صدر جمہوریہ ہند نے سینٹ پیٹرس برگ کے دھماکے میں جانی نقصان پر روسی صدر کو تحریری پیغام تعزیت ارسال کیا
      Posted On: 05 APR 2017 11:51AM by PIB Delhi


    نئی دہلی، 05 ۔اپریل ۔صدرجمہوریہ ہند جناب پرنب مکھرجی نے وفاق روس کے صدر عزت مآب جناب ولادی میر ولادی مٹرووچ پوتن کے نام بھیجے جانے والے اپنے پیغام تعزیت میں سینٹ پیٹرس بر گ میں گزشتہ روز ہوئے خوفناک دھماکے میں ہونے والے جانی نقصان پر گہرے رنج وغم کا اظہار کیا ہے ۔


    اپنے تحریری پیغام تعزیت میں جناب مکھرجی نے کہا :


    ’’صدر محترم !


    میری جانب سے سینٹ پیٹرس برگ میں گزشتہ روز ہوئے دھماکے میں بے قصور شہریوں کے جانی نقصان پردل کی گہرائیوں سے تعزیت قبول کیجئے ۔یہ سانحہ ہمیں ایک بار پھر اس بات کا احساس کراتا ہے کہ عالمی برادری کو دہشت گردی کا مقابلہ فوری طور سے مل کر اور مضبوط طریقے سے کرنا ہوگا ۔


    ہندوستانی عوام غم واندوہ کی اس گھڑی میں غمزدہ روسی عوام کے ساتھ ہیں اور اس دھماکے کے مہلوکین کے کنبوں سے ہمدردی کا اظہار کرتے ہیں ۔اس کے ساتھ ہی ہم اس حملے میں زخمی ہونے والوں کی جلد صحتیابی کے لئے دعاگوہیں ۔‘‘


    م ن ۔س ش۔ رم


    U-1 644

    
    
    (Release ID: 1486683) Visitor Counter : 2