      سماجی انصاف اور تفویض اختیارات کی وزارت

      تھاور چند گہلوت نے فوٹو نمائش کا افتتاح کیا
      Posted On: 25 APR 2017 3:00PM by PIB Delhi


    نئی دہلی۔ 25 ؍اپریل۔سماجی انصاف اور تفویض اختیارات کے مرکزی وزیر تھاور چند گہلوت نے ایک دستاویزی فوٹو نمائش کا افتتاح کیا۔ جس کا عنوان ہے ’’راستے جن پر ہم چلتے ہیں‘‘ ۔ اس نمائش کا اہتمام سماجی انصاف اور تفویض اختیارات کی وزارت کے تحت قومی ٹرسٹ نے نئی دہلی میں سوسائٹی فار چائلڈ ڈیولپمنٹ کے ساتھ ملکر کیا۔ سماجی انصاف اور تفویض اختیارات کے وزیر مملکت رام داس اٹھاؤلے نے اس موقع پر مہمان اعزازی کے فرائض انجام دیے۔ دیوانگ جن فنکاروں نے اس موقع پر مہمانوں کے سامنے اپنی تخلیقی کام پیش کیے۔


    اس موقع پر خطاب کرتے ہوئے تھاور چند گہلوت نے معذور افراد کے فنی کاموں کی ستائش کی اور کہا کہ ہمیں چاہیے کہ اُن کی چھپی ہوئی صلاحیتوں کو اُجاگر کرنے میں مدد دیں۔ انہوں نے کہا کہ سماجی انصاف اور تفویض اختیارات کی وزارت کے تحت معذور افراد کی مالی ترقی سے متعلق قومی کارپوریشن (این ایچ ایف ڈی سی )نے دیوانگ جنوں کیلئے بہت سی اسکیمیں جاری کی ہوئی ہیں۔ انہوں نے دیوانگ جنوں کے والدین کی کوششوں کو بھی سراہا جو انہو ں نے ان افراد کو ذمہ دار بنانے کے لئے انجام دی ہیں۔ انہوں نے اس میں حصہ لینے والے سبھی لوگوں کی مستقبل کی زندگی میں کامیابی کے لئے نیک خواہشات کا اظہار کیا۔


    جناب رام داس اٹھاؤلے نے اپنے خطاب میں کہا کہ دیوانگ جن بھی تخلیقی کردار ادا کرسکتے ہیں اور ان کے ساتھ کسی طرح کی تفریق نہیں برتی جانی چاہئے۔


    و ک۔ م ن۔ا س ۔ ع ن

    
    
    (Release ID: 1488569) Visitor Counter : 2