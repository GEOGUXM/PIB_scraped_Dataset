      امور داخلہ کی وزارت

      آسام کی مختلف برادریوں کے ساتھ سہ رخی میٹنگ
      Posted On: 25 APR 2017 2:53PM by PIB Delhi


    نئی دہلی۔ 25 ؍اپریل۔حکومت ہند کی داخلی اُمور کی وزارت نے آسام سرکار ، چھ برادریوں، آدیواسی نیشنل کنونشن اور سبھی کوچ راج بونگشی طلباء یونین (پی) کے ساتھ سہ فریقی بات چیت کی۔ داخلی اُمور کے وزیر مملکت جناب کرن رجیجو اورکامرس و صنعت ، ٹرانسپورٹ اور پارلیمانی اُمور کے وزیر چندرموہن پٹووری اور آسام کی سرکار نے ان وفود کے نمائندوں سے ملاقات کی۔ حکومت ہند اور آسام سرکار کے سینئر افسران بھی بات چیت میں شریک تھے۔


    چھ برادریوں کوچ راج بونگشی ، موران، موٹوک، تائی اہوم، چوتیا اور آدیواسی (چائے قبائل) اپنی برادریوں کیلئے درج فہرست قبائل کے درجے کا مطالبہ کرتی رہی ہیں۔ آدیواسی نیشنل کنونشن، آسام میں آدیواسی برادریوں کیلئے ایس ٹی درجے کا مطالبہ کرتا رہا ہے۔ نیز وہ ان دہشت گرد گروپوں کی باز آبادکاری کا مطالبہ کرتا رہا ہے جنہوں نے 2012 میں ہتھیار ڈالے تھے۔ سبھی کوچ راج بونگشی طلباء یونین (پی) ، کوچ راج بونگشیوں کے لئے ایس ٹی درجے کا مطالبہ کرتی رہی ہے۔ نیز وہ اپنے سیاسی ، ثقافتی اور لسانی حقوق کے تحفظ کا مطالبہ کرتی رہی ہے۔


    یہ سبھی تینوں میٹنگیں دوستانہ ماحول میں ہوئیں۔


    و ک۔ م ن۔ ا س ۔ ع ن

    
    
    (Release ID: 1488566) Visitor Counter : 2