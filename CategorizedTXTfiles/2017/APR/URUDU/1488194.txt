      ٹیکسٹائلز کی وزارت

      وزیراعظم نے ٹیکسٹالز انڈیا۔ 2017 کا افتتاح کیا
      Posted On: 19 APR 2017 3:04PM by PIB Delhi


    نئی دہلی۔ 19 ؍ اپریل ۔کپڑے کی وزارت نے قومی راجدھانی میں کل کرافٹس میوزیم میں ٹیکسٹائلز انڈیا 2017 کاآغاز کیا۔ یہ میلہ بھارت میں کپڑے اور دستکاری کا عالمی بی 2بی میلہ ہے۔ اس کا اہتمام حکومت ہند کی کپڑے کی وزارت نے کپڑے کی مرکزی وزیر محترمہ سمرتی ایرانی اور وزیر مملکت اجے ٹمٹا کی قیادت میں کیا ہے۔


    کپڑے کے محکمے کی سکریٹری محترمہ رشمی ورما اور دیگر سینئر حکام بھی اس موقع پر موجود تھے۔ اس میلے میں ملک کے سرکردہ دستکار اور فیشن ڈیزائنر اپنے اپنے شعبوں کی نمائندگی کررہے ہیں۔


    یہ نمائش ایک طرح سے بھارت کے کپڑے اور دستکاری کا جشن ہے جس میں وزیراعظم نریندر مودی کے جذبے سے بھرپور ویژن کو بروئے کار لایا گیا ہے اور وہ ہے ‘‘کھیت سے ریشے تک، ریشے سے کارخانے تک، کارخانے سے فیشن تک، فیشن سے بیرون ملک تک۔’’


    کل شام منعقدہ اس تقریب میں سیاسی شخصیتوں، کپڑے کی صنعت کے شراکت دار ملکوں کے سفیروں، صنعت کاروں، صنعت سے وابستہ ایسوسی ایشنز، فیشن اور میڈیا کے سرکردہ گھرانوں نے بھی شرکت کی جن میں نیتی آیوگ کے نائب چیئرمین اروند پاناگریا، اٹلی کے سفیر عزت مآب لورینزو انگیلونی، عزت مآب محترمہ چتراگنی واگیسورا ، میکسیکو کی سفیر میلیاپریا، انڈونیشیا کے سفیر جناب ڈالٹن سیمبرنگ، جنوبی کوریا کےسفیر جناب چوہیون، ہندوستان ٹائمز کی محترمہ شوبھنا بھارتیہ، انڈیا ٹوڈے کے چیئرمین اور ایڈیٹر اِن چیف جناب ارون پوری، جناب مظفر علی اور جناب ترن تہلیانی بھی شامل ہیں۔


    اس موقع پر اظہار خیال کرتے ہوئے کپڑے کی مرکزی وزیر محترمہ سمرتی زوبین ایرانی نے کہا کہ بھارتی کپڑے کا منظرنامہ انتہائی متنوع ہے اور اس کی تاریخ دنیا بھر میں مشہور ہے۔ محترمہ ایرانی نے کہا کہ ٹیکسٹائلز انڈیا 2017 میں عہد کیا گیا ہے کہ اس موقع کو بھارتی کپڑے او رملبوسات کی صنعت کے عالمی سطح کے ایک سالانہ تجارتی موقع میں بدل دیا جائے گا۔ انہوں نے کہا کہ وزارت، بھارت کی کپڑے کی صنعت کی اہم کامیابیوں کا جشن منارہی ہے۔ نیز اس میں اگلے چند برس میں قابل دید ترقی کے عہد کا مظاہرہ کیا جارہا ہے۔ انہوں نے برادری کی ستائش کی جو ملک میں الگ الگ طرح کے کپڑے اور ملبوسات بناتی ہے۔ اور عالمی سطح پر دستکاری کو بروئے کار لاتی ہے۔


    کاریگروں نے بین الاقوامی منڈی کیلئے، اپنی مصنوعات کی صلاحیتوں اور خاصیتوں کی نمائش کی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    ا س۔ ع ن


    Words-434


    U-1932

    
    
    (Release ID: 1488194) Visitor Counter : 2