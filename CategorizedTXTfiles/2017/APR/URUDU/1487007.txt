      وزارتِ تعلیم

      کالجوں کی خود مختار حیثیت کے لئے درخواست
      Posted On: 06 APR 2017 5:12PM by PIB Delhi


    نئی دہلی، 6 اپریل 2017، فروغ انسانی وسائل کے وزیر مملکت ڈاکٹر مہندر ناتھ پانڈے نے آج راجیہ سبھا میں ایک سوال کے تحریری جواب میں بتایا کہ یونیورسٹی گرانٹس کمیشن (یو جی سی) نے اعلی تعلیم میں معیاری اصلاحات لانے کی غرض سے خودمختار کالجوں کی اسکیم نافذ کی ہے۔ خود مختار کالجوں کی اسکیم کالجوں کو تعلیمی اور آپریٹیو آزادی فراہم کرتی ہے۔ اسکیم کے تحت آٹونومی (خود مختاری) اس لئے دی گئی ہے تاکہ ایک کالج مطالعے کے اپنے ہی کورسز اور نصاب کا تعین کرسکے اور مقامی ضرورتوں کو دیکھتے ہوئے کورسز کو ازسرنو تشکیل دے سکے اور اسی طرح تعلیم و تدریس اور امتحان کے لئے اختراعی طریقہ کار کو اپناسکے۔


    کالجوں کی خود مختاری کی اسکیم تمام کالجوں کے لئے کھلی ہے۔ ایک یونیورسٹی کے تحت کتنے ہی کالج اس اسکیم کے تحت یو جی سی سے خود مختار حیثیت حاصل کرنے کے لئے درخواست دے سکتے ہیں۔ البتہ کالجوں کو اسی صورت میں خودمختاری کا درجہ دیا جاتا ہے جب وہ خود مختار کالجوں کی اسکیم کے رہنما خطوط میں درج شرائط پوری کرتے ہوں۔


    م ن۔ ح ا۔ ن ا۔

    
    
    (Release ID: 1487007) Visitor Counter : 2