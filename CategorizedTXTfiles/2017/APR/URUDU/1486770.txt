      صدر جمہوریہ کا سکریٹریٹ

      صدر جمہوریہ نے سالانہ بجٹ پاس کرکے مالی بندوبست میں نیا آغاز کرنے کے لئے پارلیمنٹ کو مبارکباد دی
      Posted On: 05 APR 2017 5:37PM by PIB Delhi


    نئی دہلی، 5 اپریل 2017، صدر جمہوریہ جناب پرنب مکھرجی نے 31 مارچ 2017 تک سالانہ بجٹ کو منظور کرکے مالی بندوبست میں ایک نیا آغاز کرنے کے لئے پارلیمنٹ کو مبارکباد دی ہے۔ وہ ایک نیا آغاز کرنے کے ساتھ ریل بجٹ کوضم کرنے کے حکومت کے فیصلے کا ذکر کررہے تھے۔ انہوں نے کہا کہ حکومت نے بجٹ پیش کرنے کے عمل کو فروری کی آخری تاریخ سے یکم فروری کردیا ہے۔


    انہوں نے کہا کہ یہ تمام فیصلے تاریخی ہیں۔ انہوں نے کہا کہ مالیاتی اور تصرفی بل موجودہ قائمہ کمیٹیوں کی طرف سے جانچ کے بعد پاس کردئے گئے ہیں۔ اس طرح قانون سازی کی تاریخ میں ایک مثال قائم ہوئی ہے۔ صدر جمہوریہ انڈین ریلوے سروسز اور انڈین پوسٹل سروس کے آئی آر اے ایس، آئی آر پی ایس، آئی آر ایس ایس اور آئی آر ایس ای کے ایک گروپ سے خطاب کررہے تھے جنہوں نے صدر جمہوریہ سے ملاقات کی تھی۔


    صدر جمہوریہ نے کہا کہ ریلوے اور ڈاک خدمات کو آج ٹیکنالوجی کی ترقی کے ساتھ رفتار کو قائم رکھنے کے چیلنج کا سامنا ہے۔ انہوں نے کہا کہ گذشتہ کچھ دہائیوں میں ٹیلی گرام کا وجود ختم ہوگیا ہے۔ ای میلز نے کافی حد تک ان کی جگہ لے لی ہے۔ اس مقابلہ جاتی دنیا میں باقی رہنے کےلئے اطلاعات اور مواصلاتی ٹیکنالوجی کے تیزی سے بدلتے ہوئے آلات کے ساتھ چلنے کی ضرورت ہے۔ ریلویز کو بھی سستی اور تیز ایئرلائنز کے ساتھ ساتھ ان کی بہتر ہوتی ہوئی خدمات سے مقابلے کے چیلنج کا سامنا ہے۔


    صدر جمہوریہ نے کہا کہ پوسٹ اور ریلویز کے محکمے 160 سال بعد ملک میں کل 23344 ڈاک خانے تھے جو زیادہ تر شہری علاقوں میں تھے۔ اب ہندوستان میں ڈیڑھ لاکھ ڈاک خانے ہیں۔ اوسط 21.22 مربع کلومیٹر کے ایک علاقے میں ایک ڈاک خانہ ہے جہاں 8 ہزار سے زیادہ کی آبادی ہے۔


    صدر جمہوریہ نے سول سروسز امتحان میں کامیابی حاصل کرنے کے لئے پروبیشنرس کو مبارکباد دی۔ انہوں نے کہا کہ اس بات سے انہیں کافی تسلی ہوئی ہے کہ اعلی تکنیکی اور تعلیمی کوالیفی کیشن حاصل کرنے کے باوجود انہوں نے سول سروس میں شامل ہونے کا فیصلہ کیا اور ہندوستان کے عوام کی خدمات کرنے کا فیصلہ کیا۔ انہوں نے کہا کہ زندگی چیلنجوں سے پر ہے۔ انہوں نے کہا کہ اس بات میں کوئی شک نہیں ہے کہ نوجوان افسر کامیابی کے ساتھ تمام چیلنجوں کا سامنا کریں گے اور اپنے اپنے متعلقہ سیکٹروں میں خدمات کو بہتر بنانے کے لئے اپنا تعاون دیں گے۔


    م ن۔ح ا ۔ ن ا۔


    (0 5 - 0 4 -16)


    U- 1662

    
    
    (Release ID: 1486770) Visitor Counter : 2