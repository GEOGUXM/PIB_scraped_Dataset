      وزارت خزانہ

      یکم اپریل سے پہلے بجٹ سے متعلق تمام کارروائی مکمل کرنے کیلئے اسپیکرسمترامہاجن نے وزیراعظم، وزیرخزانہ، کابینہ کے ممبروں اور لوک سبھا ممبروں کو مبارکباد دی
      Posted On: 05 APR 2017 8:53PM by PIB Delhi


    نئی دہلی، 5 ۔اپریل ،لوک سبھا کی اسپیکر محترمہ سمترامہاجن نے یکم اپریل 2017سے پہلے بجٹ سے متعلق تمام کارروئیاں مکمل کرنے پر وزیراعظم، وزیرخزانہ، مرکزی کابینہ کے تمام ارکان، لوک سبھا کے ممبروں، خزانہ اورپارلیمانی امور کی وزارتوں کے افسروں اور اسٹاف کو مبارکباد دی ہے۔ اسپیکر محترمہ سمترا مہاجن نے کہا کہ اس کے نتیجے میں ہر محکمے کے لئے مختص کیاگیافنڈ اب یکم اپریل تک ان کے لئے دستیاب ہو سکے گا اور ان کے پاس یہ فنڈ نئی اور پرانی اسکیموں پر خرچ کرنے کے لئے ایک سال کا وقت ہوگا۔ محترمہ مہاجن نے مزید کہا کہ آزاد ہندوستان کی تاریخ میں یہ پہلی بار ہوا ہے اور یہ ایک تاریخی لمحہ ہے۔ اسپیکر محترمہ سمترا مہاجن نے یہ بھی کہا کہ گزشتہ کئی دہائیوں سے بجٹ فروری کے آخری دنوں میں پیش کیا جاتا تھااور کبھی کبھی یہ مارچ یا اپریل میں پیش ہوتا تھا۔ انہوں نے کہا کہ بجٹ سے متعلق تمام کارروائی کو وقت پر مکمل کرلینے سے ریاستی سرکاروں کو بھی اپنے اپنے ریاستی بجٹ تیار کرنے میں مدد ملےگی۔ اسپیکر نے کہا کہ یہ ایوان کے ممبروں اور مختلف سیاسی پارٹیوں کے تعاون اور حمایت کی وجہ سے ممکن ہو پایا ہے۔ انہوں نے خاص طورسے وزیراعظم، وزیرخزانہ، مرکزی کابینہ کے ممبروں، لوک سبھا سکریٹریٹ کے افسروں اور عملے کے علاوہ خزانہ اور پارلیمانی امور کی وزارتوں کے عملے اور افسروں کو اس اہم کے انجام دینے میں تعاون دینے کیلئے ان کا شکریہ ادا کیا۔انہوں نے کہا کہ ان کا یہ ایک بہت بڑا کام تھااورعوامی مفادمیں کیاگیاایک نیاآغاز تھا۔


    

    
    م ن ۔ح ا ۔ ک ا


    U- 1670


    (05.04.17)


    Words.344

    
    
    (Release ID: 1486845) Visitor Counter : 2