      وزارت دفاع

      سابق فوجی نے شہیدوں کو پیش کیا خراج عقیدت
      Posted On: 19 APR 2017 7:24PM by PIB Delhi


    نئی دہلی، 19 ؍اپریل،37 برسوں تک فوج میں اپنی خدمات انجام دینے کے بعد 58 سالہ میجر جنرل (سبکدوش) سومناتھ جھا اب بھی اپنے مشن سے جڑے ہوئے ہیں۔ تیسری نسل کے اس سابق فوجی نے آزادی کے بعد سے شہید ہوئے تقریبا 21 ہزار مسلح افواج کو خراج عقیدت پیش کرنے کی غرض سے 183 دنوں تک سائیکل چلاکر ملک بھر کا دورہ کیا۔ فوجی نے 43528 منٹ میں 11 ہزار کلو میٹر تک سائیکل چلائی اور سائیکل چلاکر ہر ایک شہید کو اس نے دو منٹ دئے۔ یہ پوچھے جانے پر کہ انہوں نے دو منٹ کیوں دیئے، فوجی نے جواب دیا کہ اس لئے ہے کہ ہم اپنے ہر ایک شہید کیلئے دو منٹ کی خاموشی اختیار کرتے ہیں۔


    سائیکل کے اپنے اس مشکل ترین سفر میں میجر جنرل جھا کو اس وقت ایک خوشگوار حیرت کا احساس ہوا جب انہیں افراد، مقامی سرکاری دفاتر، پولیس اور شہریوں کی طرف سے زبردست حمایت ملی۔ وہ اس حقیقت سے کافی جذباتی ہوگئے جب انہوں نے دیکھا کہ اپنے مشن سے متعلق انہوں نے جس سے بھی ملاقات کی، ان کی اکثریت نے ان کا ساتھ دیا اور ان کے ہمراہ شہید فوجیوں کو خراج عقیدت پیش کیا۔


    جنرل جھا نے 19 اپریل 2017 کو امر جوان جیوتی پر گلہائے عقیدت پیش کرکے اپنے سفر کو اختتام تک پہنچایا اور یہ عہد کیا کہ جب نیشنل وار میموریل قوم کے نام وقف کیا جائے گا ، وہ دوبارہ اسی طرح کے مشن کو انجام دیں گے۔


    (19-04-م ن۔ن ا۔ق ر۔2017)


    U- 1941

    
    
    (Release ID: 1488231) Visitor Counter : 2