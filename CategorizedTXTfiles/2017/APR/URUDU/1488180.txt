      ماحولیات، جنگلات اور موسمیاتی تبدیلی کی وزارت

      یو این ایف سی سی سی کی سکریٹری نے وزیر ماحولیات سے ملاقات کی
      Posted On: 19 APR 2017 12:27PM by PIB Delhi


    نئی دہلی، 19 ۔اپریل ۔ یونائٹیڈ نیشنز فریم ورک کنونشن آن کلائیمٹ چینج ( یو این ایف سی سی سی ) کی ایگزیکٹو سکریٹری محترمہ پیٹریشیا این پی نوزا نے ماحولیات ، جنگلات اور تبدیلی ماحولیات کے وزیر مملکت (آزادانہ چارج ) جناب انل مادھودوے سے ملاقات کی ۔ ملاقات کے دوران جناب دوے نے سماج کے مختلف طبقوں اور خصوصا ََ طلبأ میں تبدیلی ماحولیات کے تئیں بیداری پید ا کرنے کی غرض سے چلائی جانے والی سائنس ایکپریس کلائمیٹ ایکشن اسپیشل ٹرین ( ایس ای سی اے ایس ) کی تفصیلات بیان کیں ۔ اس کے ساتھ ہی جناب دوے نے تبدیلی ماحولیات کے مسئلے کے سد باب کے لئے پائیدار طرز زندگی کی اہمیت پر زور دیا ۔


    یو این ایف سی سی سی کی ایگزیکٹو سکریٹری نے اس موقع پر ہندوستان کے اقدامات کی ستائش کرتے ہوئے انہیں دنیا کے دیگر ملکوں کے لئے مثالی قرار دیا ۔ انہوں نے کہا کہ ان کوششوں کو بین الاقوامی پلیٹ فارموں پر واضح کیا جانا چاہئے ۔


    یواین ایف سی سی سی کی ایگزیکٹو سکریٹری محترمہ پیٹریشیا ایس پی نوز وزیر مملکت برائے ماحولیات جناب انل مادھودوے سے ملاقات کرتے ہوئے


    قبل ازیں ماحولیات ، جنگلات اورتبدیلی ماحولیات کے محکمے کے سکریٹری جناب اجے نارائن جھا سے ملاقات کے دوران محترمہ پیٹریشیا ایس پی نوزا سے تبدیلی ماحولیات کے ایجنڈے کو آگے بڑھانے کے لئے آگے بڑھانے والے ملک کی حیثیت سے ہندوستان کی ستائش کی اور ہندوستان میں ماحولیاتی سرگرمیوں میں اہم کردار اداکرنے والے اداروں کے ساتھ شراکتداری میں دلچسپی کا اظہار کیا ۔ اس کے ساتھ ہی انہوں نے تبدیلی ماحولیات کے مسئلے پر قابو پانے کے نظام کی اہمیت پر بھی زور دیا جس کا مقصد ہندوستان میں تبدیلی ماحولیات کے اقدامات پر نظر رکھنا ہے جس میں تبدیلی ماحولیات پر وزیر اعظم کی کونسل اور تبدیلی ماحولیات پر کارگزار کمیٹی شامل ہے ۔ وزیر اعظم نریندر مودی وزیر اعظم کی تبدیلی ماحولیات کونسل کے سربراہ ہیں جبکہ وزیر اعظم کے پرنسپل سکریٹری تبدیلی ماحولیات کے کارگزار کمیٹی کے سربراہ ہیں ۔


    U-1931


    

    
    (Release ID: 1488180) Visitor Counter : 2