      وزارات ثقافت

      سائنس سٹیز کا قیام
      Posted On: 05 APR 2017 7:51PM by PIB Delhi


    نئی دہلی، 5 اپریل 2017، ثقافت اور سیاحت کے وزیر مملکت (آزادانہ چارج) ڈاکٹر مہیش شرما نے آج راجیہ سبھا میں ایک سوال کے تحریری جواب میں بتایا کہ وزارت ثقافت کے تحت ایک خود مختار تنظیم، نیشنل کونسل آف سائنس میوزیمس (این سی ایس ایم) کے ذریعہ مغربی بنگال کے کولکاتہ میں سائنس سٹی اور اترپردیش کے لکھنو میں علاقائی سائنس سٹی قائم کیا گیا ہے۔


    مزید برآں وزارت ثقافت کی مالی امداد سے پنجاب کے کپور تھلہ میں پشپا گجرال سائنس سٹی اور احمد آباد میں گجرات سائنس سٹی کا قیام بالترتیب کونسل آف پشپا گجرال سائنس سٹی، پنجاب اور گجرات کونسل آف سائنس سٹی، گجرات کے ذریعہ عمل میں آیا ہے۔


    اسی طرح ریاست آسام میں گوہاٹی کے اندر ایک سائنس سٹی کے قیام کی تجویز کو منظوری دی گئی ہے۔ سائنس سٹیز اسکیم کے تحت ملک کی تمام ریاستوں میں سائنس سٹی کے قیام کی بات کہی گئی ہے لیکن سائنس سٹی کے قیام کا معاملہ اس مقصد کےلئے فنڈ کی دستیابی کے ساتھ مشروط ہے۔ سائنس سٹیز اسکیم کے تحت سائنس سٹی قائم کرنے کی خواہشمند ریاستوں کے لئے مذکورہ اسکیم کے ضابطوں کے تحت زمین کی فراہمی کے علاوہ دیگر سہولیات قائم کرنے کے دوران آنے والی لاگت میں اپنا مالی حصہ دینا اور سائنس سٹی کے رکھ رکھاؤ جیسے امور شامل ہیں۔


    بہار، کرناٹک، ہریانہ، اڈیشہ، چھتیس گڑھ، مہاراشٹر اور آندھرا پردیش کی حکومتوں کی جانب سے سائنس سٹیز کے قیام کے لئے تجاویز موصول ہوئی ہیں۔


    مذکورہ اسکیم کے تحت ملک کی ریاستوں اور مرکز کے زیر انتظام علاقوں میں سائنس سٹیز کے قیام کے لئے وقت کی کوئی حد متعین نہیں ہے۔ منظور شدہ پروجیکٹوں کی صورت میں پروجیکٹ کی تکمیل پروجیکٹ کے آغاز کی تاریخ سے 54 مہینوں کے اندر کی جائے گی۔


    سائنس سٹی کے قیام کے مقاصد درج ذیل ہیں:


    ۰ انسانی فلاح و بہبود صنعت میں سائنس اور ٹیکنالوجی اور اس کے اپلی کیشن کی ترقی کی تصویر فراہم کرنا۔


    ۰ شہروں اور دیہی علاقوں میں طالب علموں اور عام شہریوں کے فائدے کے لئے سائنس اور ٹیکنالوجی کی تفہیم میں اضافہ کرنا اور سائنس و ٹیکنالوجی کو مقبول عام بنانا۔


    م ن۔ م ع ۔ ن ا۔

    
    
    (Release ID: 1486819) Visitor Counter : 2