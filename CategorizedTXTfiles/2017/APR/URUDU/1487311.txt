      امور داخلہ کی وزارت

      راجناتھ سنگھ نےبین ریاستی کونسل کی قائمہ کمیٹی کے 11 ویں اجلاس کی صدارت کی
      Posted On: 09 APR 2017 7:40PM by PIB Delhi


    نئی دہلی، 09 اپریل مرکزی وزیر داخلہ جناب راجناتھ سنگھ نے آج یہاں بین ریاستی کونسل کی قائمہ کمیٹی کے 11ویں اجلاس کی صدارت کی ۔ مرکزی وزیر خزانہ ، کارپوریٹ امور اور دفاع جناب ارون جیٹلی ، چھتیس گڑھ کے وزیر اعلی ڈاکٹر رمن سنگھ ، تریپورہ کے وزیر اعلی جناب مانک سرکار ، اڈیشہ کے وزیر اعلی جناب نوین پٹنائک اور اترپردیش کے وزیر اعلی یوگی آدتیہ ناتھ نے اس اجلاس میں شرکت کی ۔ اس اجلاس میں ریاست آندھرا پردیش، پنجاب اور راجستھان نے مذکورہ ریاستوں کی نمائندگی کی ۔ مرکزی وزارتوں اور ریاستی حکومتوں کے اعلی افسران نے بھی بین ریاستی کونسل سکریٹریٹ کے افسران کے ہمراہ بات چیت میں تعاون کیا۔

    
    اپنے افتتاحی خطبے میں وزیر داخلہ نے کہا کہ اس ملک کو آگے لے جانے کی ہم لوگوں کی مشترکہ خواہش ہے اور ہمیں اس بات پر یقین ہے کہ خوش حالی تبھی آسکتی ہے جب امن و استحکام ہوگا۔ انہوں نے مزید کہا کہ ہندوستان ایک قوم ہے جس کی خصوصیات میں اتحاد اور تنوع شامل ہے ۔ اس لیے اعتماد اور خوشگواری مرکز اور ریاست کے مابین تعاون کی بنیاد تشکیل دیتی ہے اور قومی ترقی کی بڑی تصویر پر توجہ مرکوز کرنے کے لیے ہم تنگ طبقاتی مفادات سے اوپر اٹھتے ہیں۔ آج کا اجلاس 16 جولائی 2016 کی بین ریاستی کونسل کی میٹنگ کے فیصلوں پر عملدر آمد کے لیے ہے ۔
    
    ) م و۔رض ۔ م ج۔ت ح۔2017۔04۔09) U-1750
    

    
    (Release ID: 1487311) Visitor Counter : 2