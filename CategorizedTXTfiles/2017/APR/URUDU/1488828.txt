      نائب صدر جمہوریہ ہند کا سکریٹریٹ

      پولینڈ کے لئے بازار اور کاروباری مواقع کیلئے ہندوستان ایک فطری مقام ہے: نائب صدر جمہوریہ
      Posted On: 27 APR 2017 1:24PM by PIB Delhi


    نئی دہلی۔28؍اپریل۔نائب صدر جمہوریہ ہند جناب محمد حامد انصاری نے کہا ہے کہ پولینڈ کے لوگ بازار اور کاروبارکے مواقع کے لئے اب یوروپ سے باہر جانا چاہتے ہیں اور ہندوستان ان کے لئے ایک فطری مقام ہے۔ وہ پولینڈ میں اقتصادی ترقی کی وزارت میں ایک کاروباری چوٹی کانفرنس سے خطاب کررہے تھے۔ اس موقع پر پولینڈ کی وزیر اعظم محترمہ بیٹازیدلو ، نائب وزیراعظم اور ترقیات ومالیات کے وزیر جناب جیرزی کوئسنسکی، بہت چھوٹی ، چھوٹی اور درمیانی درجے کی صنعتوں کے وزیر مملکت جناب گری راج سنگھ اور دیگر معزز شخصیات موجود تھیں۔

    
    نائب جناب محمد حامد انصاری نے کہا کہ ہندوستان کی 29 ریاستوں میں کو آپریٹیو اور مسابقتی وفاقیت اب دونوں کیلئے ماحول موجود ہے اور ہندوستان کی مختلف ریاستوں میں سرمایہ کاری کی صورتحال میں بہت بہتری آئی ہے۔ حکومت ہند کی جانب سے کیے گئے پالیسی سے متعلق نئے اقدامات مثلاً میک اِن انڈیا ، اسکل انڈیا اور ڈیجیٹل انڈیا اسکیموں سے مختلف شعبوں مثلاً دفاع ، فوڈ پروسیسنگ ، کوئلہ اور کانکنی، صحت دیکھ ریکھ اور ادویات سازی، بایو ٹیکنالوجی اور قابل تجدید توانائی میں پولینڈ کی کمپنیوں کیلئے کاروبار کے نئے مواقع پیداہوئے ہیں۔
    
    انہوں نے کہا کہ آج پولینڈ وسطی یوروپ میں ہندوستان کا سب سے بڑا اقتصادی پارٹنر ہے اور ان کے درمیان دو طرفہ تجارت 2016 میں بڑھ کر 2.8 بلین امریکن ڈالر ہوئی ہے جو کہ گزشتہ سال کی تجارت کے مقابلے میں تقریباً 25 فیصد زیادہ ہے۔ ہندوستان اور پولینڈ کے درمیان بڑھتے ہوئے اقتصادی رابطوں سے ان دونوں ملکوں کے بڑھتے ہوئے اقتصادی استحکام کا اندازہ ہوتا ہے۔ پولینڈکے نائب وزیراعظم پروفیسر پیوترگلینسکی نےجنوری میں وائبرینٹ گجرات چوٹی کانفرنس میں شرکت کیلئے ہندوستان کا دورہ کیا تھا اور ہمارے سیاستدانوں اور کاروباری برادری کے ساتھ کارآمد بات چیت کی تھی۔ ہم نے فوڈ پروسیسنگ ، کانکنی ، ایرواسپیس اور دفاع کے شعبوں میں ممکنہ مواقع کی شناخت کی تھی۔ انہوں نے اس کاروباری چوٹی کانفرنس کی کامیابی کیلئے نیک خواہشات کا بھی اظہار کیا۔
    
    و ک۔ م ن۔ا گ ۔ ع ن
    
    U-2047
    

    
    (Release ID: 1488828) Visitor Counter : 2