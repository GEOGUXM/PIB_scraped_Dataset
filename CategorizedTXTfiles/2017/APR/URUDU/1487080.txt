      جہاز رانی کی وزارت

      وزیراعظم نے صاحب گنج میں ملٹی ماڈل ٹرمنل کا سنگِ بنیاد رکھا
      Posted On: 07 APR 2017 11:27AM by PIB Delhi


    نئی دہلی، 07 ۔اپریل ۔وزیر اعظم جناب نریندر مودی نے گزشتہ روز جھارکھنڈ کے علاقے صاحب گنج میں ایک ملٹی ماڈل ٹرمنل کا سنگ بنیاد رکھا ۔ واضح ہوکہ یہ ملٹی ماڈل ٹرمنل قومی آبی شاہراہ -1 کے لئے دریائے گنگا میں وارانسی سے ہلدیہ تک کے 1390 کلومیٹر کے آبی فاصلے کے لئے جل مارگ وکاس پروجیکٹ کے ایک اہم عنصر کی حیثیت رکھتا ہے ۔


    اس موقع پر اپنی تقریر میں وزیر اعظم نے کہا کہ اس ملٹی ماڈل ٹرمنل سے جھارکھنڈ کے دوردراز کے زمینی علاقے خلیج بنگال کے راستے سے غیر ملکی ساحلوں سے جوڑ دئے جائیں گے ۔


    اس موقع پر سڑک ٹرانسپورٹ شاہراہوں اور جہاز رانی کے محکمے کے وزیر جناب نتن گڈکری بھی موجود تھے ۔انہوں نے اپنی تقریر میں کہا کہ صاحب گنج ملٹی ماڈل ٹرمنل جھارکھنڈ کے لئے ترقی کا انجن ثابت ہوگا ۔ انہوں نے کہا کہ 280 کروڑ روپے کی مالیت والے اس پروجیکٹ کا پہلا مرحلہ پہلے ہی مکمل کیا جاچکا ہے اوراس ٹرمنل سے مقامی لوگوں کو راست اور بالواسطہ طریقوں سے روزگار کے لاتعداد مواقع حاصل ہوں گے۔


    م ن ۔س ش۔ رم


    U-1 712

    
    
    (Release ID: 1487080) Visitor Counter : 2