      وزارت خزانہ

      9 ویں برطانیہ – بھارت اقتصادی و مالی گفت و شنید کا اہتمام
      Posted On: 05 APR 2017 11:57AM by PIB Delhi


    نئی دلّی ، 05 اپریل / برطانیہ کے خزانہ کے چانسلر مسٹر فلپ ہیمنڈ اور وزیر خزانہ جناب ارون جیٹلی نے 04 اپریل ، 2017 ء کو نئی دلّی میں 9 ویں برطانیہ – بھارت اقتصادی اورمالی تبادلۂ خیالات انجام دیئے ہیں ۔


    اس موقع پر دونوں رہنماؤں کی جانب سے ایک مشترکہ بیان کا اجراء بھی عمل میں آیا ہے ، جس میں کہا گیا ہے کہ ہم برطانیہ اور بھارت کے وزرائے خزانہ نے آج یہاں دلّی میں نویں اقتصادی اور مالی ڈائیلاگ ( ای ایف ڈی ) کا اہتمام کیا ہے ۔ آج کی اس میٹنگ میں ہم نے اس امر پر تبادلۂ خیالات کئے ہیں کہ برطانیہ کی جانب سے آرٹیکل 50 سے قطع نظر کرتے ہوئے بھارت اور برطانیہ ایک ساتھ مل کر کس طرح سے کام کرسکتے ہیں تاکہ ہمارے دونوں ملکوں کے مابین تجارت اور سرمایہ کاری کو مزید فروغ دینے کے لئے ہمارے موجودہ اقتصادی تعلقات اور شراکت داری کو کس طرح سے مستحکم بنایا جا سکے اور اس کے تحت بھارت – برطانیہ کلیدی شراکت داری کے خواب کو شرمندۂ تعبیر کیا جا سکے ، جو وزیر اعظم کے ذریعے دیکھا گیا ہے اور جس سلسلے میں نومبر ، 2016 ء میں برطانیہ کے وزیر اعظم نے بھارت کا دورہ کیا تھا ۔


    دونوں وزراء نے دونوں ممالک میں اقتصادی نظریے کی قوت کا خیر مقدم کیا اور کہا کہ ایک طرف جہاں اقتصادی اعتماد سازی ہوئی ہے ، وہیں دوسری جانب عالمی ترقی بھی عمل میں آئی ہے اور 2017 ء کے دوران جاری رہنے کی پیشن گوئی کی گئی ہے ۔ ہم اس بات کو تسلیم کرتے ہیں کہ دنیا کے چند حصوں میں سیاسی خطرات اور پالیسی کی غیر یقینی صورت حال سامنے آ سکتی ہے اور مستقبل کے ان خطرات کے تئیں ہماری تشویشات ایک جیسی ہیں ۔ بھارت اور برطانیہ اس بات پر اتفاق کرتے ہیں کہ عالم کاری نے دنیا پر مثبت اثر مرتب کیا ہے اور دونوں ممالک کھلے بازاروں اور کھلی تجارت کی حمایت کرتے ہیں ۔ مشترکہ بیان میں یہ بھی کہا گیا ہے کہ ہم دونوں ممالک اس بات کو تسلیم کرتے ہیں کہ عالمی معشیت کو ہر شخص کے فائدے کے لائق بنانے کے لئے بین الاقوامی تعاون درکار ہو گا اور اس کے ساتھ ہی ساتھ مشترکہ عالمی چنوتیوں کا سامنا بھی کرنا ہو گا ۔ طرفین نے جی 20 ، آئی ایم ایف ، عالمی بینک اور دیگر کثیر پہلوئی اداروں کے سلسلے میں اپنے تعاون کو مستحکم بنانے کے لئے باہم مل جل کر کام کرنے کا عہد کیا ہے ۔


    برطانیہ اور بھارت سرحد پار تجارت کے معاملے میں ٹیکس کی چوری کے مسئلے کو حل کرنے کے لئے ایک جیسا نظریہ رکھتے ہیں اور دونوں ممالک کے شہریوں کے ذریعے غیر ممالک میں مالی کھاتوں میں جمع کرائی گئی دولت کی نوعیت کا تعین بھی کرنا چاہتے ہیں۔ ہم اس شعبے میں اپنا تعاون بڑھانا چاہتے ہیں ۔ طرفین نے جی 20 / او ای سی ڈی سے متعلق خسارے اور منافع پروجیکٹ منتقلی آؤٹ پٹ کے سلسلے میں بروقت نفاذ پر اتفاق کیا ہے اور دیگر ممالک سے بھی گزارش کی ہے کہ وہ اپنے عہد کی پابندی کریں ۔ بھارت اور برطانیہ نے یہ بھی عہد کیا ہے کہ ٹیکس سے متعلق اطلاعات کے خود کار تبادلے کے لئے کامن رپورٹنگ معیارات وضع کئے جانے چاہئیں اور اس سلسلے میں اطلاعات کا تبادلہ 2017 ء کے دوران ہی شروع ہو جائے گا ۔


    بھارت – برطانیہ توانائی کے شعبے میں وزارتی سطح کی گفت و شنید 7 اپریل ، 2017 ء کو منعقد ہو گی اور اس گفت و شنید کے درمیان بھارت میں از حد کامیاب سبز مالی شعبے کے تجربات کو برطانیہ کے لئے ایک موقع کے طور پر شناخت کرنے کے موضوع پر گفت و شنید ہوگی ۔


    طرفین نے بھارت میں برطانیہ کے چانسلر کے ساتھ شریک ہونے کے لئے آئے فِن تکنیکی وفد کا خیر مقدم کیا اور اُن کے اہم بھارت – برطانیہ فِن ٹیک کانفرنس یا مذاکرے کے اہم مشمولات کو نمایاں کرکے پیش کیا ۔ یہ مذاکرہ ممبئی میں آج منعقد ہو رہا ہے ۔


    برطانیہ اور بھارت آئندہ گفت و شنید لندن میں سال 2018 ء میں منعقد ہونے کی توقع رکھتے ہیں ۔


    ( م ن ۔ ع ا ۔ 05 – 04 – 2017 )


    U. No. 1647

    
    
    (Release ID: 1486685) Visitor Counter : 2