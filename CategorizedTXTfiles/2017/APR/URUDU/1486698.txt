      امور داخلہ کی وزارت

      مرکزی وزیرداخلہ کل جزائر انڈومان نکوبارکے تین روزہ سرکاری دورے پر روانہ ہوں گے
      Posted On: 05 APR 2017 2:15PM by PIB Delhi


    نئی دہلی، 05 ۔اپریل ۔مرکزی وزیر داخلہ جناب راج ناتھ سنگھ کل یعنی 6 اپریل 2017 کو جزائر انڈومان نکوبا ر کے تین روزہ دورے پر روانہ ہوں گے ۔


    اپنے اس سفر کے دوران جناب راج ناتھ سنگھ پورٹ بلئیر کے سیلولر جیل میں واقع شہیدوں کی قومی یادگار پر گلہائے عقیدت پیش کریں گے اور ان جزائر کے لیفٹیننٹ گورنر اور دیگر سینئیر افسران سے ملاقات کریں گے ۔


    اپنے دورے کے دوسرے روز جناب راج ناتھ سنگھ گپتا پاڑہ گاؤں کے سولر پاور پلانٹ کا سنگ بنیادرکھیں گے اور اسی روز میوز چرچ میں آنجہانی بشپ جان رچرڈسن کی قبر پر گلہائے عقیدت پیش کریں گے۔ اس کے ساتھ ہی وزیر داخلہ کارنکوبار میں واقع سونامی میموریل کے لئے بنائی گئی گیلری دیکھیں گے اور ملکّا میں سینئر سیکنڈری اسکول کی نئی عمارت کا سنگ بنیادرکھے جانے کے ساتھ ساتھ ملکا کے قبائلی سرداروں اور دیگر قبائلی لیڈروں سے ملاقاتیں کریں گے ۔ اس کے ساتھ ہی وزیر داخلہ موصوف جزیرہ راس میں آواز اور روشنی کا شو دیکھیں گے اور پورٹ بلئیر کے آئی ٹی ایف گراؤنڈ میں پورٹ بلئیر میونسپل کونسل کی جانب سے اپنے اعزاز میں اہتمام کئے جانے والے جلسہ استقبالیہ میں بھی شرکت کریں گے۔


    اپنے دورے کے تیسرے روز جناب راج ناتھ سنگھ جزیرہ ہیولاک کا دورہ کریں گے۔


    م ن ۔س ش۔ رم


    U-1 649

    
    
    (Release ID: 1486698) Visitor Counter : 2