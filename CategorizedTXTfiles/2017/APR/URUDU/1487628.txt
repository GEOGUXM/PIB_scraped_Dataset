      عملے، عوامی شکایات اور پنشن کی وزارت

      ’’ میک ان نیو انڈیا ‘‘ سول سروسز ڈے 2017 کا مرکزی خیال ہوگا : ڈاکٹر جتیندرسنگھ
      Posted On: 12 APR 2017 12:37PM by PIB Delhi


    نئی دہلی، 12 ۔اپریل ۔ 20 اور 21 اپریل کو نئی دہلی میں اہتمام کئے جانے والے سول سروسز ڈے 2017 کا مرکزی خیال ’’میک ان نیو انڈیا‘‘ ہوگا۔ شمال مشرقی خطوں کی ترقیات (ڈی اواین ای آر ) کے وزیر مملکت (آزادانہ چارج ) اور وزیر اعظم کے دفتر میں پرسونل ، پبلک گریوانسیز ، پنشن ،ایٹمی توانائی اور خلائی امور کے وزیر مملکت ڈاکٹر جتیندرسنگھ نے اس دوروزہ اجتماع کی تیاریوں کا جائزہ لینے والی اعلیٰ سطحی کمیٹی کے اجلاس کے بعد یہ بات بتائی ۔توقع ہے کہ اس سال پرائی منسٹر ایوارڈز فار ایکسی لینس کے مقابلے میں لو گ بڑی تعداد میں شرکت کریں گے ۔وزیر اعظم جناب نریندرمودی سول سروسز ڈے کے موقع پر ترجیحی پروگراموں کی عمل آوری میں نمایاں خدمات انجام دینے والوں کو یہ ایوارڈ پیش کریں گے۔ اس موقع پر ایوارڈ حاصل کرنے کے لئے کئے جانے والے اقدامات اپنی کامیایبوں کے لئے ایوارڈ جیتنے والوں کے ستائش ناموں اور اس مقابلے میں حصہ لینے کے لئے امیدواروں کے انتخاب کو حتمی شکل دینے کے عمل پر تین فلمیں بھی دکھائی جائیں گی ۔


    ڈاکٹر جتیندر سنگھ نے بتایا کہ اس سال کی سب سے منفرد بات یہ ہے کہ وزیر اعظم نریندر مودی کے مشورے پر نوجوان آئی اے ایس کلکٹروں اور 2013 سے 2016 تک چار برسوں کے پروبیشن افسروں سے اس سلسلے میں اپنے اپنے خیالات اور تجربات بھیجنے کے لئے کہا گیا ہے ۔ ملک بھر کے 691 آئی اے ایس افسران میں سے یہی چاربیچ اس کے لئے منتخب کئے گئے ہیں اور 615 افسران کے خیالات کو خاص طور سے منتخب کیا گیا ہے ۔ ڈاکٹر جتیندر سنگھ نے کہا کہ اس سال کے ایوارڈ بنیادی طور سے حکومت ہند کے ان پانچ ترجیحی پروگراموں کی عمل آوری میں مظاہرہ مہارت کے لئے دئے جائیں گے جن میں (1) پردھان منتری کرشی سنچائی یوجنا (پی ایم کے ایس وائی ) (2) پردھان منتری فصل بیمہ یوجنا (پی ایم ایف بی وائی ) (3) دین دیال اپادھیائی گرام جیوتی یوجنا ( ڈی ڈی یو جی جے وائی ) (4) ای - نیشنل ایگری کلچر مارکیٹ ( ای این اے ایم ) اور (5) اسٹارٹ اپ انڈیا اور اسٹینڈ اپ انڈیا شامل ہیں ۔ انہوں نے بتایا کہ اس سال تحفظ ماحولیات ،ڈزاسٹر منیجمنٹ ، تعلیم ،صحت ، خواتین اور اطفال کے شعبوں میں جدت طراز خدمات کے لئے بھی یہ ایوارڈ پیش کئے جائیں گے ۔


    ڈاکٹر سنگھ نے بتایا کہ اس مقابلے کے لئے 2345 انٹریاں موصول ہوئی ہیں ۔ ان میں سے ترجیحی پروگراموں کے زمرے کے تحت 599 اضلاع سے 1515 انٹریاں موصول ہوئی ہیں اور جدت طرازی کے زمرے میں مختلف تنظیموںاور سرکاری ایجنسیوں سے 830 انٹریاں موصول ہوئی ہیں۔


    ڈاکٹر جتیندر سنگھ نے مزید بتایا کہ وزیر اعظم نریندر مودی کی حوصلہ افزائی سے پچھلے دوبرسوں کے دوران سول سروسز ڈے کے تصور اور اس کی چہرہ کاری ممکن ہوسکی ہے ۔ علاوہ ازیں اس مقابلے میں حصہ لینے والے ملک بھر کے جواں سال کلکٹر اور ڈپٹی کمشنر اس مقابلے میں اپنے کاموں کی نمائش کریں گے ۔


    یہ تقریبات دو روز تک جاری رہیں گی اور اس کے مختلف اجتماعات میں متعدد اہم شعبوں پر اظہار خیال کیا جائے گا۔ اس کے ساتھ ہی یہ کوشش بھی کی جارہی ہے کہ ان اجتماعات میں کلیدی خطبات کے لئے انتہائی ممتاز شّخصیات کا انتخاب کیا جائے ۔


    اس موقع پر ڈپارٹمنٹ آف ایڈ منسٹریوریفارمز اینڈ پبلک گریوانسیز ( ڈی اے آر پی جی ) کے سکریٹری اور پرسونل کے محکمے کے متعدد سینئر افسران بھی موجود تھے ۔


    م ن ۔س ش۔ رم


    U-1 814

    
    
    (Release ID: 1487628) Visitor Counter : 2