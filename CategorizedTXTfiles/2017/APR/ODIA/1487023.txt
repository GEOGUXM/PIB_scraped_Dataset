      କ୍ୟାବିନେଟ

      ଭାରତ-ଜର୍ଜିଆ ମଧ୍ୟରେ ବିମାନ ସେବା ଚୁକ୍ତିକୁ କ୍ୟାବିନେଟର ଅନୁମୋଦନ
      Posted On: 05 APR 2017 6:08PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ଭାରତ ଓ ଜର୍ଜିଆ ମଧ୍ୟରେ ବିମାନ ସେବା ଚୁକ୍ତିକୁ ଅନୁମୋଦନ ମିଳିଛି । ଦୁଇ ଦେଶ ମଧ୍ୟରେ ବିମାନ ସେବା ବୃଦ୍ଧି କରିବା ଲକ୍ଷ୍ୟରେ ଆନ୍ତର୍ଜାତିକ ବେସାମରିକ ବିମାନ ଚଳାଚଳ ସଂସ୍ଥାର ପ୍ରକ୍ରିୟା ଅନୁସାରେ ଏହି ବୁଝାମଣା ହୋଇଛି ।


    ଚୁକ୍ତି ଅନୁଯାୟୀ ଦୁଇ ଦେଶ ଗୋଟିଏ କିମ୍ବା ତା ’ ଠାରୁ ଅଧିକ ଏୟାରଲାଇନ୍ସ କମ୍ପାନିକୁ ଦୁଇ ଦେଶ ମଧ୍ୟରେ ବିମାନ ସେବା ସକାଶେ ଚିହ୍ନଟ କରିବେ । ଏବେ ଭାରତର ଯେକୌଣସି ସହରରୁ ଏୟାରଲାଇନ୍ସ ଜର୍ଜିଆର ଯେକୌଣସି ସହରକୁ ଉଡ଼ାଣ କରିପାରିବେ । ସେହିପରି ଜର୍ଜିଆରୁ ନୂଆଦିଲ୍ଲୀ , ମୁମ୍ବାଇ , ବେଙ୍ଗାଲୁରୁ , ହାଇଦ୍ରାବାଦ , ଚେନ୍ନାଇ ଏବଂ ଗୋଆକୁ ବିମାନ ଉଡ଼ାଣର ସୁବିଧା ମିଳିବ । ଏହାବାଦ୍ ଅନ୍ୟ ସହରକୁ ମଧ୍ୟ ଆବଶ୍ୟକ ସ୍ଥଳେ ଚିହ୍ନଟ ହୋଇଥିବା ଏୟାରଲାଇନ୍ସ ସେବା ଦେଇପାରିବେ । ଦୁଇ ଦେଶର ଚିହ୍ନଟ ହୋଇଥିବା ଏୟାରଲାଇନ୍ସ ଭିନ୍ନ ଭିନ୍ନ ସହରରେ ସେବା ପ୍ରଦାନ ପାଇଁ କାର୍ଯ୍ୟାଳୟ ଖୋଲିପାରିବେ । ଚିହ୍ନଟ ହୋଇଥିବା ଏୟାରଲାଇନ୍ସ ଅନ୍ୟ ଦେଶର ତୃତୀୟ ପକ୍ଷ ଏୟାରଲାଇନ୍ସ ସହ ମଧ୍ୟ ବିମାନ ସେବା ପାଇଁ ବୁଝାମଣା କରିପାରିବେ ।


    ଏହି ଚୁକ୍ତିନାମା ଯୋଗୁ ଭାରତ ଓ ଜର୍ଜିଆ ମଧ୍ୟରେ ବାଣିଜ୍ୟ , ନିବେଶ , ପର୍ଯ୍ୟଟନ ଏବଂ ସଂସ୍କୃତି କ୍ଷେତ୍ରରେ ଅଧିକ ଭାବ ଆଦାନପ୍ରଦାନର ସୁଯୋଗ ସୃଷ୍ଟି ହେବ ।


    **********

    
    
    (Release ID: 1487023) Visitor Counter : 2