      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବ୍ୟବସାୟିକ ସଂସ୍କାର କାର୍ଯ୍ୟାନ୍ୱୟନ ଯୋଜନା 2017
      Posted On: 13 APR 2017 7:48PM by PIB Bhubaneshwar


    ବ୍ୟବସାୟିକ ଯୋଜନା ଏବଂ ପ୍ରସାର ବିଭାଗ ( DIPP ) ଏବଂ ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ ବିଶ୍ୱବ୍ୟାଙ୍କ ସହ ଭାଗିଦାରିତା ମାଧ୍ୟମରେ 13.4.2017 ସୁଦ୍ଧା ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ଲାଗୁ ହେବା ପାଇଁ ବ୍ୟବସାୟିକ ସଂସ୍କାର ଯୋଜନା ( BRAP ) 2017 ଆରମ୍ଭ କରିଛନ୍ତି ।


    ନିୟାମକ ପ୍ରକ୍ରିୟାରେ ସଂସ୍କାର ନୀତି ନିର୍ଦ୍ଧାରଣ , କାର୍ଯ୍ୟଧାରା ଏବଂ 12 ଟି ସଂସ୍କାର କ୍ଷେତ୍ର ପାଇଁ ବିଆରଏପିରେ 405 ଟି ସୁପାରିଶ ରହିଛି । ଏହି ସଂସ୍କାର କ୍ଷେତ୍ରଗୁଡ଼ିକ ହେଲା ଶ୍ରମ ନିୟାମକ ସମ୍ବଳ , ଅନୁବନ୍ଧ ପ୍ରବର୍ତ୍ତନ , ପଞ୍ଜୀକୃତ ସମ୍ପଦ , ଅନୁସନ୍ଧାନ ସଂସ୍କାର ସମ୍ବଳ , ସିଙ୍ଗଲ ୱିଣ୍ଡୋ ପଦ୍ଧତି , ଜମି ଉପଲବ୍ଧତା ଓ ବଣ୍ଟନ , ନିର୍ମାଣ ଅନୁମତି ସମ୍ବଳ , ପଞ୍ଜୀକୃତ ପରିବେଶ ଜନିତ ସମ୍ବଳ , ବ୍ୟବହାରିକ ଅନୁମତି ହାସଲ , କର ଦେୟ , ସୂଚନା ପାଇବାର ସୁବିଧା , ସମ୍ବଳ ଜନିତ ସ୍ୱଚ୍ଛତା , ଏକ ନିର୍ଦ୍ଧିଷ୍ଟ ବ୍ୟବସାୟିକ କାର୍ଯ୍ୟକାଳ ମଧ୍ୟରେ ନିର୍ଦ୍ଧିଷ୍ଟ ଧରଣର ସଂସ୍କାର ବ୍ୟବସ୍ଥା ଇତ୍ୟାଦି ।


    ଚଳିତ ବର୍ଷ 103 ଟି ନୂତନ ସଂସ୍କାର ବ୍ୟବସ୍ଥା ( ମୋଟ 405ରୁ ) କାର୍ଯ୍ୟକାରୀ କରାଯାଇଛି । ଏଗୁଡ଼ିକ କେନ୍ଦ୍ରୀୟ ଅନୁସନ୍ଧାନ ପ୍ରକ୍ରିୟା , ଅନଲାଇନ ଜମି ନିର୍ଦ୍ଧାରଣ ବ୍ୟବସ୍ଥା , ନିର୍ମାଣ ଅନୁମତି ପାଇଁ ଅନଲାଇନ ସିଙ୍ଗଲ ୱିଣ୍ଡୋ ପ୍ରକ୍ରିୟା , ଆନ୍ତଃରାଜ୍ୟ ବିସ୍ଥାପନ ଶ୍ରମିକ ( RE& CS ) ଆଇନ , 1979 ଅଧୀନରେ ପଞ୍ଜୀକରଣ , ବଏଲର ନିର୍ମାଣକାରୀଙ୍କୁ ଅନୁମତି ପ୍ରଦାନ ଇତ୍ୟାଦି । ବିଆରଏପି 2017 ରେ ମଧ୍ୟ ଦୁଇଟି ନୂଆ କ୍ଷେତ୍ର ଯୋଗ ହୋଇଛି । ଏହି ଦୁଇଟି ହେଲା ସ୍ୱାସ୍ଥ୍ୟ ଓ ଆତିଥେୟତା । ଏହି ସଂସ୍କାର ବ୍ୟବସ୍ଥା କାର୍ଯ୍ୟକାରୀ କରିବାର ଶେଷ ତାରିଖ ରହିଛି 31.10.2017 ।


    ଡିଆଇପିପି ଚଳିତ ବର୍ଷ ବ୍ୟବସାୟିକ ପ୍ରତିଷ୍ଠାନ ଓ ସରକାରଙ୍କ ମଧ୍ୟରେ ଏକ ବ୍ୟାପକ ପ୍ରତିକ୍ରିୟା ମୂଳକ କାର୍ଯ୍ୟକ୍ରମ ଚାଲୁରଖିବ । ରାଜ୍ୟ ଓ କେନ୍ଦ୍ରଶାସିତ ଅଂଚଳମାନେ କାର୍ଯ୍ୟକାରୀ କରିଥିବା ସଂସ୍କାର ପ୍ରକ୍ରିୟାର ଗୁଣାତ୍ମକ ମାନନେଇ ବିଭିନ୍ନ ବ୍ୟବସାୟିକ ପ୍ରତିଷ୍ଠାନ ମାନଙ୍କଠାରୁ ପ୍ରତିକ୍ରିୟା ଗ୍ରହଣ କରାଯିବ । ସର୍ଭେକ୍ଷଣରୁ ମିଳିଥିବା ପ୍ରତିକ୍ରିୟା ଆଧାରରେ ପ୍ରତି ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ଗୁଡ଼ିକର ମୂଲ୍ୟାୟନ କରାଯିବ ।


    ସଂସ୍କାର ବ୍ୟବସ୍ଥା କାର୍ଯ୍ୟକାରୀ ନେଇ ପ୍ରତିକ୍ରିୟା ମୂଲ୍ୟକୁ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ରାଙ୍କିଙ୍ଗ ନିର୍ଦ୍ଧାରଣ ପାଇଁ ବ୍ୟବହାର କରାଯିବ । ଗତବର୍ଷର ରାଙ୍କିଙ୍ଗଠାରୁ ଏହା ଭିନ୍ନ ହେବ ।


    ଖୁବଶୀଘ୍ର ଏନେଇ ଅନଲାଇନ ପୋର୍ଟାଲ ଆରମ୍ଭ କରାଯିବ ଏବଂ ଏଥିରେ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ଗୁଡ଼ିକ ପ୍ରମାଣ ସହିତ କାର୍ଯ୍ୟକାରୀ କରିଥିବା ସଂସ୍କାର ବ୍ୟବସ୍ଥାକୁ ଅପଲୋଡ କରିବା ପାଇଁ ଅନୁମତି ପ୍ରଦାନ କରାଯିବ ।


    *******************

    
    
    (Release ID: 1487977) Visitor Counter : 2