      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦାଦ୍ରା ଓ ନଗର ହାବେଳୀର ସିଲଭାସା ଠାରେ ବିଭିନ୍ନ ସରକାରୀ ପ୍ରକଳ୍ପ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 17 APR 2017 5:16PM by PIB Bhubaneshwar


    ମଞ୍ଚଉପରେ ବିରାଜମାନ ଡ଼ାମନ ଡିଉ ଓ ଦାଦ୍ରା ନଗର ହାବେଳୀର ପ୍ରଶାସକ ଶ୍ରୀମାନ ପ୍ରଫୁଲ୍ଲ ଭାଇ ପଟେଲ , ଏଠାକାର ସାଂସଦ ଶ୍ରୀମାନ ନଟୁ ଭାଇ , ପାଖରେ ଡ଼ାମନର ସାଂସଦ ଶ୍ରୀ ଲାଲୁ ଭାଇ , ଦାଦ୍ରା ନଗର ଏବଂ ଜିଲ୍ଲା ପଞ୍ଚାୟତର ଅଧ୍ୟକ୍ଷ ଶ୍ରୀମାନ ରମନ କକୁୱାଜୀ , ସିଲଭାସା ନଗରର ଅଧ୍ୟକ୍ଷ ଭାଇ ରାକେଶ ଚୌହାନଜୀ ଏବଂ ବିଶାଳ ସଂଖ୍ୟାରେ ଆସିଥିବା ଦାଦ୍ରା ନଗର ହାବେଳୀର ମୋର ପ୍ରିୟ ଭାଇ ଓ ଭଉଣୀମାନେ । ମରାଠୀ କହୁଛନ୍ତି , ହିନ୍ଦୀ କହୁଛନ୍ତି , ଗୁଜୁରାଟୀ କହୁଛନ୍ତି , କୁହନ୍ତୁ । ଆଚ୍ଛା ଗୋଟିଏ କାମ କରନ୍ତୁ , କରିବେ ? ନିଜର ମୋବାଇଲ ବାହାର କରନ୍ତୁ ଆଉ ମୋବାଇଲ ବାହାର କରି ତାହାର ଲାଇଟ୍ ଜଳାଇ ଆଜିର ଏହି ଭବ୍ୟ କାର୍ଯ୍ୟକ୍ରମକୁ ଆପଣ ସ୍ୱାଗତ କରନ୍ତୁ , ସମସ୍ତଙ୍କ ଲାଇଟ୍ ଜଳିବା ଦରକାର । ପ୍ରତ୍ୟେକଙ୍କ ମୋବାଇଲର ଲାଇଟ୍ ଜଳିବା ଦରକାର । ଦେଖନ୍ତୁ ସବୁ କ୍ୟାମେରାବାଲା ଆପଣଙ୍କୁ ରେକର୍ଡ଼ କରୁଛନ୍ତି । ସମସ୍ତଙ୍କ ହାତ ଉପରକୁ ରହିବା ଦରକାର ଏକଦମ୍ ଉପରକୁ । ହାତ ଉପରକୁ କରି ହଲାନ୍ତୁ । ସମସ୍ତଙ୍କ ହାତ ଉପରକୁ ରହିବା ଦରକାର । ସମସ୍ତେ ନିଜ ନିଜର ମୋବାଇଲ ଫୋନକୁ ବରାବର ହଲାନ୍ତୁ । ଦେଖନ୍ତୁ ସମସ୍ତଙ୍କୁ ଚମକୁଥିବା ତାରା ଦେଖାଯାଉଛନ୍ତି । ଦେଖନ୍ତୁ ଦାଦ୍ରା ନଗର ହାବେଳୀର ଶକ୍ତି ଦେଖନ୍ତୁ । ବଡ଼ ପାଟିରେ କୁହନ୍ତୁ ଭାରତ ମାତା କୀ ଜୟ , ଭାରତ ମାତା କୀ ଜୟ , ଭାରତ ମାତା କୀ ଜୟ । ଆଜି ଆପଣ ଚମତ୍କାର କରି ଦେଖାଇଲେ ।


    ଦେଶର ଅନ୍ୟ ଭୂଖଣ୍ଡର ଲୋକମାନେ ଯଦି ଏହି କାର୍ଯ୍ୟକ୍ରମ ଦେଖୁଥିବେ , ତ ତାଙ୍କୁ ବଡ଼ ଆଶ୍ଚର୍ଯ୍ୟ ଲାଗୁଥିବ ଯେ ଛୋଟିଆ ସିଲଭାସା , ହିନ୍ଦୁସ୍ଥାନର ଗୋଟିଏ ଛୋଟିଆ ଅଞ୍ଚଳ ଯେଉଁଠାରେ ସବୁଠାରୁ ଛୋଟ ପାର୍ଲାମେଣ୍ଟ ସିଟ୍ ଅଛି ।


    ଆଉ ଏହି ଜନସମୁଦ୍ର କିଏ ଦେଖୁ , ବଡ଼ରୁ ବଡ଼ ପ୍ରଦେଶର ଶୋଭାଯାତ୍ରା ମଧ୍ୟ ଏତେ ବଡ଼ ହୋଇ ନ ଥାଏ । ଭାଇ ଓ ଭଉଣୀମାନେ ଏହି କେନ୍ଦ୍ରଶାସିତ ଅଞ୍ଚଳ ହୁଏତ ଦାଦ୍ରା ନଗର ହାବେଳୀ ହେଉ କିମ୍ବା ଡାମନ ଦ୍ୱୀପ ହେଉ , ଲୋକଙ୍କୁ ଜଣା ହିଁ ନ ଥିଲା ତାଙ୍କର ସରକାର କିଏ । ଏଠାକୁ ଯେଉଁ ଜିଲ୍ଲାପାଳ ଆସୁଥିଲେ , ତାଙ୍କୁ ହିଁ ସେ ସରକାର ଭାବୁଥିଲେ । ପ୍ରଥମ ଥର ପ୍ରଫୁଲ୍ଲ ଭାଇଙ୍କୁ ପ୍ରଶାସକ ରଖିବା ପରେ ଦାଦ୍ରା ନଗର ହାବେଳୀର ପ୍ରତ୍ୟେକ ନାଗରିକଙ୍କୁ ଲାଗୁଛି ଯେ ଦିଲ୍ଲୀରେ ଏବେ କିଏ ଜଣେ ଆମର ରକ୍ଷକ ବସିଛି । ଆମ ଦୁଃଖ ସୁଖର ଚିନ୍ତା ଏବେ ଦିଲ୍ଲୀରେ ହେଉଅଛି । ଏହା ପ୍ରଥମ ଥର ଦାଦ୍ରା ନଗର ହାବେଳୀର ଓ ଡାମନ ଦ୍ୱୀପର ଲୋକଙ୍କୁ ଲାଗୁଛି , ନ ହେଲେ ସେମାନେ ମାନି ନେଇଥିଲେ ଯେ ଭାଇ କ’ଣ କରିବା ଏଠାରେ ତ କୌଣସି ସରକାର ନାହିଁ ଦିଲ୍ଲୀ ବହୁତ ଦୂର , ଚାଲ ଯେମିତି ଅଛି ସେମିତି ଚଳିଯିବା , କିନ୍ତୁ ଆମେ ଦେଖାଇଦେଲୁ କି ହିନ୍ଦୁସ୍ଥାନର ଛୋଟରୁ ଛୋଟ ଅଞ୍ଚଳ ମଧ୍ୟ , ଗରିବରୁ ଗରିବ ନାଗରିକ ମଧ୍ୟ ତାଙ୍କର ଏହି ଦେଶ ଉପରେ ସେତିକି ହିଁ ଅଧିକାର ଯେତିକି ଦିଲ୍ଲୀରେ ରହିଲାବାଲାଙ୍କର ଥାଏ ଆଉ ଏଥିପାଇଁ ଏହା ହେଉଛି ଶହେ ପଚିଶ କୋଟି ଦେଶବାସୀଙ୍କର ହିନ୍ଦୁସ୍ଥାନ , ପ୍ରତ୍ୟେକ ଶହେ ପଚିଶ କୋଟି ଦେଶବାସୀ , ପ୍ରତ୍ୟେକ ନାଗରିକ ତାହାର ହେଉଛନ୍ତି ମାଲିକ । ଆଉ ପ୍ରତ୍ୟେକ ନାଗରିକଙ୍କ ଭାଗ୍ୟ ବଦଳାଇବା ଏହି ଦେଶର ସାମୁହିକ ଦାୟିତ୍ୱ ଅଟେ । ମତେ କୁହାଗଲା ଯେ ଏଠାରେ 1980 ପୂର୍ବରୁ ଅର୍ଥାତ ପାଖାପାଖି 30-40 ବର୍ଷ ପୂର୍ବେ କୌଣସି ପ୍ରଧାନମନ୍ତ୍ରୀ ଆସିଥିଲେ , ଯେଉଁମାନେ ଆଜି 35 ବର୍ଷର ହୋଇଛନ୍ତି ସେମାନଙ୍କୁ ତ ଜଣା ମଧ୍ୟ ନ ଥିବ ଯେ କ ’ ଣ ପ୍ରଧାନମନ୍ତ୍ରୀଙ୍କ କାର୍ଯ୍ୟସୂଚୀରେ ଛୋଟିଆ ଜାଗା ମଧ୍ୟ ଥାଏ କି , ନ ଥାଏ । ଶେଷ ଥର ପାଖାପାଖି 35-40 ବର୍ଷ ପୂର୍ବେ ଭାରତର ଭୂତପୂର୍ବ ପ୍ରଧାନମନ୍ତ୍ରୀ ଶ୍ରୀମାନ ମୋରାରଜୀ ଭାଇ ଦେଶାଇ ଏଠାକୁ ଆସିଥିଲେ । ତାପରେ ପ୍ରଧାନମନ୍ତ୍ରୀ ରୂପରେ ମତେ ଆଜି ଆପଣମାନଙ୍କ ଗହଣକୁ ଆସିବାର ସୌଭାଗ୍ୟ ମିଳିଛି । କିନ୍ତୁ ମୁଁ ପ୍ରଥମ ଥର ଆସି ନାହିଁ । ବୋଧହୁଏ ଏଠାରେ କୌଣସି ପଂଚାୟତ ଏମିତି ନ ଥିବ ଯେଉଁଠାକୁ ମୁଁ ଯାଇ ନାହିଁ । ସ୍କୁଟରରେ ବୁଲୁଥିଲି । ଏଠାରେ ଶହ ଶହ ପରିବାର ଆପଣଙ୍କୁ ମିଳିଯିବେ ଯିଏ କହିବେ ମୋଦିଜୀ ଆଗରୁ ଏଠାକୁ ଆସୁଥିଲେ ଆମ ଖାଦ୍ୟ ଖାଉଥିଲେ । ଏଠି ଚା ବି ପିଉଥିଲେ । ଏହି ସମଗ୍ର ଅଞ୍ଚଳକୁ ଭ୍ରମଣ କରିବାର ମୋତେ ସୌଭାଗ୍ୟ ମିଳିଥିଲା । ଆଉ ଏହି କାରଣରୁ ମୁଁ ଆପଣଙ୍କ ସୁଖ ଦୁଃଖ ସହିତ ପରିଚିତ । ଏଠାକାର ବିକାଶର ସମ୍ଭାବନା ଗୁଡିକ ସହିତ ପରିଚିତ । ଆଉ ଏକ ପ୍ରକାରରେ ଏବେ ସିଲଭାସା , ଡାମନ ଏକ ଛୋଟ ଭାରତ ପାଲଟି ଯାଇଛି । ମିନି ଇଣ୍ଡିଆ ପାଲଟି ଯାଇଛି । ହିନ୍ଦୁସ୍ଥାନର କୌଣସି କୋଣ ଏପରି ନ ଥିବ , ଯେଉଁଠାର ଲୋକ ଏହି ଅଞ୍ଚଳରେ ନ ଥିବେ । ହିନ୍ଦୁସ୍ଥାନର ପ୍ରତ୍ୟେକ କୋଣର ନାଗରିକ ଏହି ଭୂଭାଗରେ ରହୁଛନ୍ତି । ଯେବେ ଆଦିବାସୀମାନଙ୍କୁ ଜମି ପଟ୍ଟା ଦେବାର କାମ ଚାଲୁ ରହିଥିଲା ତ ସାରା ଦେଶରେ ସବୁଠାରୁ ଭଲ କାମ ଯେଉଁଠାରେ ହେଲା , ତାହା ଗୁଜୁରାଟରେ ଏବଂ ମଧ୍ୟ ପ୍ରଦେଶରେ ଆଦିବାସୀମାନଙ୍କର ହେଲା । ତାପରେ ମଧ୍ୟ ସେତେବେଳେ ମୁଁ ଏଠି ମୁଖ୍ୟମନ୍ତ୍ରୀ ଥିଲି , ଏଠି ଗୁଜୁରାଟରେ । ଭାରତ ସରକାର ଏବଂ କଂଗ୍ରେସର ନେତା ଅଧିକାଂଶ ଦିନ ଆଦିବାସୀମାନଙ୍କୁ ଉସ୍କାଉ ଥିଲେ , ମିଛର ପ୍ରସାର କରୁଥିଲେ ଏବଂ ସେମାନଙ୍କୁ ବୁଝାଉଥିଲେ ଯେ ଏ ହେଉଛି ମୋଦୀ ସରକାର , ଗୁଜୁରାଟର ସରକାର ସେ ଆଦିବାସୀମାନଙ୍କୁ ଜମିର ପଟ୍ଟା ଦେଉନାହାନ୍ତି । ଯେବେ ମୁଁ ଭାରତ ସରକାରରେ ବସିଲି ତ ଆଶ୍ଚର୍ଯ୍ୟ ହୋଇଗଲି , ଯେଉଁଠି ମଝିରେ କୌଣସି ରାଜ୍ୟ ସରକାର ନାହିଁ ଯେଉଁଠାରେ ସିଧା ସିଧା ଦାୟିତ୍ୱ ହେଉଛି କେନ୍ଦ୍ର ସରକାରଙ୍କ ଅଧିକାରୀ ମାନଙ୍କର । ସମଗ୍ର ହିନ୍ଦୁସ୍ଥାନରେ ଆଦିବାସୀମାନଙ୍କୁ ଜମିର ଅଧିକାରର ପଟ୍ଟା ଦିଆଯାଉଥିଲା । କିନ୍ତୁ ଏତେ ବର୍ଷ ପର୍ଯ୍ୟନ୍ତ ଯେଉଁମାନେ ଦିଲ୍ଲୀରେ ଶାସନ କଲେ ଏବଂ ରାଜ୍ୟ ଗୁଡିକୁ ଯିଏ ଅଦାଲତରେ ଠିଆକରି ଦେଇଥିଲେ , ମିଛ ଅଭିଯୋଗ କରୁଥିଲେ , ମତେ ଦୁଃଖର ସହିତ କହିବାକୁ ପଡୁଛି ଯେ ଦାଦ୍ରା ନଗର ହାବେଳୀରେ ମୋର ଆଦିବାସୀ ଭାଇମାନଙ୍କୁ ଗୋଟିଏ ହେଲେ ଜମିର ପଟ୍ଟା ଦିଆଗଲା ନାହିଁ । ଯେବେ ଆମେ ସରକାରରେ ଆସିଲୁ ପ୍ରଫୁଲ ଭାଇଙ୍କୁ ଏଠାକାର କାମ ଦେଲୁ । ଆମେ କହିଲୁ ଭାରତ ସରକାରଙ୍କର କେଉଁ ଯୋଜନା ଅଛି ଯାହା ଏଠାରେ ଲାଗୁ ହୋଇ ନାହିଁ ବାହାର କରନ୍ତୁ । ଆଗେ ସରକାରୀ ବାବୁ କେନ୍ଦ୍ର ଶାସିତ ଅଞ୍ଚଳ କ୍ଷେତ୍ରକୁ ଯିବାକୁ ପସନ୍ଦ କରୁଥିଲେ । ତାଙ୍କୁ ଲାଗୁଥିଲା ସେ ରାଜା ମହାରାଜାଙ୍କ ଭଳି ରହୁଥିଲେ , ତାଙ୍କ ଏମପି ଙ୍କୁ ସମ୍ଭାଳି ନେଲେ କାମ ଚାଲୁଥିଲା । ଏହା ସତ ନା , ସତ ନା , କିନ୍ତୁ ଏବେ ଇଏ କଂଗ୍ରେସର ସରକାର ନୁହେଁ ମୋଦୀର ସରକାର । ଏଠି ଜନତାଙ୍କ ପାଇଁ କାମ କରିବାକୁ ପଡିବ , ଜନତାଙ୍କ ପାଇଁ ଦୌଡିବାକୁ ପଡିବ , ଜନତାଙ୍କ ସୁଖ ପାଇଁ ନିଜର ଜୀବନ ଦେବାକୁ ପଡିବ । ଏହି ଲକ୍ଷ୍ୟ ନେଇ କାମ କରୁଅଛି । ଆଉ ଏହାର ପରିଣାମ ହେଉଛି ଯେ ଆଜି ଏଠାରେ ହଜାର ହଜାର ପରିବାରଙ୍କୁ ଜମିର ପଟ୍ଟା ଦିଆଯାଉଛି । ହଜାର ହଜାର ଆଦିବାସୀ ପରିବାର ପ୍ରଥମ ଥର ବହୁ ପିଢୀ ଧରି ଯେଉଁ ଜମିକୁ ସେ ହଳ କରୁଥିଲେ କିନ୍ତୁ ସେମାନଙ୍କ ପାଖରେ ଗୋଟିଏ କାଗଜ ଖଣ୍ଡେ ନଥିଲା ଯେ ତାଙ୍କର କୌଣସି ହକ୍ ଅଛି । ମୁଁ ଆଜି ଦାଦ୍ରା ନଗର ହାବେଳୀର ପ୍ରଶାସକଜୀଙ୍କୁ ଏବଂ ତାଙ୍କ ପୁରା ଟିମ୍ କୁ ହୃଦୟର ସହିତ ବଧାଇ ଜଣାଉଛି । ଯେ ମୋର ପ୍ରିୟ ଆଦିବାସୀ ଭାଇ ଭଉଣୀମାନଙ୍କୁ ସେମାନଙ୍କର ହକ୍ ଦେବାର ଏତେ ବଡ଼ କାମ କଲେ ଏବଂ ମୋ ହାତରେ ଏହି ହଜାର ହଜାର ପରିବାରଙ୍କୁ , ଆଜି ଏଇ ଅଧିକାର ପତ୍ର ଦେବାର ଅବସର ମିଳିଲା ।


    ଭାଇ ଓ ଭଉଣୀମାନେ , ଆଜି ପାଖାପାଖି ଦୁଇହଜାର ତିନି ଶହ ପଚିଶ , ଏତେ ଛୋଟିଆ ଦାଦ୍ରା ନଗର ହାବେଳୀରେ ଦୁଇ ହଜାର ତିନି ଶହ ପଚିଶ ଆଦିବାସୀ ପରିବାରଙ୍କୁ ଜମିର ହକ୍ ମିଳିବା ଏହା ସ୍ୱାଧୀନତା ପରର ଏହି ଅଞ୍ଚଳର ସବୁଠାରୁ ବଡ଼ ଘଟଣା । ଆପଣ କଳ୍ପନା କରି ପାରୁଥିବେ , ମୋ ମନ କେତେ ଆନନ୍ଦିତ ହେଉଥିବ । କେତେ ସୁଖ ମିଳୁଥିବ । ମୁଁ ଆପଣଙ୍କ ମୋବାଇଲ ଫୋନ୍ ଲାଇଟ୍ ଜଳାଇ ଥିଲି ନା ଏହା ମୋ ଆଦିବାସୀ ଭାଇଙ୍କ ପାଇଁ ଜଳାଇ ଥିଲି ।


    ଭାଇ ଭଉଣୀମାନେ ଆଜି ଆମର ସ୍ୱପ୍ନ ହେଉଛି 2022 , ଭାରତ ସ୍ୱାଧୀନତାର 75 ବର୍ଷ ହେବ , ଦେଶର ସ୍ୱାଧୀନତା ପାଇଁ କେତେ ଲୋକ ନିଜର ଜୀବନର ବାଜି ଲଗାଇ ଥିଲେ । କିଭଳି କିଭଳି ସ୍ୱପ୍ନ ଦେଖିଥିଲେ । କ ’ ଣ 2022 ପାଇଁ ପ୍ରତ୍ୟେକ ହିନ୍ଦୁସ୍ଥାନୀ କୌଣସି ସ୍ୱପ୍ନ ଦେଖିପାରିବ ନାହିଁ । ଏଠାରେ ବସିଥିବା ପ୍ରତ୍ୟେକଙ୍କ ମନରେ ଗୋଟିଏ ବିଚାର ଆସିବା ଦରକାର ନୁହେଁ କି 2022 ରେ ସ୍ୱାଧୀନତାର 75 ବର୍ଷ ହେବ , ମୁଁ ମଧ୍ୟ ଦେଶ ପାଇଁ କିଛି କରିବି । କରିବା ଦରକାର କି ଦରକାର ନୁହେଁ । ଦୁଇ ମୁଠା ବନ୍ଦ କରି ମତେ କୁହନ୍ତୁ କରିବେ । ନିଜ ପାଇଁ ନୁହେଁ , ଦେଶ ପାଇଁ କରିବେ । ଗୋଟିଏ ହେଲେ ଛୋଟିଆ କାମ ଦେଶ ପାଇଁ କରିବେ । 2022 ରେ ସାରା ଦେଶରେ ଏକ ପରିବେଶ ତିଆରି ହେବ । ଶହେ ପଚିଶ କୋଟି ହିନ୍ଦୁସ୍ଥାନୀ ଦେଶ ପାଇଁ କିଛି କରିବାକୁ ବାହାରି ପଡିବେ । ଦୁନିଆର କୌଣସି ଶକ୍ତି ନାହିଁ ଆମ ଦେଶକୁ ପଛରେ ରଖି ପାରିବ ଭାଇ । ଆମେ ସ୍ୱପ୍ନ ସଜାଇଛୁ । 2022 ରେ ଯେବେ ସ୍ୱାଧୀନତାର 75 ବର୍ଷ ହେବ । ଆମ ଦେଶର ଜଣେ ହେଲେ ମଧ୍ୟ ଗରିବ ଏମିତି ନ ହେବା ଦରକାର ଯାହା ପାଖରେ ରହିବା ପାଇଁ ନିଜସ୍ୱ ଘର ନ ଥିବ । ଗରିବରୁ ଗରିବକୁ ମଧ୍ୟ ରହିବା ପାଇଁ ଘର ମିଳିବା ଦରକାର । ମିଳିବା ଦରକାର କି ନୁହେଁ ? ଭାଇ ଓ ଭଉଣୀମାନେ ଏହି ଦାଦ୍ରା ନଗର ହାବେଳୀରେ ଏବେ ଯେଉଁ ସର୍ଭେ କରାଯାଇଛି , ଗାଁରେ ଛଅ ହଜାର ଦୁଇ ଶହ ଚଉତିରିଶ ପରିବାର ଏମାନଙ୍କ ପାଖରେ ଘର ନାହିଁ ଏବଂ ସିଲଭାସା ଭଳି ସହରୀ ଅଂଚଳରେ 800 ପରିବାର ଅଛନ୍ତି ଯାହାଙ୍କର ନିଜର ଘର ନାହିଁ । 2022 ପର୍ଯ୍ୟନ୍ତ ଏହି ସାତ ହଜାର ପରିବାରଙ୍କୁ ନିଜର ଘର ଦେବାର କାମ ତାହା ଆଜି ପ୍ରାରମ୍ଭ ହେଉଛି । ଆଉ ଏଥିପାଇଁ ମୁଁ ଏଇ ସମସ୍ତ ଗରିବ ପରିବାରଙ୍କୁ ଆଜି ହୃଦୟର ସହିତ ବଧାଇ ଦେଉଛି । ନିଜ ନିଜ ମୋବାଇଲରୁ ଆଜି ଆଲୋକ ଦେଖାଇଛନ୍ତି । ତାହା ସେହି ଗରିବଙ୍କୁ ଘର ମିଳିବାର ଉତ୍ସବର ଆଲୋକ ଅଟେ ଏବଂ ଘର ମଧ୍ୟ ସାମାନ୍ୟ ନୁହେଁ । ଘର ଏଭଳି ହେବ ଯେଉଁଥିରେ ବିଜୁଳି ଥିବ , ପାଣିର ବ୍ୟବସ୍ଥା ଥିବ , ଶୌଚାଳୟ ଥିବ , ପାଖରେ ପିଲାମାନେ ପଢିବା ପାଇଁ ସ୍କୁଲ ଥିବ , ବୃଦ୍ଧ ଲୋକଙ୍କ ପାଇଁ ଔଷଧର ବ୍ୟବସ୍ଥା ଥିବ ଏଭଳି ଘର ଦେବାର ଲକ୍ଷ୍ୟ ଅଛି ଭାଇ ଓ ଭଉଣୀମାନେ ।


    ଭାଇ ଓ ଭଉଣୀମାନେ , ଆଜି ଆଉ ଏକ ମହତ୍ୱପୂର୍ଣ୍ଣ କାମ ହେଲା , ଆଉ ତାହା ହେଲା ଗ୍ୟାସର ସଂଯୋଗ ଦେବା । ଆଉ ତା ସହିତ ଚୂଲା ମଧ୍ୟ ଉପହାର ଆକାରରେ ମିଳୁଛି , କୁକର୍ ମଧ୍ୟ ଉପହାର ଆକାରରେ ମିଳୁଛି , ଚୂଲା ଜଳାଇବା ପାଇଁ ଗ୍ୟାସ ଲାଇଟର ମଧ୍ୟ ଉପହାର ଆକାରରେ ମିଳୁଛି । ଭାଇ ଓ ଭଉଣୀମାନେ ଇଏ ଆମ ଦେଶ , ଆମର ଏ ନେତାଲୋକ ଙ୍କର ଚିନ୍ତାଧାରା କେମିତି ଥିଲା ଟିକେ ଭାବନ୍ତୁ , ଆପଣ 2014କୁ ମନେ ପକାନ୍ତୁ ଯେତେବେଳେ ହିନ୍ଦୁସ୍ଥାନରେ ଲୋକସଭା ନିର୍ବାଚନ ଚାଲୁଥିଲା । ଗୋଟିଏ ପଟେ ଭାରତୀୟ ଜନତା ପାର୍ଟି ମତେ ପ୍ରଧାନମନ୍ତ୍ରୀ ପ୍ରାର୍ଥୀ କରିଥିଲେ । ମୋ ସାମ୍ନାରେ କଂଗ୍ରେସ ନିର୍ବାଚନ ମୈଦାନରେ ଥିଲା । ନିର୍ବାଚନରେ ରାଜନୈତିକ ଦଳ ପ୍ରତିଶ୍ରୁତି ଦେଇଥାନ୍ତି । କଂଗ୍ରେସ ପାର୍ଟି ଦିଲ୍ଲୀରେ ବଡ଼ ମିଟିଂ କଲେ , ଲୋକସଭା ନିର୍ବାଚନର ରଣନୀତି ପାଇଁ ସଭା କଲେ । ଆଉ ତା ’ ପରେ ଗଣ ମାଧ୍ୟମ ସହ ଆଲୋଚନା ପାଇଁ ସାମ୍ବାଦିକ ସମ୍ମିଳନୀ କଲେ । ସେହି ସାମ୍ବାଦିକ ସମ୍ମଳନୀରେ କ ’ ଣ ଘୋଷଣା କରିଥିଲେ ଆପଣ ଟିକେ ମନେ ପକାନ୍ତୁ । ସେମାନେ କହିଥିଲେ କି 2014ରେ ଆମେ ଜିତିବୁ । ଆଉ ଆମର ସରକାର ଗଠନ ହେବ । ତ ଏବେ ବର୍ଷକୁ ଯେଉଁ ନଅ ଟି ସିଲିଣ୍ଡର ଦେଉଛୁ , ଆମେ ତାକୁ ବଢାଇ କରି 12 କରି ଦେବୁ । ଏହି ପ୍ରତିଶ୍ରୁତି ନାମରେ ଦେଶରେ ନିର୍ବାଚନ ଲଢା ଯାଇଥିଲା । ନଅଟି ଗ୍ୟାସ ସିଲିଣ୍ଡର ରୁ 12 ଗ୍ୟାସ ସିଲିଣ୍ଡର ଏହି ଆଧାରରେ ଭୋଟ ମଗା ଯାଉଥିଲା । ଆପଣ ଆଶ୍ଚର୍ଯ୍ୟ ହେବେ ଆଜିଠାରୁ କିଛି ବର୍ଷ ପୂର୍ବେ ପାର୍ଲାମେଣ୍ଟ ସଦସ୍ୟ ମାନଙ୍କୁ 25ଟି ଗ୍ୟାସ କୁପନ୍ ମିଳୁଥିଲା ପ୍ରତି ବର୍ଷ , ଆଉ ସେମାନେ ନିଜ ପରିଚିତ ଲୋକଙ୍କୁ , ନିଜ କାର୍ଯ୍ୟକର୍ତ୍ତାଙ୍କୁ ଗ୍ୟାସ କୁପନ୍ ଦେଇ ଦେଉ ଥିଲେ । ଆଉ ଖବର କାଗଜରେ ଆସୁଥିଲା କି କିଛି ଏମପି ସେ ସମୟରେ ସେହି କୁପନ କଳାବଜାରୀରେ ବିକ୍ରି କରି ଦେଉଥିଲେ । ସମ୍ବାଦପତ୍ରରେ ବାହାରିବାରେ ଲାଗିଲା ଶେଷରେ ଏମପିମାନଙ୍କୁ କୁପନ୍ ଦେବା ବନ୍ଦ ହୋଇଗଲା । ଅର୍ଥାତ ଗ୍ୟାସ ସଂଯୋଗ ନେବା ପାଇଁ ସଂସଦ ସଦସ୍ୟଙ୍କ ଘର ଆଗରେ ଭଲ ଭଲ ପରିବାରର ଲୋକ ଧାଡି ଲଗାଇ ଛିଡା ହୋଇ ରହୁଥିଲେ । କେତେ କସରତ କରିଥିବେ । ତେବେ ଯାଇ ଆପଣଙ୍କୁ ଗ୍ୟାସ ସିଲିଣ୍ଡର ମିଳିଥିବ । ଭାଇ ଓ ଭଉଣୀମାନେ ଆମ ସରକାର ଆସିଲା । ମୁଁ ଏହା ଭାବୁଥିଲି ମୋର ଗରିବ ମାଆମାନଙ୍କର କ ’ ଣ ଦୋଷ ଅଛି , ଯେ କାଠ ଚୂଲା ଜଳାଇ ରୋଷେଇ କରୁଛନ୍ତି । ଆପଣ ଜାଣି ଆଶ୍ଚର୍ଯ୍ୟ ହେବେ ବନ୍ଧୁ ଯେବେ ଜଣେ ମାଆ କାଠ ଚୂଲା ଜଳାଇ ରୋଷେଇ କରନ୍ତି , ତ 400 ସିଗାରେଟର ଧୂଆଁ ତାଙ୍କ ଶରୀରକୁ ଯାଇଥାଏ । ଗୋଟିଏ ଦିନରେ ଚାରି ଶହ ସିଗାରେଟର ଧୂଆଁ କାଠ ଚୂଲା ଜଳାଇ ରୋଷେଇ କରିବାରେ ହୋଇଥାଏ । ସେହି ମାଆର ସ୍ୱାସ୍ଥ୍ୟର ଅବସ୍ଥା କ ’ ଣ ହୋଇଥିବ । ଆଉ ଛୋଟ ଛୋଟ ପିଲା ଘରେ ଖେଳିଥାନ୍ତି । ମାଆ ରୋଷେଇ କରନ୍ତି । ଏହି ଧୂଆଁ ପିଲାଙ୍କ ଶରୀରକୁ ମଧ୍ୟ ଯାଇଥାଏ । ସେହି ପିଲାଙ୍କ ଶରୀରର ଅବସ୍ଥା କ ’ ଣ ହୋଇଥିବ । ଆଉ ମୁଁ ତ ଗରିବୀରେ ଜନ୍ମ ନେଇଛି । ମୁଁ ମୋ ମାଆକୁ କାଠ ଚୂଲା ଜଳାଇବାର ଦେଖିଛି । ପୂରା ଘର କିପରି ଧୂଆଁରେ ଭରି ଯାଉଥିଲା । ତାହା ନିଜ ଆଖିରେ ଦେଖିଛି ଅନୁଭବ କରିଛି । ସେତେବେଳେ ମନରେ ଗୋଟିଏ ପୀଡା ଥିଲା କି ମୁଁ ଏହି ଗରିବ ମାଆମାନଙ୍କୁ ଏଥିରୁ କିପରି ମୁକ୍ତି ଦେବି ଆଉ ଭାଇ ଓ ଭଉଣୀମାନେ ଆମେ କଷ୍ଟ ସ୍ୱୀକାର କଲୁ ପ୍ରତ୍ୟେକ ଗରିବ ପରିବାରରେ ଗ୍ୟାସ ଚୂଲା ପହଁଚାଇବୁ , ମାଗଣାରେ ସଂଯୋଗ ଦେବୁ । 11 ମାସ ହେବ ଯୋଜନା ଲାଗୁ ହୋଇଛି, ଏ ପର୍ଯ୍ୟନ୍ତ ଦୁଇ କୋଟି ପରିବାର ପାଖରେ ଗ୍ୟାସ ଚୂଲା ପହଁଚି ସାରିଲାଣି । ଆଉ ଆଜି ମୁଁ ଖୁସି ଯେ ଦାଦ୍ରା ନଗର ହାବେଳୀରେ ମଧ୍ୟ ପାଖାପାଖି ଆଠ ହଜାର ପରିବାରଙ୍କୁ ଗ୍ୟାସ ସଂଯୋଗ ଦିଆଯିବ । କିନ୍ତୁ ଏଠାକାର ଲୋକଙ୍କ ସହଯୋଗରେ ସେମାନଙ୍କୁ କୁକର୍ ମଧ୍ୟ ମିଳୁଛି , ଲାଇଟର୍ ମଧ୍ୟ ମିଳୁଛି । ଏହା ଏଠାରେ ବିଶେଷ ହେଉଛି । ମୁଁ ବହୁତ ବହୁତ ବଧାଇ ଦେଉଛି । ଏହି ଅଭିଯାନ ପାଇଁ ।


    ଭାଇ ଓ ଭଉଣୀମାନେ , ଆଜି ଏଠାରେ ମୋର ଦିବ୍ୟାଙ୍ଗ ଭାଇ ଓ ଭଉଣୀ ମାନଙ୍କୁ କିଛି ସାଧନ ଦେବାର କାମ ହୋଇଛି । ଇଲେକଟ୍ରିକ୍ ଯାନ ଦେବାର କାମ ହୋଇଛି । ଯେଉଁମାନେ ଦେଖି ପାରୁ ନାହାନ୍ତି ସେଭଳି ଦିବ୍ୟାଙ୍ଗ ମାନଙ୍କ ହାତରେ ଆଧୁନିକ ବାଡି ଦିଆଯାଇଛି । ଫଳରେ ସେନସରୁ ଜଣା ପଡିବ ସାମ୍ନାରୁ କିଏ ଆସୁଛି । ଭାଇ ଓ ଭଉଣୀମାନେ ସବୁ ସରକାରରେ ଯୋଜନାମାନ ହେଉଥିଲା , କିନ୍ତୁ ଆମ ସରକାର ଆସିବା ପରେ ଏ ପର୍ଯ୍ୟନ୍ତ ପାଖାପାଖି ପାଞ୍ଚହଜାର ଶିବିର ହୋଇଛି ଆଉ ଲକ୍ଷ ଲକ୍ଷ ଦିବ୍ୟାଙ୍ଗ ମାନଙ୍କୁ ସୁବିଧା ଯୋଗାଇ ଦିଆ ଯାଇଛି । ପ୍ରଥମେ ତିରିଶ ବର୍ଷରେ ବହୁ କଷ୍ଟରେ ପଚାଶ ଶିବିର ମଧ୍ୟ ହୋଇ ନ ଥିଲା । ଆଉ ପଇସା ଯେମିତି କୁ ସେମିତି ପଡି ରହୁଥିଲା ଭାଇ ଓ ଭଉଣୀମାନେ । ସରକାର ଗରିବଙ୍କ ପାଇଁ ହୋଇଥାଏ , ସରକାର ଗରିବଙ୍କ କଲ୍ୟାଣ ପାଇଁ ହୋଇଥାଏ ଆଉ ଏଥିପାଇଁ ଆମ ସରକାର ଅଲଗା ଅଲଗା ଜିଲ୍ଳାକୁ ଯାଇ ଦିବ୍ୟାଙ୍ଗ ମାନଙ୍କୁ ଖୋଜିଥାଏ , ଶିବିର କରିଥାଏ , ଆଉ ଭାରତ ସରକାରଙ୍କ ରାଜକୋଷରୁ ସେମାନଙ୍କୁ ସମାଧାନ ଯୋଗାଇ ଦେଇଥାଏ , ଫଳରେ ସେମାନେ ଆତ୍ମବିଶ୍ୱାସର ସହିତ ନିଜର ଜୀବନ ଜିଇଁବା ପାଇଁ ଆଗକୁ ବଢିବେ । ସେହି ଦିଗରେ କାମ ହେଉଛି ।


    ଭାଇ ଓ ଭଉଣୀମାନେ ଆଜି ଏଠାରେ ଜନ ଔଷଧି କେନ୍ଦ୍ରର ମଧ୍ୟ ଲୋକାର୍ପଣ ହୋଇଛି । ଆମେ ଜାଣିଛୁ ବେମାର ହେବା କେତେ ମହଙ୍ଗା ହୋଇ ଯାଇଛି । ସୁଖି ପରିବାର ହୁଅନ୍ତୁ , ମଧ୍ୟମ ବର୍ଗୀୟ ପରିବାର ହୁଅନ୍ତୁ , ପରିବାରରେ ସ୍ୱାମୀ-ସ୍ତ୍ରୀ ଦୁହେଁ ରୋଜଗାର କରୁଥାନ୍ତୁ , କିନ୍ତୁ ଯଦି ଘରେ କେହି ରୋଗରେ ପଡିଯାଏ ତ ଘରର ସଂପୂର୍ଣ୍ଣ ଆର୍ଥିକ କାରବାର ବିଗିଡି ଯାଏ । ଝିଅର ବାହାଘର କରିବାର ଅଛି , ତ କରି ପାରେ ନାହିଁ , ଘର କିଣିବାର ଅଛି ତ କିଣି ପାରେ ନାହିଁ , ଔଷଧ ଏତେ ମହଙ୍ଗା ହୋଇଥାଏ । ଡାକ୍ତର ଏତେ ମହଙ୍ଗା ହୋଇଥାନ୍ତି । ଭାଇ ଓ ଭଉଣୀମାନେ ଆମେ ସ୍ଥିର କର 800 ପ୍ରକାର ଔଷଧର ତାଲିକା ତିଆରି କଲୁ । ଔଷଧ ପ୍ରସ୍ତୁତକାରୀଙ୍କୁ ଡକାଇଲୁ । ଆମେ କହିଲୁ ଏତେ ଟଙ୍କା କାହିଁକି ମାଗୁଛ ଭାଇ , ଏତେ ଲାଭ କରି କ ’ ଣ କରିବ । ସବୁ ବାଟକୁ ଆସିଗଲେ ଏବଂ ଯେଉଁ ଔଷଧ 1200 ଟଙ୍କାରେ ବିକୁ ଥିଲେ ତାହା 70-80 ଟଙ୍କାରେ ମିଳିବା ଆରମ୍ଭ ହୋଇଗଲା ଭାଇ । ଯେଉଁ ଔଷଧ 300 ଟଙ୍କାରେ ବିକୁ ଥିଲେ , ତାହା 7 ଟଙ୍କା 10 ଟଙ୍କାରେ ବିକ୍ରି ହେବାକୁ ଲାଗିଲା । କାରଣ ଗରିବଙ୍କୁ ମଧ୍ୟ ଔଷଧ ମିଳିବା ଦରାକର । ଠିକ୍ ସମୟରେ ମିଳିବା ଦରକାର । ତାହାର ମଧ୍ୟ ବଞ୍ଚିବାର ଅଧିକାର ଅଛି । ସରକାରଙ୍କର ଦମ୍ ଥିବା ଦରକାର ତେବେ ସେ ପରବର୍ତନ ଆଣିଥାନ୍ତି ଭାଇ । ଏଭଳି ଜନ ଔଷଧି କେନ୍ଦ୍ର ଆଜି ଦାଦ୍ରା ନଗର ହାବେଳୀରେ ମଧ୍ୟ ଆରମ୍ଭ ହେଉଅଛି । ଫଳରେ ଏଠାକାର ଗରିବକୁ ଡାକ୍ତର କିଛି ବି ଲେଖିକରି ଦେଇ ଦିଅନ୍ତୁ । ଆପଣ ଚିନ୍ତା ନ କରି ଏହି ଜନ ଔଷଧି କେନ୍ଦ୍ରର ଔଷଧ ନିଅନ୍ତୁ କୌଣସି ପ୍ରଭେଦ ପଡିବ ନାହିଁ । ତାହା ଶସ୍ତା ହୋଇଛି ଏଥିପାଇଁ ଖରାପ ଏମିତି ଯଦି କିଏ ଭ୍ରମ ସୃଷ୍ଟି କରୁଛି ତ ମାନନ୍ତୁ ନାହିଁ । ଗରିବମାନଙ୍କୁ ଲୁଟିବାକୁ ଦିଆଯିବ ନାହିଁ । ମଧ୍ୟମବର୍ଗୀୟ ଲୋକଙ୍କୁ ମରିବାକୁ ଦିଆଯିବ ନାହିଁ । ଆଉ ଏଥିପାଇଁ ଭାଇ ଓ ଭଉଣୀମାନେ ଅନେକ ଯୋଜନାମାନ ନେଇ କରି ଆସିଛୁ । ଆଜି ମୁଁ ଦେଖିଲି ଯେବେ ୱାଇ ଫାଇ କଥା ଆସିଲା ସମସ୍ତ ଯୁବକମାନେ ନାଚି ଉଠିଲେ । ଯେମିତି ୱାଇ ଫାଇର ଉଦ୍ଘାଟନ ବିଷୟରେ ଟିଭିରେ ଦେଖାଇଲା ସମସ୍ତଙ୍କ ମନରେ ଖୁସିର ଲହରି ଆସିଗଲା । ଏହା ହେଉଛି ବଦଳୁଥିବା ନିଉ ଇଣ୍ଡିଆର ନମୂନା । କିନ୍ତୁ ଭାଇ ଓ ଭଉଣୀମାନେ ମୁଁ ଆଉ ଏକ କାମ ଆପଣମାନଙ୍କଠାରୁ ଚାହୁଁଛି , କରିବେ । ଏମିତି ହାଲକା ଫୁଲକା କହିବେ ତ କ ’ ଣ କରିବେ । କରିବେ ? ଏପଟୁ ସ୍ୱର ଆସୁ ନାହିଁ । କରିବେ । ଆପଣ ମୋବାଇଲ ପୋନ୍ ରେ ଭୀମ୍ ଆପ ଡାଉନଲୋଡ କରନ୍ତୁ । ଆଉ ଭୀମ୍ ଆପ ଡାଉନଲୋଡ କରନ୍ତୁ ଖାଲି ଏତିକି ନୁହେଁ , ନିଜ ଅଞ୍ଚଳରେ ସମସ୍ତ ବ୍ୟାପାରୀମାନଙ୍କୁ ମଧ୍ୟ ଭୀମ୍ ଆପ ଡାଉନଲୋଡ କରାନ୍ତୁ । ଆଉ ଏବେ ଗ୍ୟାସ ପାଇଁ କାହାକୁ ପଇସା ଦିଅନ୍ତୁ ନାହିଁ । ତାକୁ କୁହନ୍ତୁ ଭୀମ୍ ଆପ ମାଧ୍ୟମରେ ପଇସା ଦେବାକୁ ଚାହୁଁଛି । ତୁମେ ମଧ୍ୟ ମତେ ଭୀମ୍ ଆପ ମାଧ୍ୟମରେ ଯାହା ଦେବାକୁ ଚାହୁଁଛ ଦେଇଦିଅ । ଅଭ୍ୟାସ କରି ନିଅନ୍ତୁ ଭାଇ ଓ ଭଉଣୀମାନେ । ଆପଣ ନିଜ ମୋବାଇଲ ଫୋନକୁ ନିଜ ବ୍ୟାଙ୍କ କରି ଦିଅନ୍ତୁ । ନିଜ ମୋବାଇଲ ଫୋନକୁ ହିଁ ନିଜ ପର୍ସ କରି ଦିଅନ୍ତୁ । କମ୍ ନଗଦରେ କାରବାର କେମିତି ଚାଲିବ । ଭାଇ ଓ ଭଉଣୀମାନେ ଭ୍ରଷ୍ଟାଚାର ବିରୁଦ୍ଧରେ ଏକ ବହୁତ ବଡ଼ ଯୁଦ୍ଧ ମୁଁ ଆରମ୍ଭ କରିଛି । ଆପଣ ମତେ କୁହନ୍ତୁ ଭ୍ରଷ୍ଟାଚାର ଯିବା ଦରକାର ନା ଦରକାର ନାହିଁ । ବେଇମାନୀ ଶେଷ ହେବା ଦରକାର ନା ଦରକାର ନାହିଁ । ସଚ୍ଚୋଟତାର ସହ ଦେଶ ଚାଲିବା ଦରକାର ନା ଚାଲିବା ଦରକାର ନାହିଁ । ଆପଣଙ୍କ ସାହାଯ୍ୟ ବିନା କେମିତି ହେବ । କରିବେ ସାହାଯ୍ୟ । କରିବେ ସାହାଯ୍ୟ । ଆଉ ତାହାର ଗୋଟିଏ ଉପାୟ ହେଉଛି କମ୍ ନଗଦ , ଆପଣ ଭୀମ ଆପ୍ ରେ କାରବାର କରିବା ଆରମ୍ଭ କରନ୍ତୁ । କଳାବଜାରୀ ଭ୍ରଷ୍ଟାଚାରର ରାସ୍ତା ବନ୍ଦ ହେବା ଆରମ୍ଭ ହୋଇଯିବ । ଆଉ ଏଥି ପାଇଁ ମୋର ଆପଣମାନଙ୍କ ସାହାଯ୍ୟ ଦରକାର । ଏହି ୱାଇ ଫାଇର ବ୍ୟବହାର , ଆଉ ଏବେ ତ ଗୋଟିଏ ଯୋଜନା ପ୍ରସ୍ତୁତ କରିଛନ୍ତି ଭାରତ ସରକାର , ଆପଣ ସେଥିରେ ରୋଜଗାର କରି ପାରିବେ । ଯେଉଁ ଯୁବକ ଅବକାଶ ବା ଛୁଟିରେ ରୋଜଗାର କରିବାକୁ ଚାହୁଁଛନ୍ତି । ସେମାନଙ୍କ ପାଇଁ ମୁଁ ପୂରା ଦେଶରେ ଗୋଟିଏ ଯୋଜନା ତିଆରି କରିଛି । ଆପଣ ଯଦି ନିଜ ଭୀମ୍ ଆପରେ ନିଜର ଆର୍ଥ ô କ କାରବାର କରିନ୍ତି । ଆଉ ଜଣେ ବ୍ୟାପାରୀ କିମ୍ବା କେହି ବ୍ୟକ୍ତିଙ୍କୁ ଭୀମ୍ ଆପ ହାଉନଲୋଡ କରି ତିନିଥର କିଣାବିକା କରିବା ଶିଖାଇ ଦେଉଛନ୍ତି । ଆଉ ଯଦି ସିଏ କରିଥାନ୍ତି ତ ସରକାରଙ୍କ ତରଫରୁ ଆପଣଙ୍କ ମୋବାଇଲ ଫୋନ୍ ରେ ଦଶ ଟଙ୍କା ଆସିଯିବ । ଯଦି ଦିନକୁ ଆପଣ କୋଡିଏ ଜଣଙ୍କୁ ଶିଖାଇ ଦେଉଛନ୍ତି , ତ ଆପଣଙ୍କ ମୋବାଇଲ ଫୋନ୍ ରେ 200 ଟଙ୍କା ଆସିଯିବ । ଯଦି ଏହି ଅବକାଶର ତିନି ମାସରେ ଏହି କାମ କରିନେବେ ତ ଆପଣ 18 ରୁ 20 ହଜାର ଟଙ୍କା ରୋଜଗାର କରି ପାରିବେ । ହିନ୍ଦୁସ୍ଥାନର ପ୍ରତ୍ୟେକ ଯୁବକଙ୍କୁ ଏହି ଛୁଟିରେ ଅତି କମରେ କୋଡିଏ ହଜାର ଟଙ୍କା ରୋଜଗାର କରିବାର ଅଛି । ଭୀମ୍ ଆପରୁ ରୋଜଗାର କରିବାର ଅଛି । ଏବେ ମତେ ମୋ ବାପା-ମାଆଙ୍କ ଠାରୁ ଖର୍ଚ୍ଚ ପାଇଁ ପଇସା ମାଗିବାର ନାହିଁ । ମୋଦୀଜୀଙ୍କ ଯୋଜନାର ଲାଭ ଉଠାଇବି , ଭୀମ୍ ଆପର ପ୍ରଚାର କରିବି । ଆଉ ପ୍ରତ୍ୟେକ ଦିନ କୋଡିଏ ଜଣ ଲୋକଙ୍କୁ ବୁଝାଇ 200 ଟଙ୍କା ରୋଜଗାର କରି ଆସିବି । ଏହି କାମ ଆମେ କରି ପାରିବା ଭାଇମାନେ । କରିବେ । କରିବେ ସେହି ଠେଲା ବାଲା ହିଁ କରିବେ ।


    ଭାଇ ଓ ଭଉଣୀମାନେ ଅନେକ ଯୋଜନାର ଏଠି ଆଜି ଆରମ୍ଭ ହୋଇଛି । ଳୋକର୍ପଣ ହୋଇଛି । ସମସ୍ତ ଯୋଜନା ବିଷୟରେ ମୁଁ ଉଲ୍ଲେଖ କରୁ ନାହିଁ । ଏକା ଥରରେ ଏତେଗୁଡିଏ ଯୋଜନା । ଗରିବମାନଙ୍କୁ ଆବାସ , ଆଦିବାସୀଙ୍କୁ ଘର , ଯୁବକମାନଙ୍କୁ ୱାଇ ଫାଇ , ଯୁବକଙ୍କୁ ରୋଜଗାର , ମାଆ-ଭଉଣୀମାନଙ୍କୁ ଗ୍ୟାସ ସଂଯୋଗ , କେହି ଏମିତି ନାହାନ୍ତି ଯାହାକୁ କିଛି ଲାଭ ମିଳି ନାହିଁ । ବୋଧହୁଏ ଦାଦ୍ରା ନଗର ହାବେଳୀ ଇତିହାସରେ ସ୍ୱାଧୀନତାର ପରେ ପ୍ରଥମ ଥର ଏତେ ବଡ଼ ସମାଗମ ହୋଇଥିବ । ଏତେ ସବୁ ସରକାରୀ ଯୋଜନାମାନ ଆସିଥିବ ଆଉ ଏତେ ବଡ଼ ଲାଭ ପହଁଚି ଥିବ । ମୋ ସହିତ ଦୁଇ ମୁଠା ବନ୍ଦ କରି କୁହନ୍ତୁ ଭାରତ ମାତା କୀ ଜୟ , ଭାରତ ମାତା କୀ ଜୟ , ଭାରତ ମାତା କୀ ଜୟ , । ବହୁତ ବହୁତ ଧନ୍ୟବାଦ ।


    ********

    
    
    (Release ID: 1488780) Visitor Counter : 2