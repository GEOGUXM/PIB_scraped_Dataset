      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଜାତୀୟ ସମ୍ମିଳନୀ ନବୋନ୍ମେଷକୁ ଉଦଘାଟନ କଲେ ପ୍ରକାଶ ଜାଭେଦକର
      Posted On: 18 APR 2017 5:37PM by PIB Bhubaneshwar


    ଶିକ୍ଷା ପ୍ରକ୍ରିୟାର ମୂଳ ଉଦ୍ଦେଶ୍ୟ ହେଲା ଛାତ୍ରମାନଙ୍କୁ ଗୁଣାତ୍ମକ ଶିକ୍ଷା ପ୍ରଦାନ କରିବା ଏବଂ ଏଥିପାଇଁ ଆମକୁ କଠିନ ପରିଶ୍ରମ କରିବାକୁ ପଡିବ । ଶିକ୍ଷକ , ପିତାମାତା , ସଂପୃକ୍ତ ବିଭାଗ , ଶିକ୍ଷାବିତ ଓ ସମାଜକୁ ଏନେଇ ସାମୂହିକ ଭାବେ କାର୍ଯ୍ୟ କରିବାକୁ ପଡିବ । ଆମ ସରକାର ଶିକ୍ଷାର ଏହି ପ୍ରକ୍ରିୟା ପାଇଁ ସାଧନ ଓ ସୁବିଧା ପ୍ରସ୍ତୁତ କରିଛନ୍ତି । ନୂଆଦିଲ୍ଲୀର ଏନସିଇଆରଟି ମୁଖ୍ୟ କାର୍ଯ୍ୟାଳୟରେ ସ୍କୁଲ ଶିକ୍ଷା ଉପରେ ଆୟୋଜିତ ଜାତୀୟ ନବୋନ୍ମେଷ ସମ୍ମିଳନୀକୁ ସମ୍ବୋଧିତ କରି ଆଜି କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭେଦକର ଛାତ୍ରମାନଙ୍କୁ ଗୁଣାତ୍ମକ ଶିକ୍ଷା ପ୍ରଦାନ କରିବା ଉପରେ ଗୁରୁତ୍ୱାରୋପ କରିଛନ୍ତି । ତାଙ୍କ ମତରେ ଛାତ୍ରମାନଙ୍କୁ ଏପରି ଶିକ୍ଷା ପ୍ରଦାନ କରାଯିବା ଉଚିତ ଯାହାଫଳରେ କି ସେମାନେ ଉଚ୍ଚ ମୂଲ୍ୟବୋଧ ଯୁକ୍ତ ଉତ୍ତମ ନାଗରିକରେ ପରିଣତ ହେବେ ।


    ଏକ ନିର୍ଦ୍ଦିଷ୍ଟ ମାଧ୍ୟମରେ ଓ ଏକ ନିର୍ଦ୍ଧିଷ୍ଟ ସ୍ତରରେ ଶିକ୍ଷାର ଆଦର୍ଶକୁ ନେଇ ଅଭିଭାବକ , ଶିକ୍ଷକ ଓ ଛାତ୍ରଛାତ୍ରୀ ମାନଙ୍କ ମଧ୍ୟରେ ସଚେତନତା ସୃଷ୍ଟି କରିବା ପାଇଁ ଆମେ ଯୋଜନା ପ୍ରସ୍ତୁତ କରୁଛୁ ବୋଲି ଶ୍ରୀ ଜାଭେଦକର କହିଥିଲେ । ଏଥିପାଇଁ ଦେଶବ୍ୟାପୀ ସ୍କୁଲମାନଙ୍କରେ ପ୍ରଚାର ପତ୍ର ଲଗାଯିବ । ଶିକ୍ଷକମାନଙ୍କୁ ଏନେଇ ପ୍ରଶିକ୍ଷଣ ପ୍ରଦାନ କରାଯିବ ଓ ଉତ୍ତରଦାୟିତ୍ୱ ମଧ୍ୟ ନିର୍ଦ୍ଦିଷ୍ଟ କରାଯିବ । ଗୁଣାତ୍ମକ ଶିକ୍ଷାର ବିକାଶକୁ ନିଶ୍ଚିତ୍ତ କରିବା ଲାଗି ଆମ ସରକାର ଶିକ୍ଷାବ୍ୟବସ୍ଥା ବ୍ୟବସ୍ଥା ପ୍ରସ୍ତୁତ କରିଥିବା କଥା ସେ ପ୍ରକାଶ କରିଛନ୍ତି ।


    ମନ୍ତ୍ରୀ କହିଲେ ଯେ ନବୋନ୍ମେଷ ଅନ୍ତର୍ଗତ ଶିକ୍ଷାର ନବୀକରଣ ଲାଗି ଚଳିତ ବର୍ଷ ରାୟପୁର , ବେଙ୍ଗାଲୁରୁ , ଚଣ୍ଡିଗଡ , ଗୌହାଟୀ ଏବଂ ପୁନେରେ 5 ଟି ଶିବିରର ଆୟୋଜନ କରାଯିବ । ଏଠାରେ ଶିକ୍ଷକଙ୍କ ପ୍ରଶିକ୍ଷଣ , ଗୁଣାତ୍ମକ ଶିକ୍ଷା ପ୍ରଦାନ , ବିଭିନ୍ନ ସମ୍ପଦାୟର ସାମୁହୀକିକରଣ ଏବଂ ଡିଜିଟାଲ ମାଧ୍ୟମର ଉପଯୁକ୍ତ ବ୍ୟବହାର ସମ୍ବନ୍ଧରେ ରାଜ୍ୟ ସରକାରଙ୍କ ପଦାଧିକାରୀ , ବେସରକାରୀ ଅନୁଷ୍ଠାନ ଓ ଶିକ୍ଷାର ନବୀକରଣ ଦିଗରେ କାର୍ଯ୍ୟ କରୁଥିବା ବିଭିନ୍ନ ଅନୁଷ୍ଠାନର କାର୍ଯ୍ୟକର୍ତ୍ତାଙ୍କ ଦ୍ୱାରା ବ୍ୟାପକ ଭାବେ ଆଲୋଚନା କରାଯିବ । ମନ୍ତ୍ରୀ ଆଶାପ୍ରକାଶ କରିଥିଲେ ଯେ ଏହି ସମ୍ମିଳନୀରେ ହୋଇଥିବା ବିଚାର ବିମର୍ଶ ଦ୍ୱାରା ଛାତ୍ରଛାତ୍ରୀ ମାନଙ୍କର ସଶକ୍ତୀକରଣ ପାଇଁ ଗଠନ ମୂଳକ ଶିକ୍ଷା ବ୍ୟବସ୍ଥା କାର୍ଯ୍ୟକାରୀ ହୋଇପାରିବ ଯାହା ଫଳରେ ଛାତ୍ରଛାତ୍ରୀମାନେ ଏକକାଳୀନ ଜ୍ଞାନ , ଦକ୍ଷତା ଏବଂ ଉଚ୍ଚ ମୂଲ୍ୟବୋଧ ହାସଲ କରିପାରିବେ । ଏଠାରୁ ମିଳିଥିବା ନିଷ୍କର୍ଶକୁ ସମୟ କ୍ରମେ ସମସ୍ତଙ୍କୁ ବଂଟନ କରାଯିବ ବୋଲି ମନ୍ତ୍ରୀ ପ୍ରକାଶ କରିଛନ୍ତି ।


    ଏହି ଅବସରରେ 5 ଟି ପୁସ୍ତକ ଉନ୍ମୋଚନ କରାଯାଇଥିଲା । ଏଗୁଡ଼ିକ ହେଲା ପ୍ରାଥମିକ ଶିକ୍ଷା ପଦ୍ଧତିର ଫଳାଫଳ , ଉତ୍ତର - ପୂର୍ବ ଭାରତ : ଜନସାଧାରଣ , ଇତିହାସ ଏବଂ ସଂସ୍କୃତି , ବାରାଖା : ସମସ୍ତଙ୍କ ପାଇଁ ଅଧ୍ୟୟନ କ୍ରମ , ସବୁଜ ବିଦ୍ୟାଳୟ ଦିଗରେ ( ହିନ୍ଦୀ ) ଏବଂ ବିଦ୍ୟାଳୟମାନଙ୍କ ପାଇଁ ଭୂଗୋଳ ଅଭିଧାନ ।


    ବିଦ୍ୟାଳୟ ଶିକ୍ଷା ସଚିବ ଶ୍ରୀ ଅନିଲ ସ୍ୱରୂପ , ଏନସିଇଆରଟି ନିର୍ଦ୍ଦେଶକ ଶ୍ରୀ ହୃଶୀକେଷ ସେନାପତି ଏବଂ ନିର୍ଦ୍ଦେଶକ ଓ ୟୁନେସ୍କୋ ପ୍ରତିନିଧି ଶ୍ରୀ ସିଗେରୁ ଆଓୟାଗି ଏହି ସମ୍ମିଳନୀକୁ ସମ୍ବୋଧିତ କରିଥିଲେ । ଏହି ତିନିଦିନିଆ ସମ୍ମିଳନୀରେ ବିଭିନ୍ନ ରାଜ୍ୟ , ୟୁନେସ୍କୋ ସମେତ କେତେକ ବେସରକାରୀ ଅନୁଷ୍ଠାନର ପ୍ରତିନିଧିଙ୍କ ସମେତ ଅନେକ ଶିକ୍ଷାବିତ ଅଂଶଗ୍ରହଣ କରିଥିଲେ ।


    ***************

    
    
    (Release ID: 1488309) Visitor Counter : 2