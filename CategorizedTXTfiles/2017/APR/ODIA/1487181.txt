      ଆଣବିକ ଶକ୍ତି ବିଭାଗ

      ଆଣବିକ କାର୍ଯ୍ୟକ୍ରମ ସଂପ୍ରସାରଣ
      Posted On: 05 APR 2017 5:42PM by PIB Bhubaneshwar


    ଭାରତ ଓ ଅଷ୍ଟ୍ରେଲିଆ ମଧ୍ୟରେ ବେସାମରିକ ଆଣବିକ ଶକ୍ତି କ୍ଷେତ୍ରରେ ଦ୍ୱିପାକ୍ଷିକ ସହଯୋଗ ବୃଦ୍ଧି ଘେନି ପ୍ରଧାନମନ୍ତ୍ରୀ କାର୍ଯ୍ୟାଳୟ ଦାୟିତ୍ୱରେ ଥିବା ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଅଷ୍ଟ୍ରେଲିଆର ପ୍ରାକୃତିକ ସମ୍ପଦ ମନ୍ତ୍ରୀଙ୍କ ସହ ଆଲୋଚନା କରିଛନ୍ତି । ନୂଆଦିଲ୍ଲୀଠାରେ ଅଷ୍ଟ୍ରେଲୀୟ ମନ୍ତ୍ରୀ ମାର୍ଚ୍ଚ 8 , 2017 ତାରିଖ ଦିନ ଡକ୍ଟର ସିଂହଙ୍କୁ ସାକ୍ଷାତ କରିଥିଲେ ଓ ଉଭୟ ନେତା ପାରସ୍ପରିକ ସ୍ୱାର୍ଥସମ୍ବଳିତ ବିଭିନ୍ନ ପ୍ରସଙ୍ଗ ଉପରେ ଆଲୋଚନା କରିଥିଲେ ।


    ଭାରତୀୟ ୟୁରାନିୟମ ନିଗମ ଆଣବିକ ଶକ୍ତି ବିଭାଗ ଅଧୀନସ୍ଥ ଏକ ସରକାରୀ ଉଦ୍ୟୋଗ ଦେଶର ବିଭିନ୍ନ ଭାଗରେ ୟୁରାନିଅମ ଉତ୍ତୋଳନ କାର୍ଯ୍ୟରେ ନିୟୋଜିତ ରହିଛି । ସଂପ୍ରତି ଦେଶର ସାତଟି ସ୍ଥାନରେ (ବଗଜଟା , ଯଦୁଗୁଡା , ଭାଟିନ , ନରୱାପାହାଡ , ତୁରାମଡିହ , ବାନ୍ଦୁହୁରାଙ୍ଗ ଏବଂ ମହୁଲଡିହ) ୟୁରାନିୟମ ଖନନ କାର୍ଯ୍ୟ କରାଯାଉଛି ଓ ଝାଡଖଣ୍ଡର ଦୁଇଟି ସ୍ଥାନରେ (ଯଦୁଗୁଡା ଓ ତୁରାମଡିହ ପ୍ଲାଂଟ) ଏହାର ପ୍ରକି୍ରୟାକରଣ ପ୍ଲାଂଟ ରହିଛି । ଆନ୍ଧ୍ରପ୍ରଦେଶର ତୁମ୍ମାଲପାଲ୍ଲୀଠାରେ ଏକ ଖଣି ଓ ପ୍ଲାଂଟ ନିର୍ମାଣ କାର୍ଯ୍ୟ ଆରମ୍ଭ କରାଯାଇଛି । ୟୁସିଆଇଏଲ ୟୁରାନିୟମ ଉତୋଳନ ଓ ପ୍ରକି୍ରୟାକରଣ ଲାଗି ବ୍ୟାପକ ଯୋଜନା ପ୍ରସ୍ତୁତ କରିଛି ଯଦ୍ୱାରା ବର୍ତ୍ତମାନର ଖଣି ଓ ପ୍ଲାଂଟରୁ ଆଣବିକ ଶକ୍ତି କେନ୍ଦ୍ରମାନଙ୍କୁ ଇନ୍ଧନ ଯୋଗାଣ ଅବ୍ୟାହତ ରହିପାରିବ । ଝାଡ଼ଖଣ୍ଡ , ଆନ୍ଧ୍ରପ୍ରଦେଶ , କର୍ଣ୍ଣାଟକ , ତେଲଙ୍ଗାନା , ରାଜସ୍ଥାନ ଏବଂ ମେଘାଳୟ ରାଜ୍ୟରେ କେତେକ ଉତ୍ପାଦନ କେନ୍ଦ୍ର ସ୍ଥାପନ ଲାଗି ୟୁସିଆଇଏଲ ନିକଟରେ ଯୋଜନା ରହିଛି । ଦେଶର ଉତ୍ତର ଓ ପୂର୍ବାଂଚଳରେ କେତେକ ସ୍ଥାନ ମଧ୍ୟ ନିରୂପଣ କରାଯାଇଛି । ତେବେ ଉତ୍ତର-ପୂର୍ବାଂଚଳ ରାଜ୍ୟ ଭୂକମ୍ପ ଜୋନ-5ରେ ଆସୁଥିବାରୁ ସେ କ୍ଷେତ୍ରରେ କୌଣସି ଆଣବିକ କେନ୍ଦ୍ର ସ୍ଥାପନ କରାଯିବାର ଯୋଜନା ନାହିଁ ବୋଲି ଉତ୍ତରପୂର୍ବାଂଚଳ କ୍ଷେତ୍ର ପିଏମଓ ପର୍ସୋନେଲ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ପ୍ରଦାନ କାଳରେ ସୂଚାଇଛନ୍ତି ।


    ******

    
    
    (Release ID: 1487181) Visitor Counter : 2