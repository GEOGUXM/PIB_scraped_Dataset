      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଦେଶରେ ଷ୍ଟାଡିୟମ ସଂଖ୍ୟା
      Posted On: 11 APR 2017 6:05PM by PIB Bhubaneshwar


    କ୍ରୀଡ଼ା ଓ ଯୁବସେବା (ସ୍ୱାଧୀନ ଦାୟିତ୍ୱ) ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ଗୋଏଲ ରାଜ୍ୟସଭାରେ ପ୍ରକାଶ କରିଛନ୍ତି ଯେ ଭାରତୀୟ କ୍ରୀଡ଼ା ଅଧିକାରୀ (ସାଇ) ଅଧୀନରେ କ୍ରୀଡ଼ା ଓ ଯୁବସେବା ମନ୍ତ୍ରଣାଳୟ ତରଫରୁ ଦିଲ୍ଲୀରେ ନିମ୍ନଲିଖିତ ଏହି ପାଂଚଟି ଷ୍ଟାଡିୟମକୁ ପରିଚାଳିତ କରାଯାଉଛି । ଏଗୁଡ଼ିକ ହେଲା...

    
    ୧) ଜୱାହାରଲାଲ ନେହରୁ ଷ୍ଟାଡିୟମ
    
    ୨) ଇନ୍ଦିରା ଗାନ୍ଧୀ କ୍ରୀଡ଼ା କମ୍ପ୍ଲେକ୍ସ
    
    ୩) ମେଜର ଧ୍ୟାନଚାନ୍ଦ ଜାତୀୟ ଷ୍ଟାଡିୟମ
    
    ୪) ଡଃ ଶ୍ୟାମା ପ୍ରଦାସ ମୁଖାର୍ଜୀ ସନ୍ତରଣାଗାର କମ୍ପ୍ଲେକ୍ସ
    
    ୫) ଡଃ କର୍ଣ୍ଣି ସିଂ ସୁଟିଂ ରେଞ୍ଜ
    
    ଏକ ଲିଖିତ ବିବୃତ୍ତିରେ ସେ ପ୍ରକାଶ କରିଥିଲେ ଯେ ଜାତୀୟ ଏବଂ ଆନ୍ତର୍ଜାତିକ ପ୍ରତିଯୋଗିତା, ଜାତୀୟ ପ୍ରଶିକ୍ଷଣ ଶିବିର, ସାଇ ଜାତୀୟ କ୍ରୀଡ଼ା ଏକାଡେମୀ, ଜନସାଧାରଣଙ୍କ ପାଇଁ ଆସ ଏବଂ ଖେଳ ଯୋଜନା ଆଦିରେ ବର୍ଷବ୍ୟାପୀ ଏହି ଷ୍ଟାଡିୟମ ଗୁଡ଼ିକର ବ୍ୟବହାର କରାଯାଉଛି ।
    
    ଆନ୍ତର୍ଜାତିକ ପ୍ରତିଯୋଗିତା ମାନଙ୍କ ପାଇଁ ଭାରତୀୟ କ୍ରୀଡ଼ାବିତମାନଙ୍କୁ ପ୍ରସ୍ତୁତ କରିବା ନେଇ ଜାତୀୟ ଶିବିର ପରିଚାଳନା କରିବା ଲାଗି 5 ଟି ଷ୍ଟାଡିୟମ ଏବଂ ଜେଏନଏସ ଏବଂ ଆଇଜିଏସସିରେ ଥିବା ହଷ୍ଟେଲ ସୁବିଧାର ଉପଯୋଗ କରାଯାଉଛି ।
    
    ସାଇ ଅଧୀନରେ “ଆସ ଏବଂ ଖେଳ” ଯୋଜନା ଅନ୍ତର୍ଗତ ଦିଲ୍ଲୀର ବିଭିନ୍ନ ଷ୍ଟାଡିୟମରେ 2016-17 ବର୍ଷରେ 15000 ରୁ ଉର୍ଦ୍ଧ୍ଵ ଆଥଲେଟ ଓ ବିଶେଷ କରି ପିଲାମାନେ ସେମାନଙ୍କୁ ପଞ୍ଜୀକୃତ କରିଛନ୍ତି ।
    
    ବିଭିନ୍ନ ଷ୍ଟାଡିୟମରେ ରହିଥିବା ସୁବିଧା ସୁଯୋଗକୁ ଜାତୀୟ ଓ ଆନ୍ତର୍ଜାତିକ କ୍ରୀଡ଼ା ଆୟୋଜନରେ ବ୍ୟବହାର କରାଯାଉଛି । 2017 ଅକ୍ଟୋବରରେ ଆୟୋଜିତ ହେବାକୁ ଥିବା ଫିଫା- 17 ବର୍ଷରୁ କମ ବିଶ୍ୱକପ କାର୍ଯ୍ୟସୂଚୀରେ ଜୱାହାରଲାଲ ନେହରୁ ଷ୍ଟାଡିୟମ ସ୍ଥାନ ପାଇଛି । ବିଭିନ୍ନ ଷ୍ଟାଡିୟମରେ ଖେଳ ଓ ହଷ୍ଟେଲ ସୁବିଧାକୁ ଜାତୀୟ କ୍ରୀଡ଼ା ଏକାଡେମୀ ପାଇଁ ବ୍ୟବହାର କରାଯାଉଛି । ଡଃ ଏସପିଏମଏସପିସିରେ ସନ୍ତରଣ, ଏମଡିସିଏନଏସରେ ହକି, ସାଇକ୍ଲିଂ ଭେଲୋଡ୍ରୋମ, ଆଇଜିଏସସିରେ ସାଇକ୍ଲିଂ, ଜେଏନଏସରେ ଆଥଲେଟିକ ଏକାଡେମୀ ଓ ଆଂଚଳିକ ଫୁଟବଲ ଏକାଡେମୀ ଆଦି ପ୍ରତିଷ୍ଠା କରାଯାଇଛି ।
    
    ଆଥଲେଟ ଓ ଜନସାଧାରଣଙ୍କ ପାଇଁ ଯୋଗ ପ୍ରଶିକ୍ଷଣ ଶିବିର ଆୟୋଜନ କରିବା ଲାଗି ଭାରତୀୟ କ୍ରୀଡ଼ା ଅଧିକାରୀ ମୋରାରଜୀ ଦେଶାଇ ଜାତୀୟ ଯୋଗ ପ୍ରତିଷ୍ଠାନ ସହିତ 31.5.2016 ରେ 5 ବର୍ଷ ପାଇଁ ଏକ ବୁଝାମଣା ପତ୍ର ଚୁକ୍ତି ସ୍ୱାକ୍ଷର କରିଛନ୍ତି । ଏହି ପ୍ରଶିକ୍ଷଣ ଜୱାହାରଲାଲ ନେହରୁ ଷ୍ଟାଡିୟମ, ମେଜର ଧ୍ୟାନଚାନ୍ଦ ଜାତୀୟ ଷ୍ଟାଡିୟମ, ଡଃ ଶ୍ୟାମା ପ୍ରସାଦ ମୁଖାର୍ଜୀ ସନ୍ତରଣାଗାର କମ୍ପ୍ଲେକ୍ସ ଏବଂ ଇନ୍ଦିରା ଗାନ୍ଧୀ କ୍ରୀଡ଼ା କମ୍ପ୍ଲେକ୍ସରେ ଆୟୋଜିତ କରାଯିବ ।
    
    “ଆସ ଏବଂ ଖେଳ” ଯୋଜନାର ସମୀକ୍ଷା କରାଯାଇଛି ଏବଂ କ୍ରୀଡ଼ାରେ ଅଂଶଗ୍ରହଣ ବୃଦ୍ଧି କରିବା ଲାଗି ଏହି ଯୋଜନା ଅନ୍ତର୍ଗତ ନାମଲେଖା ଦେୟକୁ ହ୍ରାସ କରାଯାଇଛି ଏବଂ କେତେକ କ୍ଷେତ୍ରରେ ରିହାତି ମଧ୍ୟ ପ୍ରଦାନ କରାଯାଉଛି । କେନ୍ଦ୍ରୀୟ ବିଦ୍ୟାଳୟ ଏବଂ ସରକାରୀ ସ୍କୁଲମାନଙ୍କୁ ନେଇ ଏହି ଯୋଜନାରେ ଅଂଶୀଦାରିତା ବୃଦ୍ଧି ପାଇଁ ପ୍ରୟାସ କରାଯାଉଛି ।
    
    କ୍ରୀଡ଼ାର ବିକାଶ ପାଇଁ ସ୍କୁଲ, କଲେଜ ଓ ସ୍ୱେଚ୍ଛାସେବୀ ଅନୁଷ୍ଠାନଗୁଡ଼ିକୁ ପ୍ରୋତ୍ସାହିତ କରିବାକୁ ଏପଓପି ସମେତ ଷ୍ଟାଡିୟମ ବୁକ୍ କରିବା ପାଇଁ ଦେୟ କୋହଳ କରାଯାଇଛି । ଏହା ବିଭିନ୍ନ କ୍ରୀଡ଼ା ପ୍ରତିଯୋଗୀତା ଆୟୋଜନ କରିବା ପାଇଁ ଷ୍ଟାଡିୟମ ଆଦି ବୁକ୍ କରିବାକୁ ସ୍କୁଲ ଓ କଲେଜମାନଙ୍କୁ ଉତ୍ସାହିତ କରିବ ଏବଂ ଏହାଫଳରେ ପିଲାମାନେ ବିଭିନ୍ନ ଷ୍ଟାଡିୟମ ବୁଲିବାର ସୁବିଧା ପାଇବେ ଓ ଏହା ସେମାନଙ୍କୁ କ୍ରୀଡ଼ା ପ୍ରତି ଆକୃଷ୍ଟ କରିବ ।
    
    2016 ଡିସେମ୍ବର ପରଠାରୁ ସାପ୍ତାହିକ ଭାବେ ପ୍ରତିଯୋଗିତା ମାନ ଆୟୋଜନ କରାଯାଉଛି । ଏହାଫଳରେ “ଆସ ଏବଂ ଖେଳ” ଯୋଜନାରେ ପ୍ରଶିକ୍ଷାର୍ଥୀମାନଙ୍କ ମଧ୍ୟରେ ପ୍ରଶିକ୍ଷଣର ଗତାନୁଗତିକତା ଦୂର ହେବା ସହିତ ପ୍ରତିଦ୍ୱନ୍ଦ୍ୱୀତା ଭାବ ମଧ୍ୟ ବୃଦ୍ଧି ପାଉଛି ।
    
    ସାଇ ଷ୍ଟାଡିୟମର ଅନଲାଇନ ବୁକିଂ ପାଇଁ 1.9.2016 ରୁ ଏକ ଅନଲାଇନ ପୋର୍ଟାଲ ଆରମ୍ଭ କରାଯାଇଛି । ଏହାଫଳରେ ଷ୍ଟାଡିୟମ ବୁକିଂ କରିବା ସହଜ ହୋଇପାରିବ ।

    
    
    (Release ID: 1487972) Visitor Counter : 2