      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଡେଙ୍ଗୁ, ଚିକନଗୁନିଆ ପ୍ରତିରୋଧ ଏବଂ ନିୟନ୍ତ୍ରଣ ପାଇଁ ସ୍ୱାସ୍ଥ୍ୟ ମନ୍ତ୍ରୀଙ୍କ ସମୀକ୍ଷା
      Posted On: 12 APR 2017 5:15PM by PIB Bhubaneshwar


    ଦେଶରେ ଆଗାମୀ ଦିନରେ ଡେଙ୍ଗୁ ଓ ଚିକନଗୁନିଆ ପ୍ରତିରୋଧ ଏବଂ ନିୟନ୍ତ୍ରଣ ପାଇଁ ମନ୍ତ୍ରଣାଳୟ ଏବଂ କେନ୍ଦ୍ର ସରକାରୀ ଡାକ୍ତରଖାନାଗୁଡିକର ପ୍ରସ୍ତୁତି ଉପରେ କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେପି ନଡ୍ଡା ଏକ ଉଚ୍ଚସ୍ତରୀୟ ବୈଠକରେ ସମୀକ୍ଷା କରିଥିଲେ । ଏ ବିଷୟରେ ସୂଚନା , ଶିକ୍ଷା ଏବଂ ଯୋଗାଯୋଗ ( IEC ) ଜରିଆରେ ବ୍ୟାପକ ସଚେତନତା କରିବା ପାଇଁ ଶ୍ରୀ ନଡ୍ଡା ନିର୍ଦ୍ଦେଶ ଦେଇଥିଲେ ।


    ଡେଙ୍ଗୁ ଋତୁ ପୂର୍ବରୁ ରାଜ୍ୟମାନଙ୍କୁ ପ୍ରସ୍ତୁତ ରହିବା ପାଇଁ ଜାନୁଆରୀ ମାସରୁ ମନ୍ତ୍ରଣାଳୟ ଦ୍ୱାରା ପରାମର୍ଶ ଦିଆଯାଇଛି । ମନ୍ତ୍ରଣାଳୟର ଏକ ବିଶେଷଜ୍ଞ ଦଳ କିଛି ରାଜ୍ୟକୁ ଗସ୍ତ କରି ସେମାନଙ୍କ ପ୍ରସ୍ତୁତି ବିଷୟରେ ସମୀକ୍ଷା କରିଥିଲେ । କେନ୍ଦ୍ରୀୟ ଡାକ୍ତରଖାନାଗୁଡିକ ଡେଙ୍ଗୁ ଏବଂ ଚିକନଗୁନିଆ ଋତୁ ପାଇଁ ସମସ୍ତ ପ୍ରସ୍ତୁତି କରିସାରିଛନ୍ତି ବୋଲି ବୈଠକରେ ଶ୍ରୀ ନଡ୍ଡାଙ୍କୁ ସୂଚିତ କରାଯାଇଥିଲା । ଦିଲ୍ଲୀର ସମସ୍ତ ଡାକ୍ତରଖାନାକୁ ବିଭିନ୍ନ ସମୟରେ ଗସ୍ତ କରି ସ୍ଥିତି ଉପରେ ନଜର ରଖିବା ପାଇଁ ସ୍ୱାସ୍ଥ୍ୟ ମନ୍ତ୍ରୀ ଅଧିକାରୀମାନଙ୍କୁ ନିର୍ଦ୍ଦେଶ ଦେଇଥିଲେ । ରାଜ୍ୟମାନଙ୍କର ପ୍ରସ୍ତୁତି ବିଷୟରେ ଭିଡିଓ କନଫରେନ୍ସ ମାଧ୍ୟମରେ ସୂଚନା ପ୍ରାପ୍ତ କରିବା ପାଇଁ ସ୍ୱାସ୍ଥ୍ୟ ସଚିବଙ୍କୁ ସେ ନିର୍ଦ୍ଦେଶ ଦେଇଥିଲେ ।


    ଏହି ଅବସରରେ ସ୍ୱାସ୍ଥ୍ୟ ସଚିବ ଶ୍ରୀ ସିକେ ମିଶ୍ର ଏବଂ କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରଣାଳୟର ବରିଷ୍ଠ ଅଧିକାରୀ , ନ୍ୟାସନାଲ ଭେକ୍ଟର ବୋର୍ଣ୍ଣ ରୋଗ ନିୟନ୍ତ୍ରଣ କାର୍ୟ୍ୟକ୍ରମ ( NVBDCP ) , ରାଷ୍ଟ୍ରୀୟ ରୋଗ ନିୟନ୍ତ୍ରଣ ( NCDC ) କେନ୍ଦ୍ର ଦ୍ୱାରା ପରିଚାଳିତ ଡାକ୍ତରଖାନାଗୁଡିକର ନିର୍ଦ୍ଦେଶକ ପ୍ରମୁଖ ଏହି ବୈଠକରେ ଉପସ୍ଥିତ ଥିଲେ ।


    **********

    
    
    (Release ID: 1487903) Visitor Counter : 2