      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସୁରତରେ ମଲ୍ଟି ସ୍ପେସାଲିଟି ହସପିଟାଲ୍, ହୀରା ପ୍ରସ୍ତୁତି କେନ୍ଦ୍ର ଉଦ୍ଘାଟନ କଲେ ପ୍ରଧାନମନ୍ତ୍ରୀ
      Posted On: 17 APR 2017 6:08PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଗୁଜରାଟର ସୁରତଠାରେ କିରଣ ମଲ୍ଟି ସ୍ପେସାଲିଟି ହସପିଟାଲ୍ ଓ ହରେ କ୍ରିଷ୍ଣା ଏକ୍ସପୋର୍ଟ ପ୍ରାଇଭେଟ ଲିମିଟେଡର ହୀରା ପ୍ରସ୍ତୁତି କେନ୍ଦ୍ର ଉଦ୍ଘାଟନ କରିଛନ୍ତି ।

    
    ଏହି ଅବସରରେ ହସପିଟାଲ୍ ନିର୍ମାଣ ପଛରେ ରହିଥିବା ସାଧୁ ଉଦ୍ୟମକୁ ପ୍ରଧାନମନ୍ତ୍ରୀ ପ୍ରଶଂସା କରିବା ସହ ଏଠାରେ ଥିବା ଅତ୍ୟାଧୁନିକ ସୁବିଧା ଦ୍ୱାରା ସାଧାରଣ ଲୋକେ ଉପକୃତ ହୋଇପାରିବେ ବୋଲି ଆଶାବ୍ୟକ୍ତ କରିଛନ୍ତି । ଗରିବ ଲୋକମାନେ ଯେପରି ଉନ୍ନତ ଏବଂ ସୁଲଭ ଚିକିତ୍ସା ପାଇପାରିବେ ସେଥିପ୍ରତି ଗୁରୁତ୍ୱ ଦେବାକୁ ଏହି ଅବସରରେ ସେ ପରାମର୍ଶ ଦେଇଥିଲେ । କେନ୍ଦ୍ର ସରକାର ଔଷଧ, ସ୍ୱାସ୍ଥ୍ୟ ସେବା ସାମଗ୍ରୀର ମୂଲ୍ୟ ହ୍ରାସ ଦିଗରେ ବିଭିନ୍ନ ପଦକ୍ଷେପ ନେଇଥିବା ସେ କହିଥିଲେ । ପ୍ରଧାନମନ୍ତ୍ରୀ କହିଥିଲେ ଯେ ଗରିବ ଏବଂ ମଧ୍ୟବର୍ଗର ଲୋକମାନଙ୍କୁ ଶସ୍ତାରେ ସ୍ୱାସ୍ଥ୍ୟସେବା ଯୋଗାଇ ଦେବା ଲାଗି ସେ ପ୍ରତିଶ୍ରୁତିବଦ୍ଧ । ପ୍ରତିଷେଧକ ସ୍ୱାସ୍ଥ୍ୟସେବା ଉପରେ ଗୁରୁତ୍ୱ ପ୍ରଦାନ କରି ପ୍ରଧାନମନ୍ତ୍ରୀ କହିଥିଲେ ଯେ ସ୍ୱଚ୍ଛ ଭାରତ ଅଭିଯାନ ଏକ ସୁସ୍ଥ ଭାରତ ଗଠନ ଦିଗରେ ସହାୟକ ହେବ ।
    
    ପ୍ରଧାନମନ୍ତ୍ରୀ କହିଥିଲେ ଯେ ସୁରତ ହୀରା ଉଦ୍ୟୋଗ କ୍ଷେତ୍ରରେ ନିଜର ଏକ ସ୍ୱତନ୍ତ୍ର ପରିଚୟ ସୃଷ୍ଟି କରିଛି । ତେବେ ଆମକୁ ସମଗ୍ର ରତ୍ନ ଏବଂ ହୀରା ବଜାର ଉପରେ ଦୃଷ୍ଟି ଦେବାକୁ ପଡ଼ିବ । ସେ କହିଥିଲେ ଯେ ରତ୍ନ ଏବଂ ଅଳଙ୍କାର କ୍ଷେତ୍ରରେ କେବଳ ‘ମେକ୍ ଇନ୍ ଇଣ୍ଡିଆ’ ନୁହେଁ ‘ଡିଜାଇନ୍ ଇନ୍ ଇଣ୍ଡିଆ’ ଦିଗରେ ଆମକୁ କାର୍ଯ୍ୟ କରିବାକୁ ହେବ ।

    **********

    
    
    (Release ID: 1488683) Visitor Counter : 2