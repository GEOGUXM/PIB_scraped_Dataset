      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଅନ୍ତଃରାଜ୍ୟ ପରିଷଦ ଷ୍ଟାଣ୍ଡିଂ କମିଟି ବୈଠକରେ ଅଧ୍ୟକ୍ଷତା କରିବେ ରାଜନାଥ ସିଂହ
      Posted On: 08 APR 2017 5:16PM by PIB Bhubaneshwar


    ଆସନ୍ତାକାଲି ହେବାକୁ ଥିବା ଏକାଦଶ ଅନ୍ତଃରାଜ୍ୟ ପରିଷଦ ଷ୍ଟାଣ୍ଡିଂ କମିଟି ବୈଠକରେ ଅଧ୍ୟକ୍ଷତା କରିବେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ । କେନ୍ଦ୍ର-ରାଜ୍ୟ ସମ୍ପର୍କ ନେଇ ପୁଞ୍ଚି କମିସନ କରିଥିବା ସୁପାରିସ ଉପରେ ବୈଠକରେ ଆଲୋଚନା ହେବ ।


    ଷ୍ଟାଣ୍ଡିଂ କମିଟିରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ , କେନ୍ଦ୍ର ଅର୍ଥମନ୍ତ୍ରୀ , କେନ୍ଦ୍ର ସହରାଞ୍ଚଳ ଉନ୍ନୟନ ମନ୍ତ୍ରୀ , କେନ୍ଦ୍ର ଭୂପୃଷ୍ଠ ପରିବହନ ମନ୍ତ୍ରୀ ଏବଂ ଆନ୍ଧ୍ର ପ୍ରଦେଶ , ଛତିଶଗଡ଼ , ଓଡ଼ିଶା , ପଞ୍ଜାବ , ରାଜସ୍ଥାନ , ତ୍ରିପୁରା ଏବଂ ଉତ୍ତର ପ୍ରଦେଶ ମୁଖ୍ୟମନ୍ତ୍ରୀ ସଦସ୍ୟ ରହିଛନ୍ତି ।


    2005 ମସିହାରେ ଗଠିତ ପୁଞ୍ଚି କମିସନ 2010 ମସିହାରେ ତାଙ୍କ ରିପୋର୍ଟ ପ୍ରଦାନ କରିଥିଲେ । ବିଭିନ୍ନ ପ୍ରସଙ୍ଗରେ କେନ୍ଦ୍ର-ରାଜ୍ୟ ସମ୍ପର୍କ ନେଇ କମିସନ ରିପୋର୍ଟରେ ସୁପାରିସ କରିଛନ୍ତି । 12 ବର୍ଷ ପରେ ଅନ୍ତଃରାଜ୍ୟ ପରିଷଦ ଷ୍ଟାଣ୍ଡିଂ କମିଟି ବୈଠକ ବସୁଥିବାରୁ ଏହାକୁ ବେଶ୍ ଗୁରୁତ୍ୱପୂର୍ଣ୍ଣ ମନେ କରାଯାଉଛି ।


    **********

    
    
    (Release ID: 1487406) Visitor Counter : 2