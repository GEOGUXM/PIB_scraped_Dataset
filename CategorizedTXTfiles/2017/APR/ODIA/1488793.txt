      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ସାଂସଦ ଶ୍ରୀ ବିନୋଦ ଖାନ୍ନାଙ୍କ ବିୟୋଗରେ ସୂଚନା ଓ ପ୍ରସାରଣ ମନ୍ତ୍ରୀଙ୍କ ଶୋକ
      Posted On: 27 APR 2017 6:29PM by PIB Bhubaneshwar


    ସାଂସଦ ତଥା ଚଳଚ୍ଚିତ୍ର ତାରକା ଶ୍ରୀ ବିନୋଦ ଖାନ୍ନାଙ୍କ ବିୟୋଗରେ ସୂଚନା ଓ ପ୍ରସାରଣ ମନ୍ତ୍ରୀ ଶ୍ରୀ ଏମ୍ . ଭେଙ୍କେୟା ନାଇଡୁ ଶୋକ ପ୍ରକାଶ କରିଛନ୍ତି । ନିଜର ଶୋକବାର୍ତ୍ତାରେ ସେ କହିଛନ୍ତି ଯେ ଗୁରୁଦାସପୁର ସାଂସଦ ଏବଂ ମହାନ ଚଳଚ୍ଚିତ୍ର ବ୍ୟକ୍ତିତ୍ୱ ଶ୍ରୀ ବିନୋଦ ଖାନ୍ନାଙ୍କ ବିୟୋଗରେ ମୁଁ ଗଭୀର ଦୁଃଖିତ । ତାଙ୍କର ଅକାଳ ମୃତ୍ୟୁ ମୋ ପାଇଁ ଆଘାତ ସଦୃଶ । ତାଙ୍କ ଆତ୍ମା ଶାନ୍ତି ପାଇଁ ମୁଁ କାମନା କରୁଛି ।


    ଭାରତୀୟ ସିନେମା ପ୍ରତି ବିନୋଦ ଖାନ୍ନାଙ୍କ ଯୋଗଦାନ ଉଲ୍ଲେଖନୀୟ ଥିଲା । ତାଙ୍କର ଅକାଳ ବିୟୋଗ ଦ୍ୱାରା ଯେଉଁ ଶୂନ୍ୟସ୍ଥାନ ସୃଷ୍ଟି ହୋଇଛି ତାହା ପୂରଣ ହେବା ଅସମ୍ଭବ । ତାଙ୍କର ଚଳଚ୍ଚିତ୍ରଗୁଡ଼ିକ ବହୁଳ ଲୋକପ୍ରିୟତା ଅର୍ଜନ କରିଥିଲା ଏବଂ ସେ ପ୍ରଶଂସକଙ୍କ ମଧ୍ୟରେ ଲୋକପ୍ରିୟ ହୋଇଥିଲେ । ମେରେ ଅପ୍ନେ , ମେରା ଗାଓଁ , ମେରା ଦେଶ , ଜେଲ୍ ଯାତ୍ରା , ମୁକଦର କା ସିକନ୍ଦର , ଇନକାର , ଅମର ଆକବର ଆନ୍ଥୋନୀ , ରାଜପୁତ୍ , କୁର୍ବାନୀ , କୁଦରତ୍ ଏବଂ ଦୟାବାନ୍ ଭଳି ଚଳଚ୍ଚିତ୍ରରେ ତାଙ୍କର ଅଭିନୟକୁ ଲୋକମାନେ ସର୍ବଦା ମନେରଖିବେ ।


    ଗତ 20 ବର୍ଷ ଧରି ଶ୍ରୀ ବିନୋଦ ଖାନ୍ନା ବିଜେପି ସହିତ ସଂପୃକ୍ତ ଥିଲେ । ଶ୍ରୀ ବାଜପେୟୀଙ୍କ ସରକାରରେ ସେ କେନ୍ଦ୍ରମନ୍ତ୍ରୀ ମଧ୍ୟ ଥିଲେ । ଗୁରୁଦାସପୁରର ସାଂସଦ ଭାବେ ତାଙ୍କ ବିୟୋଗ ଭାରତୀୟ ଜନତା ପାର୍ଟି ଓ ଗୁରୁଦାସପୁରର ଲୋକଙ୍କ ପାଇଁ ଏକ ଅପୂରଣୀୟ କ୍ଷତି ।


    ଏଭଳି ଏକ ଦୁଃଖଦ ସମୟରେ ଭଗବାନ ତାଙ୍କ ପରିବାର ଲୋକମାନଙ୍କୁ ଧୈର୍ଯ୍ୟ ଦିଅନ୍ତୁ ବୋଲି ମୁଁ ଭଗବାନଙ୍କ ନିକଟରେ କାମନା କରୁଛି ।


    ********

    
    
    (Release ID: 1488793) Visitor Counter : 2