      ସୂଚନା ଓ ପ୍ରସାରଣ ମନ୍ତ୍ରଣାଳୟ

      64 ତମ ଜାତୀୟ ଚଳଚ୍ଚିତ୍ର ପୁରସ୍କାର 2016 ର ଘୋଷଣା
      Posted On: 07 APR 2017 7:05PM by PIB Bhubaneshwar


    • କସାବକୁ ସର୍ବଶ୍ରେଷ୍ଠ ଫିଚର ଫିଲ୍ମ ଏବଂ ସଥାମାନାମ ଭାଭାଥୀକୁ ସର୍ବଶ୍ରେଷ୍ଠ ଲୋକପ୍ରିୟ ଚଳଚ୍ଚିତ୍ର ପୁରସ୍କାର


    • ଅକ୍ଷୟ କୁମାରଙ୍କୁ ଚଳଚ୍ଚିତ୍ର ରୁସ୍ତମ ନିମନ୍ତେ ସର୍ବଶ୍ରେଷ୍ଠ ଅଭିନେତା ପୁରସ୍କାର


    • ସୁଶ୍ରୀ ସୁରଭିଙ୍କୁ ମାଲାୟଲମ ଚଳଚ୍ଚିତ୍ର ମିନ୍ନାମିନୁଙ୍ଗ - ଦ ଫାୟାର ଫ୍ଲାଇ ନିମନ୍ତେ ସର୍ବଶ୍ରେଷ୍ଠ ଅଭିନେତ୍ରୀ ପୁରସ୍କାର


    • ରାଜେଶ ମାପୁସକରଙ୍କୁ ମରାଠି ଚଳଚ୍ଚିତ୍ର ଭେଣ୍ଟିଲେଟର ନିମନ୍ତେ ସର୍ବଶ୍ରେଷ୍ଠ ନିର୍ଦ୍ଦେଶକ ପୁରସ୍କାର


    • ଉତ୍ତରପ୍ରଦେଶକୁ ସବୁଠୁ ଅଧିକ ଚଳଚ୍ଚିତ୍ର ଅନୁକୂଳ ରାଜ୍ୟ ପୁରସ୍କାର


    ଆଜି କେନ୍ଦ୍ର ସୂଚନା ଓ ପ୍ରସାରଣ ମନ୍ତ୍ରଣାଳୟ ତରଫରୁ 64 ତମ ଜାତୀୟ ଚଳଚ୍ଚିତ୍ର ପୁରସ୍କାର 2016 ର ଘୋଷଣା କରାଯାଇଛି । ବିଜେତାମାନଙ୍କୁ ରାଷ୍ଟ୍ରପତି 3 ମେ , 2017 ରେ ପୁରସ୍କାର ପ୍ରଦାନ କରିବେ ।


    ଚଳିତ ବର୍ଷ ଜାତୀୟ ଚଳଚ୍ଚିତ୍ର ପୁରସ୍କାରର ସର୍ବଶ୍ରେଷ୍ଠ ଫିଚର ଫିଲ୍ମ ଶ୍ରେଣୀରେ କସାବ ଏବଂ ଅଣଫିଚର ଫିଲ୍ମ ଶ୍ରେଣୀରେ ଫାୟାରଫ୍ଲାଇଜ୍ ଇନ୍ ଏବିସ୍ ସାମିଲ ଅଛି । ଅକ୍ଷୟ କୁମାର ଚଳଚ୍ଚିତ୍ର ରୁସ୍ତମ ନିମନ୍ତେ ସର୍ବଶ୍ରେଷ୍ଠ ଅଭିନେତା ପୁରସ୍କାର ପାଇବା ପାଇଁ ମନୋନୀତ ହୋଇଥିବାବେଳେ ସୁଶ୍ରୀ ସୁରଭିଙ୍କୁ ମାଲାୟଲମ ଚଳଚ୍ଚିତ୍ର ମିନ୍ନାମିନୁଙ୍ଗ - ଦ ଫାୟାର ଫ୍ଲାଇ ନିମନ୍ତେ ସର୍ବଶ୍ରେଷ୍ଠ ଅଭିନେତ୍ରୀ ପୁରସ୍କାର ମିଳିବ । ନୀରଜା ଫିଲ୍ମରେ ଭୂମିକା ନିମନ୍ତେ ସୁଶ୍ରୀ ସୋନମ କପୁରଙ୍କୁ ଫିଚର ଫିଲ୍ମ ଶ୍ରେଣୀରେ ବିଶେଷ ଉଲ୍ଲେଖ ପୁରସ୍କାର ପ୍ରଦାନ କରାଯିବ । ସମ୍ବିଧାନର ଅଷ୍ଟମ ଅନୁସୂଚୀରେ ସ୍ଥାନୀତ ଭାଷାଗୁଡ଼ିକ ବ୍ୟତୀତ ଅନ୍ୟ ଭାଷାର ଚଳଚ୍ଚିତ୍ରଗୁଡ଼ିକୁ ମଧ୍ୟ ପୁରସ୍କାର ପ୍ରଦାନ କରାଯିବ । ସର୍ବଶ୍ରେଷ୍ଠ ମୋରନ୍ ଚଳଚ୍ଚିତ୍ର ପୁରସ୍କାର “ ହାଣ୍ଡୁକ ” ଏବଂ ସର୍ବଶ୍ରେଷ୍ଟ ତୁଲୁ ଫିଲ୍ମ ପୁରସ୍କାର “ ମାଦୀପୁ ” କୁ ଦିଆଯିବ ।


    ଜି ଧନଞ୍ଜୟନଙ୍କୁ ସର୍ବଶ୍ରେଷ୍ଠ ଚଳଚ୍ଚିତ୍ର ସମୀକ୍ଷକ ପୁରସ୍କାର ପ୍ରଦାନ କରାଯିବ ବୋଲି ଘୋଷଣା କରାଯାଇଛି । ସେ ଚଳଚ୍ଚିତ୍ରର ନିର୍ମାଣ ଶୈଳୀ , ଚଳଚ୍ଚିତ୍ର ଦେଖିବାର ନୂଆ ନୀତି , ଟିକେଟ୍ର ମୂଲ୍ୟ ଆଦି ବିବିଧ ବିଷୟର ଗଭୀର ବିଶ୍ଲେଷଣ ପାଇଁ ପରିଚିତ । ଶ୍ରୀ କେପି ଜୟଶଙ୍କର ଏବଂ ଅଞ୍ଜଳୀ ମଣ୍ଟେରିଓଙ୍କୁ ‘ ଏ ଫ୍ଲାଇ ଇନ୍ ଦ କରୀ ’ ପୁସ୍ତକ ପାଇଁ ବିଶେଷ ଉଲ୍ଲେଖ ପୁରସ୍କାର ପ୍ରଦାନ କରାଯିବ । ସିନେମା ଉପରେ ସର୍ବଶ୍ରେଷ୍ଠ ପୁସ୍ତକ ପୁରସ୍କାର ଯତୀନ୍ଦ୍ର ମିଶ୍ରଙ୍କ ଦ୍ୱାରା ଲିଖିତ ପୁରସ୍କାର ‘ ଲତା ସୁରଗାଥା ’ କୁ ପ୍ରଦାନ କରାଯିବ ।


    ସର୍ବଶ୍ରେଷ୍ଠ ଫିଚର ଶ୍ରେଣୀରେ ବିଶେଷ ବିଚାରକ ମଣ୍ଡଳୀ ପୁରସ୍କାର ମୋହନଲାଲ୍ ଙ୍କୁ ଦିଆଯିବ । ବିଭିନ୍ନ ନିଆରା ଅଭିନୟ ପ୍ରତିଭା ସହିତ ବିଭିନ୍ନ ଭୂମିକାରେ ଅଭିନୟ କରିପାରିବାର ପ୍ରତିଭା ଲାଗି ତାଙ୍କୁ ଏହି ପୁରସ୍କାର ପ୍ରଦାନ କରାଯିବ ।


    ଅଣ - ଫିଚର ଶ୍ରେଣୀରେ ବିଶେଷ ବିଚାରକ ମଣ୍ଡଳୀ ପୁରସ୍କାର ‘ ଦି ସିନେମା ଟ୍ରାଭେଲର୍ସ ’ କୁ ଦିଆଯିବ । ଏହି ବର୍ଷ ଜାତୀୟ ଚଳଚ୍ଚିତ୍ର ପୁରସ୍କାରରେ ଅଣ ଫିଚର ଫିଲ୍ମ ବିଭାଗରେ ଏକ ନୂଆ ଶ୍ରେଣୀ ‘ ସର୍ବଶ୍ରେଷ୍ଠ ଅନ୍ ଲୋକେଶନ୍ ସାଉଣ୍ଡ ରେକର୍ଡିଷ୍ଟ ’ ମଧ୍ୟ ଆରମ୍ଭ କରାଯାଇଛି ।


    ଉତ୍ତରପ୍ରଦେଶ ରାଜ୍ୟକୁ ବିଶିଷ୍ଠ ଚଳଚ୍ଚିତ୍ର ନୀତି ଲାଗୁ କରିବା ନିମନ୍ତେ ସର୍ବଶ୍ରେଷ୍ଠ ଚଳଚ୍ଚିତ୍ର ଅନୁକୂଳ ରାଜ୍ୟ ପୁରସ୍କାର ପ୍ରଦାନ କରାଯିବ । ରାଜ୍ୟର ଚଳଚ୍ଚିତ୍ର ନୀତିରେ ଉପଯୁକ୍ତ ପରିବେଶ ସୃଷ୍ଟି କରିବା ଲାଗି ବିଭିନ୍ନ ଉପାୟ ସାମିଲ୍ ରହିଛି । ଏହାଦ୍ୱାରା ରାଜ୍ୟରେ ବହୁ ସଂଖ୍ୟାରେ ଚଳଚ୍ଚିତ୍ର ସୁଟିଂ ପାଇଁ ଆମନ୍ତ୍ରଣ କରାଯିବା ସହିତ ଚଳଚ୍ଚିତ୍ର ନିର୍ମାଣର ବିଭିନ୍ନ ପ୍ରସଙ୍ଗ ସମ୍ବନ୍ଧୀୟ ଅନ୍ୟ ଗତିବିଧିକୁ ମଧ୍ୟ ପ୍ରୋତ୍ସାହନ ମିଳିଥିଲା । ଝାଡ଼ଖଣ୍ଡ ରାଜ୍ୟକୁ ଏହାର ଚଳଚ୍ଚିତ୍ର ନୀତି ନିମନ୍ତେ ବିଶେଷ ଉଲ୍ଲେଖ ପୁରସ୍କାର ମିଳିବ ।


    ଏହି ଜାତୀୟ ଚଳଚ୍ଚିତ୍ର ପୁରସ୍କାର ବିଚାରକ ମଣ୍ଡଳୀର ଫିଚର ଫିଲ୍ମ ବିଭାଗର ଅଧ୍ୟକ୍ଷ ପ୍ରଖ୍ୟାତ ଚଳଚ୍ଚିତ୍ର ନିର୍ମାତା ଶ୍ରୀ ପ୍ରିୟଦର୍ଶନ ରହିଥିଲା ବେଳେ ଅଣ - ଫିଚର ଫିଲ୍ମ ବିଭାଗର ଅଧ୍ୟକ୍ଷ ଶ୍ରୀ ରାଜୁ ମିଶ୍ର ଓ ଲେଖକ ବିଚାରକ ମଣ୍ଡଳୀର ଅଧ୍ୟକ୍ଷା ସୁଶ୍ରୀ ଭାବନା ସୋମାୟା ରହିଥିଲେ । ପୁରସ୍କାର ଘୋଷଣା କରିବା ପୂର୍ବରୁ ଚଳଚ୍ଚିତ୍ର ଉପରେ ସର୍ବଶ୍ରେଷ୍ଠ ଲେଖା ନିମନ୍ତେ 64 ତମ ଜାତୀୟ ଚଳଚ୍ଚିତ୍ର ପୁରସ୍କାରର ବିଚାରକ ମଣ୍ଡଳୀର ସଦସ୍ୟମାନେ ନିଜ ରିପୋର୍ଟ ସୂଚନା ଏବଂ ପ୍ରସାରଣ ରାଷ୍ଟ୍ରମନ୍ତ୍ରୀ କର୍ଣ୍ଣଲ୍ ରାଜ୍ୟବର୍ଦ୍ଧନ ସିଂ ରାଠୋରଙ୍କୁ ପ୍ରଦାନ କରିଥିଲେ । ଫିଚର ଏବଂ ଅଣ ଫିଚର ଶ୍ରେଣୀର ବିଚାରକ ମଣ୍ଡଳୀର ସଦସ୍ୟମାନେ ଗତକାଲି ନିଜର ରିପୋର୍ଟ ସୂଚନା ଏବଂ ପ୍ରସାରଣ ମନ୍ତ୍ରୀ ଶ୍ରୀ ଭେଙ୍କୈୟା ନାୟଡ଼ୁଙ୍କୁ ପ୍ରଦାନ କରିଥିଲେ ।


    *********


    

    
    (Release ID: 1487209) Visitor Counter : 2