      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଆସନ୍ତାକାଲି ପ୍ରଥମ ‘ଉଡାନ୍’ ଫ୍ଲାଇଟର ଉଦଘାଟନ କରିବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ
      Posted On: 26 APR 2017 6:00PM by PIB Bhubaneshwar


    ଆସନ୍ତାକାଲି ଆରସିଏସ୍ ( ରିଜିଓନାଲ କନେକ୍ଟିଭିଟି ସ୍କିମ୍ ) ଅଧୀନରେ ପ୍ରଥମ ‘ ଉଡାନ୍ ’ ଫ୍ଲାଇଟର ଉଦ୍ଘାଟନ କରିବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ । ସିମଲା - ଦିଲ୍ଲୀ ସେକ୍ଟରରେ ଏହି ଫ୍ଲାଇଟ ଉଡ଼ାଣ କରିବ । ଏଥିସହ ପ୍ରଧାନମନ୍ତ୍ରୀ କଡପ୍ପା - ହାଇଦ୍ରାବାଦ ଏବଂ ନାଂଡେଡ଼ - ହାଇଦ୍ରାବାଦ ସେକ୍ଟରରେ ମଧ୍ୟ ଫ୍ଲାଇଟର ଉଡ଼ାଣକୁ ଉଦଘାଟନ କରିବେ ।


    ଆଂଚଳିକ ସ୍ତରରେ ଗୁରୁତ୍ୱପୂର୍ଣ୍ଣ ସହରର ଲୋକଙ୍କୁ ବିମାନସେବା ଯୋଗାଇବା ପାଇଁ କେନ୍ଦ୍ର ବେସାମରିକ ବିମାନ ଚଳାଚଳ ମନ୍ତ୍ରାଳୟ ପ୍ରତିଶ୍ରୁତିବଦ୍ଧ । ଏହି ଲକ୍ଷ୍ୟରେ 2016 ମସିହା ଅକ୍ଟୋବର ମାସରେ ମନ୍ତ୍ରଣାଳୟ ‘ ଉଡେ ଦେଶକା ଆମ୍ ନାଗରିକ ’ – ଉଡାନ୍ ଯୋଜନା ଆରମ୍ଭ କରିଥିଲା । ବିଭିନ୍ନ ଅଂଶୀଦାରଙ୍କ ସହ ଆଲୋଚନା କରି ବିଶ୍ୱରେ ପ୍ରଥମ ଥର ପାଇଁ ଏଭଳି ଯୋଜନା ଆରମ୍ଭ କରିଥିଲା ।


    2016 ଜୁନ୍ 15 ତାରିଖରେ ଘୋଷଣା ହୋଇଥିବା ନ୍ୟାସନାଲ ସିଭିଲ ଆଭିଏସନ ପଲିସିରେ ‘ ଉଡାନ୍ ’ କୁ ଗୁରୁତ୍ୱ ଦିଆଯାଇଥିଲା । ବିଭିନ୍ନ ଆଂଚଳିକ ରୁଟ୍ ରେ ବିମାନ ଉଡ଼ାଣ ପାଇଁ କମ୍ପାନୀମାନଙ୍କଠାରୁ ଟେଣ୍ଡର ଆହ୍ୱାନରେ ଭାରତୀୟ ବିମାନବନ୍ଦର ପ୍ରାଧିକରଣ ସ୍ୱଚ୍ଛତା ଅବଲମ୍ବନ କରିଥିଲା । ଏଥିପାଇଁ ମୋଟ 27ଟି ପ୍ରସ୍ତାବ ମିଳିଥିଲା । ଏଥିରେ ଦେଶର ଛୋଟବଡ଼ ବିମାନବନ୍ଦରକୁ ମିଶାଇ ମୋଟ 70ଟି ବିମାନବନ୍ଦରକୁ ବିମାନ ଉଡ଼ାଣର ପ୍ରସ୍ତାବ ରହିଥିଲା ।


    ଉଡାନ୍ ଯୋଜନାରେ ଫିକ୍ସଡ ୱିଙ୍ଗ ଏୟାରକ୍ରାଫ୍ଟରେ 500 କିଲୋମିଟର କିମ୍ବା ଏକ ହେଲିକପ୍ଟରରେ ଅଧଘଣ୍ଟା ଉଡ଼ାଣ ସକାଶେ ଦେୟ 2500 ଟଙ୍କା ରଖାଯାଇଛି । ବିମାନ ଯାତ୍ରା ସେବା ପ୍ରଦାନ କରୁଥିବା ବିଭିନ୍ନ କମ୍ପାନୀ ସେମାନଙ୍କ ଫ୍ଲାଇଟରେ ଉଡାନ ଯୋଜନା ପାଇଁ ଆସନ ସଂରକ୍ଷଣ ସକାଶେ ମଧ୍ୟ ସହମତି ପ୍ରଦାନ କରିଛନ୍ତି । ଏ ପର୍ଯ୍ୟନ୍ତ 19ଟି ରାଜ୍ୟ ଏବଂ 3ଟି କେନ୍ଦ୍ରଶାସିତ ଅଂଚଳ ବୁଝାମଣା ପତ୍ର ମଧ୍ୟ ସ୍ୱାକ୍ଷର କରିଛନ୍ତି । ଆଉ 5ଟି ରାଜ୍ୟ ବୁଝାମଣା ପତ୍ର ସ୍ୱାକ୍ଷର କରିବାକୁ ସମ୍ମତି ଦେଇଛନ୍ତି ।


    **********

    
    
    (Release ID: 1488678) Visitor Counter : 2