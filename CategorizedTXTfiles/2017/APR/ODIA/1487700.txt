      ରେଳ ମନ୍ତ୍ରଣାଳୟ

      62 ତମ ରେଲୱେ ପୁରସ୍କାର ପ୍ରଦାନ ସମାରୋହ ଅନୁଷ୍ଠିତ
      Posted On: 11 APR 2017 6:01PM by PIB Bhubaneshwar


    ରେଲୱେ ବୋର୍ଡ ପକ୍ଷରୁ 62 ତମ ରେଲୱେ ସପ୍ତାହ ପୁରସ୍କାର ପ୍ରଦାନ ସମାରୋହ ଅନୁଷ୍ଠିତ ହୋଇଯାଇଛି । ରେଲୱେ ବୋର୍ଡ ଚେୟାରମ୍ୟାନ୍ ଏ . କେ . ମିତ୍ତଲ ସମାରୋହରେ ଅଧ୍ୟକ୍ଷତା କରି 2016-17ରେ ଉଲ୍ଲେଖନୀୟ ଅବଦାନ ପାଇଁ ରେଲୱେ ବୋର୍ଡ ଏବଂ ଜାତୀୟ ରେଳ ସଂଗ୍ରହାଳୟର 188 ଜଣ ଅଧିକାରୀ ଓ କର୍ମଚାରୀଙ୍କୁ ପୁରସ୍କୃତ କରିଥିଲେ । 2016-17 ମସିହାରେ ଉଲ୍ଲେଖନୀୟ କୃତିତ୍ୱ ପାଇଁ ରେଲୱେ ବୋର୍ଡର 125 ଜଣ ଅଫିସରଙ୍କୁ ପ୍ରମାଣପତ୍ର ଏବଂ ଅର୍ଥ ପୁରସ୍କାର ପ୍ରଦାନ କରାଯାଇଥିଲା । ବିଭିନ୍ନ ପ୍ରତିଯୋଗିତାରେ ସଫଳତା ହାସଲ କରିଥିବାରୁ 45 ଜଣ କ୍ରୀଡ଼ାବିତ୍ ଏବଂ 10 ଜଣ କଳାକାରଙ୍କୁ ପ୍ରଶଂସା ପତ୍ର ଏବଂ ଅର୍ଥ ପୁରସ୍କାର ପ୍ରଦାନ କରାଯାଇଥିଲା । ଉତ୍ତମ କାର୍ଯ୍ୟ ପାଇଁ ରେଳ ଭବନ ଏବଂ ଜାତୀୟ ରେଳ ସଂଗ୍ରହାଳୟର 3 ଜଣ ଉଦ୍ୟାନ କର୍ମଚାରୀଙ୍କୁ ପୁରସ୍କୃତ କରାଯାଇଥିଲା ।


    ପୁରସ୍କୃତ ଅଫିସର / କର୍ମଚାରୀମାନଙ୍କୁ ଶ୍ରୀ ମିତ୍ତଲ ଅଭିନନ୍ଦନ ଜଣାଇବା ସହ କହିଥିଲେ ଯେ ସେମାନଙ୍କ ଏହି ସଫଳତା ଅନ୍ୟମାନଙ୍କୁ ଲକ୍ଷ୍ୟ ହାସଲ ଦିଗରେ ପ୍ରଚେଷ୍ଟା ଜାରି କରିବା ଦିଗରେ ପ୍ରେରଣା ଦେବ । ଭାରତୀୟ ରେଲୱେକୁ ଦେଶରେ ସର୍ବୋତ୍ତମ ସଂସ୍ଥା ଏବଂ ନିଯୁକ୍ତିଦାତା ଭାବେ ଛିଡ଼ା କରାଇବା ଦିଗରେ ରେଲୱେର ସମସ୍ତ ପୁରୁଷ ଓ ମହିଳା କର୍ମଚାରୀଙ୍କୁ ହାତ ମିଳାଇବାକୁ ଶ୍ରୀ ମିତ୍ତଲ ଆହ୍ୱାନ ଦେଇଥିଲେ ।


    ************

    
    
    (Release ID: 1487700) Visitor Counter : 2