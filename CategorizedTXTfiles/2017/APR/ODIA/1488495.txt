      ରେଳ ମନ୍ତ୍ରଣାଳୟ

      ନୂଆଦିଲ୍ଲୀରେ 2017 ମେ 3 ଓ 4 ତାରିଖରେ ଅନୁଷ୍ଠିତ ହେବ ବିଶ୍ୱସ୍ତରୀୟ ପ୍ରଯୁକ୍ତି ବିଦ୍ୟା ଅଧିବେଶନ
      ସୁରକ୍ଷା, ଦକ୍ଷତା ବୃଦ୍ଧି ଏବଂ ଯାତ୍ରୀସେବା ପ୍ରସଙ୍ଗକୁ ଦିଆଯିବ ଗୁରୁତ୍ୱ

      Posted On: 21 APR 2017 6:27PM by PIB Bhubaneshwar

    ଭାରତୀୟ ରେଳବାଇର ଏବେ ଆଧୁନିକୀରଣ କରାଯାଉଛି । ଏହାକୁ ଦୃଷ୍ଟିରେ ରଖି ଲକ୍ଷ୍ନୌସ୍ଥିତ ରିସର୍ଚ୍ଚ ଡିଜାଇନ ଆଣ୍ଡ ଷ୍ଟାଣ୍ଡାର୍ଡସ ଅର୍ଗାନାଇଜେସନ ପକ୍ଷରୁ ଆସନ୍ତା ମେ 3 ଓ 4 ତାରିଖରେ ନୂଆଦିଲ୍ଲୀରେ ବିଶ୍ୱସ୍ତରୀୟ ପ୍ରଯୁକ୍ତିବିଦ୍ୟା ଅଧିବେଶନ ଆୟୋଜନ କରାଯାଉଛି । ଅଧିବେଶନ ଆୟୋଜନରେ ସହାୟତା କରୁଛନ୍ତି ଇନଷ୍ଟିଚ୍ୟୁଟ୍ ଅଫ ରୋଲିଂ ଷ୍ଟକ୍ ଇଞ୍ଜିନିୟର୍ସ ଏବଂ ଇନଷ୍ଟିଚ୍ୟୁସନ ଅଫ୍ ସିଗନାଲ ଆଣ୍ଡ ଟେଲିକମ୍ୟୁନିକେସନ୍ସ ଇଞ୍ଜିନିୟର୍ସ । ମେ 3 ତାରିଖରେ ରେଳମନ୍ତ୍ରୀ ସୁରେଶ ପ୍ରଭାକର ପ୍ରଭୁ ଅଧିବେଶନକୁ ଉଦଘାଟନ କରିବେ । ବିଭିନ୍ନ ପ୍ରସଙ୍ଗରେ ଅଧିବେଶନରେ ଭାରତ ଏବଂ ବିଦେଶରୁ 50 ଜଣ ବକ୍ତା ସେମାନଙ୍କ ମତ ରଖିବେ । ଅଧିବେଶନ ପାଇଁ ଏକ ସ୍ୱତନ୍ତ୍ର ୱେବସାଇଟ www.gtcir.in ଖୋଲାଯାଇଛି ।


    ****************


    

    
    (Release ID: 1488495) Visitor Counter : 2