      ଆଣବିକ ଶକ୍ତି ବିଭାଗ

      ଜଳ ପ୍ରଦୂଷଣ ପରୀକ୍ଷଣ ପାଇଁ ବହନକ୍ଷମ କ୍ଷୁଦ୍ର କିଟ୍
      Posted On: 12 APR 2017 5:21PM by PIB Bhubaneshwar


    ଭାବା ଆଣବିକ ଗବେଷଣା କେନ୍ଦ୍ର ( BARC ) ର ହାଇଦ୍ରାବାଦସ୍ଥିତ ନ୍ୟାସନାଲ ସେଣ୍ଟର ଫର କମ୍ପୋଜିସନାଲ କ୍ୟାରେକ୍ଟରାଇଜେସନ ଅଫ୍ ମ୍ୟାଟେରିଆଲ୍ସ ( NCCCM ) ନାମରେ ପରିଚିତ । ଏହାର ରସାୟନ ଗୋଷ୍ଠୀ ଜଳ ପ୍ରଦୂଷଣ ପରୀକ୍ଷଣର ଏକ କ୍ଷୁଦ୍ର କିଟର ବିକାଶ ଘଟାଇଛନ୍ତି । ଏହି ବହନକ୍ଷମ କ୍ଷୁଦ୍ର କିଟ ଜଳରେ 5 ରୁ 500 ଏନଜି / ଏମଏଲ ( ppb ) ଭିତରେ ଥିବା ବିଷାକ୍ତ କ୍ରୋମିୟମ [ Cr ( VI )] କୁ ମାତ୍ର ପାଞ୍ଚମିନିଟ ମଧ୍ୟରେ ଚିହ୍ନଟ କରିପାରିବ ବୋଲି ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ପୂର୍ବୋତ୍ତର କ୍ଷେତ୍ର , ପ୍ରଧାନମନ୍ତ୍ରୀ କାର୍ଯ୍ୟାଳୟ ପର୍ସୋନେଲ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ସୂଚାଇଛନ୍ତି ।


    ମନ୍ତ୍ରୀ ଡକ୍ଟର ସିଂହ କହିଲେ ଯେ ପରିବେଶରେ କ୍ରୋମିୟମ ସାଧାରଣତଃ ଦୁଇଟି ଭାଲେନ୍ସ ଅବସ୍ଥାରେ ଥାଏ । ତାହା ହେଲା ଟ୍ରାଇଭାଲେଂଟ କ୍ରୋମିୟମ ( Cr III ) ଏବଂ ହେକ୍ସାଭାଲେଂଟ କ୍ରୋମିୟମ ( Cr VI ) । Cr III ଜୈବବିଜ୍ଞାନ ଦୃଷ୍ଟିରୁ ଏକ ଗୁରୁତ୍ୱପୂର୍ଣ୍ଣ ପଦାର୍ଥ ଯାହା ଗ୍ଲୁକୋଜ ଓ ଲିପିଡ୍ ମେଟାବୋଲିଜିମ ପାଇଁ ଆବଶ୍ୟକ । କିନ୍ତୁ Cr VI ବିଷାକ୍ତ ଏବଂ WHO ର ଅନ୍ତରାଷ୍ଟ୍ରୀୟ କ୍ୟାନସର ଗବେଷଣା କେନ୍ଦ୍ର ଏହାକୁ ଗ୍ରୁପ -1 ଏଜେଣ୍ଟ ବୋଲି ଚିହ୍ନଟ କରିଛି ଯାହା ମଣିଷ ଶରୀର ପାଇଁ ଅତ୍ୟନ୍ତ କ୍ଷତିକାରକ । ବିକଶିତ ପରୀକ୍ଷଶ କିଟ ଦ୍ୱାରା ଭୂଗର୍ଭ ଜଳ , ନଦୀ ବା ହ୍ରଦ ଜଳରୁ Cr VI କୁ ସହଜରେ ଚିହ୍ନଟ କରାଯାଇପାରିବ । ତିନି ପ୍ରକାର ରିଜେଂଟକୁ ତିନୋଟି ବୋତଲରେ ରଖି ଉଦ୍ଦିଷ୍ଟ ଜଳକୁ ସେଥିରେ ରଖି ଦୁଇ ମିନିଟ ପର୍ଯ୍ୟନ୍ତ ଭଲ ଭାବେ ମିଶ୍ରଣ କରାଯାଇଥାଏ । ପ୍ରାୟ ପାଞ୍ଚମିନିଟ ମଧ୍ୟରେ ଦୂଷିତ ଜଳ ଲାଲ ରଙ୍ଗ ଧାରଣ କରେ ଯାହା ଜଳରେ Cr VI ର ମାତ୍ରାକୁ ସୂଚାଇଥାଏ ବୋଲି ଡକ୍ଟର ସିଂହ କହିଛନ୍ତି ।


    ******

    
    
    (Release ID: 1487905) Visitor Counter : 2