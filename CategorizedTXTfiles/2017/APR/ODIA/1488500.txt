      ଅର୍ଥ ମନ୍ତ୍ରଣାଳୟ

      ୱାଶିଂଟନ୍ ଡିସିରେ G-20 ରାଷ୍ଟ୍ର ଅର୍ଥମନ୍ତ୍ରୀ ଏବଂ କେନ୍ଦ୍ରୀୟ ବ୍ୟାଙ୍କ ଗଭର୍ଣ୍ଣରଙ୍କ ବୈଠକରେ ସାମିଲ୍ ହେଲେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ
      • ଅଭିବୃଦ୍ଧିଶୀଳ ଅର୍ଥବ୍ୟବସ୍ଥା ମଧ୍ୟରୁ ଅନ୍ୟତମ ଭାରତ ବିଶ୍ୱ ଆର୍ଥିକ ବିକାଶ ପାଇଁ ପ୍ରମୁଖ ପ୍ରେରଣା : ଅରୁଣ ଜେଟଲୀ
      • 2017-18 ରେ 7.5 ପ୍ରତିଶତ ଅଭିବୃଦ୍ଧି ହାର
      • ଭାରତର ମଧ୍ୟବର୍ତ୍ତୀକାଳୀନ ଅଭିବୃଦ୍ଧି ହାର 8 ପ୍ରତିଶତରୁ ଅଧିକ ହେବ : ଆଇଏମ୍ଏଫ
      Posted On: 22 APR 2017 6:39PM by PIB Bhubaneshwar


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଛନ୍ତି ଯେ ବିକାଶଶୀଳ ଅର୍ଥବ୍ୟବସ୍ଥା ବିଶ୍ୱ ଅଭିବୃଦ୍ଧିରେ 75 ପ୍ରତିଶତରୁ ଅଧିକ ଯୋଗଦାନ ଦେଉଛନ୍ତି । ସେ କହିଥିଲେ ଯେ ଅଭିବୃଦ୍ଧିଶୀଳ ଅର୍ଥବ୍ୟବସ୍ଥା ମଧ୍ୟରୁ ଭାରତ ବିଶ୍ୱର ପ୍ରମୁଖ ପ୍ରେରଣା ହୋଇଆସିଛି ଏବଂ ଭାରତର ଆନୁମାନିକ ଅଭିବୃଦ୍ଧି ହାର 2016-17 ରେ 7.1 ପ୍ରତିଶତ ତୁଳନାରେ 2017-18 ରେ ଅଭିବୃଦ୍ଧି ହାର 7.5 ପ୍ରତିଶତ ରହିବାର ଅନୁମାନ କରାଯାଉଛି । ସେ କହିଥିଲେ ଯେ ଭାରତର ଅଭିବୃଦ୍ଧି ହାର ସୁଦୃଢ଼ ରହିଆସିଛି । ମୁଦ୍ରାସ୍ଫିତି ହାର କମିଛି , ଆର୍ଥିକ ବିଚକ୍ଷଣତା ଜାରି ରହିଛି ଏବଂ ଚାଲୁ ଖାତା ନିଅଣ୍ଟ କମ୍ ରହିଛି । ସେ କହିଥିଲେ ଯେ ଭାରତ ମଜଭୂତ ଢାଂଚାଗତ ସୁଧାର ଉପାୟ କରିଛି ।


    ଶ୍ରୀ ଜେଟଲୀ ଗତକାଲି ୱାଶିଂଟନ୍ ଡିସିରେ G - 20 ରାଷ୍ଟ୍ରଗୁଡ଼ିକର ଅର୍ଥ ମନ୍ତ୍ରୀ ତଥା କେନ୍ଦ୍ରୀୟ ବ୍ୟାଙ୍କର ଗଭର୍ଣ୍ଣରମାନଙ୍କୁ ଉଦବୋଧନ ଦେଇଥିଲେ । ଏହି ସେସନରେ ଆଫ୍ରିକା ସହ ନିବିଡ଼ ସମ୍ପର୍କ , ଆର୍ଥିକ କ୍ଷେତ୍ର ବିକାଶ ତଥା ବିନିୟମ , ଅନ୍ତର୍ଜାତୀୟ ଆର୍ଥିକ ଢାଞ୍ଚା ତଥା ବିଶ୍ୱସ୍ତରୀୟ ଆର୍ଥିକ ଶାସନ ଉପରେ ଚର୍ଚ୍ଚା ହୋଇଥିଲା ।


    ଏହି ଅବସରରେ ଶ୍ରୀ ଜେଟଲୀ କହିଥିଲେ ଯେ ଭାରତ ଜୁଲାଇ 2017 ରେ ଦ୍ରବ୍ୟ ଏବଂ ସେବା କର ( GST ) ଲାଗୁ କରିବାର ମାର୍ଗରେ ରହିଛି । ଜିଏସଟି କର ବହୁଳତାକୁ ସମାପ୍ତ କରିଦେବ ଏବଂ ଭାରତକୁ ଏକ କର ବଜାର ପ୍ରଦାନ କରିବ । ସେ କହିଥିଲେ ଯେ ଆଇଏମ୍ଏଫର ଆକଳନ ଅନୁଯାୟୀ ଭାରତର ମଧ୍ୟବର୍ତ୍ତୀକାଳିନ ଅଭିବୃଦ୍ଧି ହାର 8 ପ୍ରତିଶତ ଉପରେ ରହିବ । ଅର୍ଥମନ୍ତ୍ରୀ କହିଥିଲେ ଯେ ଏବେ ନିକଟରେ ସରକାର ସବୁଠୁ ବଡ଼ ନଗଦ ସଂସ୍କାର ସଫଳତା ପୂର୍ବକ ଲାଗୁ କରିଛନ୍ତି । ଏହାଦ୍ୱାରା ଭାରତର ଅର୍ଥବ୍ୟବସ୍ଥା କମ୍ ନଗଦ ଉପଯୋଗ କରୁଥିବା ଅର୍ଥବ୍ୟବସ୍ଥା ହୋଇପାରିବ , ଟିକସ ଅନୁପାଳନରେ ବୃଦ୍ଧି ହେବ ଏବଂ ଆତଙ୍କ ପାଇଁ ଧନ ଉତ୍ସରୂପେ କାମ କରୁଥିବା ଜାଲ୍ ଟଙ୍କାର ବିପଦ ମଧ୍ୟ କମ୍ ହେବ । ଶ୍ରୀ ଜେଟଲୀ କହିଥିଲେ ଯେ ଏହିପରି ଅନେକ ସୁଧାର ମାଧ୍ୟରେ ବିଶ୍ୱ ଅର୍ଥବ୍ୟବସ୍ଥାରେ ଉତ୍ଥାନ - ପତନର ଜଟିଳତାକୁ ମୁକାବିଲା କରିବାରେ ଭାରତ ସକ୍ଷମ ହୋଇପାରିବ ।


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଅନ୍ତର୍ଜାତୀୟ ମୁଦ୍ରା ପାଣ୍ଠି ( ଆଇଏମ୍ଏଫ ) ତଥା ବିଶ୍ୱ ବ୍ୟାଙ୍କର ସ୍ପ୍ରିଙ୍ଗ ବୈଠକରେ ଭାଗ ନେବା ନିମନ୍ତେ ୱାଶିଂଟନ୍ ଡିସିକୁ ସରକାରୀ ଗସ୍ତରେ ଯାଇଛନ୍ତି । ତାଙ୍କ ସହିତ ଭାରତ ରିଜର୍ଭ ବ୍ୟାଙ୍କର ଗଭର୍ଣ୍ଣର ଡ . ଉର୍ଜିତ୍ ପଟେଲ୍ , ଅର୍ଥ ମନ୍ତ୍ରଣାଳୟର ଆର୍ଥିକ ବ୍ୟାପାର ବିଭାଗ ସଚିବ ଶ୍ରୀ ଶକ୍ତିକାନ୍ତ ଦାସ , ମୁଖ୍ୟ ଆର୍ଥିକ ପରାମର୍ଶଦାତା ଡ . ଅରବିନ୍ଦ ସୁବ୍ରମଣ୍ୟମ୍ ତଥା ଅନ୍ୟ ଅଧିକାରୀ ମଧ୍ୟ ଗସ୍ତ କରିଛନ୍ତି ।


    ***************

    
    
    (Release ID: 1488500) Visitor Counter : 2