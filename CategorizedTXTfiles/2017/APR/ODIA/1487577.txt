      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଭାରତ କୀ ବୀର ୱେବ୍ ପୋର୍ଟାଲ ଉନ୍ମୋଚନ କରିବେ ରାଜନାଥ ସିଂହ
      Posted On: 08 APR 2017 6:10PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ଆସନ୍ତାକାଲି ‘ ଭାରତ କୀ ବୀର ’ ନାମରେ ଏକ ୱେବ୍ ପୋର୍ଟାଲ ଏବଂ ମୋବାଇଲ ଆପ୍ଲିକେସନ ଉନ୍ମୋଚନ କରିବେ । କର୍ତ୍ତବ୍ୟ କ୍ଷେତ୍ରରେ ଜୀବନକୁ ବଳିଦାନ ଦେଉଥିବା ବୀରଙ୍କ ପରିବାରଙ୍କୁ ସହାୟତା କରିବାକୁ ଚାହୁଁଥିବା ଲୋକମାନଙ୍କ ସୁବିଧା ସକାଶେ ଏହି ୱେବ୍ ପୋର୍ଟାଲ ଖୋଲାଯିବ । ଏହି ଉପଲକ୍ଷେ ଆୟୋଜିତ ହେବାକୁ ଥିବା କାର୍ଯ୍ୟକ୍ରମରେ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ କିରେନ୍ ରିଜିଜୁ ଏବଂ ଅଭିନେତା ଅକ୍ଷୟ କୁମାର ମଧ୍ୟ ଉପସ୍ଥିତ ରହିବେ ।


    ‘ ଭାରତ କୀ ବୀର ’ ୱେବ୍ ପୋର୍ଟାଲ ଏବଂ ମୋବାଇଲ ଆପ୍ଲିକେସନରେ ଉପଲବ୍ଧ ହେବ । ଏହି ପୋର୍ଟାଲ ମାଧ୍ୟମରେ କେହି ଆର୍ଥିକ ସହାୟତା ଦେଲେ ତାହା ସହିଦ୍ ଅର୍ଦ୍ଧସାମରିକ ବାହିନୀ ଯବାନଙ୍କ ସମ୍ପର୍କୀୟଙ୍କ ଆକାଉଣ୍ଟକୁ ଯିବ । ଏହି ୱେବ୍ ସାଇଟ ନ୍ୟାସନାଲ ଇନଫର୍ମେଟିକ୍ ସେଣ୍ଟର ( NIC ) ଏବଂ ଷ୍ଟେଟ ବ୍ୟାଙ୍କ ଅଫ୍ ଇଣ୍ଡିଆ ଦ୍ୱାରା ପରିଚାଳିତ ହେବ । ଏଥିରେ ଗୋଟିଏ ଆକାଉଂଟରେ ସର୍ବାଧିକ 15 ଲକ୍ଷ ଟଙ୍କା ଜମା ହୋଇପାରିବ । ଏହାଠାରୁ ଅଧିକ ଅର୍ଥ ଦାନ ଆକାରରେ ଜମା ହେଲେ ତାହା ‘ ଭାରତ କୀ ବୀର ’ କର୍ପସ ପାଣ୍ଠିରେ ଜମା ହେବ ।


    ***************


    

    
    (Release ID: 1487577) Visitor Counter : 2