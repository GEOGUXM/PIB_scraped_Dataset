      ଅର୍ଥ ମନ୍ତ୍ରଣାଳୟ

      5 ଦିନିଆ ସରକାରୀ ଗସ୍ତରେ ଆମେରିକା ଯିବେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ
      ବିଶ୍ୱ ବ୍ୟାଙ୍କ ଏବଂ ଅନ୍ତର୍ଜାତୀୟ ମୁଦ୍ରାପାଣ୍ଠିର ବୈଠକରେ ଯୋଗେଦେବେ ଅର୍ଥମନ୍ତ୍ରୀ
      
      • ୱାଶିଂଟନରେ ବିଶ୍ୱବ୍ୟାଙ୍କ ସଭାପତି ଏବଂ ଆମେରିକାର ରାଜସ୍ୱ ସଚିବଙ୍କୁ ଭେଟିବେ
      
      • ନ୍ୟୁୟର୍କରେ ସାଂଗଠନିକ ନିବେଶକଙ୍କୁ ଭେଟିବାର କାର୍ଯ୍ୟକ୍ରମ ରହିଛି
      Posted On: 18 APR 2017 7:26PM by PIB Bhubaneshwar


    କେନ୍ଦ୍ର ଅର୍ଥ , ପ୍ରତିରକ୍ଷା ଏବଂ କର୍ପୋରେଟ୍ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆସନ୍ତାକାଲି 5 ଦିନିଆ ସରକାରୀ ଗସ୍ତରେ ଆମେରିକା ଯିବାର କାର୍ଯ୍ୟକ୍ରମ ରହିଛି । ସେଠାରେ ସେ ବିଶ୍ୱ ବ୍ୟାଙ୍କ ଏବଂ ଅନ୍ତର୍ଜାତୀୟ ମୁଦ୍ରା ପାଣ୍ଠି ( ଆଇଏମ୍ଏଫ୍ ) ର ବସନ୍ତ ବୈଠକରେ ଯୋଗଦେବାର କାର୍ଯ୍ୟକ୍ରମ ରହିଛି । ଆସନ୍ତାକାଲି ଅର୍ଥାତ୍ 19 ଏପ୍ରିଲ୍ , 2017 ସନ୍ଧ୍ୟାରେ ଅର୍ଥମନ୍ତ୍ରୀ ଶ୍ରୀ ଜେଟଲୀ ଆମେରିକା ଗସ୍ତରେ ଯାଇ 20 ତାରିଖ ସକାଳେ ୱାଶିଂଟନରେ ପହଂଚିବେ ।


    ସେଠାରେ ପହଂଚିବା ପରେ ଅର୍ଥମନ୍ତ୍ରୀଙ୍କୁ ତାଙ୍କ ଗସ୍ତ କାର୍ଯ୍ୟକ୍ରମ ସମ୍ପର୍କରେ ବିଶ୍ୱ ବ୍ୟାଙ୍କ କାର୍ଯ୍ୟନିର୍ବାହୀ ନିର୍ଦ୍ଦେଶକ ( ଭାରତୀୟ କ୍ଷେତ୍ର ) ଏବଂ ଆଇଏମ୍ଏଫ୍ କାର୍ଯ୍ୟନିର୍ବାହୀ ନିର୍ଦ୍ଦେଶକ ( ଭାରତୀୟ କ୍ଷେତ୍ର ) ସୂଚନା ଦେବେ । ଅପରାହ୍ନରେ ଅର୍ଥମନ୍ତ୍ରୀ ୱାଶିଂଟନ୍ ପୋଷ୍ଟର ସମ୍ପାଦକୀୟ ବୋର୍ଡ ସହିତ ଏକ ବୈଠକରେ ଯୋଗଦେବେ ଏବଂ ବିଳମ୍ବିତ ସନ୍ଧ୍ୟାରେ ହେରିଟେଜ୍ ଫାଉଣ୍ଡେସନ୍ ପକ୍ଷରୁ ଆୟୋଜିତ ନୈଶ୍ୟ ଭୋଜିରେ ଯୋଗ ଦେବାର କାର୍ଯ୍ୟକ୍ରମ ରହିଛି ।


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ସହିତ ଯିବାକୁ ଥିବା ସରକାରୀ ପ୍ରତିନିଧି ମଣ୍ଡଳୀରେ ଅର୍ଥନୈତିକ ବ୍ୟାପାର ବିଭାଗ ସଚିବ ଶକ୍ତିକାନ୍ତ ଦାସ , ମୁଖ୍ୟ ଅର୍ଥନୈତିକ ପରାମର୍ଶଦାତା ଡ . ଅରବିନ୍ଦ ସୁବ୍ରମଣ୍ୟମ୍ , ଭାରତୀୟ ରିଜର୍ଭ ବ୍ୟାଙ୍କ ଗଭର୍ଣ୍ଣର ଉର୍ଜିତ୍ ପଟେଲଙ୍କ ନେତୃତ୍ୱରେ ଆରବିଆଇ ଅଧିକାରୀଙ୍କ ଏକ ଦଳ ରହିବେ ।


    ପରଦିନ , 21 ଏପ୍ରିଲ୍ , 2017ରେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଏବଂ ଆରବିଆଇ ଗଭର୍ଣ୍ଣର ଡ . ଉର୍ଜିତ୍ ପଟେଲ୍ ଅର୍ଥନୈତିକ କ୍ଷେତ୍ରରେ ବିକାଶ ଏବଂ ନିୟାମକ ତଥା ଅନ୍ୟାନ୍ୟ ପ୍ରସଙ୍ଗକୁ ନେଇ ଆୟୋଜିତ ଜି - 20 ବୈଠକରେ ଯୋଗ ଦେବାର କାର୍ଯ୍ୟକ୍ରମ ରହିଛି । ଅର୍ଥନୈତିକ ବ୍ୟାପାର ବିଭାଗ ସଚିବ ଶ୍ରୀ ଶକ୍ତିକାନ୍ତ ଦାସ ମଧ୍ୟ ଏଥିରେ ଯୋଗଦେବେ । ଅପରାହ୍ନରେ ଅର୍ଥମନ୍ତ୍ରୀ, ଆରବିଆଇ ଗଭର୍ଣ୍ଣର ଓ ଅର୍ଥନୈତିକ ବ୍ୟାପାର ସଚିବ ଆଇଏମ୍ଏଫସିର “ ଜାଗତିକ ବିକାଶ ଏବଂ ସମ୍ଭାବନା ” ଶୀର୍ଷକ ପ୍ରାରମ୍ଭିକ ଅଧିବେଶନରେ ଯୋଗ ଦେବେ । ଏହାପରେ ଅର୍ଥମନ୍ତ୍ରୀ ଏବଂ ଆରବିଆଇ ଗଭର୍ଣ୍ଣର ଆଇଏମ୍ଏଫସିର ପୂର୍ବ ସତର୍କତା ପଦକ୍ଷେପ ଅଧିବେଶନରେ ଯୋଗେଦେବେ । ସନ୍ଧ୍ୟାରେ ଅର୍ଥମନ୍ତ୍ରୀ ଏବଂ ଅର୍ଥନୈତିକ ବ୍ୟାପାର ବିଭାଗ ସଚିବ ବିଭିନ୍ନ କମ୍ପାନୀର ସିଇଓମାନଙ୍କ ଏକ ବୈଠକରେ ଯୋଗଦେବେ । ଏହାପରେ ଆମେରିକାରେ ଅବସ୍ଥାପିତ ଭାରତୀୟ ରାଷ୍ଟ୍ରଦୂତଙ୍କ ଦ୍ୱାରା ଆୟୋଜିତ ଏକ ବୈଠକରେ ଅର୍ଥମନ୍ତ୍ରୀ ଯୋଗ ଦେବାର କାର୍ଯ୍ୟକ୍ରମ ରହିଛି ।


    22 ଏପ୍ରିଲ୍ , 2017 ଦିନ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଇଏମ୍ଏଫସିର ସୀମିତ ଜଳଖିଆ ଅଧିବେଶନରେ ଯୋଗଦେବେ ଏବଂ ଏହାପରେ ଆରବିଆଇ ଗଭର୍ଣ୍ଣର ଏବଂ ଅର୍ଥନୈତିକ ବ୍ୟାପାର ସଚିବଙ୍କ ସମେତ ଅନ୍ୟମାନଙ୍କ ସହିତ ଆଇଏମ୍ଏଫସିର ପୂର୍ଣ୍ଣ ଅଧିବେଶନରେ ଯୋଗଦେବୋର କାର୍ଯ୍ୟକ୍ରମ ରହିଛି । ଏହାପରେ ଅର୍ଥମନ୍ତ୍ରୀ ନିଜ ଆମେରିକୀୟ ପ୍ରତିପକ୍ଷ ଏବଂ ଆମେରିକା ରାଜସ୍ୱ ସଚିବଙ୍କ ସହ ବୈଠକରେ ଯୋଗଦେବାର କାର୍ଯ୍ୟକ୍ରମ ରହିଛି । ଅପରାହ୍ନରେ ଅର୍ଥମନ୍ତ୍ରୀ ବିଶ୍ୱ ବ୍ୟାଙ୍କ ବିକାଶ କମିଟିର ପୂର୍ଣ୍ଣବୈଠକରେ ଭାଗନେବେ । ସନ୍ଧ୍ୟାରେ ଅର୍ଥମନ୍ତ୍ରୀ ନିଜର ବାଂଲାଦେଶ ପ୍ରତିପକ୍ଷଙ୍କ ସହିତ ବୈଠକରେ ଆଲୋଚନା କରିବେ ଏବଂ ବିଶ୍ୱ ବ୍ୟାଙ୍କ ସଭାପତିଙ୍କୁ ଭେଟିବାର କାର୍ଯ୍ୟକ୍ରମ ରହିଛି ।


    **********

    
    
    (Release ID: 1488154) Visitor Counter : 2