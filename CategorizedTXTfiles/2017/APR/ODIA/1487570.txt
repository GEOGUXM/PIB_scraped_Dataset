      ରାଷ୍ଟ୍ରପତିଙ୍କ ସଚିବାଳୟ

      ଲକି ଗ୍ରାହକ ଯୋଜନା ଏବଂ ଡିଜି ଧନ ବ୍ୟାପାର ଯୋଜନାର ମେଗା ଲଟେରି ଉଠାଣ ଅବସରରେ ରାଷ୍ଟ୍ରପତିଙ୍କ ଉଦବୋଧନ
      Posted On: 09 APR 2017 6:06PM by PIB Bhubaneshwar


    ଭାରତରେ ଆରମ୍ଭ ହୋଇଥିବା ଡିଜିଟାଲ୍ ଦେଣନେଣ ଆନ୍ଦୋଳନର ଅଂଶବିଶେଷ ହୋଇ ମୁଁ ଖୁସି । ଭାରତକୁ ଏକ କ୍ୟାସଲେଶ୍ ସମାଜରେ ପରିଣତ କରିବା ଲାଗି ଆରମ୍ଭ ହୋଇଥିବା ଏହି ମିଶନରେ ଯୋଗଦାନ କରିଥିବା ପ୍ରତ୍ୟେକଙ୍କୁ ମୁଁ ଶୁଭେଚ୍ଛା ଜଣାଉଛି । ସାମାଜିକ - ଅର୍ଥନୈତିକ ସ୍ଥିତି ଠାରୁ ଉର୍ଦ୍ଧ୍ଵରେ ପ୍ରତ୍ୟେକ ଭାରତୀୟଙ୍କୁ ଆର୍ଥିକ ଅନ୍ତର୍ଭୁକ୍ତିକରଣ ବ୍ୟବସ୍ଥା ସହ ଯୋଡ଼ିବା ଏବଂ ନୂଆ ଯୁଗର ଅର୍ଥନୀତି ସହିତ ପ୍ରତ୍ୟେକଙ୍କୁ ଡିଜିଟାଲ ସୁବିଧା ଯୋଗାଇ ଦେଇ ସଶକ୍ତ କରିବାରେ ଏହା ସହାୟକ ହେବ ।


    ମୁଁ ସେମାନଙ୍କୁ ମଧ୍ୟ ଶୁଭେଚ୍ଛା ଜଣାଉଛି ଯେଉଁମାନେ ତିନିମାସ ଧରି ମେଗା ଏବଂ ଅନ୍ୟ ପୁରସ୍କାର ପ୍ରାପ୍ତ କରିଛନ୍ତି । ଡିଜିଟାଲ୍ ପେମେଣ୍ଟ ଅଭିଯାନରେ ସାମିଲ୍ ହୋଇଥିବା ନାଗରିକଙ୍କ ଉଦ୍ୟମକୁ ମଧ୍ୟ ମୁଁ ସ୍ୱାଗତ ଜଣାଉଛି ।


    କ୍ୟାସଲେଶ୍ ସମାଜ ଗଠନ କରିବାକୁ ହେଲେ ଭାରତକୁ ଆହୁରି ଅନେକ ବାଟ ଯିବାକୁ ଅଛି । ବର୍ତ୍ତମାନ ଆମେ ମୁଖ୍ୟତଃ ନଗଦ ଆଧାରିତ ଅର୍ଥ ବ୍ୟବସ୍ଥାରେ ଅଛୁ । 95 ପ୍ରତିଶତ ବ୍ୟକ୍ତି ଦେଣନେଣ ଏବଂ ସମସ୍ତ କାରବାରର 86 ପ୍ରତିଶତ ନଗଦ ମାଧ୍ୟମରେ ହେଉଛି । ସରକାରଙ୍କ ପଦକ୍ଷେପ ଏକ ଉତମ ପ୍ରାରମ୍ଭ ଏବଂ ଏହାକୁ ଆଗେଇ ନେବା ତଥା ଅଧିକ ବ୍ୟାପକ କରିବାରେ ସମାଜର ପ୍ରତ୍ୟେକ ଲୋକଙ୍କ ସକ୍ରିୟ ଭାଗିଦାରୀତାର ଆବଶ୍ୟକତା ରହିଛି । ଉଚ୍ଚଶ୍ରେଣୀର ପାରଦର୍ଶିତା ଲାଗି ସୁରକ୍ଷିତ ଡିଜିଟାଲ୍ ପେମେଂଟକୁ ଜରୁରୀକାଳୀନ ଭିତ୍ତିରେ ଲାଗୁ କରାଇବାର ଆବଶ୍ୟକତା ରହିଛି ।


    ଭାରତ ବର୍ତମାନ ଡିଜିଟାଲ୍ ଆନ୍ଦୋଳନର ମିଳିତ ବିନ୍ଦୁରେ ରହିଛି । 100 କୋଟି ଭାରତୀୟଙ୍କ ନିକଟରେ ବାୟୋମେଟ୍ରିକ୍ ପରିଚୟ ଥିବା ସ୍ୱତନ୍ତ୍ର ପରିଚୟ ସଂଖ୍ୟା ରହିଛି ଯାହାକି ନିଜ କ୍ଷେତ୍ରରେ ଏକ ବିଶେଷତ୍ୱ । ଭାରତ ଠାରୁ କମ୍ ଲୋକ ସଂଖ୍ୟା ଥିବା ଏବଂ ଟେକ୍ନୋଲଜି ଦୃଷ୍ଟିର ଅଧିକ ବିକଶିତ ଦେଶରେ ମଧ୍ୟ ଏପରି ସୁବିଧା ନାହିଁ । ଆଧାର କାର୍ଡ ଅଭିଯାନ ଭାରତର ବିକାଶ କାହାଣୀରେ ଏକ ଉଲ୍ଲେଖନୀୟ ଘଟଣା ।


    ଆଧାର ଆଧାରିତ ପଇଠ ବ୍ୟବସ୍ଥା ମୋବାଇଲ୍ ଫୋନ୍ ରଖିନଥିବା ଲୋକମାନଙ୍କ ପାଇଁ ମଧ୍ୟ ଡିଜିଟାଲ୍ ପେମେଂଟକୁ ସହଜ କରିଛି ।


    ସରକାର ଡିଜିଟାଲ୍ ପେମେଂଟ ବ୍ୟବସ୍ଥାର ନୂଆ ବାଟ ଖୋଲିଛନ୍ତି । ଏହାକୁ ଅଧିକ ସହଜ ଏବଂ ବାଧାବିହୀନ କରିବା ଲାଗି ଲକ୍ଷ୍ୟ ରଖିଛନ୍ତି । ଭୀମ୍ ଆରମ୍ଭ କରାଯିବା ଦ୍ୱାରା ପ୍ରତ୍ୟେକ ଭାରତୀୟଙ୍କ ପାଇଁ ଡିଜିଟାଲ୍ ପେମେଂଟ ବ୍ୟବସ୍ଥା ଆହୁରି ସହଜ ହୋଇଛି ।


    ଅର୍ଥମନ୍ତ୍ରୀ ଉପସ୍ଥାପନ କରିଥିବା କେନ୍ଦ୍ର ବଜେଟ୍ 2017-18 ରେ ଡିଜିଟାଲ୍ ପେମେଂଟକୁ ପ୍ରୋତ୍ସାହନ ଦେବା ଲାଗି କେତେକ ଗୁରୁତ୍ୱପୂର୍ଣ୍ଣ କାର୍ଯ୍ୟକ୍ରମର ଘୋଷଣା କରିଥିଲେ ।


    ଦେଶରେ ଡିଜିଟାଲ୍ ପେମେଂଟ ସଂସ୍କୃତି ଆରମ୍ଭ କରିବା ଲାଗି ସରକାରଙ୍କ ସାହସିକ ପଦକ୍ଷେପକୁ ମୁଁ ପ୍ରଶଂସା କରୁଛି । 2017 ମାର୍ଚ୍ଚ 31 ବଜେଟ୍ ପାରିତ କରି ଆର୍ଥିକ ପରିଚାଳନା କ୍ଷେତ୍ରରେ ସଂସଦ ଏକ ନୂଆ ପରମ୍ପରା ଆରମ୍ଭ କରିଛି ।


    ନଗଦବିହୀନ ଭାରତ ଗଠନ ଦିଗରେ ସହଯୋଗର ହାତ ବଢ଼ାଇବା ଲାଗି ମୁଁ ସମସ୍ତ ନାଗରିକମାନଙ୍କୁ ଆହ୍ୱାନ ଜଣାଉଛି । ଲୋକମାନେ ସକ୍ରିୟ ଭାବେ ଅଂଶଗ୍ରହଣ କଲେ ସରକାରଙ୍କ ଉଦ୍ୟମ ସଫଳ ହୋଇପାରିବ ।


    ଧନ୍ୟବାଦ


    ଜୟହିନ୍ଦ


    ****************

    
    
    (Release ID: 1487570) Visitor Counter : 2