      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ସପ୍ତମ ବେତନ ସମୀକ୍ଷା କମିଶନ ମାନବ ସମ୍ବଳ ବିକାଶ ମନ୍ତ୍ରଣାଳୟକୁ ପ୍ରଦାନ କଲା ବିବରଣୀ
      ବେତନ କ୍ଷେତ୍ରରେ ନ୍ୟାୟ ପାଇବା ନେଇ ବିଶ୍ୱବିଦ୍ୟାଳୟ ଓ ମହାବିଦ୍ୟାଳୟ ଶିକ୍ଷକମାନଙ୍କୁ ଆଶ୍ୱାସନା ପ୍ରଦାନ କଲେ ପ୍ରକାଶ ଜାଭେଦକର

      Posted On: 18 APR 2017 5:39PM by PIB Bhubaneshwar

    ବେତନ କ୍ଷେତ୍ରରେ ନ୍ୟାୟ ପାଇବା ନେଇ ଶିକ୍ଷାନୁଷ୍ଠାନ , ବିଶ୍ୱବିଦ୍ୟାଳୟ ଓ ମହାବିଦ୍ୟାଳୟର ଶିକ୍ଷକ ବର୍ଗଙ୍କୁ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭେଦକର ଆଶ୍ୱାସନା ପ୍ରଦାନ କରିଛନ୍ତି । ନୂଆଦିଲ୍ଲୀଠାରେ ଗଣମାଧ୍ୟମ ପ୍ରତିନିଧିମାନଙ୍କୁ ସମ୍ବୋଧିତ କରି ମନ୍ତ୍ରୀ ପ୍ରକାଶ କରିଛନ୍ତି ଯେ ଶିକ୍ଷା ଅନୁଷ୍ଠାନ , ବିଶ୍ୱବିଦ୍ୟାଳୟ ଓ ମହାବିଦ୍ୟାଳୟ ମାନଙ୍କରେ ସୁପାରିଶକୁ ଲାଗୁ କରିବା ପାଇଁ ସପ୍ତମ ବେତନ ସମୀକ୍ଷା କମିଶନ ମାନବ ସମ୍ବଳ ବିକାଶ ମନ୍ତ୍ରଣାଳୟକୁ ତାଙ୍କର ରିପୋର୍ଟ ପ୍ରଦାନ କରି ସାରିଲେଣି । ଏଥି ନିମନ୍ତେ ଉଚ୍ଚଶିକ୍ଷା ସଚିବଙ୍କ ନେତୃତ୍ୱରେ ଏକ କମିଟି ଗଠନ କରାଯାଇଛି । ଏହି କମିଟିରେ ଅର୍ଥ ମନ୍ତ୍ରଣାଳୟ ଏବଂ ଅନ୍ୟାନ୍ୟ ଆବଶ୍ୟକୀୟ କାର୍ଯ୍ୟାଳୟରୁ ପଦାଧିକାରୀମାନଙ୍କୁ ନିଯୁକ୍ତ କରାଯିବ ଏବଂ ଏହି କମିଟି ତା ’ ର ଚୂଡାନ୍ତ ରିପୋର୍ଟ ପ୍ରଦାନ କରିବ ଯାହାକୁ କି କ୍ୟାବିନେଟକୁ ପଠାଯିବ ।


    ଶ୍ରୀ ପ୍ରକାଶ ଜାଭେଦକର ଆଶା ପ୍ରକାଶ କରିଛନ୍ତି ଯେ ଶିକ୍ଷା କ୍ଷେତ୍ରର ପ୍ରଫେସର , କର୍ମଚାରୀ ଓ ଅନ୍ୟାନ୍ୟ ବ୍ୟକ୍ତିମାନେ ଏହାଦ୍ୱାରା ଲାଭବାନ ହେବେ । ସେ କହିଲେ , ଯେଉଁମାନଙ୍କର ସନ୍ଦେହ ରହିଛି ଯେ ସରକାର ଏ ଦିଗରେ କୌଣସି ପଦକ୍ଷେପ ନେଉଛନ୍ତି କି ନାହିଁ ସେ ସମ୍ବନ୍ଧରେ ମୁଁ ସେମାନଙ୍କର ସନ୍ଦେହ ଦୂର କରିବା ପାଇଁ ପ୍ରକାଶ କରୁଛି ଯେ ସରକାର ଏ ନେଇ କାର୍ଯ୍ୟଧାରା ଗ୍ରହଣ କରିସାରିଛନ୍ତି ଏବଂ ଖୁବ ଶୀଘ୍ର ଆପଣମାନେ ଶୁଭ ଖବର ପାଇବେ । ସମସ୍ତ ସ୍ତରରେ ଶିକ୍ଷାର ଗୁଣାତ୍ମକ ମାନ ବୃଦ୍ଧି କରିବା ପାଇଁ ଅଧିକ ଚେଷ୍ଟା କରିବା ସହ ଅଧ୍ୟୟନ , ପରୀକ୍ଷଣ ଏବଂ ଆକଳନ କାର୍ଯ୍ୟରେ ନିୟୋଜିତ ରହିବା ଲାଗି ସେ ଶିକ୍ଷା ବିଭାଗୀୟ କର୍ମଚାରୀଙ୍କୁ ଅନୁରୋଧ କରିଛନ୍ତି ।


    **********

    
    
    (Release ID: 1488310) Visitor Counter : 2