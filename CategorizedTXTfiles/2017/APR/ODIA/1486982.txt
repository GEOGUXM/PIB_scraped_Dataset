      ରାଷ୍ଟ୍ରପତିଙ୍କ ସଚିବାଳୟ

      ପ୍ରଖ୍ୟାତ କଣ୍ଠଶିଳ୍ପୀ କିଶୋରୀ ଅମୋନକରଙ୍କ ଦେହାନ୍ତରେ ରାଷ୍ଟ୍ରପତିଙ୍କ ଶୋକ
      Posted On: 05 APR 2017 4:37PM by PIB Bhubaneshwar


    ପ୍ରଖ୍ୟାତ ହିନ୍ଦୁସ୍ତାନୀ କଣ୍ଠଶିଳ୍ପୀ କିଶୋରୀ ଅମୋନକରଙ୍କ ଦେହାନ୍ତରେ ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ ଗଭୀର ଶୋକ ପ୍ରକଟ କରିଛନ୍ତି । ରାଷ୍ଟ୍ରପତି ନିଜର ଶୋକବାର୍ତ୍ତାରେ କହିଛନ୍ତି ଯେ ସେ ଶ୍ରୀମତୀ ଅମୋନକରଙ୍କ ଦେହାନ୍ତ ଖବର ପାଇଁ ଅତ୍ୟନ୍ତ ଦୁଃଖିତ ଓ ମର୍ମାହତ । ତାଙ୍କର ହୃଦୟଗ୍ରାହୀ କଣ୍ଠସ୍ୱରରେ ଶ୍ରୀମତୀ ଅମୋନକର ଦଶନ୍ଧି ଦଶନ୍ଧି ଧରି ଦେଶର ଅଗଣିତ ସଂଗୀତପ୍ରେମୀଙ୍କୁ ମୁଗ୍ଧ କରି ଆସିଥିଲେ । ଭାରତୀୟ ସଂଗୀତ ଜଗତକୁ ତାଙ୍କର ଅବିସ୍ମରଣୀୟ ଅବଦାନ ରହିଛି । ତାଙ୍କର ଏହି ଅବଦାନକୁ ସ୍ୱୀକୃତିପୂର୍ବକ ଶ୍ରୀମତୀ ଅମୋନକରଙ୍କୁ 1987 ମସିହାରେ ପଦ୍ମଭୂଷଣ ଏବଂ 2002 ମସିହାରେ ପଦ୍ମବିଭୂଷଣ ସମ୍ମାନରେ ସମ୍ମାନିତ କରାଯାଇଥିଲା । ତାଙ୍କର ବିୟୋଗରେ ଭାରତୀୟ ସଂଗୀତ ଜଗତର ଅପୂରଣୀୟ କ୍ଷତି ଘଟିଲା ବୋଲି ରାଷ୍ଟ୍ରପତି କହିଛନ୍ତି । ତେଣୁ ତାଙ୍କର ଆତ୍ମାର ସଦଗତି କାମନା ପାଇଁ ଈଶ୍ୱରଙ୍କ ନିକଟରେ ପ୍ରାର୍ଥନା କରିବା ସହ ଶୋକସନ୍ତପ୍ତ ପରିବାରବର୍ଗଙ୍କୁ ସେ ସମବେଦନା ଜଣାଇଛନ୍ତି ।


    ******

    
    
    (Release ID: 1486982) Visitor Counter : 2