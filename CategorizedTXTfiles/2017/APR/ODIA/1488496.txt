      ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ

      1 କୋଟି ମନରେଗା ସମ୍ପତି ଜିଓଟ୍ୟାଗ୍ କରାଗଲା
      Posted On: 21 APR 2017 6:29PM by PIB Bhubaneshwar


    ମହାତ୍ମା ଗାନ୍ଧୀ ଏନ୍ଆରଇଜିଏସ୍ ଆଜି ଏକ ନୂଆ ମାଇଲଖୁଣ୍ଟ ଛୁଇଁଛି । 1 କୋଟି ମନରେଗା ସମ୍ପତ୍ତିକୁ ଜିଓଟ୍ୟାଗ୍ ( ଡିଜିଟାଲ୍ ଫଟୋ ଏବଂ ଭିଡିଓ ଉତ୍ତୋଳନ ) କରାଯିବା ସହ ସେଗୁଡ଼ିକୁ ସାର୍ବଜନୀନ କରାଯାଇଛି ।


    ଗ୍ରାମାଞ୍ଚଳରେ ମହାତ୍ମା ଗାନ୍ଧୀ ଏନ୍ଆରଇଜିଏସ୍ ଅନ୍ତର୍ଗତ ସୃଷ୍ଟି କରାଯାଇଥିବା ସମ୍ପତ୍ତିର ସ୍ତର ବହୁଗୁଣ ବୃଦ୍ଧି ପାଇଛି । 2006-07 ଆର୍ଥିକ ବର୍ଷରେ ଏହି କାର୍ଯ୍ୟକ୍ରମ ଆରମ୍ଭ କରାଯାଇଥିଲା , ଏହାପର ଠାରୁ ଏହି ଯୋଜନା ଅଧୀନରେ 2.82 କୋଟି ସମ୍ପତ୍ତି ସୃଷ୍ଟି କରାଯାଇଛି । ବାର୍ଷିକ ହାରାହାରି 30 ଲକ୍ଷ ସମ୍ପତ୍ତି ସୃଷ୍ଟି କରାଯାଉଛି , ଏଥିମଧ୍ୟରେ ବିଭିନ୍ନ ପ୍ରକାରର କାର୍ଯ୍ୟ ରହିଛି ଯେପରିକି ଜଳସଂରକ୍ଷଣ ଢାଞ୍ଚା , ବନୀକରଣ , ଗ୍ରାମୀଣ ଭିତ୍ତିଭୂମି , ବନ୍ୟା ନିୟନ୍ତ୍ରଣ ପଦକ୍ଷେପ , ଜୀବିକା ନିମନ୍ତେ ବ୍ୟକ୍ତିଗତ ସମ୍ପତ୍ତି , ଗୋଷ୍ଠୀ ଭିତ୍ତିଭୂମି ଆଦି । ଜିଓ ଟ୍ୟାଗ ପ୍ରକ୍ରିୟା ବର୍ତ୍ତମାନ ଜାରି ରହିଛି ଏବଂ ସମସ୍ତ ମହାତ୍ମା ଗାନ୍ଧୀ ଏନ୍ଆରଇଜିଏସ୍ ସମ୍ପତ୍ତିକୁ ଜିଓ ଟ୍ୟାଗିଙ୍ଗ କରାଯିବ । ଜଳ ସମ୍ବନ୍ଧୀୟ କାର୍ଯ୍ୟ ଭଳି ପ୍ରାକୃତିକ ସମ୍ବଳ ପରିଚାଳନା କାର୍ଯ୍ୟଗୁଡ଼ିକୁ ଜିଓ ଟ୍ୟାଗିଂ କରାଯିବା ଉପରେ ସ୍ୱତନ୍ତ୍ର ଦୃଷ୍ଟି ଦିଆଯାଉଛି ।


    ଜିଓ ମହାତ୍ମା ଗାନ୍ଧୀ ଏନ୍ଆରଇଜିଏସ୍ ଗ୍ରାମୀଣ ବିକାଶ ମନ୍ତ୍ରଣାଳୟର ଏକ ଅଭିନବ ପଦକ୍ଷେପ ଯାହାକୁ ଜାତୀୟ ରିମୋଟ୍ ସେନ୍ସିଂ କେନ୍ଦ୍ର ( NRSC ) , ଇସ୍ରୋ ଏବଂ ଜାତୀୟ ଇନଫରମେଟିକ୍ସ କେନ୍ଦ୍ରର ସହଯୋଗରେ କାର୍ଯ୍ୟକାରୀ କରାଯାଉଛି । ପ୍ରତ୍ୟେକ ଗ୍ରାମ ପଞ୍ଚାୟତରେ ଥିବା ଏମଜିଏନଆରଇଜିଏସ୍ ସମ୍ପତ୍ତିଗୁଡ଼ିକୁ ଜିଓ ଟ୍ୟାଗିଂ କରିବା ନିମନ୍ତେ 24 ଜୁନ୍ 2016 ରେ ଗ୍ରାମୀଣ ବିକାଶ ମନ୍ତ୍ରଣାଳୟ ପକ୍ଷରୁ ଏନ୍ଆରଏସସି ସହିତ ଏକ ବୁଝାମଣପତ୍ର ସ୍ୱାକ୍ଷର କରାଯାଇଥିଲା । ଏଥିରେ ସ୍ପେଶ ଟେକ୍ନୋଲୋଜିର ସର୍ବାଧିକ ଉପଯୋଗ କରାଯାଉଛି ।


    ସ୍ୱାକ୍ଷରିତ ଏମ୍ଓୟୁରେ ଥିବା ବ୍ୟବସ୍ଥା ଅନୁଯାୟୀ ଏନ୍ଆରଏସସି ସହିତ ପରାମର୍ଶ କରାଯାଇ ପ୍ରଶିକ୍ଷଣ ମାନୁଆଲ୍ ବିକଶିତ କରାଯାଇଛି । ଜାତୀୟ ଗ୍ରାମୀଣ ବିକାଶ ଏବଂ ପଞ୍ଚାୟତିରାଜ ସଂସ୍ଥାନ ସହାୟତାରେ ଦେଶବ୍ୟାପୀ 2.76 ଲକ୍ଷ ଲୋକଙ୍କୁ ତାଲିମ୍ ଦିଆଯାଇଛି । 2016 ଅଗଷ୍ଟ ଶେଷ ସପ୍ତାହରେ ତାଲିମ୍ କାର୍ଯ୍ୟକ୍ରମ ଆୟୋଜନ କରାଯାଇଥିଲା । ଜିଓ ଟ୍ୟାଗିଂ କାର୍ଯ୍ୟକ୍ରମ 2016 ସେପ୍ଟେମ୍ବର ପହିଲାରେ ଆରମ୍ଭ କରାଯାଇଥିଲା । ଗତ ସାତ ମାସ ମଧ୍ୟରେ 1 କୋଟି ସମ୍ପତ୍ତି ଜିଓ ଟ୍ୟାଗିଂ କରାଯାଇ ସାର୍ବଜନୀନ କରାଯାଇଛି । ଏହି ପଦକ୍ଷେପ ଦ୍ୱାରା କ୍ଷେତ୍ରୀୟ ସ୍ତରରେ ଅଧିକ ସ୍ୱଚ୍ଛତା ଏବଂ ଉତ୍ତରଦାୟିତ୍ୱ ସୁନିଶ୍ଚିତ କରାଯାଇପାରିବ ବୋଲି ଆଶା କରାଯାଉଛି ।


    ************

    
    
    (Release ID: 1488496) Visitor Counter : 2