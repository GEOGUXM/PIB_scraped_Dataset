      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଦେଶରେ ଉଚ୍ଚଗୁଣବତ୍ତା ସମ୍ପନ୍ନ ବିହନ ଏବଂ କୀଟନାଶକର ଅଭାବ ନାହିଁ
      Posted On: 11 APR 2017 1:36PM by PIB Bhubaneshwar


    2017 ଖରିଫ ଋତୁରେ 176.26 ଲକ୍ଷ୍ୟ କ୍ୱିଂଟାଲ୍ ପ୍ରମାଣିତ/ଉଚ୍ଚଗୁଣବତ୍ତା ଯୁକ୍ତ ବିହନ ମହଜୁଦ ରହିଛି ଯାହାକି ଦେଶରେ ଆବଶ୍ୟକତା ପରିମାଣ 154.69 ଠାରୁ ଅଧିକ । ସେହିପରି ରାଜ୍ୟଗୁଡ଼ିକରୁ ମିଳିଥିବା ସୂଚନା ଗୁଣବତ୍ତାଯୁକ୍ତ କୀଟନାଶକର ମଧ୍ୟ କୌଣସି ଅଭାବ ନାହିଁ ।


    ଭାରତୀୟ କୃଷି ଗବେଷଣା ପରିଷଦ ଏବଂ ରାଜ୍ୟ କୃଷି ବିଶ୍ୱବିଦ୍ୟାଳୟଗୁଡ଼ିକର ବୈଜ୍ଞାନିକମାନେ କୃଷକଙ୍କ ସୁବିଧା ପାଇଁ ଉଚ୍ଚଗୁଣବତ୍ତାସମ୍ପନ୍ନ ବିହନ ବିକଶିତ କରିବା ଦିଗରେ କାର୍ଯ୍ୟ କରୁଛନ୍ତି । 2016 ବର୍ଷରେ ମୋଟ 308 ପ୍ରକାରର ବିହନ ବିକଶିତ କରି ଛଡ଼ାଯାଇଛି । ଏଥିରେ 153 ପ୍ରକାରର ଶସ୍ୟ , 43 ପ୍ରକାରର ଡାଲି , 50 ପ୍ରକାରର ତୈଳବୀଜ , 33 ପ୍ରକାରର ଫାଇବରଯୁକ୍ତ ଫସଲ , 20 ପ୍ରକାରର ଦାନାଜାତୀୟ ଏବଂ 9 ପ୍ରକାରର ଆଖୁ ବିହନ ରହିଛି ।


    କୃଷକମାନଙ୍କୁ ସୁଲଭ ମୂଲ୍ୟରେ ଉଚ୍ଚଗୁଣବତ୍ତା ସମ୍ପନ୍ନ ବିହନ ଯୋଗାଇ ଦେବା ଲାଗି କେନ୍ଦ୍ର ସରକାର ବିଭିନ୍ନ ପ୍ରକାରର ବିହନ ବିକାଶ କାର୍ଯ୍ୟକ୍ରମ/ଯୋଜନା ପାଇଁ ସହାୟତା ଯୋଗାଇ ଦେଉଛନ୍ତି । କୀଟନାଶକର ଗୁଣବତ୍ତା ଯାଂଚ କରିବା ଲାଗି ଯଥାକ୍ରମେ କେନ୍ଦ୍ର କୀଟନାଶକ ନିରୀକ୍ଷକ(182) ଏବଂ ରାଜ୍ୟ ସରକାରଙ୍କ ନିରୀକ୍ଷକ (13403) ଜଣଙ୍କୁ ନିୟୋଜିତ କରାଯାଇଛି । ଏମାନେ କୀଟନାଶକ ଅନୁଧ୍ୟାନକାରୀଙ୍କ ସହାୟତାରେ ବ୍ୟାପକ ଭାବେ କୀଟନାଶକର ଉତ୍ପାଦନ , ସଂରକ୍ଷଣ , ବିକ୍ରୟ କେନ୍ଦ୍ର , କୀଟନାଶକର ନମୁନା ସଂଗ୍ରହ , ଅନୁଧ୍ୟାନ ଆଦି କରୁଛନ୍ତି । କୀଟନାଶକ ଆଇନ , 1968ରେ ଥିବା ବ୍ୟବସ୍ଥାର ଉଲ୍ଲଙ୍ଘନ କ୍ଷେତ୍ରରେ ଦଣ୍ଡବିଧାନ ମଧ୍ୟ କରୁଛନ୍ତି ।


    ଆଜି ଲୋକସଭାରେ ଏକ ପ୍ରଶ୍ନର ଉତ୍ତର ଦେଇ କୃଷି ଏବଂ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ପୁରୁଷୋତ୍ତମ ରୂପାଲା ଏହା କହିଛନ୍ତି ।


    **********


    

    
    (Release ID: 1487635) Visitor Counter : 4