      ରେଳ ମନ୍ତ୍ରଣାଳୟ

      ରେଲୱେ ସପ୍ଲାଇ ଚେନର ଡିଜିଟାଇଜେସନ ସମ୍ପର୍କିତ ଅଧିବେଶନ
      Posted On: 11 APR 2017 6:05PM by PIB Bhubaneshwar


    ଆସୋକାମ୍ , ଇଣ୍ଡିଆନ ରେଲୱେ ଇନଷ୍ଟିଚ୍ୟୁଟ ଅଫ୍ ମ୍ୟାଟେରିଆଲ ମ୍ୟାନେଜମେଣ୍ଟ ସହଯୋଗରେ ଭାରତୀୟ ରେଲୱେ ପକ୍ଷରୁ ଆୟୋଜିତ ‘ ଡିଜିଟାଇଜେସନ ଅଫ୍ ରେଲୱେ ସପ୍ଲାଇ ଚେନ୍ - ଇଜ୍ ଅଫ୍ ଡୁଇଙ୍ଗ ବିଜିନେସ୍ ଦିଗରେ ପାଦେ ’ ଶୀର୍ଷକ ଅଧିବେଶନକୁ ରେଳମନ୍ତ୍ରୀ ସୁରେଶ ପ୍ରଭାକର ପ୍ରଭୁ ଉଦ୍ଘାଟନ କରିଛନ୍ତି । ରେଲୱେ ବୋର୍ଡ ଚେୟାରମ୍ୟାନ୍ ଏ . କେ . ମିତ୍ତଲ , ରେଲୱେ ବୋର୍ଡର ବରିଷ୍ଠ ଅଫିସରମାନେ ଏବଂ ଆସୋକାମର ପ୍ରତିନିଧିମାନେ ଅଧିବେଶନରେ ଉପସ୍ଥିତ ଥିଲେ ।


    ଏହି ଅବସରରେ ଶ୍ରୀ ପ୍ରଭୁ କହିଥିଲେ ଯେ ଭାରତୀୟ ରେଲୱେ ଡିଜିଟାଲ ଯୁଗ ଦିଗକୁ ଅଗ୍ରସର ହେଉଛି । ରେଲୱେ ଅତି ଶୀଘ୍ର ଏଣ୍ଟରପ୍ରାଇଜ୍ ରିସୋର୍ସ ପ୍ରୋଗ୍ରାମ୍ ନାମକ ସଫ୍ଟୱେର ବ୍ୟବହାର କରିବାକୁ ଯାଉଛି , ଯାହାକି ରେଲୱେ ପାଇଁ ଲାଭପ୍ରଦ ହେବ । ସଂଗ୍ରହ ପ୍ରକ୍ରିୟାରେ ସ୍ୱଚ୍ଛତା ଅବଲମ୍ବନ କରାଯିବ । ସମସ୍ତ ରେଲୱେ ସାମଗ୍ରୀର ବିକ୍ରେତା ଏବଂ ରେଲୱେ ପାଇଁ ଡିଜିଟାଲ ସପ୍ଲାଇ ଚେନ୍ ଲାଭପ୍ରଦ ହେବ ବୋଲି ସେ କହିଥିଲେ ।


    ଶ୍ରୀ ପ୍ରଭୁ କହିଥିଲେ ଯେ , 2005-06ରେ ଇ - ପ୍ରୋକ୍ୟୋରମେଣ୍ଟ ଆରମ୍ଭ କରି ରେଲୱେ ଅନ୍ୟ ସମସ୍ତ ମନ୍ତ୍ରାଳୟ ପାଇଁ ଆଦର୍ଶ ହୋଇଥିଲା । ଇଜ୍ ଡୁଇଙ୍ଗ ବିଜିନେସ୍ ଏବଂ ସ୍ୱଚ୍ଛତା ଦିଗରେ ରେଲୱେ ସପ୍ଲାଇ ଚେନର ଡିଜିଟାଇଜେସନ ଆଉ ଏକ ପାଦ । ଏହାଦ୍ୱାରା ସମନ୍ୱିତ ଦ୍ରବ୍ୟ ପରିଚାଳନା ପ୍ରକ୍ରିୟା ଦିଗରେ ଥିବା ପ୍ରତିବନ୍ଧକ ଦୂର ହୋଇପାରିବ । ଇ - ଟେଣ୍ଡର , ଇ - ଅକ୍ସନ , ଇ - ପ୍ରୋକ୍ୟୋରମେଣ୍ଟ ଏବଂ ଇ - ସ୍କ୍ରାପ୍ ଦିଗରେ ରେଲୱେ ପୂର୍ବରୁ ପଦକ୍ଷେପ ନେଇ ସାରିଛି ବୋଲି ସେ କହିଥିଲେ ।


    ଏହି ପ୍ରକ୍ରିୟାରେ ଆସୋକାମ୍ ସାମିଲ ହୋଇ ପାରିଥିବାରୁ ସେ ଗର୍ବିତ ବୋଲି କହିଥିଲେ ଆସୋକାମ୍ ସଭାପତି ସୁନିଲ କାନୋରିଆ । ଆଧୁନିକ ପ୍ରଯୁକ୍ତି ବିଦ୍ୟା ପ୍ରୟୋଗ ଦିଗରେ ଭାରତୀୟ ରେଲୱେ ବିଶ୍ୱର ଏକ ବୃହତ୍ତ ବଜାର ସାବ୍ୟସ୍ତ ବୋଲି ସେ କହିଥିଲେ ।


    *********


    

    
    (Release ID: 1487702) Visitor Counter : 2