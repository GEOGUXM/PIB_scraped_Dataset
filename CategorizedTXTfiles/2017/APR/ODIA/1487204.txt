      ଜଳ ସମ୍ପଦ ମନ୍ତ୍ରଣାଳୟ

      ଓଡ଼ିଶା ସମେତ 7 ରାଜ୍ୟର 225 ଡ୍ୟାମର ପୁନରୁଦ୍ଧାର
      Posted On: 06 APR 2017 6:48PM by PIB Bhubaneshwar


    ବିଶ୍ୱବ୍ୟାଙ୍କ ଆର୍ଥିକ ସହାୟତାରେ ଭାରତ ସରକାର ଓଡ଼ିଶା ସମେତ 7ଟି ରାଜ୍ୟର ମୋଟ 225ଟି ଡ୍ୟାମ୍ ପ୍ରକଳ୍ପର ମରାମତି ଓ ପୁର୍ନବାସ ପାଇଁ ଡ୍ୟାମ୍ ପୁନର୍ବାସ ଓ ସଂସ୍କାର ପରିଯୋଜନା(ଡିଆରଆଇପି) କାର୍ଯ୍ୟକାରୀ କରୁଛନ୍ତି । ଏସବୁ ରାଜ୍ୟ ହେଲା ଓଡ଼ିଶା , କେରଳ , ମଧ୍ୟପ୍ରଦେଶ , ତାମିଲନାଡୁ , କର୍ଣ୍ଣାଟକ , ଝାଡ଼ଖଣ୍ଡ ଓ ଉତ୍ତରାଖଣ୍ଡ । ଏହି ପରିଯୋଜନା ପାଇଁ ପ୍ରାୟ 2100 କୋଟି ଟଙ୍କା ଅଟକଳ ହୋଇଛି ଓ 2012 ଏପ୍ରିଲରୁ କାର୍ଯ୍ୟ ଆରମ୍ଭ ହୋଇ 2018 ଜୁନରେ ସାରିବା ପାଇଁ ଲକ୍ଷ୍ୟ ରଖାଯାଇଛି । ତେବେ 2017 ଫେବୃୟାରୀ ସୁଦ୍ଧା ଏହି ପରିଯୋଜନାରେ ମୋଟ 632.66 କୋଟି ଟଙ୍କା ଖର୍ଚ୍ଚ ହୋଇସାରିଛି ।


    ଏହା ବ୍ୟତୀତ ଭାରତ ସରକାର ବହୁମୁଖୀ ଉଦ୍ଦେଶ୍ୟ ସହ ଜଳାଶୟଗୁଡ଼ିକର ମରାମତି , ନବୀକରଣ ଓ ପୁନରୁଦ୍ଧାର(ଆରଆରଆର)କୁ ମଧ୍ୟ କାର୍ଯ୍ୟକାରୀ କରୁଛନ୍ତି । ଏହା ମାଧ୍ୟମରେ ବିସ୍ତୃତ ସୁଧାର ଓ ଜଳ ସଂସ୍ଥାନର ପୁନରୁଦ୍ଧାର କରି ଜଳ ଗଚ୍ଛିତ ପରିମାଣକୁ ବୃଦ୍ଧି କରିବା ସହ ଭୂତଳ ଜଳର ପରିପୁଷ୍ଟିକରଣ , ପାନୀୟ ଜଳର ଉପଲବ୍ଧତା ବୃଦ୍ଧି , କୃଷି/ଉଦ୍ୟାନ କୃଷି ଉତ୍ପାଦନରେ ଉନ୍ନତି ଆଦି ସାମିଲ ଅଛି । ଦ୍ୱାଦଶ ଯୋଜନାରେ 9ଟି ରାଜ୍ୟର ମୋଟ 1354ଟି ଜଳାଶୟ ଉନ୍ନତି ପାଇଁ ମୋଟ 1025.87 କୋଟି ବ୍ୟୟ ଅଟକଳ ହୋଇଥିଲା । ଏଥିରେ କେନ୍ଦ୍ରୀୟ ସହାୟତା ପାଇଁ 264.67 କୋଟି ଜାରି ହୋଇସାରିଛି । 1354ଟି ଜଳାଶୟ ମଧ୍ୟରୁ 464ଟିର କାର୍ଯ୍ୟ ସମ୍ପୂର୍ଣ୍ଣ ହୋଇସାରିଛି ବୋଲି ଆଜି ଲୋକସଭାରେ କେନ୍ଦ୍ର ଜଳସମ୍ପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ବିଭାଗ ମନ୍ତ୍ରୀ ଡଃ ସଞ୍ଜିବ କୁମାର ବାଲ୍ୟାନ୍ ଏକ ଲିଖିତ ପ୍ରଶ୍ନର ଉତ୍ତରରେ କହିଛନ୍ତି ।


    **********

    
    
    (Release ID: 1487204) Visitor Counter : 2