      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସହିଦ୍ ଯବାନମାନଙ୍କୁ ସ୍ୱରାଷ୍ଟ୍ର ମନ୍ତ୍ରୀଙ୍କ ଶ୍ରଦ୍ଧାଞ୍ଜଳି
      ଯବାନଙ୍କ ବଳିଦାନ ବ୍ୟର୍ଥ ଯିବନାହିଁ : ରାଜନାଥ

      Posted On: 25 APR 2017 7:50PM by PIB Bhubaneshwar

    ଛତିଶଗଡ଼ର ରାୟପୁରରେ ଆଜି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂ ସହିଦ୍ ଯବାନମାନଙ୍କୁ ଶ୍ରଦ୍ଧାଞ୍ଜଳି ଅର୍ପଣ କରିଛନ୍ତି । ଛତିଶଗଡ଼ର ସୁକମା ଜିଲ୍ଲାରେ ଗତକାଲି ନକ୍ସଲ ଆକ୍ରମଣରେ ସହିଦ୍ ହୋଇଥିବା ଏହି ଯବାନମାନଙ୍କୁ ଛତିଶଗଡ଼ ମୁଖ୍ୟମନ୍ତ୍ରୀ ରମଣ ସିଂହ ଏବଂ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗରାମ ଅହିର ମଧ୍ୟ ଶ୍ରଦ୍ଧାଞ୍ଜଳି ଅର୍ପଣ କରିଛନ୍ତି ।


    ଶ୍ରଦ୍ଧାଞ୍ଜଳି ଅର୍ପଣ ବେଳେ ରାଜନାଥ କହିଥିଲେ ଯେ , ଯବାନମାନଙ୍କ ବଳିଦାନ ବ୍ୟର୍ଥ ଯିବନାହିଁ । ବାମପନ୍ଥୀ ଉଗ୍ରବାଦୀଙ୍କ ଏହି କାର୍ଯ୍ୟ ଭୀରୁତାର ପରିଚୟ ଦେଉଛି । ସେମାନେ ହତାଶ ହୋଇ ଏଭଳି କାର୍ଯ୍ୟ କରିଛନ୍ତି ଏବଂ ଏହାକୁ ଆମେ ଆହ୍ୱାନ ଭାବେ ନେଇଛୁ । ସରକାର ଆବଶ୍ୟକ ପଡ଼ିଲେ ରଣକୌଶଳର ସମୀକ୍ଷା କରି ଏହାକୁ ବଦଳାଇବେ । ବାମପନ୍ଥୀ ଉଗ୍ରବାଦୀମାନେ ଅଂଚଳର ବିକାଶକୁ ବିରୋଧ କରୁଛନ୍ତି । ତେଣୁ ସେମାନଙ୍କ ମୂଳୋତ୍ପାଟନ ପାଇଁ ସରକାର ଉଦ୍ୟମ କରୁଛନ୍ତି ।


    ପରେ ରାଜନାଥ ରାୟପୁରର ରାମକ୍ରିଷ୍ଣ କେୟାର ହସ୍ପିଟାଲ ଯାଇ ଆହତ ଯବାନମାନଙ୍କୁ ଭେଟି ସେମାନଙ୍କ ସ୍ୱାସ୍ଥ୍ୟାବସ୍ଥା ପଚାରି ବୁଝିଥିଲେ । ରାୟପୁରରେ ଏକ ବୈଠକରେ ରାଜନାଥ ଏବଂ ମୁଖ୍ୟମନ୍ତ୍ରୀ ରମଣ ସିଂ ପରିସ୍ଥିତି ସମ୍ପର୍କରେ ଆଲୋଚନା କରିଥିଲେ ।


    **********

    
    
    (Release ID: 1488623) Visitor Counter : 3