      ଅର୍ଥ ମନ୍ତ୍ରଣାଳୟ

      ଏସଏଏସଇସି ବୈଠକରେ ଆର୍ଥିକ ବ୍ୟାପାର ସଚିବ ଶକ୍ତିକାନ୍ତ ଦାସଙ୍କ ଭାଷଣ
      Posted On: 03 APR 2017 6:12PM by PIB Bhubaneshwar


    ନୂଆଦିଲ୍ଲୀଠାରେ ଦକ୍ଷିଣ ଏସିଆ ଉପକ୍ଷେତ୍ରୀୟ ଅଞ୍ଚଳ ସହଯୋଗ ସଂଗଠନ ବୈଦେଶିକ ମନ୍ତ୍ରୀମାନଙ୍କ ସମ୍ମିଳନୀରେ ଅର୍ଥ ମନ୍ତ୍ରଣାଳୟର ଆର୍ଥିକ ବ୍ୟାପାର ସଚିବ ଶକ୍ତିକାନ୍ତ ଦାସ ଆଜି ପ୍ରାରମ୍ଭିକ ଭାଷଣ ପ୍ରଦାନ କରିଛନ୍ତି । ବାଂଲାଦେଶ, ଭୁଟାନ, ନେପାଳ, ଶ୍ରୀଲଙ୍କା ଏବଂ ଭାରତର ଅର୍ଥମନ୍ତ୍ରୀ , ମାଳଦ୍ୱୀପର ସ୍ଥାୟୀ ନିର୍ଦ୍ଦେଶକ, ମିଂଆମାରର ମହାନିର୍ଦ୍ଦେଶକ, ଏସୀୟ ବିକାଶ ବ୍ୟାଙ୍କର ଉପାଧ୍ୟକ୍ଷ ଏବଂ ଏଡିବି, ଭାରତ ସରକାର ତଥା ରାଜ୍ୟ ସରକାରଙ୍କର ପ୍ରତିନିଧିମାନଙ୍କୁ ଶ୍ରୀ ଦାସ ଏହି ସମ୍ମିଳନୀକୁ ସ୍ୱାଗତ କରିବା ସହ ଏସଏଏସଇସି ଆଭିମୁଖ୍ୟ ସମ୍ପର୍କରେ ସୂଚନା ପ୍ରଦାନ କରିଥିଲେ । ମିଂଆମାର ପ୍ରଥମ ଥର ପାଇଁ ଏକ ପୂର୍ଣ୍ଣ ସଦସ୍ୟ ଭାବେ ଏସଏଏସଇସି ସମ୍ମିଳନୀରେ ଯୋଗ ଦେଉଥିବାରୁ ସେ ମିଂଆମାର ସରକାରଙ୍କୁ ଧନ୍ୟବାଦ ଦେବା ସହ ସେ ଦେଶ ପ୍ରତିନିଧିଙ୍କୁ ସ୍ୱାଗତ ଜଣାଇଥିଲେ । ପୁନଶ୍ଚ, “ଏସଏଏସଇସି ଭିଜନ” ଘୋଷଣାରେ ଏଡିବିର ସହଯୋଗ ନିମନ୍ତେ ସେ ଏଡିବି ପ୍ରତିନିଧିଙ୍କୁ ଧନ୍ୟବାଦ ଜ୍ଞାପନ କରିଥିଲେ ।

    
    2016 ମେ ମାସରେ ଏସଏଏସଇସି ସଦସ୍ୟ ରାଷ୍ଟ୍ରମାନେ ଏସଏଏସଇସି କାର୍ଯ୍ୟ ଯୋଜନା 2016-2025 କୁ ସମର୍ଥନ ଜଣାଇଥିଲେ । ଏହା ସଂଗଠନର ପ୍ରଥମ ତଥା ପ୍ରମୁଖ ଦୀର୍ଘକାଳୀନ କାର୍ଯ୍ୟଯୋଜନା ଯେଉଁଥିରେ ତିନୋଟି କ୍ଷେତ୍ର ଯଥା - ପରିବହନ, ବାଣିଜ୍ୟ କାରବାର ସୁବିଧା ଏବଂ ଶକ୍ତିକୁ ପ୍ରାଧାନ୍ୟ ଦିଆଯାଇଛି । ସେହିଭଳି ଏକ ଆର୍ଥିକ କରିଡୋର ବିକାଶ ଉପରେ ମଧ୍ୟ ଗୁରୁତ୍ଵ ଦିଆଯାଇଛି ।
    
    ଏହି ଭିଜନ ଡକୁମେଣ୍ଟର ଶୀର୍ଷକ ରଖାଯାଇଛି “ଏକବିଂଶ ଶତାଦ୍ଦୀରେ ଏସିଆର ସଶକ୍ତିକରଣ” । ତେଣୁ କ୍ଷେତ୍ରୀୟ ସହଯୋଗ ସହ ପ୍ରାକୃତିକ ସମ୍ପଦ, ଶିଳ୍ପ ସାମର୍ଥ୍ୟ ଏବଂ ସଂଯୋଗ ସ୍ତରରେ ସମନ୍ୱୟ ଭଳି ତିନୋଟି ପର୍ଯାୟରେ ଏହାକୁ କାର୍ଯ୍ୟକାରୀ କରିବାକୁ ସଦସ୍ୟ ରାଷ୍ଟ୍ରମାନେ ସହମତ ହୋଇଛନ୍ତି ।
    
    ଏହି ଭିଜନ ଡକୁମେଣ୍ଟ ଏସଏଏସଇସିର ଭବିଷ୍ୟତ ପ୍ରଗତି ଯାତ୍ରା କ୍ଷେତ୍ରରେ ଏକ ମାଇଲଖୁଣ୍ଟ । ଏହା ଏସଏଏସଇସି ରାଷ୍ଟ୍ରମାନଙ୍କ ଆଶା ଆକାଂକ୍ଷାର ପୂରଣ ଓ ଏ ଦିଗରେ ପାରସ୍ପରିକ ସହଯୋଗ, ଆର୍ଥିକ ସେକ୍ଟର/ଶିଳ୍ପ କ୍ଷେତ୍ରର ଚିହ୍ନଟ, କ୍ଷେତ୍ରୀୟ ସମନ୍ୱୟ ବୃଦ୍ଧି ଏବଂ ଏହା ଉପରେ ପଡୁଥିବା ମାକ୍ରୋ-ପ୍ରଭାବ ଆଧାରରେ ସାକାର କରାଯିବ । ଦୀର୍ଘ ଦେଢ଼ ଦଶନ୍ଧିର ଘନିଷ୍ଠ ସହଯୋଗ ଦ୍ୱାରା ଏହା ସାକାର ହେବାକୁ ଯାଉଛି । ତେଣୁ ସଦସ୍ୟ ରାଷ୍ଟ୍ରଙ୍କ ମଧ୍ୟରେ ବାସ୍ତବ ସଂଯୋଗ, ବଜାର ସଂଯୋଗ, ନୀତିଗଠନ ଏବଂ ସରକାରୀ ଓ ଘରୋଇ ସ୍ତରରେ ସହଯୋଗୀତାର ବିକାଶ ପ୍ରକ୍ରିୟାକୁ କ୍ଷୀପ୍ରତର କରିବ ।
    
    ଏଭଳି ସହଯୋଗ ଫଳରେ ସାମୂହିକ ଭାବେ ବାର୍ଷିକ 70 ବିଲିଅନ ଡଲାର ମୂଲ୍ୟର ସମ୍ପଦ ସୃଷ୍ଟି ଓ ପ୍ରାୟ 20 ନିୟୁତ ନିଯୁକ୍ତି ସୁଯୋଗ ସୃଷ୍ଟି ଏହି ଉପକ୍ଷେତ୍ରକୁ ସମୃଦ୍ଧି ପଥରେ ଆଗକୁ ଆଗେଇ ନେବା ଦିଗରେ ସହାୟକ ହେବ ବୋଲି ଶ୍ରୀ ଦାସ ମତପୋଷଣ କରିଥିଲେ ।

    
    
    (Release ID: 1486797) Visitor Counter : 2