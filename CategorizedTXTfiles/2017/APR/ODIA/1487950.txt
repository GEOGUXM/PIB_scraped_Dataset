      କ୍ୟାବିନେଟ

      କାନପୁର ବିମାନ ଘାଟି ଷ୍ଟେସନରେ ସ୍କୁଲ ନିର୍ମାଣ ପାଇଁ କେନ୍ଦ୍ରୀୟ ବିଦ୍ୟାଳୟ ସଙ୍ଗଠନକୁ ଲିଜ ମିଳିବ 6.5628 ଏକର ପ୍ରତିରକ୍ଷା ଜମି
      Posted On: 12 APR 2017 7:38PM by PIB Bhubaneshwar


    କାନପୁରସ୍ଥିତ ବିମାନବାହିନୀ ଷ୍ଟେସନ କମ୍ପ୍ଲେକ୍ସ ମଧ୍ୟରେ ଏକ କେନ୍ଦ୍ରୀୟ ବିଦ୍ୟାଳୟ ସ୍ଥାପନ କରାଯିବ । ଏଥିଲାଗି ପ୍ରତିରକ୍ଷା ବିଭାଗର ବଳକା 6.5628 ଏକର ଜମିକୁ କେନ୍ଦ୍ରୀୟ ବିଦ୍ୟାଳୟ ସଙ୍ଗଠନକୁ ହସ୍ତାନ୍ତର କରାଯିବ । ସାମ୍ପ୍ରତିକ ନୀତି ଅନୁସାରେ ପ୍ରତୀକାତ୍ମକ ଭାବେ ବାର୍ଷିକ ମାତ୍ର ଏକ ଟଙ୍କା ଭଡା ସୂତ୍ରରେ କୌଣସି ପ୍ରିମିୟମ ନ ଦେଇ ଏହି ବଳକା ପ୍ରତିରକ୍ଷା ଜମି କେନ୍ଦ୍ରୀୟ ବିଦ୍ୟାଳୟ ସଂଗଠନକୁ ହସ୍ତାନ୍ତର କରାଯିବ । ଏବେ ଏଏଫଏସ କାନପୁରସ୍ଥିତ କେନ୍ଦ୍ରୀୟ ବିଦ୍ୟାଳୟ ସେଠାକାର ଏକ ଅସ୍ଥାୟୀ ବାରାକ ମଧ୍ୟରେ କାର୍ଯ୍ୟ କରୁଛି । ନୂତନ କେନ୍ଦ୍ରୀୟ ବିଦ୍ୟାଳୟ ହେବା ଦ୍ଵାରା ସେଠାକାର ଛାତ୍ରଛାତ୍ରୀମାନେ ଉପକୃତ ହେବେ । ଜମି ହସ୍ତାନ୍ତର ପ୍ରକ୍ରିୟା 2 ମାସ ମଧ୍ୟରେ ସମ୍ପନ୍ନ ହେବ ।

    
    ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର ମନ୍ତ୍ରୀମଣ୍ଡଳ ବୈଠକରେ ଏହି ନିଷ୍ପତ୍ତି ନିଆଯାଇଛି ।

    **********

    
    
    (Release ID: 1487950) Visitor Counter : 2