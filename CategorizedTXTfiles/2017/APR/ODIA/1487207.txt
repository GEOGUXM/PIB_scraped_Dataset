      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଇପିଏଫ୍ଓ ଦାବି ପାଇଁ ଅନଲାଇନ୍ ସୁବିଧା
      Posted On: 06 APR 2017 6:52PM by PIB Bhubaneshwar


    କର୍ମଚାରୀ ଭବିଷ୍ୟ ନିଧି ସଂଗଠନ(ଇପିଏଫ୍ଓ) ଅନଲାଇନରେ ବିଭିନ୍ନ ସେବା ଯୋଗାଇ ଦେବା ପାଇଁ ଅନେକ ପଦକ୍ଷେପ ନେଇଛନ୍ତି । ନିଜର ସଦସ୍ୟମାନଙ୍କୁ ତ୍ୱରିତ୍ ଓ ପାରଦର୍ଶୀ ଶୈଳୀରେ ସେବା ପ୍ରଦାନ ନିମନ୍ତେ ଭବିଷ୍ୟନିଧି ଦାବି , ଚୂଡ଼ାନ୍ତ ସମାଧାନ , ଉଠାଣ ଓ ପେନସନ୍ ପାଣ୍ଠି ଉଠାଣ ଆଦି ଅନଲାଇନ୍ ସେବା ସାମିଲ ଅଛି । ତେବେ ଏଥିପାଇଁ କୌଣସି ନିର୍ଦ୍ଦିଷ୍ଟ ତାରିଖ ନିର୍ଦ୍ଧାରଣ ହୋଇନି । ଅନଲାଇନ୍ ଟ୍ରାନ୍ସଫର ପ୍ରାପ୍ତି ସେବା ପୂର୍ବରୁ ଇପିଏଫ୍ଓଙ୍କ ଦ୍ୱାରା କାର୍ଯ୍ୟକାରୀ ହେଉଛି । ଟ୍ରାନ୍ସଫର ଦାବିକୁ ଛାଡ଼ିଲେ ବାକି ସମସ୍ତ ଦାବି ହସ୍ତଚାଳିତ ହେଉଛି । କିନ୍ତୁ ଏହା କମ୍ପ୍ୟୁଟର ସିଷ୍ଟମ ଦ୍ୱାରା ପ୍ରକ୍ରିୟା ହୋଇ ସଦସ୍ୟଙ୍କ ଏକାଉଣ୍ଟକୁ କୋର ବ୍ୟାଙ୍କିଙ୍ଗ୍(ସିବିଏସ୍) ଓ ଏନ୍ଇଏଫଟି ମାଧ୍ୟମରେ ସ୍ଥାନାନ୍ତର ହେଉଛି । ଇପିଏଫ୍ଓର 120ଟି କ୍ଷେତ୍ର କାର୍ଯ୍ୟାଳୟ ମଧ୍ୟରୁ 110ଟି କାର୍ଯ୍ୟାଳୟ ସେଣ୍ଟ୍ରାଲ ସର୍ଭର ସହ ଯୋଡ଼ି ହୋଇସାରିଛି ବୋଲି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଶ୍ରମ ଓ ନିଯୁକ୍ତି ରାଷ୍ଟ୍ରମନ୍ତ୍ରୀ ବନ୍ଦାରୁ ଦତାତ୍ରେୟ ସୂଚନା ଦେଇଛନ୍ତି ।


    **********

    
    
    (Release ID: 1487207) Visitor Counter : 2