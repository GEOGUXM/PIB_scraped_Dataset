      ଅର୍ଥ ମନ୍ତ୍ରଣାଳୟ

      ଇଣ୍ଡୋନେସିଆ-ଅଷ୍ଟ୍ରେଲିଆ ଅର୍ଥମନ୍ତ୍ରୀଙ୍କ ସହ ଦ୍ୱିପାକ୍ଷିକ ଆଲୋଚନା କଲେ ଅରୁଣ ଜେଟଲୀ
      Posted On: 22 APR 2017 6:37PM by PIB Bhubaneshwar


    ୱାଶିଂଟନ୍ ଡିସିରେ ବିଶ୍ୱ ବ୍ୟାଙ୍କ ତଥା ଅନ୍ତର୍ଜାତୀୟ ମୁଦ୍ରା ପାଣ୍ଠିର ସ୍ପ୍ରିଙ୍ଗ ବୈଠକରେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଇଣ୍ଡୋନେସିଆ ତଥା ଅଷ୍ଟ୍ରେଲିଆର ଅର୍ଥମନ୍ତ୍ରୀଙ୍କ ସହ ଦ୍ଵିପାକ୍ଷିକ ଆଲୋଚନା କରିଥିଲେ ।


    ୱାଶିଂଟନ୍ ଡିସିରେ ଅର୍ଥମନ୍ତ୍ରଣାଳୟର ଆର୍ଥିକ ବ୍ୟାପାର ବିଭାଗ ସଚିବ ଶ୍ରୀ ଶକ୍ତିକାନ୍ତ ଦାସ ମୁଡି ଟିମ୍ ସହିତ ଭିନ୍ନ ବୈଠକ କରିଥିଲେ । ସେ ଅଧିକ ଗୁରୁତ୍ୱ ଦେଇ କହିଥିଲେ ଯେ ବିଶ୍ୱ ବଜାରରେ ମାନ୍ଦାବସ୍ଥା , ନିବେଶ ହ୍ରାସ ତଥା ଅତ୍ୟଧିକ ନୀତିଗତ ଅନିଶ୍ଚିତତା ସତ୍ତ୍ୱେ ଭାରତ ୭ ପ୍ରତିଶତ ଠାରୁ ଅଧିକ ଅଭିବୃଦ୍ଧି ହାର ହାସଲ କରୁଛି । ଶ୍ରୀ ଦାସ ଆର୍ଥିକ ଅଭିବୃଦ୍ଧି , ରୋଜଗାର ସୃଷ୍ଟି ତଥା ଆର୍ଥିକ ସମାବେଶକୁ ପ୍ରୋତ୍ସାହିତ କରିବା ନିମନ୍ତେ ଭାରତ ସରକାରଙ୍କ ଦ୍ୱାରା ନିଆଯାଇଥିବା ବିଭିନ୍ନ ପଦକ୍ଷେପ ସମ୍ପର୍କରେ ବିସ୍ତୃତ ଭାବେ ଆଲୋଚନା କରିଥିଲେ ।


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଅନ୍ତର୍ଜାତୀୟ ମୁଦ୍ରା ପାଣ୍ଠି ( IMF ) ତଥା ବିଶ୍ୱ ବ୍ୟାଙ୍କର ସ୍ପ୍ରିଙ୍ଗ ବୈଠକରେ ଭାଗ ନେବା ନିମନ୍ତେ ୱାଶିଂଟନ୍ ଡିସିକୁ ସରକାରୀ ଗସ୍ତରେ ଯାଇଛନ୍ତି । ତାଙ୍କ ସହିତ ଭାରତ ରିଜର୍ଭ ବ୍ୟାଙ୍କର ଗଭର୍ଣ୍ଣର ଡ . ଉର୍ଜିତ୍ ପଟେଲ୍ , ଅର୍ଥ ମନ୍ତ୍ରଣାଳୟର ଆର୍ଥିକ ବ୍ୟାପାର ବିଭାଗ ସଚିବ ଶ୍ରୀ ଶକ୍ତିକାନ୍ତ ଦାସ , ମୁଖ୍ୟ ଆର୍ଥିକ ପରାମର୍ଶଦାତା ଡ . ଅରବିନ୍ଦ ସୁବ୍ରମଣ୍ୟମ୍ ତଥା ଅନ୍ୟ ଅଧିକାରୀ ମଧ୍ୟ ଗସ୍ତ କରିଛନ୍ତି ।


    ****************

    
    
    (Release ID: 1488499) Visitor Counter : 2