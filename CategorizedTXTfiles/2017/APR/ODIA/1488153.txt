      ରେଳ ମନ୍ତ୍ରଣାଳୟ

      ଗ୍ରୀଷ୍ମ ଋତୁରେ ଯାତ୍ରୀଙ୍କ ପାଇଁ ରେଲୱେ ପକ୍ଷରୁ ବିଭିନ୍ନ ପଦକ୍ଷେପ ବିକଳ୍ପ ଯୋଜନାରେ ୱେଟିଂ ଲିଷ୍ଟରେ ଥିବା ଯାତ୍ରୀଙ୍କୁ ମିଳିବ ସିଟ୍
      Posted On: 18 APR 2017 7:23PM by PIB Bhubaneshwar


    ଗ୍ରୀଷ୍ମ ଋତୁରେ ଯାତ୍ରୀଭିଡ଼କୁ ଦୃଷ୍ଟିରେ ରଖି ରେଲୱେ ପକ୍ଷରୁ ଯାତ୍ରୀମାନଙ୍କ ସୁବିଧା ପାଇଁ ବିଭିନ୍ନ ପଦକ୍ଷେପ ନିଆଯାଇଛି ।


    ପଦକ୍ଷେପ ଗୁଡ଼ିକ ହେଲା :

     1. ଟ୍ରେନ୍ ଗନ୍ତବ୍ୟ ସ୍ଥଳକୁ ଯାତ୍ରା କରିବାର ଅତି କମରେ 4 ଘଣ୍ଟା ପୂର୍ବରୁ ଚୂଡ଼ାନ୍ତ ସିଟ୍ ସଂରକ୍ଷଣ ତାଲିକା ପ୍ରକାଶ ।

    2 . ପ୍ରଥମ ସଂରକ୍ଷଣ ତାଲିକା ପ୍ରକାଶ ପରେ ମଧ୍ୟ ଦ୍ୱିତୀୟ ତାଲିକା ପ୍ରସ୍ତୁତି ସକାଶେ ରିଜର୍ଭେସନ୍ କାଉଂଟର ଏବଂ ଇଂଟରନେଟରେ ସିଟ୍ ବୁକିଂ ସୁବିଧା ଉପଲବ୍ଧ ।


    3 . ଦ୍ୱିତୀୟ ତାଲିକା ପ୍ରସ୍ତୁତି ପରେ ବଳକା ସିଟକୁ ପରବର୍ତ୍ତୀ ଷ୍ଟେସନରେ ହୋଇଥିବା ଆବେଦନ ସକାଶେ ଉପଲବ୍ଧ କରାଇବା ।


    4 . ଆଇଆରସିଟିସି ୱେବସାଇଟରେ ମଧ୍ୟ ନିମ୍ନଲିଖିତ ପଦକ୍ଷେପ ଗୁଡ଼ିକ ନିଆଯାଇଛି :


    କ ) ୱେଟିଂ ଲିଷ୍ଟରେ ଥିବା ଯାତ୍ରୀମାନଙ୍କୁ ଅଧିକ ମୂଲ୍ୟ ନ ନେଇ ଅନ୍ୟ ଟ୍ରେନରେ ସିଟ ଉପଲବ୍ଧ କରାଯିବ । ବିକଳ୍ପ ଯୋଜନାରେ ମିଳୁଥିବା ଏହି ସୁବିଧା 01.04.2017 ତାରିଖ ପୂର୍ବରୁ ହୋଇଥିବା ଇ - ଟିକେଟ ପାଇଁ ମଧ୍ୟ ଉପଲବ୍ଧ ।


    ଖ ) ଷ୍ଟେସନର ସଂରକ୍ଷଣ କାଉଂଟରରେ ହୋଇଥିବା ଟିକେଟକୁ ଆଇଆରସିଟିସି ୱେବସାଇଟ ବା 139 ନମ୍ବରକୁ ଡାଏଲ କରି ବାତିଲ କରିହେବ ।


    ଗ ) ଇ - ଟିକେଟରେ ହୋଇଥିବା ସଂରକ୍ଷଣ ପାଇଁ ଟ୍ରେନ୍ ଯାତ୍ରାରମ୍ଭ କରିବାର ଅତି କମରେ 24 ଘଣ୍ଟା ପୂର୍ବରୁ ଆଇଆରସିଟିସି ମାଧ୍ୟମରେ ଯାତ୍ରୀଙ୍କ ଯାତ୍ରାରମ୍ଭ ଷ୍ଟେସନକୁ ପରିବର୍ତ୍ତନ କରିହେବ ।


    ଘ ) ଅନ୍ ଲାଇନ୍ ବୁକିଂରେ ଯାତ୍ରୀଙ୍କୁ ମାଗଣାରେ ହ୍ୱିଲ୍ ଚେୟାର ଉପଲବ୍ଧ କରାଯିବ ।


    ଙ ) ରିଟାୟାରିଂ ରୁମ୍ ସୁବିଧା ପାଇବାକୁ ଅନ୍ ଲାଇନରେ ଆଇଆରସିଟିସି ମାଧ୍ୟମରେ ବୁକିଂ କରାଯାଇପାରିବ ।


    ଚ ) ଆଇଆରସିଟିସି ୱେବସାଇଟ ମାଧ୍ୟମରେ ବେଡ୍ରୋଲ୍ କ୍ରୟ କରାଯାଇପାରିବ ।


    ଛ ) ଟ୍ରେନରେ ଯାତ୍ରୀମାନଙ୍କୁ ବିଭିନ୍ନ ପ୍ରକାରର ଖାଦ୍ୟ ଯୋଗାଇ ଦେବାକୁ ଇ - କ୍ୟାଟରିଂରେ ଖାଦ୍ୟ ତାଲିକା ବୃଦ୍ଧି କରାଯାଇଛି ।


    **********

    
    
    (Release ID: 1488153) Visitor Counter : 2
    
    
    
    
    

1.