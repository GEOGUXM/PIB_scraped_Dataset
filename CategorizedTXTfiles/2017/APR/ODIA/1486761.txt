      ଅର୍ଥ ମନ୍ତ୍ରଣାଳୟ

      ନିଉ ଡେଭଲପମେଣ୍ଟ ବ୍ୟାଙ୍କ (NDB) ବାର୍ଷିକ ବୈଠକରେ ଅର୍ଥମନ୍ତ୍ରୀ ଅରୁଣ ଜେଲଟୀ ଦେଇଥିବା ଅଭିଭାଷଣ
      Posted On: 01 APR 2017 5:23PM by PIB Bhubaneshwar


    ନୂଆଦିଲ୍ଲୀଠାରେ ନିଉ ଡେଭଲପମେଣ୍ଟ ବ୍ୟାଙ୍କ (NDB)ର ଦ୍ୱିତୀୟ ବାର୍ଷିକ ବୈଠକ ଅବସରରେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଅଭିଭାଷଣ ପ୍ରଦାନ କରିଛନ୍ତି । ଏହି ଅବସରରେ ସେ ଏନଡିବିର ବୋର୍ଡ ଅଫ ଗଭର୍ଣ୍ଣସ ତଥା ନିର୍ଦ୍ଦେଶକମାନଙ୍କୁ ସ୍ୱାଗତ କରିବା ସହ ଭାରତକୁ ଏଭଳି ଗୁରୁତ୍ୱପୂର୍ଣ୍ଣ ବୈଠକରେ ଆୟୋଜନ ଲାଗି ସୁଯୋଗ ପ୍ରଦାନ କରିଥିବାରୁ ସମସ୍ତ ସଦସ୍ୟଙ୍କୁ ଧନ୍ୟବାଦ ଜଣାଇଥିଲେ ।

    
    ଅର୍ଥମନ୍ତ୍ରୀ କହିଲେ ଯେ 2006 ମସିହା ସେପ୍ଟେମ୍ବର ମାସରେ ବ୍ରାଜିଲ, ଚୀନ, ରୁଷିଆ ଓ ଭାରତର ବୈଦେଶିକ ମନ୍ତ୍ରୀମାନେ ନ୍ୟୁୟର୍କ ବୈଠକରେ ଯୋଗ ଦେବା ଅବସରରେ ଏହି ସଂସ୍ଥାର ମୂଳଦୂଆ ସ୍ଥାପନ କରିଥିଲେ । ଏହି ଏକ ଦଶନ୍ଧି ଧରି ବ୍ରିକ୍ସ ଗଠିତ ହୋଇ ଢ଼େର ଆଗକୁ ଅଗ୍ରସର ହୋଇସାରିଛି । ଏବଂ ଏନଡିବି ଏହାର ସଫଳତାର ଅନ୍ୟତମ ନିଦର୍ଶନ ।
    
    ବିଶ୍ୱ ଦୃଶ୍ୟପଟ୍ଟ ତଥାପି ଚ୍ୟାଲେଞ୍ଜପୂର୍ଣ୍ଣ
    
    ବିଶ୍ୱ ଅର୍ଥନୀତି ଏବେ ଜଟିଳ ପରିସ୍ଥିତି ଦେଇ ଗତି କରୁଥିବା ବେଳେ ଏନଡିବି ଅନେକ ମହାତ୍ୱାକାଂକ୍ଷୀ ଧାର୍ଯ୍ୟ କରିଛି । ତେବେ ଆର୍ଥିକ ଦିଗବଳୟରେ ନୂତନ ଆଶା ପରିଲକ୍ଷିତ ହୋଇଛି । 2015 ଓ 2016 ରେ ବିଶ୍ୱ ଅର୍ଥନୀତିରେ ଏବେ ସୁଧାର ଆସୁଛି । ତାହା 2017 ରେ 3.4% ଏବଂ 2018 ରେ 3.6% ଅଭିବୃଦ୍ଧି ହେବାର ଲକ୍ଷ୍ୟ ରଖାଯାଇଛି । ଆମେରିକୀୟ ଆର୍ଥିକ ଅବସ୍ଥାରେ ବି ସୁଧାର ଆସୁଛି । ତେବେ ସ୍ପେନ ଓ ବ୍ରିଟେନ ଭଳି ଅଗ୍ରଣୀ ଅର୍ଥନୀତିରେ ବି ଉନ୍ନତି ଦେଖାଦେଇଛି । କିନ୍ତୁ ଅନ୍ୟ କେତେକ ଅଗ୍ରଣୀ ଅର୍ଥନୀତିରେ ଚାହିଦା ସ୍ଥିର ରହିଛି, ଋଣ ବୋଝ ରହିଛି, ଅଶୁଝା ଋଣର ଭାର ରହିଛି ଏବଂ ଭବିଷ୍ୟତର ବିକାଶ ଅନିଶ୍ଚିତ ରହିଛି ।
    
    କିନ୍ତୁ ବର୍ଦ୍ଧିଷ୍ଣୁ ବଜାର ଓ ବିକାଶଶୀଳ ଅର୍ଥନୀତି ରେ ସାମଗ୍ରିକ ଅଭିବୃଦ୍ଧି ଘଟିବାକୁ ଆରମ୍ଭ କରିଛି । ବ୍ରିକ୍ସ ରାଷ୍ଟ୍ର ସମୂହର ସ୍ଥିତି ଏ ଦିଗରେ ବେଶ ଉତ୍ସାହଜନକ । ଚୀନ ଅର୍ଥନୀତି ପ୍ରମୁଖ ଉତଥାନପତନ ସତ୍ତ୍ୱେ ଦୃଢ଼ ରହିଛି । ଭାରତର ଅଭିବୃଦ୍ଧି ସୁଦୃଢ଼ ରହିଛି । ରୁଷ ଓ ବ୍ରାଜିଲ ଅର୍ଥନୀତିରେ 2016 ରେ ନକାରାତ୍ମକ ବିକାଶଧାରା ପରିଲକ୍ଷିତ ହେବା ପରେ 2017 ଓ 2018 ରେ ସକାରାତ୍ମକ ହେବାର ଆଶା କରାଯାଉଛି ।
    
    ତେବେ ଦିନକୁ ଦିନ ନୂଆ ନୂଆ ଚ୍ୟାଲେଞ୍ଜ ମୁଣ୍ଡ ଟେକୁଛି । ସମ୍ଭବତଃ ଏହା ଏକ ଅନ୍ତର୍ମୁଖୀ ନୀତି ଭିତ୍ତି ଓ ରକ୍ଷଣଶୀଳ ଆଡକୁ ଢ଼ଳୁଛି । ତେଣୁ ବୈଶ୍ୱିକ ସ୍ଥିତିର ଜମାଖର୍ଚ୍ଚ ପତ୍ର ଦୁର୍ବଳ ହେଉଛି । ତାହା ୟୁରୋ କ୍ଷେତ୍ର ଓ ଅନ୍ୟାନ୍ୟ ଭୌଗୋଳିକ କ୍ଷେତ୍ରରେ ଅସ୍ଥିରତା ସୃଷ୍ଟି କରୁଛି ।
    
    ଚ୍ୟାଲେଞ୍ଜ ମଧ୍ୟରେ ସୁଯୋଗ
    
    ଏଭଳି ଚ୍ୟାଲେଞ୍ଜ ମଧ୍ୟରେ ସୁଯୋଗ ରହିଛି । ତେଣୁ EMDEରେ ହାସଲ ହୋଇନଥିବା ଆକଳିତ ଭିତ୍ତିଭୂମି ଲକ୍ଷ୍ୟ ବିଶାଳ ଆକାର ଧାରଣ କରିଛି । ଯାହାକି ବିଶ୍ୱବ୍ୟାଙ୍କର ଆକଳନ ଅନୁସାରେ 1 ଟ୍ରିଲିଅନ ହୋଇଛି ।
    
    2015 ରେ ଏନଡିବି ସ୍ଥାପନ ହେବାପରେ ଅଧ୍ୟକ୍ଷ କାମାଥ ଓ ତାଙ୍କ ଗୋଷ୍ଠୀ ବେଶ ଉଲ୍ଲେଖନୀୟ କାର୍ଯ୍ୟ ହାସଲ କରିଛନ୍ତି । ବିଶ୍ୱ ଅର୍ଥନୀତିର ନକାରାତ୍ମକ ପ୍ରଭାବ ଚ୍ୟାଲେଞ୍ଜକୁ ସେମାନେ ସଫଳତାର ସହ ମୁକାବିଲା କରିପାରିଛନ୍ତି । ଏ ପର୍ଯ୍ୟନ୍ତ ଏନଡିବି ବୋର୍ଡ 7ଟି ଋଣ ମଞ୍ଜୁର କରିଛି । ବ୍ୟାଙ୍କ ସମ୍ପୂର୍ଣ୍ଣ ରୂପେ କାର୍ଯ୍ୟକ୍ଷମ ହେଲେ ସୁଦ୍ଧା ବଜାରରୁ ସଫଳତାର ସହ ଟଙ୍କା ଉଠାଇପାରୁଛନ୍ତି ଏବଂ ଏହାର ପ୍ରଥମ ଋଣ ଭାରତକୁ ପ୍ରଦାନ କରାଯାଇଛି । ଏବେ ଏହାର ଏକ ଆଫ୍ରିକା କ୍ଷେତ୍ରୀୟ କେନ୍ଦ୍ର ଗଠନ ଉଦ୍ୟମ ହୋଇଛି । ଏନଡିବି ଋଣ ଅନେକ ପୋଷଣୀୟ ବିକାଶ ଲକ୍ଷ୍ୟ ହାସଲ ଦିଗରେ ସହାୟକ ହେଉଛି । ଯାହାକି ଏନଡିବିର ମୌଳିକ ନୀତି ଆଧାରରେ କରାଯାଉଛି ।
    
    ତେଣୁ ଏହାର ପ୍ରତିଷ୍ଠାତା ସଦସ୍ୟ ରାଷ୍ଟ୍ରଙ୍କ ଲକ୍ଷ୍ୟ ହାସଲ ଦିଗରେ ଏନଡିବି ଏକ ଆଦର୍ଶ ଏହାର 5ଟି ଯାକ ସଦସ୍ୟ ରାଷ୍ଟ୍ରଙ୍କ ନିକଟରେ ପ୍ରଭୂତ ଜ୍ଞାନ, ପ୍ରଯୁକ୍ତି ଓ ସଂପଦ ମହଜୁଦ ରହିଛି । ଏହାର ଉପଯୋଗ କରି ସେହିସବୁ ଲକ୍ଷ୍ୟ ହାସଲ କରାଯାଇପାରିବ ।
    
    ତେବେ ଏଭଳି ଚ୍ୟାଲେଞ୍ଜ ମଧ୍ୟରେ ଭାରତ ଏକ ଉଜ୍ଜ୍ୱଳ କ୍ଷେତ୍ର ଭାବେ ମୁଣ୍ଡ ଟେକିଛି । ତେଣୁ 2017 ଓ 2018 ରେ ବିକାଶ ହାର 7.2 ଏବଂ 7.7 ପ୍ରତିଶତ ହେବ ବୋଲି ଆଇଏମଏଫ ଭବିଷ୍ୟତ ଆକଳନ କରିଛି । ଏହାରି ଭିତରେ ଭାରତ ବିମୁଦ୍ରୀକରଣ, ନଗଦହୀନ ଅର୍ଥନୀତି, ଆୟକର ବ୍ୟବସ୍ଥାର ସଂପ୍ରସାରଣ, ଜାଲନୋଟ ବିରୁଦ୍ଧରେ ସଂଗ୍ରାମ, ବସ୍ତୁ ଓ ସେବା କର ବିଲ ଗୃହୀତ, ଦେବାଳିଆ ଆଇନ ବ୍ୟାପକକରଣ ଆଇନ ପ୍ରବର୍ତ୍ତନ, ଏଫଡିଆଇ ନୀତିର ସରଳୀକରଣ ଆଦି ଏ ଦିଗରେ ସକରାତ୍ମକ ପଦକ୍ଷେପ ।
    
    ତେଣୁ ଏନଡିବି ଠାରୁ ଭାରତ ଯଥେଷ୍ଟ ପ୍ରତ୍ୟାଶା ରଖେ । ଏନଡିବିଠାରୁ ପ୍ରଥମ ଋଣ ପାଇବା ଲାଗି ଭାରତର ଚୁକ୍ତି ସ୍ୱାକ୍ଷର ଏ ଦିଗରେ ଏକ ଉତ୍ସାହଜନକ ଘଟଣା । ଏହି ଋଣରେ ମଧ୍ୟପ୍ରଦେଶର ବିଭିନ୍ନ ଜିଲ୍ଲାର ସଡକ ନିର୍ମାଣ ଓ ଉନ୍ନତିକରଣ କରାଯିବ । ପୁନଶ୍ଚ ଆମେ ପ୍ରାୟ 2 ବିଲିଅନ ଡଲାର ଏନଡିବି ଋଣ ପାଇଁ ପ୍ରସ୍ତାବ ଦେଇଛୁ । ଯାହା ଉପରେ ବୋର୍ଡ ଯଥାଶୀଘ୍ର ବିଚାର ଓ ନିଷ୍ପତ୍ତି ଗ୍ରହଣ କରିବେ । ଏନଡିବି ବୋର୍ଡ ଅଫ ଗଭର୍ଣ୍ଣସ ଏବେ ଆଗାମୀ ପାଂଚବର୍ଷ ପାଇଁ ତାଙ୍କର କାର୍ଯ୍ୟଯୋଜନା ସ୍ଥିର କରୁଛନ୍ତି । ତେଣୁ ଏନଡିବି ସମସ୍ତ ସଦସ୍ୟ ରାଷ୍ଟ୍ରଙ୍କ ପାଇଁ ପାରସ୍ପରିକ ସହାୟକ ଓ ସଫଳ ସାବ୍ୟସ୍ତ ହେବ ବୋଲି ମନ୍ତ୍ରୀ ଶ୍ରୀ ଜେଟଲୀ ଆଶାପ୍ରକଟ କରିଛନ୍ତି ।

    **********

    
    
    (Release ID: 1486761) Visitor Counter : 3