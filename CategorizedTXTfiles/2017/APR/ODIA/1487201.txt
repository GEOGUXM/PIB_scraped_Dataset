      ଯୋଗାଯୋଗ ଓ ସୂଚନା ପ୍ରଯୁକ୍ତି ସେବା ମନ୍ତ୍ରଣାଳୟ

      କଲ୍ ଡ୍ରପ୍ ସମସ୍ୟା ଘର ଭିତରେ ଅଧିକ ସଙ୍ଗୀନ : ଦୂରସଂଚାର ବିଭାଗ
      Posted On: 06 APR 2017 6:46PM by PIB Bhubaneshwar


    ମୋବାଇଲ୍ ନେଟୱାର୍କରେ କଲ୍ ଡ୍ରପ୍ ସମସ୍ୟା ଦୂର କରିବା ପାଇଁ ଦୂରସଂଚାର ବିଭାଗ(ଡିଓଟି) ଅନେକ ପଦକ୍ଷେପ ନେଇଛନ୍ତି । ଦୂରସଂଚାର ସେବା ପ୍ରଦାନକାରୀ(ଟିଏସପି)ମାନେ 2016 ଜୁନରୁ 2017 ଫେବୃୟାରୀ ମଧ୍ୟରେ ସମଗ୍ର ଦେଶରେ 2 , 12 , 917ଟି ଅତିରିକ୍ତ ବିଟିଏସ୍(ବେସ୍ ଟ୍ରାନ୍ସରିସଭର ଷ୍ଟେସନ୍) ସ୍ଥାପିତ କରିଛନ୍ତି ।


    ଗ୍ରାହକଙ୍କଠାରୁ ସିଧାସଳଖ ପ୍ରତିକ୍ରିୟା ମିଳିବା ପାଇଁ ଦୂର ସଂଚାର ବିଭାଗ 2016 ଡିସେମ୍ବର 23ତାରିଖରେ ଦିଲ୍ଲୀ , ମୁମ୍ବାଇ , ଉତ୍ତରପ୍ରଦେଶ , ଉତ୍ତରାଖଣ୍ଡ , ମହାରାଷ୍ଟ୍ର ଓ ଗୋଆରେ ଏକ ଇଂଟେଗ୍ରେଟେଡ୍ ଭଏସ୍ ରେସ୍ପନ୍ସ ସିଷ୍ଟମ(ଆଇଭିଆରଏସ୍) ପ୍ରଣାଳୀ ଆରମ୍ଭ କରିଛି । ଯାହାକୁ 2017 ଜାନୁୟାରୀ 12 ତାରିଖରେ ପଞ୍ଜାବ ଓ ମଣିପୁର ବ୍ୟତୀତ ଅନ୍ୟ ରାଜ୍ୟକୁ ସମ୍ପ୍ରସାରିତ କରାଯାଇଛି । ପଞ୍ଜାବ ଓ ମଣିପୁରରେ ଆଇଭିଆରଏସ୍ ପ୍ରଣାଳୀର ଆରମ୍ଭ 2017 ମାର୍ଚ୍ଚ 16 ତାରିଖରେ ହୋଇଛି । ଏହି ପ୍ରଣାଳୀ ମାଧ୍ୟମରେ ଗ୍ରାହକଙ୍କୁ ସଟ୍ କୋଡ୍ 1955ରୁ ଆଇଭିଆରଏସ୍ କଲ୍ ପ୍ରାପ୍ତ ହେଉଛି ଓ କଲ୍ ଡ୍ରପ୍ସ ସମସ୍ୟା ସମ୍ପର୍କରେ କେତେକ ପ୍ରଶ୍ନ ପଚରା ଯାଉଛି । ଗ୍ରାହକ ଯେଉଁଠି ସେମାନେ ସର୍ବଦା କଲ୍ ଡ୍ରପ୍ ସମସ୍ୟାରେ ପୀଡ଼ିତ ହେଉଛନ୍ତି , ସେହି ସହର , ଗାଁର ନାମ ଉଲ୍ଲେଖ କରି ଏହି ସଟ୍ କୋର୍ଡ 1955ରେ ଟୋଲ୍ ଫ୍ରି ଏସ୍ଏମ୍ଏସ୍ ପଠାଇପାରିବେ । ଆଇଭିଆରଏସ୍ ପ୍ରଣାଳୀ 2016 ଡିସେମ୍ବର 23ତାରିଖରେ ଆରମ୍ଭ ହୋଇ 2017 ଫେବୃୟାରୀ 28 ପର୍ଯ୍ୟନ୍ତ ସମଗ୍ର ଦେଶର ସମସ୍ତ ଟିପିଏସ୍ର ଗ୍ରାହକଙ୍କୁ 16 , 61 , 640ଟି ସଫଳ ଆଉଟବାଉଣ୍ଡ କଲ୍ କରାଯାଇଥିଲା । ପ୍ରାୟ 2 , 20 , 935ଜଣ ଗ୍ରାହକ ସର୍ଭେରେ ଭାଗ ନେଇଥିଲେ ଓ ଏଥରୁ 1 , 38 , 072(62.5%) ଗ୍ରାହକ କଲ୍ ଡ୍ରପ୍ସ ସୂଚନା ଦେଇଥିଲେ । ଏହି ପ୍ରତିକ୍ରିୟାରୁ ଜଣାପଡ଼ିଥିଲା ଯେ କଲ୍ ଡ୍ରପ୍ସ ସମସ୍ୟା ଘର ଭିତରେ ଅଧିକ ସଙ୍ଗିନ ଅଛି । ଏହି ମତାମତ ଉପରେ ସମୟସୀମା ମଧ୍ୟରେ କାର୍ଯ୍ୟାନୁଷ୍ଠାନ କରିବା ପାଇଁ ପ୍ରତି ସପ୍ତାହ ଦୂରସଂଚାର ସେବା ପ୍ରଦାନକାରୀଙ୍କ ସହ ତଥ୍ୟ ଆଦାନପ୍ରଦାନ କରାଯାଉଛି । ଟିଏସପି ଦ୍ୱାରା ଦୂରସଂଚାର ବିଭାଗକୁ ପଠାଯାଇଥିବା ଆଇଭିଆରଏସ୍ ଫିଡବେକ୍ ଡାଟାର ଉପଯୋଗ କରିବା ପାଇଁ ଏକ ବିସ୍ତୃତ ବ୍ୟବସ୍ଥା ମଧ୍ୟ ସ୍ଥାପିତ ହୋଇଛି । ଟିଏସ୍ପି ପ୍ରତି 15ଦିନରେ ଦୂରସଂଚାର ବିଭାଗ ୱାର୍କଫୋର୍ସକୁ କାର୍ଯ୍ୟାନୁଷ୍ଠାନ ରିପୋର୍ଟ ପ୍ରଦାନ କରୁଛି । 2017 ଫେବୃୟାରୀ 15-28 ତାରିଖ ମଧ୍ୟରେ ଟିଏସ୍ପି ଦ୍ୱାରା 43 , 403ଟି ଫିଡବେକ୍ ମାମଲାର ଯାଞ୍ଚ କରାଯାଇଥିଲା । କଲ୍ ଡ୍ରପ୍ସ ସମସ୍ୟା ସମ୍ପର୍କରେ ଅତିରିକ୍ତ ସୂଚନା ପାଇଁ ଗ୍ରାହକଙ୍କୁ ଟେଲିଫୋନ୍ କଲ୍ ଓ ଏସଏମଏସ୍ କରିବା ପରେ 7210ଟି ମାମଲାର ସମାଧାନ କରାଯାଇଥିବା ଚିହ୍ନଟ ହୋଇଛି ।


    **********

    
    
    (Release ID: 1487201) Visitor Counter : 2