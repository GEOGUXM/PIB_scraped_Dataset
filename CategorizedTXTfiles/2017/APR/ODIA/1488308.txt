      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ଅନୁସୂଚିତ ଜାତି ଛାତ୍ରଛାତ୍ରୀଙ୍କୁ ମିଳିଲା ଡକ୍ଟର ଆମ୍ବେଦକର ଜାତୀୟ ଉତ୍କର୍ଷ ପୁରସ୍କାର
      Posted On: 18 APR 2017 5:33PM by PIB Bhubaneshwar


    ମାଧ୍ୟମିକ ଏବଂ ଉଚ୍ଚ ମାଧ୍ୟମିକ ସ୍କୁଲ ପରୀକ୍ଷା 2016 ରେ କୃତିତ୍ୱ ଅର୍ଜନ କରିଥିବା 184 ଜଣ ଅନୁସୂଚିତ ଜାତି ଛାତ୍ରଛାତ୍ରୀମାନଙ୍କୁ ‘ ଡକ୍ଟର ଆମ୍ବେଦକର ଜାତୀୟ ଉତ୍କର୍ଷ ପୁରସ୍କାର ’ ପ୍ରଦାନ କରାଯାଇଛି । ସାମାଜିକ ନ୍ୟାୟ ଏବଂ ଶସକ୍ତିକରଣ ରାଷ୍ଟ୍ର ମନ୍ତ୍ରୀ ଶ୍ରୀ କ୍ରିଷନ ପାଲ ଗୁଜ୍ଜର , ଶ୍ରୀ ବିଜୟ ସମ୍ପଲା ଏବଂ ଶ୍ରୀ ରାମଦାସ ଅଠାୱଲେ ଏହି ପୁରସ୍କାର ପ୍ରଦାନ କରିଥିଲେ । ସାମାଜିକ ନ୍ୟାୟ ଏବଂ ଶସକ୍ତିକରଣ ମନ୍ତ୍ରଣାଳୟ ଅଧିନରେ ଡ . ଆମ୍ବେଦକର ଫାଉଣ୍ଡେସନ ( DAF ) ଦ୍ୱାରା ନୂଆଦିଲ୍ଲୀଠାରେ ଆୟୋଜିତ କାର୍ଯ୍ୟକ୍ରମରେ ବାବା ସାହେବ ଆମ୍ବେଦକରଙ୍କର ସାମୂହିକ କାର୍ଯ୍ୟଗୁଡିକର ସମାହାରକୁ ନେଇ ଏକ ଅଡିଓ ସିଡି ମଧ୍ୟ ଉନ୍ମୋଚନ କରାଯାଇଥିଲା ।


    ଦୁଇଟି ବର୍ଗରେ ଏହି ପୁରସ୍କାର ପ୍ରଦାନ କରାଯାଇଥିଲା । ପ୍ରଥମ ବର୍ଗରେ ମାଧ୍ୟମିକ ସ୍କୁଲ ପରୀକ୍ଷାରେ କୃତିତ୍ୱ ଅର୍ଜନ କରିଥିବା ଅନୁସୂଚିତ ଜାତିର ଛାତ୍ରମାନଙ୍କୁ ପୁରସ୍କୃତ କରାଯାଇଥିଲା । ପ୍ରଥମ , ଦ୍ୱିତୀୟ ଏବଂ ତୃତୀୟ ଶ୍ରେଣୀରେ କୌଣସି ଛାତ୍ରୀ କୃତିତ୍ୱ ହାସଲ କରିନଥିବାରୁ ଏବଂ କନ୍ୟା ସନ୍ତାନଙ୍କୁ ଶିକ୍ଷା ପ୍ରଦାନ ପାଇଁ ସଚେତନତା ବୃଦ୍ଧି ଲକ୍ଷ୍ୟରେ ସର୍ବାଧିକ ନମ୍ବର ରଖିଥିବା ଛାତ୍ରୀମାନଙ୍କୁ ପୁରସ୍କୃତ କରାଯାଇଥିଲା । ଦ୍ୱିତୀୟ ବର୍ଗରେ ଉଚ୍ଚ ମାଧ୍ୟମିକ ସ୍କୁଲ ପରୀକ୍ଷାରେ କୃତିତ୍ୱ ହାସଲ କରିଥିବା ଅନୁସୂଚିତ ଜାତିର ଛାତ୍ରମାନଙ୍କୁ ପୁରସ୍କୃତ କରାଯାଇଥିଲା । ପ୍ରଥମ ପୁରସ୍କାର ବାବଦରେ 60 ହଜାର ଟଙ୍କା , ଦ୍ୱିତୀୟ ପୁରସ୍କାରରେ 50 ହଜାର ଟଙ୍କା ଏବଂ ତୃତୀୟ ପୁରସ୍କାର ବାବଦରେ 40 ହଜାର ଟଙ୍କା ପ୍ରଦାନ କରାଯାଇଥିଲା ।


    ସାମାଜିକ ନ୍ୟାୟ ଏବଂ ଶସକ୍ତିକରଣ ମନ୍ତ୍ରୀ ଏବଂ ଡ . ଆମ୍ବେଦକର ଫାଉଣ୍ଡେସନର ଅଧ୍ୟକ୍ଷ ଶ୍ରୀ ଥୱରଚାନ୍ଦ ଗେହଲଟ କହିଛନ୍ତି ଯେ ପ୍ରତ୍ୟେକ ଛାତ୍ରଛାତ୍ରୀଙ୍କ ପାଇଁ ଶିକ୍ଷା ହେଉଛି ଏକ ଶକ୍ତିଶାଳୀ ଉପକରଣ ଯାହା ସମସ୍ତ ଛାତ୍ରଛାତ୍ରୀଙ୍କୁ ପ୍ରଦାନ କରାଯିବାର ଆବଶ୍ୟକତା ରହିଛି । ସେ କହିଥିଲେ ଯେ ଛାତ୍ରମାନେ ଉଚ୍ଚଶିକ୍ଷିତ ହେଲେ ରାଷ୍ଟ୍ରର ବିକାଶ ହେବ ।


    ଏହି ଅବସରରେ ଶ୍ରୀ ବିଜୟ ସମ୍ପଲା କହିଥିଲେ, ଡ . ଆମ୍ବେଦକର ଅନୁସୂଚିତ ଜାତିମାନଙ୍କର ପ୍ରଗତି କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇଥିଲେ ଏବଂ ସେ ଥିଲେ ଜ୍ଞାନର ପ୍ରତୀକ । ତାଙ୍କ ଜୀବନ ଶୈଳୀରୁ ଆମକୁ ଅନେକ ଶିକ୍ଷାଲାଭ କରିବାର ଅଛି ।


    ଶ୍ରୀ ରାମଦାସ ଅଠାୱଲେ କହିଥିଲେ ଡ . ଆମ୍ବେଦକର ଆମ ପାଇଁ ଏକ ପ୍ରେରଣା । ଶିକ୍ଷା ଆମ ବିକାଶର ଏକ ଗୁରୁତ୍ୱପୂର୍ଣ୍ଣ ଅଙ୍ଗ ବୋଲି ତାଙ୍କର ବିଶ୍ୱାସ ଥିଲା । ଛାତ୍ରମାନେ କେବଳ ଚାକିରୀ କରିବା ଲକ୍ଷ୍ୟ ନ ରଖି ନିଜେ ଆତ୍ମ ନିର୍ଭରଶୀଳ ହେବା ପାଇଁ ସାମାଜିକ ନ୍ୟାୟ ଏବଂ ଶସକ୍ତିକରଣ ମନ୍ତ୍ରଣାଳୟର ଭେଂଚର କ୍ୟାପିଟାଲ ଫଣ୍ଡ ଯୋଜନାରେ ନିଜର ବ୍ୟବସାୟ ଆରମ୍ଭ କରିପାରିବେ ।


    ଏହି ଅବସରକୁ ସମ୍ବୋଧନ କରି ଶ୍ରୀ କ୍ରିଷନ ପାଲ ଗୁଜ୍ଜର ପୁରସ୍କୃତ ଛାତ୍ରଛାତ୍ରୀମାନଙ୍କୁ ଶୁଭେଚ୍ଛା ଜଣାଇ ତାଙ୍କୁ ଦେଶର ଭବିଷ୍ୟତ ବୋଲି ଅଭିହିତ କରିଥିଲେ । ସାମାଜିକ ନ୍ୟାୟ ଏବଂ ସମାନତା ପାଇଁ ସର୍ବଦା ସଂଗ୍ରାମ କରିଆସିଥିବା ଡ . ଆମ୍ବେଦକରଙ୍କ ନାମରେ ଏହି ପୁରସ୍କାର ପ୍ରଦାନ ଅତ୍ୟନ୍ତ ଗର୍ବ ଓ ଗୌରବର ବିଷୟ । ସେ କହିଥିଲେ ଯେ ଡ . ଆମ୍ବେଦକରଙ୍କ ସହ ଜଡିତ 5 ଟି ସ୍ଥାନକୁ କେନ୍ଦ୍ର ସରକାର ପଞ୍ଚତୀର୍ଥ ଭାବେ ଘୋଷଣା କରିଛନ୍ତି । ଛାତ୍ରମାନେ ନିଜ ଜୀବନର ଲକ୍ଷ୍ୟ ହାସଲ ଦିଗରେ ନିମ୍ମଜିତ ରହନ୍ତୁ ବୋଲି ସେ ଆହ୍ୱାନ କରିଥିଲେ ।


    **************

    
    
    (Release ID: 1488308) Visitor Counter : 2