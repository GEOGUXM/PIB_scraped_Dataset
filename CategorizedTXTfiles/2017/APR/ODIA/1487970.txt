      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ବିଜୟ ଅମ୍ରିତରାଜ କେନ୍ଦ୍ର କ୍ରୀଡ଼ାମନ୍ତ୍ରୀ ବିଜୟ ଗୋୟଲଙ୍କୁ ଭେଟିଲେ
      Posted On: 11 APR 2017 6:02PM by PIB Bhubaneshwar


    କିମ୍ବଦନ୍ତୀ ଟେନିସ ଖେଳାଳି ବିଜୟ ଅମ୍ରିତରାଜ ଆଜି କେନ୍ଦ୍ର କ୍ରୀଡ଼ା ଓ ଯୁବସେବା (ସ୍ୱାଧୀନ ଦାୟିତ୍ୱ) ରାଷ୍ଟ୍ରମନ୍ତ୍ରୀ ବିଜୟ ଗୋଏଲଙ୍କୁ ଭେଟିଛନ୍ତି । ସେମାନଙ୍କର ବୈଠକରେ ଭାରତରେ ଟେନିସର ଉନ୍ନତି ଏବଂ ପ୍ରତିଭା ଅନ୍ୱେଷଣ ପାଇଁ ମିଳିତ ଭାବେ କାର୍ଯ୍ୟ କରିବା ନେଇ ସରକାରଙ୍କୁ ସହାୟତା କରିବା ଲାଗି ଅମ୍ରିତରାଜ ଆଗ୍ରହ ପ୍ରକାଶ କରିଛନ୍ତି । ଶ୍ରୀ ଗୋଏଲ କହିଛନ୍ତି ଯେ ତାଙ୍କ ମନ୍ତ୍ରଣାଳୟ ପ୍ରତିଭାବାନ ଟେନିସ ଖେଳାଳିମାନଙ୍କୁ ବୃତ୍ତି ପ୍ରଦାନ ଏବଂ ସେମାନଙ୍କୁ ଶ୍ରେଷ୍ଠ ସୁବିଧା ସୁଯୋଗ ପ୍ରଦାନ କରିବା ପାଇଁ ପଦକ୍ଷେପ ନେବ ଯେପରିକି ସେମାନେ ବିଶ୍ୱସ୍ତରରେ ବିଜେତା ହୋଇପାରିବେ ।

    
    ପରେ ନିକଟରେ ମହେଶ ଭୂପତି-ଲିଆଣ୍ଡର ପେସଙ୍କ ମଧ୍ୟରେ ସୃଷ୍ଟି ହୋଇଥିବା ବିବାଦ ସମ୍ବନ୍ଧରେ ସାମ୍ବାଦିକମାନଙ୍କର ପ୍ରଶ୍ନର ଉତ୍ତର ଦେଇ ମନ୍ତ୍ରୀ କହିଲେ ଯେ ଦଳ ମନୋନୟନ କରିବା ଅଧିନାୟକଙ୍କ କ୍ଷମତାଭୁକ୍ତ । ମାତ୍ର ଯଦି ଏ କ୍ଷେତ୍ରରେ କୌଣସି ବଡ ଧରଣର ଦ୍ୱନ୍ଦ୍ୱ ସୃଷ୍ଟି ହୁଏ, ତେବେ କ୍ରୀଡ଼ାର ବୃହତ୍ତର ସ୍ୱାର୍ଥ ଦୃଷ୍ଟିରୁ ମନ୍ତ୍ରଣାଳୟ ନିଶ୍ଚିତ୍ତ ଭାବେ ମଧ୍ୟସ୍ଥତା କରିବ ।
    
    ସେ ପୁନର୍ବାର ଦୋହରାଇ ଥିଲେ ଯେ ଖେଳାଳି, କୋଚ ଏବଂ ଅନ୍ୟାନ୍ୟ କ୍ରୀଡ଼ାଧିକାରୀଙ୍କ ପାଇଁ ମନ୍ତ୍ରଣାଳୟର କବାଟ 24 ଘଂଟା ଖୋଲା । ସେମାନେ ସେମାନଙ୍କର ସମସ୍ୟା ସମ୍ବନ୍ଧରେ ଖୋଲାଖୋଲି ଭାବେ ଆଲୋଚନା କରିପାରିବେ । ସେ କହିଥିଲେ ଯେ ପରିସ୍ଥିତିରେ ସୁଧାର ଆଣିବା ସହିତ ସମସ୍ୟାର ସମାଧାନ କରିବା ପାଇଁ ମନ୍ତ୍ରଣାଳୟ ନିଶ୍ଚିନ୍ତ ଭାବେ କାର୍ଯ୍ୟ କରିବ ।
    
    ପରେ ଆଇଓଏ ସଭାପତି ଏନ ରାମଚନ୍ଦ୍ରନ ମଧ୍ୟ କେନ୍ଦ୍ର କ୍ରୀଡ଼ାମନ୍ତ୍ରୀ ବିଜୟ ଗୋଏଲଙ୍କୁ ଭେଟି ଏସିଆନ ସ୍କ୍ୱାସ ଚାମ୍ପିଅନସିପ ପାଇଁ ତାଙ୍କୁ ନିମନ୍ତ୍ରଣ କରିଥିଲେ ଏବଂ ମନ୍ତ୍ରୀ ଏହାକୁ ଗ୍ରହଣ କରିଥିଲେ ।
    
    ବକ୍ସିଂ ଫେଡେରେସନ ଅଫ ଇଣ୍ଡିଆକୁ ସ୍ୱୀକୃତି ପ୍ରଦାନ କରିଥିବାରୁ ବିଜୟ ଗୋଏଲ ଆଇଓଏ ନିଷ୍ପତ୍ତିକୁ ସ୍ୱାଗତ କରିଥିଲେ । ଏହା ଭାରତୀୟ ଖେଳାଳିଙ୍କ ଭବିଷ୍ୟତ ପାଇଁ ଏକ ବରଦାନ ସାବ୍ୟସ୍ତ ହେବ ।
    

    
    (Release ID: 1487970) Visitor Counter : 2