      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଷ୍ଟକ ଏକ୍ସଚେଞ୍ଜରେ 11 କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗକୁ ତାଲିକାଭୁକ୍ତ କରିବା ପ୍ରସ୍ତାବକୁ କ୍ୟାବିନେଟ ମୋହର
      Posted On: 12 APR 2017 7:35PM by PIB Bhubaneshwar


    କେନ୍ଦ୍ର ସରକାରଙ୍କ ଅଧୀନରେ ପରିଚାଳନାଧୀନ ଦେଶର 11ଟି ରାଷ୍ଟ୍ରାୟତ୍ତ ଉଦ୍ୟୋଗକୁ ଷ୍ଟକ ଏକ୍ସଚେଞ୍ଜରେ ତାଲିକାଭୁକ କରାଯିବ । ଏହି ଉଦ୍ୟୋଗଗୁଡିକ ହେଲା – ରେଳ ବିକାଶ ନିଗମ ଲିମିଟେଡ, ଇରକନ ଆନ୍ତର୍ଜାତିକ ଲିମିଟେଡ, ଭାରତୀୟ ରେଳବାଇ ଅର୍ଥ ନିଗମ, ଭାରତୀୟ ରେଳବାଇ କେଟରିଙ୍ଗ ଓ ପର୍ଯ୍ୟଟନ ନିଗମ (IRCTC) ଲିମିଟେଡ, ରାଇଟ୍ସ ଲିମିଟେଡ, ଭାରତ ଡାଇନାମିକ୍ସ ଲିମିଟେଡ, ଗାର୍ଡେନ ରିଚ ଜାହାଜ ନିର୍ମାଣ ଏବଂ ଯାନ୍ତ୍ରିକ ଲିମିଟେଡ, ମାଜଗାଓଁ ଡକ ଜାହାଜ ନିର୍ମାଣ ଏବଂ ଯାନ୍ତ୍ରିକ ଲିମିଟେଡ, ଉତ୍ତର-ପୂର୍ବ ଇଲେକ୍ଟ୍ରିକ ପାୱାର ନିଗମ, ଏମଏସଟିସି ଲିମିଟେଡ, ମିଶ୍ରଧାତୁ ନିଗମ ଲିମିଟେଡ ।

    
    ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକରେ ଏହି ନିଷ୍ପତ୍ତି ନିଆଯାଇଛି । ସାର୍ବଜନୀନ ଅଫର ମାଧ୍ୟମରେ 25 ପ୍ରତିଶତ ଭାରତ ସରକାରଙ୍କ ଅଂଶଧନ ବିକ୍ରୀ ଜରିଆରେ ଏହିସବୁ ରାଷ୍ଟ୍ରାୟତ୍ତ ଉଦ୍ୟୋଗକୁ ଷ୍ଟକ ଏକ୍ସଚେଞ୍ଜରେ ତାଲିକାଭୁକ୍ତ କରାଯିବ । ତେବେ କେତେ ସରକାରୀ ଅଂଶଧନ ବିନିବେଶ ହେବ ତାହା ପ୍ରତ୍ୟେକ ରାଷ୍ଟ୍ରାୟତ୍ତ ଉଦ୍ୟୋଗର ସ୍ଥିତି ବିଚାରକୁ ନେଇ ପଦକ୍ଷେପ ନିଆଯିବ । ଅର୍ଥ ମନ୍ତ୍ରୀଙ୍କ ଅଧ୍ୟକ୍ଷତାରେ ଗଠିତ ବିକଳ୍ପ ବ୍ୟବସ୍ଥା ଜରିଆରେ ଏହି ନିଷ୍ପତ୍ତି ନିଆଯିବ ବୋଲି ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ସ୍ଥିର କରିଛନ୍ତି ।

    **********

    
    
    (Release ID: 1487949) Visitor Counter : 2