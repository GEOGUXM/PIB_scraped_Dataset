      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ‘ସ୍ମାର୍ଟ ଇଣ୍ଡିଆ ହେକାଥନ 2017’ରେ ପ୍ରଧାନମନ୍ତ୍ରୀଙ୍କ ପ୍ରାରମ୍ଭ ଅଭିଭାଷଣ (ଭିଡିଓ କନଫେରେନ୍ସିଙ୍ଗ ଜରିଆରେ)
      Posted On: 01 APR 2017 5:18PM by PIB Bhubaneshwar


    ମୋର ପ୍ରିୟ ବନ୍ଧୁଗଣ , ଆପଣମାନେ ସକାଳୁ ବସିଛନ୍ତି , ହାଲିଆ ହୋଇ ଯାଇଥିବେ ? ଏବେ ଆଉ 36 ଘଣ୍ଟା ବାହାର କରିବାର ଅଛି ତ ଥକି ଯିବେ କି ? କିନ୍ତୁ ଆପଣମାନେ ଭାବିଥିବେ କି 10 ଟାରେ କୋଉ ପ୍ରଧାନମନ୍ତ୍ରୀ ଆସିଥାନ୍ତି , ଆଉ ଆପଣମାନଙ୍କର ପୁଣି ମନେ ପଡିଥିବ କି ଆଜି ତ ଅପ୍ରେଲ ପହିଲା ବୋଧହୁଏ ମୋଦିଜୀ ଆମକୁ ଏପ୍ରିଲ ଫୁଲ୍ କରୁଥିବେ । ବନ୍ଧୁଗଣ ସତରେ ଆଜି ଆପଣମାନଙ୍କ ସହିତ ମିଶି ମତେ ବହୁତ ଖୁସି ଲାଗୁଛି ।


    ସ୍ମାର୍ଟ ଇଣ୍ଡିଆ ହେକାଥନ ଭାରତରେ ହେଉଛି ଏ ପ୍ରକାରର ସବୁଠାରୁ ବଡ଼ ପରୀକ୍ଷଣ । ଯେଉଁ ଦେଶର ଜନସଂଖ୍ୟାର 65 ପ୍ରତିଶତ ଲୋକ ହେଉଛନ୍ତି 35 ବର୍ଷରୁ କମ ବୟସର , ଯେଉଁ ଦେଶ ଦୁନିଆର ଯୁବକଙ୍କ ଦେଶ , ଏଠାକାର ଯୁବଶକ୍ତି ଆଜି , ଏହି ସମୟରେ ନିଜ ସମାଜ , ନିଜ ଦେଶର କିଛି ପ୍ରମୁଖ ସମସ୍ୟା ସମଧାନ ବାହାର କରିବା ପାଇଁ ଏକାଠି ହୋଇଛନ୍ତି । ନିଜର ନବସୃଜନ ଦେଖାଇବା ପାଇଁ , ନିଜର କାର୍ଯ୍ୟ କୁଶଳତା ଦେଖାଇବା ପାଇଁ ଆପଣ ସମସ୍ତେ , ସମସ୍ତ ଯୁବକ , ଯେଉଁ ଉତ୍ସାହର ସହିତ କାର୍ଯ୍ୟକ୍ରମରେ ଭାଗ ନେଇଛନ୍ତି , ତାହା ହେଉଛି ପ୍ରଶଂସାଯୋଗ୍ୟ । ଲଗାତାର 15 ଘଣ୍ଟା ଧରି କାମ କରିବା ପରେ ମଧ୍ୟ ଏବେ ବି ଆପଣଙ୍କ ଶରୀରରେ କ୍ଳାନ୍ତିର ଚିହ୍ନ ନାହିଁ । ଆପଣଙ୍କ ଚେହେରାରେ ହସ ଦେଖି ପାରୁଛି । ଯେତେବେଳେ ସେହି ଉର୍ଜ୍ଜା , ସେହି ଉଦ୍ଦେଶ୍ୟ ସହିତ କାମ କରାଯାଏ ସେତେବେଳେ ଭଲ ଫଳ ମିଳିଥାଏ ।


    ବନ୍ଧୁଗଣ , ଜ୍ଞାନ କ୍ଷେତ୍ରରେ ଆମ ଦେଶର ଏକ ନିଜସ୍ୱ ପରିଚୟ ରହିଛି ; ଆଜିଠାରୁ ନୁହେଁ , ହଜାର ବର୍ଷ ପୂର୍ବରୁ । କୁହାଯାଏ ଶୂନର ଆବିଷ୍କାର ଭାରତରୁ ହୋଇଥିଲା । ଆଜି ଆଇଟି ଜ୍ଞାନ କ୍ଷେତ୍ରରେ ଭାରତ ବିଶ୍ୱର ନେତୃତ୍ୱ ନେଉଛି । ଶୂନରୁ ମଙ୍ଗଳଯାନରେ ମଙ୍ଗଳଯାତ୍ରାର ଅଭିଯାନ ଆମକୁ ଗୌରବାନ୍ୱିତ କରିଛି । ଉପନିଷଦରୁ ଉପଗ୍ରହ ପର୍ଯ୍ୟନ୍ତ ଆମର ଯାତ୍ରା ବିସ୍ତାରିତ ହୋଇଛି । କିନ୍ତୁ ଏହା ମଧ୍ୟ ସତ୍ୟ ଯେ ଆଜି ଭାରତକୁ ନିଜର ଆବଶ୍ୟକତା , ନିଜ ସମସ୍ୟାର ସମାଧାନ ପାଇଁ ସୂଚନା ପ୍ରଯୁକ୍ତି ବିଦ୍ୟାର ଅଧିକ ବ୍ୟବହାର କରିବାର ଆବଶ୍ୟକତା ରହିଛି । ଏହି ପ୍ରକାରରେ ଆଜିର ସମାଜ ହେଉଛି ବୈଷୟିକ ଜ୍ଞାନ ପରିଚାଳିତ । ନବସୃଜନ , ଟେକ୍ନୋଲଜି , ଏହା ସମାଜ ଜୀବନକୁ ଗତିଶୀଳ କରାଉଛି , ଶକ୍ତିଶାଳୀ କରାଉଛି । ହେକାଥନ ପାଇଁ ମାଇ ଗଭ୍ ( MyGov) ସହାୟତାରେ ଏପରି ପାଖାପାଖି 500 ସମସ୍ୟାକୁ ଚିହ୍ନଟ କରାଯାଇଛି , ଯାହାର ସମାଧାନ ଖୋଜାଯାଉ , ଯୁବ ମନ ଦ୍ୱାରା ଖୋଜାଯାଉ , ଆଧୁନିକ ଟେକ୍ନୋଲଜି ଖୋଜାଯାଉ । ସେହି ସମସ୍ୟାର ସମାଧାନ ପାଇଁ ଆପଣମାନଙ୍କ ସାମ୍ନାରେ ରଖାଯାଇଛି । ଆପଣମାନଙ୍କ ପାଇଁ ଆହ୍ୱାନ ମଧ୍ୟ , ସୁଯୋଗ ମଧ୍ୟ । ଆଉ ମୋର ବିଶ୍ୱାସ ଯେ , ଏହି କାମ ଦ୍ୱାରା ଆପଣ ନିଜ ପରୀକ୍ଷା ପାଇଁ କିଛି ଜବ୍ ୱାର୍କ କରନ୍ତୁ , ସେଥିରୁ ଯେଉଁ ଆନନ୍ଦ ମିଳିଥାଏ , ତା ’ ଠାରୁ ଅଧିକ ଆନନ୍ଦ ଆପଣମାନଙ୍କୁ ଏହି କାମରୁ ମିଳିବ । କାରଣ ଯେତେବେଳେ କାମ ସଂପୂର୍ଣ୍ଣ ହେବ , ଆଉ ଆପଣମାନଙ୍କୁ ଲାଗିବ କି କେଉଁ ଗରିବର କାର୍ଯ୍ୟରେ ଆସିବା ଭଳି କିଛି ପରିଶ୍ରମ ଆପଣ କରିଛନ୍ତି । ଆପଣ ଯେଉଁ ସମାଧାନର ପଥ ବାହାର କରୁଛନ୍ତି ତାହା ବୋଧହୁଏ ହିନ୍ଦୁସ୍ଥାନର ସରକାରଙ୍କ ରୀତିନୀତିର ଅଂଶ ହେବାକୁ ଯାଉଛି । ତ ଆପଣଙ୍କ ଜୀବନ ନିଜକୁ ନିଜେ ଧନ୍ୟ ଅନୁଭବ କରିବ ।


    ଲୋକତନ୍ତ୍ରର ସଫଳତା ଜନ ସହଯୋଗ , ଭାଗିଦାରୀରେ ହିଁ ହୋଇଥାଏ । ଲୋକତନ୍ତ୍ରର ଅର୍ଥ ଏହା ନୁହେଁ ଯେ ଭୋଟ ଦେଇ ଦେଲେ , 5 ବର୍ଷର ଠିକା ଦେଇଦେଲେ , ନେଇ ଯାଆନ୍ତୁ ଭାଇ , ମୋ ସମସ୍ୟା ଦୂର କରିଦିଅ । ଆଉ 5 ବର୍ଷରେ ନ କରି ପାରିଲେ ତ କହିଦେଲେ ଚାଲ ଏବେ ଅନ୍ୟ ଠିକାଦାରକୁ ଧରିବା ; ଏହା ଲୋକତନ୍ତ୍ର ନୁହେଁ , ଲୋକତନ୍ତ୍ର ଜନ ଭାଗିଦାରୀରେ ହୋଇଥାଏ । ଶହେ ପଚିଶ କୋଟି ଦେଶବାସୀ ମିଳିମିଶି ଦେଶକୁ ଆଗକୁ ନେଇଯିବାକୁ ହେବ । ସବୁକିଛି ସରକାରଙ୍କୁ ହିଁ ଜଣାଅଛି , ସମସ୍ତ ସମସ୍ୟାର ସମାଧାନ ସରକାର ହିଁ କରି ପାରିବେ , ତାଙ୍କ ପାଖରେ ସମସ୍ତ ଉପାୟ ଅଛି ; ଏହା ଭ୍ରମ ଧାରଣା । ସରକାରରେ ତ ଆପଣମାନଙ୍କ ଭଳି ଲୋକ ଆସି ବସିଛନ୍ତି । ସବୁକିଛି ସମସ୍ୟାର ସମାଧାନ ଆମେ ସବୁ ମିଳିମିଶି ହିଁ କରିପାରିବା । ଯେଉଁମାନେ ସରକାରରେ ନାହାନ୍ତି ସେମାନଙ୍କ ପାଖରେ ମଧ୍ୟ ଭଲ ପ୍ରସ୍ତାବ ରହିଥାଏ , ବୁଦ୍ଧି , ପ୍ରତିଭା ଥାଏ , କାମ କରିବାର ଏକ ମନୋବଳ ଥାଏ । ଆଉ ଏଥିପାଇଁ ମୋର ସବୁବେଳେ ପ୍ରୟାସ ଜନ ଭାଗିଦାରୀରେ କିପରି ଜିନିଷକୁ ଆଗକୁ ନିଆଯାଇ ପାରିବ । ଆଉ ଆଜିର ଏହି ଅବସର , ଦେଶର ଦଶ ହଜାର ଯୁବକ ଇଂଜିନୟରିଂ ବୃତ୍ତିଧାରୀ ହୋଇଥିବେ , ଆଇଟି ବୃତ୍ତିଧାରୀ ହୋଇଥିବେ , ସେମାନେ ମିଳିମିଶି ଆମ ନିତିଦିନିଆ ଜୀବନର 500 ସମସ୍ୟାର ସମାଧାନର ବାଟ ଖୋଜୁଛନ୍ତି । ନ ଖାଇ ନ ପିଇ , ବସି ଲାଗିଛନ୍ତି ; ଏହା ନିଜକୁ ନିଜେ ଏକ ନୂଆ ଶକ୍ତିର ପରିଚୟ କରାଇ ଦେବ । ଆଉ ଏଥି ପାଇଁ ସର୍ବ ପ୍ରଥମେ ତ ଏଥିରେ ଭାଗ ନେଇଥିବା , ଆପଣ ସମସ୍ତଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି , ଆପଣ ସମସ୍ତଙ୍କୁ ଅଭିନନ୍ଦନ ଜଣାଉଛି ।


    ଆଜି ଯେତେବେଳେ ଆପଣ ନିଜ ଉର୍ଜ୍ଜାକୁ ସରକାରୀ ପ୍ରକ୍ରିୟାରେ ସଂଚାଳିତ କରିବେ ତ ନିଶ୍ଚିତ ଭାବେ ବହୁତ ସକରାତ୍ମକ ପରିଣାମ ମିଳିବ । ମୁଁ ସବୁବେଳେ ମାନିଥାଏ ଯେ , ଟେକ୍ନୋଲଜି ମାଧ୍ୟମରେ , ସୂଚନା ପ୍ରଯୁକ୍ତି ବିଦ୍ୟା ମାଧ୍ୟମରେ ଆମେ ଆଜିର ସମାଜରେ ବହୁତ ବଡ଼ ପରିବର୍ତ୍ତନ ଆଣିପାରିବା । ଟେକ୍ନୋଲଜି ଆମକୁ ଏମିତି ଏମିତି ସମାଧାନ ଦେଇଥାଏ , ଯାହା ବିଷୟରେ କିଛି ବର୍ଷ ପୂର୍ବରୁ ଚିନ୍ତା ମଧ୍ୟ କରି ହେଉ ନ ଥିଲା । କିଏ ଭାବିଥିଲା କି କେବେ ରାସ୍ତାରେ ବିନା ଡ୍ରାଇଭରରେ କାର ଚାଲିବ ? ଆଗାମୀ ଦିନ ମାନଙ୍କରେ କୃତ୍ରିମ ସଚେତନତାର ବହୁତ ପ୍ରସାର ଘଟିବ । ଥ୍ରୀ-ଡି ଟେକ୍ନୋଲଜିର ସହାୟତାରେ ତିନି ପାଖରୁ ଦୃଶ୍ୟମାନ ବସ୍ତୁର ପ୍ରିଣ୍ଟିଙ୍ଗ , ଆଉ ତା ଉପରେ ଆଗାମୀ ଭବିଷ୍ୟତର ନିର୍ମାଣ , ଥ୍ରୀ-ଡି ଟେକ୍ନୋଲଜି ତାହାର ଏକ ବହୁତ ବଡ ଆଧାର ସ୍ତମ୍ଭ ହେବାକୁ ଯାଉଛି ।


    ବିନିର୍ମାଣ କ୍ଷେତ୍ରରେ , ଏପରିକି ଘରର ଡିଜାଇନ୍ ରେ ତାହାର ବଡ଼ ଉପଯୋଗ ହେବାକୁ ଯାଉଛି । ଏବେ ତ ସମୟ ଇଂଟରନେଟ ଅଫ୍ ଥିଙ୍ଗସ୍ । “ Internet of things ” ରୁ ସ୍ଥିର ହେବ । ଏମିତି ଏକ ବ୍ୟବସ୍ଥା ତିଆରି ହେବାକୁ ଯାଉଛି ଯାହା ବହୁତ କିଛି ଇଂଟରନେଟ ଅଫ୍ ଥିଙ୍ଗସ୍ ହିଁ ସ୍ଥିର ହେବ । ଆଜି ଦେଶରେ ଯେଉଁ ସହର ସ୍ମାର୍ଟ ସିଟିରେ ପରିବର୍ତ୍ତନ ହେଉଛି , ସେଠାରେ ସେହି ଟେକ୍ନୋଲଜିର ପ୍ରୟୋଗ ଭଲ ଭାବରେ କରାଯାଉଛି , ସ୍ମାର୍ଟ ପାର୍କିଂ ହେଉ , ସ୍ମାର୍ଟ ଲାଇଟିଂ ହେଉ , ବାୟୁର ମାନ ଅନୁଧ୍ୟାନ ହେଉ , ସେଥିରେ ଇଂଟରନେଟ ଅଫ୍ ଥିଙ୍ଗସ୍ ର ପ୍ରୟୋଗ କରାଯାଉଛି ।


    ବନ୍ଧୁଗଣ , ଟେକ୍ନୋଲଜି ଆଜି ଜୀବନରେ ବହୁତ ବଡ଼ ପରିବର୍ତ୍ତନ କରି ଦେଉଛି । କିଛି ନୂଆ ଜିନିଷ , ନୂଆ ପରମ୍ପରା , ଜନ୍ମ ନେଉଛି ; କିଛି ପୁରୁଣା ଜିନିଷ , ପୁରୁଣା ପଦ୍ଧତି ଶେଷ ହୋଇଯାଉଛି । ଆପଣ ନିଜେ ଦେଖନ୍ତୁ , ଆପଣଙ୍କ ଆଗରେ ହିଁ ଫ୍ଲପି , ଟେପ୍ ରେକର୍ଡର , ୱାକମ୍ୟାନ ଏହି ସମସ୍ତ ଜିନିଷ ଆସିଲା ଓ ଚାଲିଗଲା ; ଶେଷ ହୋଇଗଲା । ଦୀର୍ଘ ସମୟ ପର୍ଯ୍ୟନ୍ତ ତାହା ରହିଲା ନାହିଁ ; ନୂତନ ଟେକ୍ନୋଲଜି ସ୍ଥାନ ନେଇଗଲା । ଗୋଟିଏ ସମୟ ଥିଲା ଯେତେବେଳେ ରେଡିଓ , ଆଜି ଯେଉଁ ମାଇକ୍ରୋଓଭେନ ଅଛି , ସେତେ ବଡ ଆକାରର ହେଉଥିଲା । ଆଉ ଆଜି ରେଡିଓ , ଦିଆସିଲି ଖୋଳରେ ମଧ୍ୟ ଫିଟ୍ ହୋଇଯାଉଛି । ଟେକ୍ନୋଲଜି ଦୁନିଆକୁ ଛୋଟ କରିଦେବା ସହ ସୁବିଧାର ବିସ୍ତାରକୁ ଆହୁରି ବଢାଇବାରେ ସାହାଯ୍ୟ କରୁଛି । ଆପଣମାନେ ଦେଖିଥିବେ ବିଗତ କିଛି ମାସରେ କିପରି ଆମ ଦେଶରେ ନଗଦ ବିହୀନ କାରବାରର ପ୍ରସାର ଦୃତଗତିରେ ବଢୁଛି । ଆଉ ଏ କ୍ଷେତ୍ରରେ ମଧ୍ୟ ଲଗାତର ନୂତନ ତଥା ଅଭିନବ ସମାଧାନ ଆଗକୁ ଆସୁଛି ।


    ବନ୍ଧୁଗଣ , ନବସୃଜନ ହିଁ ହେଉଛି ଉନ୍ନତ ଭବିଷ୍ୟତର ଆଧାର । ଇତିହାସ ସେହି ଲୋକଙ୍କ ଦ୍ୱାରା ଲେଖାଯାଇଥାଏ , ଯେଉଁମାନେ ଚାଲିଆସୁଥିବା ପରମ୍ପରାକୁ ଆହ୍ୱାନ ଦେଇଥାନ୍ତି , ସେଥିରେ ପରିବର୍ତ୍ତନ ଆଣିଥାନ୍ତି । ସେଥିପାଇଁ ଆଉ ଏକ କଥା ହେଉଛି ଜରୁରୀ , ତାହା ହେଉଛି ଦୃଢତା , ଲଗାତାର ଯୋଡି ହୋଇ ରହିବା । ପିଲା ଦିନରୁ ଆମ ମାନଙ୍କୁ , କେତେ କଥା ଆପଣମାନେ ମଧ୍ୟ ଶୁଣିଥିବେ ; କୁହାଯାଏ କି ସେହି ପିମ୍ପୁଡି ନିଜ ଖାଦ୍ୟ ନେଇଯାଉଥିଲା , ଚିନି ଦାନା , ଆଉ ନେଇ ଯାଉଥିଲା , ନେଇ ଯାଉଥିବା ବେଳେ କେତେ ଥର ଛାଡି ଦେଉଥିଲା , ନେଇ ଯାଇପାରୁ ନଥିଲା , ଉପର କାନ୍ଥକୁ ଚଢିବାକୁ ଚେଷ୍ଟା କରୁଥିଲା କିନ୍ତୁ ସବା ଶେଷରେ ନେଇସାରିବା ପରେ ହିଁ ସେ ଅଟକିଲା । ଗୋଟିଏ ପିମ୍ପୁଡି ମଧ୍ୟ ଲଗାତର ପ୍ରଚେଷ୍ଟାର ପ୍ରେରଣାର କାରଣ ହୋଇପାରିଥାଏ , ଆଉ ଏଥି ପାଇଁ ଆମକୁ ମଧ୍ୟ ଏହି କଥାକୁ ମନେ ରଖିବାକୁ ହେବ ଯେ , ନବସୃଜନର ରାସ୍ତାରେ ବହୁବାର ଆପଣଙ୍କୁ ବିଫଳତା ମିଳିପାରେ । କିନ୍ତୁ ଆପଣଙ୍କୁ ହାର ମାନିବାର ନାହିଁ , ଏବଂ ଏଥିପାଇଁ ଯେଉଁମାନେ ଜିତିବାର ସଂକଳ୍ପ ନେଇ ଚାଲନ୍ତି ସେ ଲଢିବା ମଧ୍ୟ ଜାଣନ୍ତି ଆଉ ଯିଏ ଲଢିବା ଜାଣେ ସେ ଜିତି କରି ପାଇବା ପର୍ଯ୍ୟନ୍ତ କ୍ଷମତା ମଧ୍ୟ ରଖିଥାଏ । ଆପଣ ସଫଳ ହେବେ , ସେଦିନ ଏହି ଦୁନିଆର ଲୋକମାନେ କହିବେ ଯେ ଆପଣଙ୍କର ରାସ୍ତା ଠିକ୍ ଥିଲା , ଆପଣଙ୍କର ପ୍ରଣାଳୀ ଠିକ୍ ଥିଲା । କିନ୍ତୁ ଏହି ସମୟରେ ଗୋଟିଏ କଥା ପ୍ରତି ନିଶ୍ଚିତ ଧ୍ୟାନ ରଖିବେ ଯେ ଆପଣଙ୍କ ନବସୃଜନର ଶେଷ ବିନ୍ଦୁ ହେଉଛି ଗୁଣବତ୍ତା ।


    ଗୁଣବତା ସହିତ କୌଣସି ପ୍ରକାରର ବୁଝାମଣା କରିବା ଉଚିତ ନୁହେଁ , କରାଯାଇ ନ ପାରେ । ଗୁଣବତ୍ତା ଏଭଳି ଜିନିଷ ଅଟେ ଯାହାକୁ ଲୋକମାନେ ମନେ ରଖନ୍ତି । ଆପଣଙ୍କ ନବ ସୃଜନରେ , ଆପଣଙ୍କ ଉତ୍ପାଦରେ , ଲୋକମାନଙ୍କର ଜୀବନ , ଜୀବନର ଗୁଣବତ୍ତାରେ ଯେଉଁ ପରିବର୍ତ୍ତନ ଆସେ ତାହା ମହତ୍ୱପୂର୍ଣ୍ଣ ଅଟେ । ବନ୍ଧୁଗଣ , ଆପଣମାନେ ସମସ୍ତେ ଯେତେ ସୃଜନଶୀଳ ଅଟନ୍ତି , ଯେତେ ଉର୍ଜ୍ଜାବାନ ଅଟନ୍ତି ; ଦେଶର , ସମାଜର , ସମସ୍ୟାଗୁଡିକୁ ସମାଧାନ କରିବାରେ ଆପଣଙ୍କର ଯେଉଁ ଅଭିବ୍ୟକ୍ତି ରହିଛି ତାହା ନିଉ ଇଣ୍ଡିଆକୁ ଆହୁରି ମଜବୁତ କରିବ । ଯେଭଳି କୌଶଳ ପୂର୍ବାପେକ୍ଷା କେତେଗୁଣ ଦ୍ରୁତଗତିରେ ବଦଳୁଛି । ସେହିଭଳି ଆଜିର ପିଢି ଆମ ଅପେକ୍ଷା କେତେଗୁଣ ଦ୍ରୁତଗତିରେ ଚିନ୍ତା କରି ପାରୁଛି , କାମ କରିପାରୁଛି । କେତେ ଲୋକ କହୁଛନ୍ତି ଯେ ଆଜିର ଯୁବକ ବହୁତ ପ୍ରଶ୍ନ ପଚାରୁଛନ୍ତି , ଏହା କୌଣସି ଖରାପ କଥା ନୁହେଁ , ଏହାତ ଭଲ କଥା । ଆଜିର ଯୁବକ , କୌଣସି ଜିନିଷ ନେଇ ଚାଲୁଛି ଏବଂ ପ୍ରତ୍ୟେକଟି କଥାକୁ ଆରମ୍ଭରୁ ବୁଝିବାକୁ ଚାହୁଁଛି , ନିଜ ଦୃଷ୍ଟିକୋଣରେ ଦେଖିବାକୁ ଚାହୁଁଛି । କିଛି ଲୋକ ଏହା ମଧ୍ୟ କହୁଛନ୍ତି ଯେ ଆଜିର ଯୁବକ ପାଖରେ ଧୈର୍ଯ୍ୟ ନାହିଁ । ମୁଁ କହୁଛି ଯେ , ଏହି କଥା ତ , ଆଜିକାର ପିଢୀର ଯୁବକର ଏବଂ ତା ମଧ୍ୟରେ ନବସୃଜନ ପାଇଁ ପ୍ରେରଣାର କାରଣ ହୋଇପାରିଛି । ଜୀବନରେ ଧୈର୍ଯ୍ୟ ରହିବା ଆବଶ୍ୟକ , ଅଧୈର୍ଯ୍ୟ ଜୀବନ ଆଗକୁ ବଢିପାରେ ନାହିଁ , କିନ୍ତୁ ଏଭଳି ମଧ୍ୟ ଧୈର୍ଯ୍ୟ ନ ହେଉ ଯାହା ନୂଆ ଭାବିବା ପାଇଁ ପ୍ରେରିତ ନ କରୁ ; ସ୍ଥାଣୁତା ନ ଆସୁ । ଆଉ ଏହି କାରଣରୁ ସେ ଅଧିକ ଦୃତ ଗତିରେ କାମ କରୁଛନ୍ତି , ଆଉ ମୁଁ ଦେଖିଛି ଏ ଭଳି ଯୁବକମାନେ ପରିଣାମ ମଧ୍ୟ ଆଣିଥାନ୍ତି । କିଛି ଲୋକ ଏହା ମଧ୍ୟ କହୁଛନ୍ତି ଆଜିର ଯୁବକ ନୀରସ କାର୍ଯ୍ୟ ଚାହେଁ ନାହିଁ , ତାକୁ ଏହା ପସନ୍ଦ ନୁହେଁ , ସେ ପରିବର୍ତ୍ତନ ଚାହେଁ । ମୁଁ ମାନୁଛି ଯେ , ତା ’ ର ଏହି ଚିନ୍ତାଧାରା ଯାହା ସ୍ୱୟଂକ୍ରିୟ ଭାବେ ନୂଆ ନୂଆ ଚିନ୍ତାଧାରା ଆଣୁଛି । ଯଦି ସେ ମଧ୍ୟ ପୁରୁଣା ଢାଞ୍ଚାରେ ବଞ୍ଚିବାକୁ ଚାହିଁ ଥାଆନ୍ତା ତା ହେଲେ ନୂଆ କେଉଁଠୁ ମିଳି ଥାଆନ୍ତା ? ଯିଏ ପୁରୁଣାକୁ ଭାଙ୍ଗି ବାହାରିବାକୁ ଚାହୁଁଛି ସେ ହିଁ ତ ନୂଆ ଦେଇଥାଏ । କିଛି ଲୋକ ଏହା ମଧ୍ୟ କହୁଛନ୍ତି ଯେ ଆଜିର ଯୁବକ ଏକ ସମୟରେ କେତେଗୁଡିଏ କାମ ଏକା ସହିତ କରିବାକୁ ଚାହୁଁଛି । କିଛି ଲୋକଙ୍କୁ ଏହା ଲାଗୁଛି ଯେ , ସେ ଏମିତି ହିଁ ନିଜର ବେକାର ସମୟ ନଷ୍ଟ କରୁଛି । କିନ୍ତୁ ମୁଁ କେବେ କେବେ ଯେଉଁ ଯୁବକମାନଙ୍କ ପାଖରେ ଏଭଳି ବିଦ୍ୟା ଥାଏ , ଗୋଟିଏ , ସାତୋଟି , ପାଂଚୋଟି , ଦଶଟି ଜିନିଷ ମନକୁ ମନ ଏକ ସମୟରେ କରି ନିଅନ୍ତି ; ମୁଁ ତାକୁ ଖରାପ ଭାବେ ନାହିଁ । ଏବେ ବହୁ କାର୍ଯ୍ୟ ପାଇଁ ନିଜକୁ ନିଜେ ପ୍ରସ୍ତୁତ କରିବା ଦରକାର । ପ୍ରତ୍ୟେକଙ୍କର ଚେଷ୍ଟା , ଆଉ ଯିଏ ଚେଷ୍ଟା କରେ ତାକୁ ପ୍ରେତ୍ସାହନ ଦେବା ଦରକାର । କିଛି ଲୋକଙ୍କୁ ଯୁବକଙ୍କର ଉଚ୍ଚାଭିଳାଷରେ ସମସ୍ୟା ଥାଏ । ସେ କହେ ଆଜିର ଯୁବକ ଦ୍ରୁତ ଗତିରେ ଆଗକୁ ବଢିବାକୁ ଚାହେଁ । ବନ୍ଧୁଗଣ , ମୁଁ ଆଗକୁ ବଢିବା ସପକ୍ଷରେ । କିନ୍ତୁ କିଛି ଲୋକ କମ୍ ସମୟରେ ଧନ ଏକାଠି କରିବା ପାଇଁ ଆଗକୁ ଦୌଡନ୍ତି , ସେମାନେ କ୍ୱଚିତ୍ ଜୀବନରେ ସଫଳ ହୁଅନ୍ତି । କିଛି କରି ଦେଖାଇବା ପାଇଁ ଯେଉଁମାନେ ଆଗକୁ ଦୌଡନ୍ତି , ଦ୍ରୁତ ଗତିରେ ଦୌଡନ୍ତି , ସମୟ ପୂର୍ବରୁ କରି ନିଅନ୍ତି , ସେମାନେ ନିଜକୁ ମଧ୍ୟ କିଛି ଦିଅନ୍ତି , ଦୁନିଆକୁ ମଧ୍ୟ କିଛି ଦିଅନ୍ତି । ଆଉ ଏହି ନିଉ ଇଣ୍ଡିଆର କଥା ମୁଁ ଯେବେ କହିଥାଏ , ତ ଏହି ଉତ୍ସାହକୁ ନେଇ କରୁଅଛି ।


    ମୋ ଭାରତର ଯୁବକ ସମସ୍ୟା ଗୁଡିକର ସମାଧାନ ଶୀଘ୍ର ଖୋଜିବାକୁ ଚାହୁଁଛି , ସେ ଶୀଘ୍ର ଉନ୍ନତି ଚାହୁଁଛି , ଆଉ ମୁଁ ଏହାକୁ ଭଲ ବୋଲି ମାନୁଛି । ଆଜିର ଯୁବକ କାହା ପାଖରେ ଚାକିର କରିବା ଅପେକ୍ଷା ନିଜେ ଏଭଳି ହେବାକୁ ଚାହୁଁଛି ଯିଏ ଅନ୍ୟକୁ ରୋଜଗାର ଦେଇ ପାରିବ । ନିଶ୍ଚିତ ଭାବରେ ଏଥିରେ ମୂଳଧନର ଆବଶ୍ୟକତା ରହିଛି କିନ୍ତୁ ତା ’ ଠାରୁ ମଧ୍ୟ ଗୁରୁତ୍ୱପୂର୍ଣ୍ଣ ଅଟେ ଯେ ଜୀବନର ଉଦ୍ଦେଶ୍ୟ , ମିଶନର ଭାବନା , ଯାହା ଆମ ଯୁବକଙ୍କଠାରେ ଅଭାବ ନାହିଁ । ସେ ନିଜର ଚିନ୍ତାଧାରାକୁ ଅଭିନବ ସମାଧାନ ଗଡିକୁ ଏଭଳି ଭାବରେ ପ୍ରତିଫଳିତ କରିବାକୁ ଚାହେଁ କି ଜିନିଷଗୁଡିକ ଏଭଳି ଅଧିକ କ୍ରିୟାଶୀଳ ଓ ମିତବ୍ୟୟୀ ହେବ । ଆପଣଙ୍କ ଭଳି ଲକ୍ଷ ଲକ୍ଷ କୋଟି କୋଟି ଯୁବକମାନଙ୍କର ଏହି ଅଦ୍ଭୁତ କ୍ଷମତାକୁ ହିଁ ଧ୍ୟାନରେ ରଖି ସରକାର ଷ୍ଟାର୍ଟ ଅପ ଇଣ୍ଡିଆର ଅଭିଯାନ ଚଲାଉଛନ୍ତି । ମୁଦ୍ରା ଯୋଜନା ମାଧ୍ୟମରେ ଆପଣଙ୍କ ଭଳି କୋଟି କୋଟି ଯୁବକଙ୍କୁ ବ୍ୟାଙ୍କ ଗ୍ୟାରେଂଟିର ଚିନ୍ତାରୁ ମୁକ୍ତି କରି କୋଟି କୋଟି ଟଂକା ଋଣ ଦିଆଯାଉଛି ।


    ବନ୍ଧୁଗଣ , ସ୍ୱପ୍ନ ଦେଖିବାର କ୍ଷମତା ସମସ୍ତଙ୍କର ଥାଏ । ଆପଣ ଏତେ ଲୋକ ଏଠି ବସିଛନ୍ତି , ପ୍ରତ୍ୟେକ ଦିନ କୌଣସି ନୂଆ ସ୍ୱପ୍ନ ଦେଖୁଥିବା ଲୋକ ଥିବେ । ସ୍ୱପ୍ନ ଦେଖିବାର କ୍ଷମତା ସମସ୍ତଙ୍କର ଥାଏ । ସ୍ୱପ୍ନ ଗୁଡିକୁ ସଂକଳ୍ପରେ ବଦଳାଇବାର କ୍ଷମତା ଥିବା ଦରକାର । ଆଉ ସଂକଳ୍ପକୁ ସିଦ୍ଧ କରିବା ପାଇଁ ସମସ୍ତ କ୍ଷମତା ଗୁଡିକୁ ଲଗାଇଦେବା ଦରକାର । କିଛି ଲୋକ ଏଭଳି ମଧ୍ୟ ଅଛନ୍ତି ଯାହଙ୍କର ସ୍ୱପ୍ନ , ସଂକଳ୍ପ ଏବଂ ସିଦ୍ଧ ଅନେକ ଲୋକମାନଙ୍କ ପାଇଁ ପ୍ରେରଣାର କାରଣ ହୋଇଥାଏ । ଆପଣ ଆଇଟି ଦୁନିଆରେ ହିଁ ଦେଖିଥିବେ ଯେ କେତେ ବଡ଼ ବଡ଼ର ଶୁଭାରମ୍ଭ କୌଣସି ଏକ ଛୋଟ କୋଠରୀରେ , କୌଣସି ଗ୍ୟାରେଜରେ , ବହୁତ ଛୋଟ ସ୍ତରରୁ ହୋଇଥାଏ । ଲୋକମାନେ ପ୍ରାରମ୍ଭରେ ସେଗୁଡିକୁ ଅଗ୍ରାହ୍ୟ କରିଦେଇଥିଲେ , କିନ୍ତୁ ଏଭଳି ଲୋକ ନିଜର ସ୍ୱପ୍ନକୁ , ନିଜର ସଂକଳ୍ପକୁ ସଂପୂର୍ଣ୍ଣ ଶକ୍ତିକୁ ଏକଜୁଟ କରି ସିଦ୍ଧ କରିବାରେ ଲାଗି ରହିଲେ ସଫଳ ମଧ୍ୟ ହେଲେ । କେବେ ଯେଉଁ ଚିନ୍ତାଧାରା ଗୁଡିକୁ ବହୁତ ଛୋଟ ଭାବୁଥିଲୁ ତାହା ଆଜି କୋଟି କୋଟି ଡଲାରର କଂପାନୀ ଚଳାଉଛନ୍ତି । ଏଥିପାଇଁ ଆପଣ ସମସ୍ତଙ୍କୁ ମୋର ଉପଦେଶ ହେଉଛି ଯେ ଆପଣଙ୍କ ସାମ୍ନାରେ ଲମ୍ବା ସମୟ ଅଛି , ଆପଣଙ୍କୁ ବହୁତ କିଛି କରିବାକୁ ଅଛି । ଆପଣଙ୍କ ଯାତ୍ରାରେ କୌଣସି ଚିନ୍ତାଧାରାକୁ ଏମିତି ହିଁ ଶେଷ ହେବାକୁ ଦିଅନ୍ତୁ ନାହିଁ । ହୋଇପାରେ ଆପଣଙ୍କର ଏଭଳି କୌଣସି ଚିନ୍ତାଧାରା କୋଟି କୋଟି ଡଲାରର କଂପାନୀରେ ବଦଳି ଯିବ ଏବଂ କୋଟି କୋଟି ଲୋକଙ୍କ ଜୀବନରେ ପରିବର୍ତ୍ତନର କାରଣ ମଧ୍ୟ ହୋଇଯିବ ।


    ବନ୍ଧୁଗଣ , ଆପଣମାନଙ୍କୁ ଆଜିର ଦ୍ରୁତ ପରିବର୍ତ୍ତନଶୀଳ ଦୁନିଆରେ ଜ୍ଞାନ ଏବଂ କୌଶଳ ମଧ୍ୟରେ ଥିବା ତଫାତକୁ ବୁଝିବାକୁ ହେବ । ଦୁଇଟି ଯାକ ମଧ୍ୟରେ ବହୁତ ବଡ ପ୍ରଭେଦ ରହିଛି । ଜ୍ଞାନ ହେଉଛି କୌଣସି ପରିକଳ୍ପନାକୁ ବୁଝିବା , ମୂଳ ଜିନିଷ ଗୁଡିକୁ ବୁଝିବାକୁ ହେବ ; ଯେମିତି ଏହା ଜାଣିବାକୁ ହେବ ଯେ ବୈଦ୍ୟୁତିକ ପରିପଥ କିଭଳି କାମ କରିଥାଏ , କିନ୍ତୁ କୌଶଳ ହେଉଛି ଏହି ପରିକଳ୍ପନାକୁ କିଭଳି ପ୍ରୟୋଗ କରିବା । ବହୁତ ଲୋକ ଥିବେ ଯେଉଁମାନେ ଇଲେକଟ୍ରୋନିକ୍ କିମ୍ବା ଇଲେକ୍ଟ୍ରିକାଲ ଇଂଜିନୟରିଂ ପଢିଥିବେ , କିନ୍ତୁ ଘରେ ଯଦି ଫିଉଜ ଉଡି ଯାଇଥାଏ ତ ତାକୁ ଠିକ୍ କରିବା ପାଇଁ ବାହାରୁ କାହାକୁ ଡାକିଥାନ୍ତି । ଜ୍ଞାନକୁ ତୀକ୍ଷ୍ଣ କରି ତାକୁ ପ୍ରୟୋଗ କରିବା ହିଁ କୌଶଳ । ଏଥିପାଇଁ ଆଜି ଯେଭଳି ଦ୍ରୁତ ଗତିରେ ସୂଚନା ବଢୁଛି , ସେତିକି ଦ୍ରୁତ ଗତିରେ କୌଶଳ ମଧ୍ୟ ବଢିବା ଆବଶ୍ୟକ । ଆଉ ଏଥି ପାଇଁ ମୁଁ କହୁଛି କୌଶଳ ନିଯୁକ୍ତି ଅନୁକୂଳନ ବା ଇଂଟରନେଟ ଦୁନିଆରେ ଅନ୍ୱେଷଣ କରିଚାଲିଛି ଏବଂ ଏଥିପାଇଁ ସେଥିରେ Search Engine Optimization ର ବଡ଼ ଭୂମିକା ରହିଥାଏ ।


    ଆପଣଙ୍କ ଆମ ଦୁନିଆ ଜନ କଲ୍ୟାଣ ଏବଂ ଜନ ଭାଗିଦାରୀର କେନ୍ଦ୍ରରେ ଘୁରିଥାଏ । ତେଣୁ ସେଥିରେ କୌଶଳ ନିଯୁକ୍ତି ଅନୁକୂଳନର ବଡ଼ ଭୂମିକା ରହିଥାଏ । ଆଉ ଦୁନିଆ ଏଭଳି ଲୋକଙ୍କୁ ଚାହେଁ ଯେଉଁମାନେ ଜ୍ଞାନକୁ ଉପଯୋଗ କରିବା ଜାଣନ୍ତି , ଯେଉଁମାନେ ନିଜର କୌଶଳ ମାଧ୍ୟମରେ ଲୋକମାନଙ୍କ ସହିତ , ଗ୍ରାହକଙ୍କ ସହିତ ଯୋଡି ହୋଇପାରିବେ । ଯେବେ ଆପଣମାନେ କୌଶଳ ନିଯୁକ୍ତି ଅନୁକୂଳନ ଉପରେ ଧ୍ୟାନ ଦେବା ଆରମ୍ଭ କରିବେ , ଦେଶର ଜନସଂଖ୍ୟାଗତ ବିଭାଜନ ମଧ୍ୟ ଉନ୍ନତିର ବିଭାଜନରେ ବଦଳିଯିବ । ନିଉ ଇଣ୍ଡିଆ ପାଇଁ ରାସ୍ତା ଅଧିକ ମଜବୁତ କରିବ ।


    ବନ୍ଧୁଗଣ , ଆପଣମାନଙ୍କୁ ଯେଉଁ କାର୍ଯ୍ୟ ଦିଆଗଲା , ଆଗାମୀ କିଛି ଘଣ୍ଟାରେ ଆପଣ ତାହାର କିଛି ନା କିଛି ସମାଧାନ ପାଇଯିବେ । କିନ୍ତୁ ଆମକୁ କେବଳ ଏତିକିରେ ହିଁ ରହିଯିବାର ନାହିଁ । ଏହି କାର୍ଯ୍ୟକ୍ରମରେ କେନ୍ଦ୍ର ସରକାରଙ୍କ 29 ଟି ମନ୍ତ୍ରୀମାନେ ଭାଗ ନେଇଛନ୍ତି । ଆଉ ସେହି ସମସ୍ତଙ୍କର ଏହି ଦାୟିତ୍ୱ ଅଛି ଯେ ଏହି ହାକାଥନରୁ ଯେଉଁ ସମାଧାନ ବାହାରିବ ତାକୁ ଶେଷ ସ୍ତର ପର୍ଯ୍ୟନ୍ତ ତାର୍କିକ ଅନ୍ତ ପର୍ଯ୍ୟନ୍ତ ପହଂଚାଯିବ । କିଛି ସୁଧାରିବାର ଆଶା ଥିବ ତ ସେଥିରେ ସୁଧାର ଆଣି ତାହାକୁ ବ୍ୟବସ୍ଥାରେ ଲାଗୁ କରାଯିବ । ଆଜିର ପ୍ରୟାସରେ ଆପଣ ସଫଳ ହୁଅନ୍ତୁ , କିଛି ନୂଆ ସମାଧାନ ଦିଅନ୍ତୁ , ଏଥିପାଇଁ ସମସସ୍ତଙ୍କୁ ମୋର ବହୁତ-ବହୁତ ଶୁଭ କାମନା ।


    **********

    
    
    (Release ID: 1486755) Visitor Counter : 2