      ଅର୍ଥ ମନ୍ତ୍ରଣାଳୟ

      ୱାଶିଂଟନ୍ ଡିସିରେ ଅସମାନତା ବିଷୟବସ୍ତୁ ସମ୍ପର୍କିତ ବିକାଶ ସମିତିର ପ୍ରତିବନ୍ଧିତ ଲଞ୍ଚ ସେସନରେ ସାମିଲ୍ ହେଲେ ଅର୍ଥ ମନ୍ତ୍ରୀ ଅରୁଣ ଜେଟଲୀ
      Posted On: 22 APR 2017 6:35PM by PIB Bhubaneshwar


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଛନ୍ତି ଯେ ବିକାଶ ନୀତି ଏବଂ କାର୍ଯ୍ୟକ୍ରମ ତଥା ଗରିବ ଦେଶଗୁଡ଼ିକର ବିକାଶ ନିମନ୍ତେ ଅର୍ଥ ପ୍ରଦାନ ଲାଗି ବିଶ୍ୱ ବ୍ୟାଙ୍କ ଭଳି ସଂସ୍ଥାକୁ ସମର୍ଥ କରିବା ନିମନ୍ତେ ସମ୍ବଳ ଯୋଗାଇ ଦେବାର ଗୁରୁଦାୟିତ୍ୱ ଏବେବି ଧନୀ ରାଷ୍ଟ୍ରଗୁଡ଼ିକ ନିକଟରେ ରହିଛି ।


    ଶ୍ରୀ ଜେଟଲୀ ଗତକାଲି ୱାଶିଂଟନ୍ ଡିସି ଠାରେ ବିକାଶ ସମିତିର ପ୍ରତିବନ୍ଧିତ ଲଞ୍ଚ ସେସନରେ ସମ୍ବୋଧନ ଦେଇ ଏହା କହିଥିଲେ । ଏହି ସେସନର ବିଷୟବସ୍ତୁ ଥିଲା ଅସମାନତା । ଅର୍ଥ ମନ୍ତ୍ରୀ ଶ୍ରୀ ଜେଟଲୀ କହିଥିଲେ ଯେ ଭାରତ ବିଦ୍ୟୁତ , ସଡ଼କ , ଆର୍ଥିକ ଲାଭ ତଥା ଗରିବଙ୍କ ନିମନ୍ତେ ଆବାସ କ୍ଷେତ୍ରରେ ନିବେଶକୁ ଯଥେଷ୍ଟ ପ୍ରୋତ୍ସାହନ ଦେଇଛି । ସେ କହିଥିଲେ ଯେ ସରକାର ସାମଗ୍ରୀକ ବିକାଶ ସୁନିଶ୍ଚିତ କରିବା ନିମନ୍ତେ ଅନେକ ପଦକ୍ଷେପ ନେଇଛନ୍ତି ଏବଂ ସରକାରୀ ସେବାକୁ ଅଧିକ ଉନ୍ନତ କରିବା ଲାଗି ପ୍ରଯୁକ୍ତି ନବପ୍ରବର୍ତ୍ତନର ଉପଯୋଗ କରିଛନ୍ତି ।


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଆନ୍ତର୍ଜାତିକ ମୁଦ୍ରା ପାଣ୍ଠି ( ଆଇଏମ୍ଏଫ ) ତଥା ବିଶ୍ୱ ବ୍ୟାଙ୍କର ସ୍ପ୍ରିଙ୍ଗ ବୈଠକରେ ଭାଗ ନେବା ନିମନ୍ତେ ୱାଶିଂଟନ୍ ଡିସିକୁ ସରକାରୀ ଗସ୍ତରେ ଯାଇଛନ୍ତି । ତାଙ୍କ ସହିତ ଭାରତ ରିଜର୍ଭ ବ୍ୟାଙ୍କର ଗଭର୍ଣ୍ଣର ଡ . ଉର୍ଜିତ୍ ପଟେଲ୍ , ଅର୍ଥ ମନ୍ତ୍ରଣାଳୟର ଆର୍ଥିକ ବ୍ୟାପାର ବିଭାଗ ସଚିବ ଶ୍ରୀ ଶକ୍ତିକାନ୍ତ ଦାସ , ମୁଖ୍ୟ ଆର୍ଥିକ ପରାମର୍ଶଦାତା ଡ . ଅରବିନ୍ଦ ସୁବ୍ରମଣ୍ୟମ୍ ତଥା ଅନ୍ୟ ଅଧିକାରୀ ମଧ୍ୟ ଗସ୍ତ କରିଛନ୍ତି ।


    *******************

    
    
    (Release ID: 1488498) Visitor Counter : 2