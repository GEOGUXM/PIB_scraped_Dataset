      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଜାତୀୟ ବିପର୍ଯ୍ୟୟ ପରିଚାଳନା ଯୋଜନା ସମୀକ୍ଷା କର୍ମଶାଳା ଉଦଘାଟନ କଲେ କିରେନ୍ ରିଜିଜୁ
      Posted On: 12 APR 2017 7:32PM by PIB Bhubaneshwar


    ଜାତୀୟ ବିପର୍ଯ୍ୟୟ ପରିଚାଳନା ଯୋଜନା (NDMP)ର ଦୁଇ ଦିନିଆ ସମୀକ୍ଷା କର୍ମଶାଳାକୁ ଉଦଘାଟନ କରିଛନ୍ତି କେନ୍ଦ୍ର ଗୃହ ରାଷ୍ଟ୍ର ମନ୍ତ୍ରୀ କିରେନ୍ ରିଜିଜୁ । ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୁପକ୍ଷଙ୍କ ଦ୍ୱାରା ଏହା ଆୟୋଜିତ ହୋଇଛି । ଏହି ଅବସରରେ କିରେନ୍ ରିଜିଜୁ କହିଛନ୍ତି ଯେ ଭବିଷ୍ୟତରେ ବିପର୍ଯ୍ୟୟ ରୋକିବା ପାଇଁ ଜରୁରିକାଳୀନ ଭିତିରେ ପ୍ରଶାସନ ସହ ବିପର୍ଯ୍ୟୟ ବିପଦ ହ୍ରାସ (DRR)କୁ ସମନ୍ୱିତ କରାଯାଇଛି ।

    
    ବିପର୍ଯ୍ୟୟ ପରିଚାଳନା ଦିଗରେ ଏନଡିଏମପି ଦେଶରେ ପ୍ରଥମ ଜାତୀୟ ଯୋଜନା । ଗତ ବର୍ଷ ଜୁନ୍ ମାସରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏହାର ଶୁଭାରମ୍ଭ କରିଥିଲେ । ଗତ ବର୍ଷ ନଭେମ୍ବର ମାସରେ ଏସୀୟ ମନ୍ତ୍ରୀସ୍ତରୀୟ ଅଧିବେଶନରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଡିଆରଆର ପାଇଁ 10 ସୂତ୍ରୀ କାର୍ଯ୍ୟସୂଚୀ ଉଲ୍ଲେଖ କରିଥିଲେ ।
    
    କାର୍ଯ୍ୟକ୍ରମରେ ପ୍ରଧାନମନ୍ତ୍ରୀଙ୍କ ଅତିରିକ୍ତ ପ୍ରମୁଖ ସଚିବ ଡକ୍ଟର ପି କେ ମିଶ୍ର କହିଥିଲେ ଯେ ଏହି ଯୋଜନାକୁ ସମୀକ୍ଷା କରିବା ସମୟରେ ସର୍ବଦା ସମାଜର ସାମାଜିକ ଓ ଅର୍ଥନୈତିକ ସ୍ଥିତିକୁ ଲକ୍ଷ୍ୟ କରିବାକୁ ପଡ଼ିବ । ଯୋଜନାକୁ ଏକ ସାମଗ୍ରିକ ପ୍ରକ୍ରିୟାରେ ପରିଣତ କରିବାକୁ ଏନଡିଏମ୍ଏ ବିଭିନ୍ନ ରାଜ୍ୟ ସରକାର ଏବଂ କେନ୍ଦ୍ର ମନ୍ତ୍ରାଳୟଗୁଡ଼ିକରୁ ମତାମତ ଆହ୍ୱାନ କରିଛି ।
    
    ଆଗାମୀ ଦିନରେ ହେବାକୁ ଥିବା ବିପର୍ଯ୍ୟୟ ବିପଦ ହ୍ରାସର ଜାତୀୟ ମଞ୍ଚ ପାଇଁ ଏହି କର୍ମଶାଳାରେ ହେବାକୁ ଥିବା ଆଲୋଚନା ଉପଯୋଗୀ ହୋଇପାରିବ ।
    
    କର୍ମଶାଳାର ପ୍ରଥମ ଦିନରେ ଏନଡିଏମ୍ଏ, ସ୍ୱରାଷ୍ଟ୍ର ମନ୍ତ୍ରାଳୟ, ରାଜ୍ୟ ସରକାରଙ୍କ ବରିଷ୍ଠ ଅଧିକାରୀ ଏବଂ ବେସରକାରୀ ସଂସ୍ଥା ମାନେ ଯୋଗ ଦେଇଥିଲେ ।

    
    
    (Release ID: 1487948) Visitor Counter : 2