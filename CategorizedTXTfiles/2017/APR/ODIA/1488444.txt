      ନୀତି ଆୟୋଗ

      ନୀତି ଆୟୋଗ ପରିଚାଳନା ପରିଷଦର ତୃତୀୟ ବୈଠକରେ ପ୍ରଧାନମନ୍ତ୍ରୀଙ୍କ ଉଦଯାପନୀ ଅଭିଭାଷଣ
      Posted On: 23 APR 2017 3:02PM by PIB Bhubaneshwar


    ୨୦୨୨ରେ ଭାରତ ସ୍ୱାଧୀନତାର ୭୫ ବର୍ଷ ପୂରଣ କରିବାକୁ ଯାଉଥିବାରୁ ଆମ ସ୍ୱାଧୀନତା ସଂଗ୍ରାମୀଙ୍କ ସ୍ୱପ୍ନର ଭାରତ ଗଠନ ଲାଗି ରାଜ୍ୟ ସରକାରଗୁଡ଼ିକ କେନ୍ଦ୍ର ସରକାରଙ୍କ ସହ ‘ ଟିମ୍ ଇଣ୍ଡିଆ ’ ଭାବେ କାର୍ଯ୍ୟ କରିବା ଲାଗି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆହ୍ୱାନ ଜଣାଇଛନ୍ତି । ନୀତି ଆୟୋଗ ପରିଚାଳନା ପରିଷଦର ତୃତୀୟ ବୈଠକରେ ଉଦ ଯା ପନୀ ଅଭିଭାଷଣ ରଖି ପ୍ରଧାନମନ୍ତ୍ରୀ ରାଜ୍ୟ ସରକାର , ସ୍ଥାନୀୟ ପ୍ରଶାସନ ଏବଂ ସମସ୍ତ ବେସରକାରୀ ସଂସ୍ଥାଗୁଡ଼ିକୁ ମିଳିତ ଭାବେ ୨୦୨୨ ପାଇଁ ସ୍ୱତନ୍ତ୍ର ଲକ୍ଷ୍ୟ ନିର୍ଦ୍ଧାରଣ କରିବା ଏବଂ ତାହାକୁ ପୂରଣ କରିବା ଦିଗରେ କାର୍ଯ୍ୟ କରିବା ଲାଗି ଆହ୍ୱାନ ଜଣାଇଥିଲେ ।


    ଆଜିର ବୈଠକରେ ଗଠନମୂଳକ ଆଲୋଚନା ହୋଇଥିବା ଉଲ୍ଲେଖ କରି ପ୍ରଧାନମନ୍ତ୍ରୀ କହିଥିଲେ ଯେ ପ୍ରସାରିତ ଭିଜନ୍ ଡକୁ ମେଣ୍ଟ ଡ୍ରାଫ୍ଟ ଆକାରରେ ରହିଛି , ଏଦିଗରେ ଚୂଡ଼ାନ୍ତ ନିଷ୍ପ ତ୍ତି ନେବା ପୂର୍ବରୁ ମୁଖ୍ୟମନ୍ତ୍ରୀମାନଙ୍କ ଦ୍ୱାରା ଦିଆଯାଇଥିବା ସମସ୍ତ ପରାମର୍ଶକୁ ଗୁରୁତ୍ୱ ଦିଆଯିବ । ସେ ଉ ତ୍ତ ମ ପ୍ରଶାସନ ଉପରେ ଗୁରୁତ୍ୱ ଦେଇଥିଲେ ଏବଂ କହିଥିଲେ ଏହା ସମ୍ବଳର ସର୍ବାଧିକ ଉପଯୋଗ ଦିଗରେ ଆଗେଇ ନେଇଥାଏ । କେତେଜଣ ମୁଖ୍ୟମନ୍ତ୍ରୀଙ୍କ ଦ୍ୱାରା ଉଠାଯାଇଥିବା ଆଞ୍ଚ ଳିକ ବୈଷମ୍ୟ ପ୍ରସଙ୍ଗ ପ୍ରତି ପ୍ରଧାନମନ୍ତ୍ରୀ ଗୁରୁତ୍ୱ ଦେଇଥିଲେ । ଉଭୟ ଜାତୀୟ ଏବଂ ରାଜ୍ୟସ୍ତରରେ ଏହାକୁ ଅଗ୍ରାଧିକାର ଭି ତ୍ତି ରେ ସମାଧାନ କରାଯିବ ।


    ଜମ୍ମୁ କଶ୍ମୀର ମୁଖ୍ୟମନ୍ତ୍ରୀଙ୍କ ନିମନ୍ତ୍ରଣ ପ୍ରସଙ୍ଗ ଉଲ୍ଲେଖ କରି ପ୍ରଧାନମନ୍ତ୍ରୀ ପରାମର୍ଶ ଦେଇଥିଲେ ଯେ ରାଜ୍ୟଗୁଡ଼ିକ ସେଠାରେ ବିଭିନ୍ନ କାର୍ଯ୍ୟକ୍ରମ ଆୟୋଜନ କରିବା ଆବଶ୍ୟକ । ସେହିପରି ଜମ୍ମୁ କଶ୍ମୀର ଛାତ୍ରଛାତ୍ରୀଙ୍କୁ ଅନ୍ୟ ରାଜ୍ୟରେ ପଢ଼ିବା ଲାଗି ରାଜ୍ୟ ସରକାରମାନେ ସୁଯୋଗ ଦେବା ଲାଗି ଜମ୍ମୁ କଶ୍ମୀର ମୁଖ୍ୟମନ୍ତ୍ରୀଙ୍କ ପରାମର୍ଶକୁ ପ୍ରଧାନମନ୍ତ୍ରୀ ପ୍ରଶଂସା କରିବା ସହ ଅନ୍ୟ ରାଜ୍ୟ ସରକାରଙ୍କୁ ଏ ଦିଗରେ କାର୍ଯ୍ୟ କରିବା ଲାଗି ପରାମର୍ଶ ଦେଇଥିଲେ । ସମୟ ସମୟରେ ଏହିପରି ଛାତ୍ରଛାତ୍ରୀଙ୍କ ନିକଟରେ ପ ହଞ୍ଚିବା ଲାଗି ସେ ଆହ୍ୱାନ ଜଣାଇଥିଲେ ।


    ପ୍ରଧାନମନ୍ତ୍ରୀ ଏହି ଅବସରରେ ଗୁରୁତ୍ୱ ଦେଇ କହିଥିଲେ ଯେ ଜିଏସ ଟି ପାଇଁ ବୈଧାନିକ ବିଧିବ୍ୟବସ୍ଥା କରିବା ଲାଗି ରାଜ୍ୟସ୍ତରରେ ଉଦ୍ୟମ କରାଯିବାରେ ଆଉ ବିଳମ୍ବ ହେବା ଅନୁଚିତ୍ ।


    ସେହିପରି ସରକାରୀ କାର୍ଯ୍ୟରେ ଦୁର୍ନୀତି ଦୂର କରିବା ଏବଂ ସ୍ୱଚ୍ଛତା ଆଣିବା ଲାଗି ରାଜ୍ୟଗୁଡ଼ିକ ଜିଇଏମ୍ ପ୍ଲାଟ ଫର୍ମ - ଗଭର୍ଣ୍ଣମେଂଟ ଇ-ମାର୍କେଟ୍ ପ୍ଲେସ ପ୍ଲାଟ ଫ ର୍ମ ବ୍ୟବହାର କରିବା ଲାଗି ପ୍ରଧାନମନ୍ତ୍ରୀ ଆହ୍ୱାନ ଜଣାଇଥିଲେ । ସେ କହିଥିଲେ ଯେ ଭିମ୍ ଏବଂ ଆଧାର ଭଳି ଟେକ୍ନୋଲୋଜି ବ୍ୟବହାର କରିବା ଦ୍ୱାରା ରାଜ୍ୟଗୁଡ଼ିକ ଗୁରୁତ୍ୱପୂର୍ଣ୍ଣ ସଂଚୟରେ ସଫଳ ହୋଇପାରିବେ ।


    ଶ୍ରୀ ନରେନ୍ଦ୍ର ମୋଦୀ କହିଥିଲେ ଯେ ଜିଲ୍ଲା ଖଣି ପାଣ୍ଠି , କାମ୍ପା ପାଣ୍ଠି ଏବଂ ନିର୍ମାଣ ଶ୍ରମିକ କଲ୍ୟାଣ ପାଣ୍ଠି ରାଜ୍ୟର ସମ୍ବଳରେ ଉଲ୍ଲେଖନୀୟ ଯୋଗଦାନ ଦେବ । ରାଜ୍ୟଗୁଡ଼ିକ ଦ୍ୱାରା ଏପରି ପାଣ୍ଠିର ସୁବିନିଯୋଗ ଲାଗି ରୋଡ୍ ମ୍ୟାପ ପ୍ରସ୍ତୁତ କରିବା ଲାଗି ସେ ନୀତି ଆୟୋଗକୁ ପରାମର୍ଶ ଦେଇଥିଲେ ।


    ଗତବର୍ଷ ସର୍ଦ୍ଦାର ପଟେଲଙ୍କ ଜନ୍ମବାର୍ଷିକୀରେ ଆରମ୍ଭ ହୋଇଥିବା ‘ ଏକ୍ ଭାରତ , ଶ୍ରେଷ୍ଠ ଭାରତ ’ ଅଭିଯାନ ସହ ଯୋଡ଼ି ହେବା ଲାଗି ସେ ରାଜ୍ୟଗୁଡ଼ିକୁ ଆହ୍ୱାନ ଜଣାଇଥିଲେ । ସେ କହିଥିଲେ ଯେ ଭାରତର ସାଂସ୍କୃତିକ ସମୃଦ୍ଧି ଏବଂ ଐତିହ୍ୟକୁ ଆଉ ଅଧିକ ଅଣଦେଖା କରାଯାଇପାରିବ ନାହିଁ ।


    ପ୍ରଧାନମନ୍ତ୍ରୀ କହିଥିଲେ ଯେ କେନ୍ଦ୍ର ଏବଂ ରାଜ୍ୟ ନିର୍ବାଚନକୁ ମିଳିତ ଭାବେ ଆୟୋଜନ କରିବା ଲାଗି ଗଠନମୂଳକ ଆଲୋଚନା ହୋଇଛି । ପ୍ରଧାନମନ୍ତ୍ରୀ କହିଥିଲେ ଯେ ଦୀର୍ଘଦିନ ଧରି ଭାରତ ଅର୍ଥନୈତିକ ଏବଂ ରାଜନୈତିକ କୁପରିଚାଳନା ଦେଇ ଗତି କରୁଛି । ସେ କହିଥିଲେ ଯେ ଖରାପ ସମୟ ପରିଚାଳନା କାରଣରୁ ଅନେକ ଭଲ ଯୋଜନା ଏବଂ କାର୍ଯ୍ୟକ୍ରମ ଆଶାନୁରୂପ ଫଳ ପାଇବା ପୂର୍ବରୁ ବିଫଳ ହୋଇଯାଉଛି । ବିବିଧତା ମଧ୍ୟରେ ଭଲ ଭାବେ କାର୍ଯ୍ୟ କରିପାରୁଥିବା ଏକ ମଜଭୂତ ବ୍ୟବସ୍ଥା କାର୍ଯ୍ୟକାରୀ କରିବା ଉପରେ ସେ ଗୁରୁତ୍ୱ ଦେଇଥିଲେ ।


    ପ୍ରଧାନମନ୍ତ୍ରୀ ଆଗୁଆ ବଜେଟ୍ ଉପସ୍ଥାପନ ତାରିଖ ସମ୍ପର୍କରେ ଉଲ୍ଲେଖ କରିଥିଲେ । ଦେଶରେ କୃଷିଭି ତ୍ତି କ ଆୟ ଗୁରୁତ୍ୱପୂର୍ଣ୍ଣ ହୋଇଥିବାରୁ ନିର୍ଦ୍ଦିଷ୍ଟ ବର୍ଷର କୃଷି ଆୟ ହୋଇସାରିବା ପରେ ତୁରନ୍ତ ବଜେଟ୍ ପ୍ରସ୍ତୁତ କରିବା ଉଚିତ୍ । ସେ କହିଥିଲେ ଯେ ଜାନୁଆରୀରୁ ଡିସେମ୍ବର ମଧ୍ୟରେ ଗୋଟିଏ ଆର୍ଥିକ ବର୍ଷ କରିବା ଲାଗି ତାଙ୍କୁ ପରାମର୍ଶ ମିଳିଛି । ରାଜ୍ୟଗୁଡ଼ିକ ଏ ଦିଗରେ କାର୍ଯ୍ୟ କରିବା ଉଚିତ୍ ବୋଲି ସେ କହିଥିଲେ ।


    **********

    
    
    (Release ID: 1488444) Visitor Counter : 3