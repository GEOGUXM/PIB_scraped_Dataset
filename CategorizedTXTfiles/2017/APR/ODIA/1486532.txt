      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆଲ୍ଲାହାବାଦ ହାଇକୋର୍ଟର 150 ତମ ବାର୍ଷିକୀ ସମାରୋହର ଉଦ୍ଯାପନୀ ଉତ୍ସବରେ ପ୍ରଧାନମନ୍ତ୍ରୀଙ୍କ ସମ୍ଭାଷଣ
      ବିଚାର ବିଭାଗ ପାଇଁ ଆବଶ୍ୟକ ଟେକ୍ନୋଲଜି ଉଦ୍ଭାବନ କରିବାକୁ ଷ୍ଟାର୍ଟ-ଅପ ଉଦ୍ୟୋଗୀଙ୍କୁ ନରେନ୍ଦ୍ର ମୋଦୀଙ୍କ ଆହ୍ୱାନ

      Posted On: 02 APR 2017 4:59PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଲ୍ଲାହାବାଦ ହାଇକୋର୍ଟର 150 ତମ ବାର୍ଷିକୀ ସମାରୋହର ଉଦଯାପନୀ ଉତ୍ସବରେ ଆଜି ଉଦ୍ବୋଧନ ଦେଇଛନ୍ତି ।


    ଏହି ଅବସରରେ ପ୍ରଧାନମନ୍ତ୍ରୀ କହିଛନ୍ତି ଯେ , ଆମର ବିଚାର ବିଭାଗ ପାଇଁ ଆଲ୍ଲାହାବାଦ ହାଇକୋର୍ଟ ଏକ ତୀର୍ଥ ଭୂମି ସଦୃଶ । ଆଇନ ପେଶା ସହ ସମ୍ପୃକ୍ତ ଅନେକ ବରେଣ୍ୟ ବ୍ୟକ୍ତିବିଶେଷ ଭାରତର ସ୍ୱାଧିନତା ଆନ୍ଦୋଳନରେ ପ୍ରମୁଖ ଭୂମିକା ନେଇଥିଲେ ଏବଂ ଉପନିବେଶବାଦ ବିରୁଦ୍ଧରେ ଲଢ଼େଇ କରି ଜନସାଧାରଣଙ୍କୁ ସୁରକ୍ଷା ଦେଇଥିଲେ ।


    ଏହି ପ୍ରେକ୍ଷାପଟରେ ଜନସାଧାରଣ ଆଗାମୀ 2022 ରେ ସ୍ୱାଧିନତା ପ୍ରାପ୍ତିର 75 ବର୍ଷ ପୂର୍ତ୍ତି ଉତ୍ସବକୁ କିଭଳି ପାଳନ କରାଯିବ ସେ ସମ୍ପର୍କରେ ଚିନ୍ତା କରିବାକୁ ପ୍ରଧାନମନ୍ତ୍ରୀ ଆହ୍ୱାନ ଦେଇଥିଲେ । ଏଥିଲାଗି ନିଜ ନିଜର ରୋଡମେପ ପ୍ରସ୍ତୁତ କରିବାକୁ ସେ ଜନସାଧାରଣଙ୍କୁ ଆହ୍ୱାନ ଦେଇଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ , ମେ 2014 ପରଠାରୁ ଏ ପର୍ଯ୍ୟନ୍ତ 1200 ଅପ୍ରାସଙ୍ଗିକ ଓ ପୁରାତନ ଆଇନକୁ ଉଚ୍ଛେଦ କରାଯାଇଛି । ସେ କହିଥିଲେ ଯେ , ଚଳିତ ଶତାବ୍ଦୀରେ ରାଷ୍ଟ୍ରର ବିକାଶ ପାଇଁ ଟେକ୍ନୋଲଜି ଏକ ବିରାଟ ଭୂମିକା ଗ୍ରହଣ କରିଛି । ତେବେ ବିଚାର ବିଭାଗରେ ଏହାର ସୁଉପଯୋଗ କରାଯିବାର ପର୍ଯ୍ୟାପ୍ତ ସୁଯୋଗ ରହିଛି । ଷ୍ଟାର୍ଟ-ଅପ ସେକ୍ଟରରେ କାର୍ଯ୍ୟରତ ଉଦ୍ୟୋଗୀମାନଙ୍କୁ ବିଚାର ବିଭାଗ ପାଇଁ ଆବଶ୍ୟକ ଓ ଅନୁକୂଳ ଟେକ୍ନୋଲଜି ଉଦ୍ଭାବନ କରିବା ଲାଗି ପ୍ରଧାନମନ୍ତ୍ରୀ ଆହ୍ୱାନ ଦେଇଥିଲେ ।


    **********

    
    
    (Release ID: 1486532) Visitor Counter : 5