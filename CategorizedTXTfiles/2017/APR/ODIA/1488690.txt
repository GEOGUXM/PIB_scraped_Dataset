      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ ଓ ଜର୍ଜିଆ ମଧ୍ୟରେ ମୁକ୍ତ ବାଣିଜ୍ୟ ବୁଝାମଣାକୁ ନେଇ ସଂଯୁକ୍ତ ସମ୍ଭାବନା ଅଧ୍ୟୟନ
      Posted On: 11 APR 2017 6:25PM by PIB Bhubaneshwar


    ଜର୍ଜିଆର ଆର୍ଥିକ ବିକାଶ ମନ୍ତ୍ରୀ ଶ୍ରୀ ଗିର୍ୟୋଗୀ ଗାଖରିୟାଙ୍କ ନେତୃତ୍ୱରେ ଏକ ଉଚ୍ଚସ୍ତରୀୟ ପ୍ରତିନିଧି ଦଳ କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣଙ୍କୁ ଭେଟିଛନ୍ତି ।

    ଏହି ଅବସରରେ ଦୁଇ ମନ୍ତ୍ରୀ ଉଭୟ ଦେଶ ମଧ୍ୟରେ ବ୍ୟବସାୟ ଏବଂ ନିବେଶ କ୍ଷେତ୍ରରେ ପ୍ରୋତ୍ସାହନର ମହତ୍ତ୍ୱକୁ ସ୍ୱୀକାର କରିଥିଲେ ଏବଂ ଅଧିକ ଆର୍ଥିକ ସହଯୋଗ ପାଇଁ ଅନୁକୂଳ ବାତାବରଣ ସୃଷ୍ଟି କରିବା ଉଦ୍ଦେଶ୍ୟରେ ଭାରତ ଓ ଜର୍ଜିଆ ମୁକ୍ତ ବାଣିଜ୍ୟ ବୁଝାମଣାକୁ ନେଇ ସଂଯୁକ୍ତ ସମ୍ଭାବନା ଅଧ୍ୟୟନ କରିବା ବାବଦରେ ସହମତ ହୋଇଥିଲେ । ଏହି ବୁଝାମଣା ପତ୍ରରେ ଜର୍ଜିଆର ଆର୍ଥିକ ବିକାଶ ମନ୍ତ୍ରୀ ଗିର୍ୟୋଗୀ ଏବଂ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ନିର୍ମଳା ସୀତାରମଣ ହସ୍ତାକ୍ଷର କରିଥିଲେ ।
    ସଂଯୁକ୍ତ ସମ୍ଭାବନାର ଅଧ୍ୟୟନ ପ୍ରକ୍ରିୟା ଶେଷ ହେବା ପରେ ଭାରତ ଓ ଜର୍ଜିଆ ମୁକ୍ତ ବାଣିଜ୍ୟ ବୁଝାମଣାକୁ ନେଇ ଆଲୋଚନା କରିବେ । ଏହି ସମ୍ବନ୍ଧରେ ଦୁଇ ଦେଶର ଅଧିକାରୀମାନଙ୍କର ସଂଯୁକ୍ତ ସମ୍ଭାବନା ଅଧ୍ୟୟନ ସମୂହ ନିର୍ମାଣ କରାଯାଇଛି । ସମୂହର ନେତୃତ୍ୱ ଭାରତ ସରକାରଙ୍କ ବାଣିଜ୍ୟ ବିଭାଗର ବିଦେଶ ବ୍ୟାପାର ସଂଯୁକ୍ତ ସଚିବ ଏବଂ ଜର୍ଜିଆର ଆର୍ଥିକ ବିକାଶ ମନ୍ତ୍ରୀ ଶ୍ରୀ ଗେନାଦି ଆରଭିଲାଡେଜ ନେବେ ।
    ସଂଯୁକ୍ତ ସମ୍ଭାବନା ଅଧ୍ୟୟନ ସମୂହ ଗଠନ କରାଯିବାର ଉଦ୍ଦେଶ୍ୟ ହେଉଛି ମୁକ୍ତ ବାଣିଜ୍ୟ ବୁଝାମଣା କ୍ଷମତାକୁ ନିକଟରୁ ଯାଂଚ କରିବା ପାଇଁ ଅବସର ପ୍ରଦାନ କରିବା । ସଂଯୁକ୍ତ ସମ୍ଭାବନା ଅଧ୍ୟୟନ ସମୂହ ଏପଟିଏ କ୍ଷମତା ପରିସର ଉପରେ ବିଚାର ବିମର୍ଶ କରିବ ଏବଂ ବିକାଶ କ୍ଷେତ୍ରର ସମ୍ବେଦନଶୀଳତା ଉପରେ ବିଶ୍ଳେଷଣ କରିବ । ଦୁଇ ମନ୍ତ୍ରୀ ଆଶାପ୍ରକାଶ କରିଥିଲେ ଯେ ସଂଯୁକ୍ତ ସମ୍ଭାବନା ଅଧ୍ୟୟନ ସମୂହ 6 ମାସ ମଧ୍ୟରେ ପ୍ରାସଙ୍ଗିକ ବିଶ୍ଳେଷଣ ସହିତ ଏହାର ରିପୋର୍ଟ ଏବଂ ସୁପାରିଶ ପ୍ରଦାନ କରିବ ।
    ଜର୍ଜିଆ ସହିତ ଭାରତର ବାଣିଜ୍ୟ ସନ୍ତୁଳନ ସାର୍ଥକ ଅଟେ । 2015-16 ରେ ଭାରତରୁ ଜର୍ଜିଆକୁ ହୋଇଥିବା ରପ୍ତାନୀର ମୋଟ ମୂଲ୍ୟ ହେଉଛି 825.7 ଲକ୍ଷ ଡଲାର ଏବଂ ଜର୍ଜିଆରୁ ହୋଇଥିବା ଆମଦାନୀର ମୂଲ୍ୟ ହେଉଛି 244.7 ଲକ୍ଷ ଡଲାର ।
    ସଂଯୁକ୍ତ ସମ୍ଭାବନା ଅଧ୍ୟୟନ ଫଳରେ ଉଭୟ ଦେଶ ମଧ୍ୟରେ ପାରସ୍ପରିକ ସହଯୋଗିତା ବୃଦ୍ଧି ପାଇବା ସହିତ ଏହା ଏକ ନୂତନ ସ୍ତରକୁ ଉନ୍ନିତ ହେବ ବୋଲି ଉଭୟ ଦେଶ ଆତ୍ମ ବିଶ୍ୱାସ ପ୍ରକଟ କରିଛନ୍ତି ।

    
    
    (Release ID: 1488690) Visitor Counter : 2