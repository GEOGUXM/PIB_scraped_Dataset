      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁରୁତ୍ୱପୂର୍ଣ୍ଣ ଭିତ୍ତିଭୂମି କ୍ଷେତ୍ରର କାର୍ଯ୍ୟ ସମୀକ୍ଷା କଲେ ପ୍ରଧାନମନ୍ତ୍ରୀ
      Posted On: 26 APR 2017 7:40PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ରାସ୍ତା , ରେଳ , ବିମାନବନ୍ଦର , ଡିଜିଟାଲ୍ ଏବଂ କୋଇଲା ଭଳି କ୍ଷେତ୍ରରେ ଗୁରୁତ୍ୱପୂର୍ଣ୍ଣ ଭିତ୍ତିଭୂମି ପ୍ରକଳ୍ପଗୁଡ଼ିକର ଅଗ୍ରଗତି ସମୀକ୍ଷା କରିଛନ୍ତି । ଦୀର୍ଘ ସାଢ଼େ 4 ଘଂଟା ଧରି ଚାଲିଥିବା ଏହି ବୈଠକରେ ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ ସମେତ ନୀତି ଆୟୋଗ ଏବଂ ଭାରତ ସରକାରଙ୍କ ବିଭିନ୍ନ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ନୀତି ଆୟୋଗ ସିଇଓ ଏକ ଉପସ୍ଥାପନା ମାଧ୍ୟମରେ ବିଭିନ୍ନ ଭିତ୍ତିଭୂମି କ୍ଷେତ୍ରରେ ଉଲ୍ଲେଖନୀୟ ଅଗ୍ରଗତି ହୋଇଥିବା କହିଥିଲେ । ରାସ୍ତା ଏବଂ ରେଳ ଯୋଗାଯୋଗ କ୍ଷେତ୍ରର ଭିତ୍ତିଭୂମି ପ୍ରକଳ୍ପଗୁଡ଼ିକୁ ନିର୍ଦ୍ଧାରିତ ସମୟ ମଧ୍ୟରେ ସାରିବା ଲାଗି ପ୍ରଧାନମନ୍ତ୍ରୀ ନିଦେ୍ର୍ଦଶ ଦେଇଥିଲେ ।


    ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ଅଧୀନରେ ଗ୍ରାମାଂଚଳରେ ପ୍ରତିଦିନ ହାରାହାରି 130 କିମି ରାସ୍ତା ନିର୍ମାଣ କରାଯାଉଛି । ଏହା ଫଳରେ 2016-17 ବର୍ଷରେ ପିଏମଜିଏସୱାଇ ଅଧୀନରେ ଅତିରିକ୍ତ 47 , 400 କିମି ରାସ୍ତା ନିର୍ମାଣ କରାଯାଇଛି । ଏହାଦ୍ୱାରା 11 , 641 ଅତିରିକ୍ତ ବସତି ଅଂଚଳକୁ ଯୋଗାଯୋଗ ସମ୍ଭବ ହୋଇଛି ।


    ସବୁଜ ଟେକ୍ନୋଲୋଜି ବ୍ୟବହାର କରି 4 ହଜାର କିମି ଗ୍ରାମୀଣ ରାସ୍ତା ନିର୍ମାଣ କରାଯାଇଛି । ଏଥିରେ ବର୍ଜ୍ୟ ପ୍ଲାଷ୍ଟିକ , କୋଲ୍ଡ ମିକ୍ସ , ଜିଓ ଟେକ୍ସଟାଇଲ୍ , ଫ୍ଲାଏ ଆସ୍ , ଆଇରନ୍ ଏବଂ କପର ସ୍ଲାଗ୍ ଭଳି ଅଣପାରମ୍ପରିକ ସାମଗ୍ରୀ ବ୍ୟବହାର କରାଯାଇଛି ।


    ଗ୍ରାମୀଣ ରାସ୍ତା ନିର୍ମାଣ କାର୍ଯ୍ୟକୁ ଭଲ ଭାବେ ତଦାରଖ କରିବା ଏବଂ ରାସ୍ତାର ମାନ ଭଲ ରଖିବା ଲାଗି ପ୍ରଧାନମନ୍ତ୍ରୀ ନିର୍ଦ୍ଦେଶ ଦେଇଥିଲେ । ଏଥିପାଇଁ ସେ "ମେରୀ ସଡକ୍ ଆପ୍ ' ଭଳି ଟେକ୍ନୋଲୋଜିର ବ୍ୟବହାର ଉପରେ ଗୁରୁତ୍ୱ ଦେଇଥିଲେ । ରାସ୍ତା ନିର୍ମାଣରେ ନୂଆ ଟେକ୍ନୋଲୋଜି ବ୍ୟବହାର କରିବା ଲାଗି ପ୍ରଧାନମନ୍ତ୍ରୀ ନିର୍ଦ୍ଦେଶ ଦେଇଥିଲେ । ଭିତ୍ତିଭୂମି ବିକାଶରେ ବିଶ୍ୱସ୍ତରୀୟ ଟେକ୍ନୋଲୋଜିର ବ୍ୟବହାର ଲାଗି ପ୍ରଧାନମନ୍ତ୍ରୀ ନୀତି ଆୟୋଗକୁ ପରାମର୍ଶ ଦେଇଥିଲେ ।


    2017 ଆର୍ଥିକ ବର୍ଷରେ 4 ରୁ 6 ଲେନ୍ ବିଶିଷ୍ଟ 26 ହଜାର କିମି ରାସ୍ତା ନିର୍ମାଣ କରାଯାଇଛି । ଧୀରେ ଧୀରେ ଏଥିରେ ସୁଧାର ଆସିବାରେ ଲାଗିଛି ।


    2016-17 ଆର୍ଥିକ ବର୍ଷରେ 953 କିମି ନୂଆ ରେଳ ଲାଇନ୍ ନିର୍ମାଣ କରାଯାଇଛି । ଏହା ଧାର୍ଯ୍ୟ ଲକ୍ଷ୍ୟ 400 କିମି ଠାରୁ ବହୁ ଅଧିକ । ସେହିପରି 2 ହଜାର କିମି ରେଳ ଲାଇନରେ ବିଦ୍ୟୁତିକରଣ କରାଯାଇଛି ଏବଂ ହଜାର କିମି ରେଳ ଲାଇନରେ ଗଜ୍ ପରିବର୍ତ୍ତନ ହୋଇଛି । 2016-17 ଆର୍ଥିକ ବର୍ଷରେ 15 ଶହ ମାନବବିହୀନ ଲେଭଲ୍ କ୍ରସିଂ ଉଚ୍ଛେଦ କରାଯାଇଛି । 115ଟି ଷ୍ଟେସନରେ ୱାଇଫାଇ ଓ 34 ହଜାର ବାୟୋଟଏଲେଟ୍ ନିର୍ମାଣ କରାଯାଇଛି । ରେଳ ଷ୍ଟେସନର ଉନ୍ନତିକରଣ , ଅଣଭଡ଼ା ରାଜସ୍ୱ ଆଦାୟ ବଢ଼ାଇବା ଉପରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ ।


    ପୂର୍ବବର୍ତ୍ତୀ ପାରିପାଶ୍ୱିର୍କ ଏକ୍ସପ୍ରେସ୍ ୱେ , ଚାରଧାମ୍ ପ୍ରକଳ୍ପ , କ୍ୱାଜିଗନ୍ଦ-ବାନିହଲ୍ ଟନେଲ୍ , ଚେନାବ ରେଳବାଇ ବ୍ରିଜ୍ ଭଳି ପ୍ରକଳ୍ପର ମଧ୍ୟ ସମୀକ୍ଷା କରାଯାଇଥିଲା । ବିମାନ ଚଳାଚଳ କ୍ଷେତ୍ରରେ ଆଂଚଳିକ ଯୋଗାଯୋଗ ସ୍କିମ୍ ଅଧୀନରେ 31ଟି ଅସଂରକ୍ଷିତ ଲକ୍ଷ୍ୟସ୍ଥଳୀ ସମେତ 43ଟି ଆଂଚଳିକ କ୍ଷେତ୍ରକୁ ବିମାନ ସେବା ପହଂଚାଇବା ଲାଗି ଲକ୍ଷ୍ୟ ରଖାଯାଇଛି ।


    ବନ୍ଦର କ୍ଷେତ୍ରରେ ସାଗରମାଳା ପ୍ରକଳ୍ପ ଅଧୀନରେ 415ଟି ପ୍ରକଳ୍ପ ଚିହ୍ନଟ କରାଯାଇଛି । ଏଠାରେ 8 ଲକ୍ଷ କୋଟି ଟଙ୍କା ନିବେଶ କରାଯିବା ଲାଗି ଲକ୍ଷ୍ୟ ରଖାଯାଇଛି । ବର୍ତ୍ତମାନ ସୁଦ୍ଧା 1.37 ଲକ୍ଷ କୋଟି ଟଙ୍କାର ପ୍ରକଳ୍ପ ହାତକୁ ନିଆଯାଇଛି । କାର୍ଗୋର ସ୍ୱଚ୍ଛତା ଏବଂ ଜାହାଜଗୁଡ଼ିକ ଚଳାଚଳ ସମୟ ଉପରେ ଗୁରୁତ୍ୱ ଦେବା ଲାଗି ପ୍ରଧାନମନ୍ତ୍ରୀ ଜୋର ଦେଇଥିଲେ । ବୃହତ୍ତ ବନ୍ଦରଗୁଡ଼ିକରେ ସର୍ବାଧିକ ବାର୍ଷିକ 100.4 ମେଟ୍ରିକ୍ ଟନ୍ ଅତିରିକ୍ତ କ୍ଷମତା ସଂଯୋଗ କରାଯାଇଛି । ବୃହତ୍ତ ବନ୍ଦରଗୁଡ଼ିର ଜମି ରେକର୍ଡର ଡିଜିଟାଇଜେସନ କରାଯିବା ସହ 193ଟି ବତିଘରେ ସୌର ଶକ୍ତି ସଂଚାଳିତ ଲାଇଟ୍ ସଂଯୋଗ କରାଯାଇଛି ।


    2016-17 ଆର୍ଥିକ ବର୍ଷରେ ଡିଜିଟାଲ୍ ଭିତିଭୂମି କ୍ଷେତ୍ରରେ 2187 ମୋବାଇଲ ଟାୱାର ନିର୍ମାଣ କରାଯାଇଛି । ମାଓ ଉପଦ୍ରୁତ ଅଂଚଳରେ ଅଧିକ ଟାୱାର ନିର୍ମାଣ ହୋଇଛି । ନ୍ୟାସନାଲ୍ ଅପ୍ଟିକାଲ୍ ଫାଇବର ନେଟ୍ୱାର୍କର ଅଗ୍ରଗତି ମଧ୍ୟ ପ୍ରଧାନମନ୍ତ୍ରୀ ସମୀକ୍ଷା କରିଥିଲେ । ପଂଚାୟତଗୁଡ଼ିକୁ ଯୋଡ଼ୁଥିବା ଡିଜିଟାଲ୍ ଯୋଗାଯୋଗ ନେଟ୍ୱାର୍କକୁ ସୁଦୃଢ଼ କରିବା ଉପରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ ।


    କୋଇଲା ଲିଙ୍କେଜଗୁଡ଼ିକୁ ସୁବ୍ୟବସ୍ଥିତ କରିବା ଯୋଗୁ 2016-17 ଆର୍ଥିକ ବର୍ଷରେ 25ଶହ କୋଟି ଟଙ୍କାର ରାଜସ୍ୱ ସଂଚୟ ହୋଇପାରିଛି । କୋଇଲା ଆମଦାନୀ କମାଇବା ଏବଂ ଗ୍ୟାସିଫିକେସନ୍ ଟେକ୍ନୋଲୋଜି ଉପରେ ଅଧିକ ଗୁରୁତ୍ୱ ଦେବା ଲାଗି ପ୍ରଧାନମନ୍ତ୍ରୀ ପରାମର୍ଶ ଦେଇଥିଲେ ।


    **********

    
    
    (Release ID: 1488698) Visitor Counter : 2