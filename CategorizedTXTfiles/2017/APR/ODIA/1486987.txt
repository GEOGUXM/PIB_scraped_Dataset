      ରାଷ୍ଟ୍ରପତିଙ୍କ ସଚିବାଳୟ

      ଆର୍ଥିକ ପରିଚାଳନାର ଏକ ଏକ ନୂତନ ଧାରା ଆରମ୍ଭ କରିଥିବାରୁ ସଂସଦକୁ ରାଷ୍ଟ୍ରପତିଙ୍କ ଅଭିନନ୍ଦନ
      Posted On: 05 APR 2017 4:41PM by PIB Bhubaneshwar


    ମାର୍ଚ୍ଚ 31, 2017 ସୁଦ୍ଧା ବାର୍ଷିକ ବଜେଟ ଗୃହୀତ କରାଇ ଆର୍ଥିକ ପରିଚାଳନାର ଏକ ଏକ ନୂତନ ଧାରା ଆରମ୍ଭ କରିଥିବାରୁ ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ ସଂସଦକୁ ଅଭିନନ୍ଦନ ଜଣାଇଛନ୍ତି । ସାଧାରଣ ବଜେଟ ସହ ରେଳ ବଜେଟକୁ ଏକତ୍ର କରାଯିବା ବିଷୟ ସଂପର୍କରେ ଦର୍ଶାଇ ରାଷ୍ଟ୍ରପତି କହିଛନ୍ତି କେବଳ ସେତିକି ନୁହେଁ , ସରକାର ବଜେଟ ଉପସ୍ଥାପନର ତାରିଖକୁ ମଧ୍ୟ ଆଗୁଆ କରିଦେଇଛନ୍ତି । ପୂର୍ବରୁ ଫେବୃଆରୀ ମାସର ଶେଷ ସପ୍ତାହରେ ବଜେଟ ଉପସ୍ଥାପନ କରାଯାଇ ଆସୁଥିବା ବେଳେ ଏବେ ତାହା ଫେବୃଆରୀ ପ୍ରଥମ ସପ୍ତାହକୁ ଘୁଂଚାଇ ଅଣାଯାଇଛି । ଏସବୁ ସରକାରଙ୍କର ଗୋଟିଏ ଗୋଟିଏ ଐତିହାସିକ ନିଷ୍ପତି । ଉଭୟ ଅର୍ଥ ଏବଂ ବ୍ୟୟମଂଜୁରୀ ବିଲ୍ ସଂପୃକ୍ତ ସ୍ଥାୟୀ କମିଟିମାନଙ୍କ ଦ୍ୱାରା ତର୍ଜମା କରାଯିବାପରେ ସେସବୁ ଗୃହୀତ ହୋଇଛି , ଯାହା ଫଳରେ ଏହା ବିଧାନପାଳିକା କ୍ଷେତ୍ରରେ ଏକ ନୂଆ ଇତିହାସକୁ ଜନ୍ମ ଦେଇଛି । ଆଜି ରାଷ୍ଟ୍ରପତି ଭବନ ଠାରେ ଭାରତୀୟ ରେଳବାଇ ସେବା , ଏବଂ ଭାରତୀୟ ପୋଷ୍ଟାଲ ସେବାର ଆଇଆରଏଏସ , ଆଇଆରପିଏସ , ଆଇଆରଏସଏସ ଏବଂ ଆଇଆରଏସଇ ପ୍ରୋବେସନରମାନଙ୍କ ଏକ ଗୋଷ୍ଠୀଙ୍କୁ ସାକ୍ଷାତ କରି ସେମାନଙ୍କୁ ସମ୍ବୋଧିତ କଲାବେଳେ ରାଷ୍ଟ୍ରପତି ଏହି ମତ ପୋଷଣ କରିଛନ୍ତି ।


    ରାଷ୍ଟ୍ରପତି କହିଲେ ଯେ ଉଭୟ ରେଳବାଇ ଏବଂ ଡ଼ାକସେବା ଏବେ ଚାଲେଞ୍ଜର ସମ୍ମୁଖୀନ ହୋଇଛି । ତେଣୁ ବୈଷୟିକ ପ୍ରଗତି ସହ ତାଳ ଦେଇ ସେମାନଙ୍କୁ ଆଗକୁ ଆଗେଇବାକୁ ପଡ଼ିବ । ବିଗତ କିଛି ଦଶନ୍ଧି ମଧ୍ୟରେ ଟେଲିଗ୍ରାମ ସେବା ବନ୍ଦ୍ ହୋଇଛି । ଇମେଲ ଢ଼େର୍ ମାତ୍ରାରେ ପତ୍ରଲିଖନର ସ୍ଥାନ ନେଇଛି । ତେଣୁ ଏହି ପ୍ରତିଯୋଗୀତାମୂଳକ ବିଶ୍ୱରେ ନିଜର ସ୍ଥିତି ବଜାୟ ରଖିବାକୁ ହେଲେ ଦ୍ରୁତ ପରିବର୍ତନଶୀଳ ସୂଚନା ଓ ଯୋଗାଯୋଗ ପ୍ରଯୁକ୍ତି ସହ ତାଳ ଦେଇ ଆମକୁ ଆଗକୁ ଆଗେଇବାକୁ ପଡ଼ିବ । ରେଳବାଇକୁ ମଧ୍ୟ ଶସ୍ତା ଓ ଦ୍ରୁତ ବିମାନସେବା ସହ ପ୍ରତିଯୋଗିତା କରିବାକୁ ପଡ଼ୁଛି । କିନ୍ତୁ ରେଳବାଇ ଓ ଡ଼ାକସେବା ଏ ଦେଶରେ ଦୀର୍ଘ 160 ବର୍ଷରୁ ଅଧିକ ସମୟ ଧରି ଲୋକମାନଙ୍କୁ ସେବା ଯୋଗାଇଆସୁଛି ବୋଲି ରାଷ୍ଟ୍ରପତି ସୂଚାଇଥିଲେ ।


    ସ୍ୱାଧୀନତା ସମୟରେ ଦେଶରେ 23 , 344 ଟି ଡ଼ାକଘର ଥିଲା ଯାହା ମୁଖ୍ୟତଃ ସହରାଂଚଳରେ ହିଁ ଥିଲା । ଏବେ ଭାରତରେ ପ୍ରାୟ 1.5 ଲକ୍ଷ ଡ଼ାକଘର ରହିଛି । ପ୍ରତି ଡ଼ାକଘର ହାରାହାରି 21.22 ବର୍ଗକିଲୋମିଟର ପରିମିତ କ୍ଷେତ୍ରରେ ବସବାସ କରୁଥିବା ଲୋକମାନଙ୍କୁ ସେବା ଯୋଗାଉଛି ଯେଉଁଠାରେ ପ୍ରାୟ 8000 ଲୋକ ଅବସ୍ଥାନ କରନ୍ତି । ସେହିଭଳି ଭାରତୀୟ ରେଳବାଇର 66,000 କିଲୋମିଟରୁ ଅଧିକ ଦୀର୍ଘ ରେଳଲାଇନ୍ ନେଟୱାର୍କ 10,000 ଲୋକୋମୋଟିଭ୍ ଓ 68,000 ପାସେଞ୍ଜର କୋଚ୍ , 2.5 ଲକ୍ଷ ୱାଗନରହିଛି ଏବଂ ପ୍ରତିଦିନ 13,000 ପାସେଞ୍ଜର ଟ୍ରେନ୍ ଚଳାଚଳ କରୁଛି । ପ୍ରଶାସନିକ ସେବା ପରୀକ୍ଷାରେ ସଫଳତାର ସହ ଉତୀର୍ଣ୍ଣ ହୋଇଥିବାରୁ ରାଷ୍ଟ୍ରପତି ଏହି ଯୁବ ପ୍ରୋବେସନରମାନଙ୍କୁ ବଧେଇ ଜଣାଇଥିଲେ । ଏହା ବିଶ୍ୱର ସବୁଠାରୁ ଜଟିଳ ପରୀକ୍ଷା ବୋଲି ସେ ସୂଚାଇଥିଲେ । ସେମାନେ ବିଭିନ୍ନ ଉଚ୍ଚ ବୈଷୟିକ ଶିକ୍ଷା ଡ଼ିଗ୍ରୀ ହାସଲ କରି ସୁଦ୍ଧା ସିଭିଲ୍ ସର୍ଭିସ୍ରେ ଯୋଗଦେବାକୁ ସ୍ଥିର କରିଥିବାରୁ ରାଷ୍ଟ୍ରପତି ସନ୍ତୋଷ ବ୍ୟକ୍ତ କରି କହିଥିଲେ ଯେ ଏହା ଦ୍ୱାରା ସେମାନେ ଭାରତର ଜନସାଧାରଣଙ୍କ ସେବା କରିପାରିବେ । ଜୀବନ ସଦାବେଳେ ଚାଲେଞ୍ଜମୟ । ଯୁବ ଅଫିସରମାନେ ସଦାବେଳେ ଏଭଳି ଚାଲେଞ୍ଜର ସାମ୍ନା କରିବେ । ତେବେ ନିଜ ନିଜ ସେକ୍ଟରର ସେବାକୁ ଅଧିକ ଉନ୍ନତ କରିବା ପାଇଁ ସେମାନେ ଶତତ ବ୍ରତୀ ହେବାକୁ ରାଷ୍ଟ୍ରପତି ସେମାନଙ୍କୁ ପରାମର୍ଶ ଦେଇଥିଲେ ।


    ******

    
    
    (Release ID: 1486987) Visitor Counter : 2