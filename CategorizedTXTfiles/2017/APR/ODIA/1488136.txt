      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବୋତାଡରେ ସାଉନି ଯୋଜନା ସଂଲଗ୍ନ ପ୍ରକଳ୍ପସମୂହକୁ ଉଦ୍ଘାଟନ କଲେ ପ୍ରଧାନମନ୍ତ୍ରୀ
      Posted On: 17 APR 2017 5:31PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ରମୋଦୀ ଆଜି ବୋତାଡଠାରେ ସାଉନି ଯୋଜନା (ସୌରାଷ୍ଟ୍ର ନର୍ମଦା ଅବତରଣ ଜଳସେଚନ)ର ପ୍ରଥମ ପର୍ଯ୍ୟାୟ(ଲିଙ୍କ- 2 ) ପ୍ରକଳ୍ପକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିଛନ୍ତି । ଏହି ଅବସରରେ ପ୍ରଧାନମନ୍ତ୍ରୀ ସାଉନି ଯୋଜନାର ଦ୍ୱିତୀୟ ପର୍ଯ୍ୟାୟ (ଲିଙ୍କ-2) ନିର୍ମାଣ କାର୍ଯ୍ୟର ଆଧାରଶିଳା ମଧ୍ୟ ରଖିଥିଲେ ।


    ପୂର୍ବରୁ ପ୍ରଧାନମନ୍ତ୍ରୀ ବଟନ ଚିପି ଓ ପୁଷ୍ପାର୍ଘ୍ୟ ଅର୍ପଣ କରି ନର୍ମଦା ନଦୀର ଜଳକୁ କୃଷ୍ଣ ସାଗର ହ୍ରହକୁ ନିଷ୍କାସିତ କରିଥିଲେ ।


    ଏହି ଅବସରରେ ଆୟୋଜିତ ଜନସଭାକୁ ସମ୍ବୋଧିତ କରି ପ୍ରଧାନମନ୍ତ୍ରୀ କହିଥିଲେ ଯେ ପ୍ରକୃତିର ପବିତ୍ର ଦାନ ହେଉଛି ଜଳ । ଏହାକୁ ସଂରକ୍ଷଣ କରିବା ଆମ ସମସ୍ତଙ୍କର ଏକ ମହାନ କର୍ତ୍ତବ୍ୟ । ନର୍ମଦା ନଦୀର ଆଶୀର୍ବାଦରେ ସୌରାଷ୍ଟ୍ର ଭଳି ଅଂଚଳକୁ ଜଳଧାରା ପ୍ରବେଶ କରିଛି । ଏହା ଅନେକ ପ୍ରକାର ପ୍ରୟାସର ଫଳ ଯାହାକି କୃଷକମାନଙ୍କ ପାଇଁ ଉପକାରସିଦ୍ଧ ହେବ ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ ନର୍ମଦା ଏବଂ ଅନ୍ୟାନ୍ୟ ନଦୀ ଜଳ ସଂରକ୍ଷଣ କ୍ଷେତ୍ରରେ ମଧ୍ୟପ୍ରଦେଶ ମୁଖ୍ୟମନ୍ତ୍ରୀ ଶ୍ରୀ ଶିବରାଜ ସିଂହ ଚୌହାନଙ୍କ କାର୍ଯ୍ୟକୁ ପ୍ରଶଂସା କରିଥିଲେ ।


    ଜଳ ସଂରକ୍ଷଣ ସହିତ ବୁନ୍ଦା ଜଳସେଚନ ଉପରେ ବହୁଳ ଭାବେ ଗୁରୁତ୍ୱ ଦେବାକୁ ପ୍ରଧାନମନ୍ତ୍ରୀ ଆହ୍ୱାନ ଜଣାଇଥିଲେ । କୃଷି ଓ ଆନୁସଙ୍ଗିକ କ୍ଷେତ୍ରରେ ନିୟୋଜିତ ଚାଷୀମାନଙ୍କ ଆୟକୁ ଦ୍ୱିଗୁଣିତ କରିବା ଲାଗି ସରକାର ଗ୍ରହଣ କରୁଥିବା ପଦକ୍ଷେପ ସଂପର୍କରେ ପ୍ରଧାନମନ୍ତ୍ରୀ ସମ୍ୟକ ଭାବେ ସୂଚନା ଦେଇଥିଲେ ।


    **********

    
    
    (Release ID: 1488136) Visitor Counter : 2