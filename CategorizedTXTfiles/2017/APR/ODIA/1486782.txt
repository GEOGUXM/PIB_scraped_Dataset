      ଅର୍ଥ ମନ୍ତ୍ରଣାଳୟ

      କେନ୍ଦ୍ର ଅର୍ଥମନ୍ତ୍ରୀ ଅରୁଣ ଜେଟଲୀ ଏବଂ ଏନବିଡି ଅଧ୍ୟକ୍ଷ କେ.ଭି.କାମାଥଙ୍କ ମଧ୍ୟରେ ସାକ୍ଷାତ ଆଲୋଚନା
      ଏନବିଡି କାର୍ଯ୍ୟକାରିତା ଏବଂ ଏହା ଦ୍ୱାରା ଜାରି କରାଯିବାକୁ ଥିବା ମସାଲା ବଣ୍ଡ ସମ୍ପର୍କରେ ଆଲୋଚନା
      Posted On: 02 APR 2017 5:53PM by PIB Bhubaneshwar


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଏବଂ ନିଉ ଡେଭଲପମେଣ୍ଟ ବ୍ୟାଙ୍କ (NBD) ଅଧ୍ୟକ୍ଷ ଶ୍ରୀ କେ.ଭି.କାମାଥଙ୍କ ମଧ୍ୟରେ ସାକ୍ଷାତ ଆଲୋଚନା ଅନୁଷ୍ଠିତ ହୋଇଛି । ଉଭୟ ନେତା ଏନବିଡି କାର୍ଯ୍ୟ ପ୍ରଗତି ସମ୍ପର୍କରେ ବିସ୍ତୃତ ଆଲୋଚନା କରିଥିଲେ । ନୂଆଦିଲ୍ଲୀଠାରେ ଆୟୋଜିତ ଏନବିଡି ବୋର୍ଡ ଅଫ ଗଭର୍ଣ୍ଣର ଏବଂ ନିର୍ଦ୍ଦେଶକମାନଙ୍କ ଦ୍ୱିତୀୟ ବାର୍ଷିକ ବୈଠକ ପୃଷ୍ଠଭୂମିରେ ଏଭଳି ଆଲୋଚନା ଅନୁଷ୍ଠିତ ହୋଇଥିଲା । ଏହି ବୈଠକ ତିନିଦିନ ଧରି ଚାଲିଥିଲା । ଶ୍ରୀ ଜେଟଲୀ ଏବଂ ଶ୍ରୀ କାମାଥ 2017ରେ ଏନବିଡିର ଭାରତରେ କାର୍ଯ୍ୟକ୍ରମ ବ୍ୟତୀତ ବିଭିନ୍ନ ପ୍ରକଳ୍ପକୁ ଅର୍ଥଯୋଗାଣ ଏବଂ ମସାଲା ବଣ୍ଡ ଜାରି ସମ୍ପର୍କରେ କଥାବାର୍ତ୍ତା କରିଥିଲେ । ବ୍ରିକ୍ସ ସଂଗଠନର ସଦସ୍ୟ ରାଷ୍ଟ୍ରଙ୍କ ଦ୍ୱାରା ଏନବିଡି ଗଠନ କରାଯାଇଛି ଏବଂ ଏହିସବୁ ରାଷ୍ଟ୍ରର ଭିତ୍ତିଭୂମି ବିକାଶ ଏବଂ ପୋଷଣୀୟ ପ୍ରଗତି ପାଇଁ ଋଣ ଆକାରରେ ପାଣ୍ଠି ଯୋଗାଣ ଏହାର ମୂଳ ଉଦ୍ଦେଶ୍ୟ ।


    **********

    
    
    (Release ID: 1486782) Visitor Counter : 2