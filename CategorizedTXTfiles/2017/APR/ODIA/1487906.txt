      ଆଣବିକ ଶକ୍ତି ବିଭାଗ

      ଆଣବିକ ନିରାପତ୍ତା ନିୟନ୍ତ୍ରକ ପ୍ରାଧିକରଣ
      Posted On: 12 APR 2017 5:24PM by PIB Bhubaneshwar


    କାର୍ଯ୍ୟ ସ୍ୱାୟତ୍ତତା ସକାଶେ ଆଣବିକ ଶକ୍ତି ନିୟନ୍ତ୍ରକ ବୋର୍ଡ ( AERB ) କୁ ଆଇନତଃ ସ୍ୱାଧୀନତା ପ୍ରଦାନ ନିମନ୍ତେ ଏକ ଆଣବିକ ନିରାପତ୍ତା ନିୟନ୍ତ୍ରକ ପ୍ରାଧିକରଣ ( NSRA ) ଗଠନ କରାଯିବା ପ୍ରସ୍ତାବ ସରକାର ବିଚାର କରିଦେଖୁଛନ୍ତି । ତଦନୁସାରେ 2011 ମସିହା ସେପ୍ଟେମ୍ବର ମାସରେ ସରକାର ଲୋକସଭାରେ ଆଣବିକ ନିରାପତ୍ତା ନିୟନ୍ତ୍ରକ ପ୍ରାଧିକରଣ ବିଲ , 2011 ଆଗତ କରିଥିଲେ । ଏହି ବିଲକୁ ପରବର୍ତ୍ତୀ କାଳରେ ବିଜ୍ଞାନ ଓ କାରୀଗରୀ ପର୍ଯ୍ୟାବରଣ ଓ ଜଙ୍ଗଲ ବିଭାଗ ସମ୍ପର୍କୀତ ସଂସଦୀୟ ସ୍ଥାୟୀ କମିଟିଙ୍କ ନିକଟକୁ ପଠାଯାଇଛି । ସଂସଦୀୟ ସ୍ଥାୟୀ କମିଟିଙ୍କ ସୁପାରିଶକୁ 2013 ମସିହାରେ ପ୍ରବର୍ତ୍ତିତ ବିଲରେ ସାମିଲ କରାଯାଇଥିଲା । ତେବେ ପଞ୍ଚଦଶ ଲୋକସଭାରେ ଭଙ୍ଗ ହେବା ପୂର୍ବରୁ ଏହି ବିଲ ଉପରେ ଆଲୋଚନା ସକାଶେ ତାହା ଉପସ୍ଥାପନ କରାଯାଇପାରିନଥିଲା । ପୂର୍ବରୁ ପ୍ରବର୍ତ୍ତିତ ବିଲ ଆଧାରରେ ଆଉ ଏକ ସାନି ବିଲ ସଂସଦରେ ଉପସ୍ଥାପନ କରାଯିବ । ତର୍ଜମା କରି ଦେଖାଯାଉଛି ବୋଲି ପୂର୍ବୋତ୍ତର କ୍ଷେତ୍ର ପ୍ରଧାନମନ୍ତ୍ରୀ କାର୍ଯ୍ୟାଳୟ ପର୍ସୋନେଲ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ପ୍ରକାଶ କରିଛନ୍ତି ।


    ଡକ୍ଟର ସିଂହ ସୂଚାଇଛନ୍ତି ଯେ ଆଣବିକ ଏବଂ ତେଜସ୍କ୍ରିୟ ପ୍ରଯୁକ୍ତିର ନିରାପଦ ବ୍ୟବହାର ପ୍ରସାରଣ ନିୟନ୍ତ୍ରଣ ଭୂମିକା ଓ ଗୁରୁତ୍ୱ ସମ୍ପର୍କରେ ସରକାର ସମ୍ପୂର୍ଣ୍ଣ ସଚେତନ ଅଛନ୍ତି । ଏନଏସଆରଏ ସ୍ଥାପନ ପ୍ରକ୍ରିୟା ଚାଲିଥିବାବେଳେ ଏବେ ଏଇଆରବି ଦେଶରେ ଆଣବିକ ନିରାପତ୍ତା ମାନ ନିୟନ୍ତ୍ରଣ ଓ ସୁପରିଚାଳନା ଲାଗି ସମ୍ପୂର୍ଣ୍ଣ ସମର୍ଥ ଓ ଆବଶ୍ୟକ ସମସ୍ତ ଦାୟିତ୍ୱ ସମ୍ପାଦନ କରିଚାଲିଛି । ସରକାରଙ୍କଠାରୁ ଏହା ସ୍ୱତନ୍ତ୍ର ଓ ସ୍ୱାଧୀନ ଭାବେ ନିଜ ଭୂମିକା ନିର୍ବାହ କରିଛି । ଆଣବିକ ଓ ତେଜସ୍କ୍ରିୟ ବ୍ୟବସ୍ଥାର ନିରାପତ୍ତା ମାନ ନିର୍ଦ୍ଧାରଣ ଓ ନିୟନ୍ତ୍ରଣ ଦିଗରେ ଏହା ବ୍ରତୀ ରହିଛି ବୋଲି ଡକ୍ଟର ସିଂହ କହିଛନ୍ତି ।


    ********

    
    
    (Release ID: 1487906) Visitor Counter : 2