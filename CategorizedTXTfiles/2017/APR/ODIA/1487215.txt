      ଆଣବିକ ଶକ୍ତି ବିଭାଗ

      ଆଣବିକ ଶକ୍ତି ଉତ୍ପାଦନ ସକାଶେ ବିଭିନ୍ନ ସରକାରୀ ଉଦ୍ଦ୍ୟୋଗଙ୍କ ସହ ମିଳିତ ଉଦ୍ୟମ
      Posted On: 06 APR 2017 7:15PM by PIB Bhubaneshwar


    ଦେଶରେ ଆଣବିକ ଶକ୍ତି ଉତ୍ପାଦନ ପ୍ରକଳ୍ପ ସ୍ଥାପନ ସକାଶେ ଭାରତୀୟ ଆଣବିକ ଶକ୍ତି ନିଗମ ଲିମିଟେଡ ( NPCIL ) ବିଭିନ୍ନ ସରକାରୀ ଉଦ୍ଦ୍ୟୋଗଙ୍କ ସହ ମିଳିତ ଭାବେ ଉଦ୍ୟମ କରୁଛୁ । ଆଣବିକ ଶକ୍ତି ବିଭାଗ ଅଧୀନରେ ଭାରତୀୟ ଆଣବିକ ଶକ୍ତି ନିଗମ ଏକ ସରକାରୀ ନିୟନ୍ତ୍ରଣାଧୀନ ଉଦ୍ଦ୍ୟୋଗ ( PSE ) ଭାବେ କାର୍ଯ୍ୟ କରିଆସୁଛି । ଯେଉଁସବୁ ସରକାରୀ ଉଦ୍ଦ୍ୟୋଗଙ୍କ ସହ ଏଭଳି ମିଳିତ ଉଦ୍ୟମ ପାଇଁ ଏପର୍ଯ୍ୟନ୍ତ ଦ୍ୱିପାକ୍ଷିକ ବୁଝାମଣା ହୋଇଛି ସେମାନେ ହେଲେ ଏନଟିପିସି ଲିମିଟେଡ , ଭାରତୀୟ ତୈଳ ନିଗମ ଲିମିଟେଡ , ନ୍ୟାସନାଲ ଆଲୁମିନିଅମ କମ୍ପାନୀ ( ନାଲକୋ ) । ଏହି ସବୁ କମ୍ପାନୀମାନଙ୍କ ସହ ମିଳିତ ଭାବେ ଆଣବିକ ଶକ୍ତି ଉତ୍ପାଦନ ସକାଶେ ଆଣବିକ ଶକ୍ତି ବିଭାଗର ସମସ୍ତ ପ୍ରଚଳିତ ନିୟମାବଳୀକୁ ପାଳନ କରାଯିବ । ତାହା ଉଭୟ ପ୍ରଶାସନିକ ତଥା ବୈଷୟିକ ନିୟନ୍ତ୍ରଣ ବ୍ୟବସ୍ଥା ପାଇଁ ଲାଗୁହେବ । ପୁନଶ୍ଚ , ଏହି ବ୍ୟବସ୍ଥାକୁ ନିୟମିତ ସମୟ ବ୍ୟବଧାନରେ ସମୀକ୍ଷା କରି ଦେଖାଯିବ ଯାହା ଆଭ୍ୟନ୍ତରୀଣ ତଥା ବାହ୍ୟ ସମୀକ୍ଷକମାନଙ୍କ ଦ୍ୱାରା ପରୀକ୍ଷିତ ହେବ । ସେହି ସମୀକ୍ଷକ ଦଳରେ ଡିଏଇର ଅନ୍ୟ ୟୁନିଟର ସଦସ୍ୟମାନେ ରହିବେ । ଏହାଦ୍ୱାରା ବ୍ୟବସ୍ଥାକୁ ନିରବଚ୍ଛିନ୍ନ ଭାବେ ଉନ୍ନତ କରାଯିବାର ପ୍ରଚେଷ୍ଟା କରାଯିବ । ସର୍ବୋପରି ଆଣବିକ ଶକ୍ତି ଉତ୍ପାଦନ ସଂକ୍ରାନ୍ତ ସମସ୍ତ ପ୍ରକାର ନିୟନ୍ତ୍ରଣ ବ୍ୟବସ୍ଥା ଗୋପନୀୟ ରଖିବା ଦିଗରେ ବିସ୍ତୃତ କାର୍ଯ୍ୟପନ୍ଥା ଗ୍ରହଣ କରାଯାଇଛି ବୋଲି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତର ଦେଇ ଉତ୍ତରପୂର୍ବାଂଚଳ କ୍ଷେତ୍ର , ପ୍ରଧାନମନ୍ତ୍ରୀ କାର୍ଯ୍ୟାଳୟ , ପର୍ସୋନେଲ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ତଥା ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଏହି ତଥ୍ୟ ପ୍ରକାଶ କରିଛନ୍ତି ।


    **********

    
    
    (Release ID: 1487215) Visitor Counter : 2