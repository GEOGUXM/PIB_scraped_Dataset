      ଭୂବିଜ୍ଞାନ ମନ୍ତ୍ରଣାଳୟ

      ଦୈନିକ ପାଣିପାଗ ସମ୍ବନ୍ଧୀୟ ସୂଚନା
      Posted On: 05 APR 2017 5:47PM by PIB Bhubaneshwar


    ସାତଦିନ ପର୍ଯ୍ୟନ୍ତ ସମସ୍ତ ପ୍ରକାର ଆଗୁଆ ପାଣିପାଗ ସୂଚନା ଦୈନିକ ଭିତ୍ତିରେ (ସର୍ବାଧିକ , ସର୍ବନିମ୍ନ ଉତ୍ତାପ , ବୃଷ୍ଟିପାତ ଓ ଆକାଶର ସ୍ଥିତି ଇତ୍ୟାଦି) ଭାରତୀୟ ପାଣିପାଗ ବିଭାଗ ଦ୍ୱାରା ଆଇଏମଡିର ଜାତୀୟ ତଥା କ୍ଷେତ୍ରୀୟ ୱେବସାଇଟମାନଙ୍କ ଜରିଆରେ ଯୋଗାଇ ଦିଆଯାଇଥାଏ । ଏହି ପୂର୍ବାନୁମାନ ଦେଶର ସବୁରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରରେ 310ଟି ସହରର ପାଣିପାଗ ସୂଚନା ଦେଇଥାଏ ବୋଲି ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ବିଜ୍ଞାନ , ପ୍ରଯୁକ୍ତି ଓ ଭୂପୃଷ୍ଠବିଜ୍ଞାନ ମନ୍ତ୍ରୀ ଶ୍ରୀ ୱାଇଏସ ଚୌଧୁରୀ ପ୍ରକାଶ କରିଛନ୍ତି ।


    ଦେଶରେ ଉତ୍କଟ ପାଣିପାଗ ସମ୍ବନ୍ଧୀୟ ସୂଚନା କ୍ଷମତା ଓ “ ନାଓ-କାଷ୍ଠିଂ ସେବା ” ବୃଦ୍ଧି କରିବା ଲାଗି ଡପଲର ପାଣିପାଗ ରାଡାର ନେଟୱାର୍କ କାର୍ଯ୍ୟକାରୀ କରାଯାଉଛି । ଏବେ 21ଟି ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରରେ ଏସ-ବ୍ୟାଣ୍ଡ , ସି-ବ୍ୟାଣ୍ଡ ଓ ଏକ୍ସ-ବ୍ୟାଣ୍ଡ ପୋଲାରିମେଟ୍ରିକ ଡପଲର ରାଡାର ବ୍ୟବସ୍ଥା ସ୍ଥାପନ କରାଯାଇଛି । ଏହି କାର୍ଯ୍ୟକ୍ରମକୁ ବ୍ୟାପକ କରି ଏହାର କ୍ଷମତା ବୃଦ୍ଧି କରିବା ଏକ ଧାରାବାହିକ ପ୍ରକ୍ରିୟା ଯାହା ଆବଶ୍ୟକତା ଆଧାରରେ ବିଭିନ୍ନ ସମୟରେ କାର୍ଯ୍ୟକାରୀ କରାଯାଇଥାଏ ବୋଲି ଶ୍ରୀ ଚୌଧୁରୀ ପ୍ରକାଶ କରିଛନ୍ତି ।


    ************

    
    
    (Release ID: 1487184) Visitor Counter : 2