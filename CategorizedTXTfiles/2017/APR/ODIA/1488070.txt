      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ମୋଟ ଘରୋଇ ଉତ୍ପାଦରେ ନିର୍ମାଣ କ୍ଷେତ୍ରର ଯୋଗଦାନ ଶତକଡା 25 ପ୍ରତିଶତକୁ ବୃଦ୍ଧି କରିବା ନେଇ ଭାରତରେ ଉପଲବ୍ଧ ପୁଞ୍ଜିନିବେଶ ସୁଯୋଗ ଉପରେ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀଙ୍କ ଗୁରୁତ୍ୱ
      Posted On: 14 APR 2017 7:09PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀମତି ନିର୍ମଳା ସିଥାରମଣଙ୍କ ନେତୃତ୍ୱରେ ଏକ ଭାରତୀୟ ପ୍ରତିନିଧି ଦଳ ଜାପାନର ବାଣିଜ୍ୟ ଅର୍ଥନୀତି ଓ ଉଦ୍ୟୋଗ ମନ୍ତ୍ରୀ ଶ୍ରୀ ହିରୋଶିଗେ ସେକୋ ଏବଂ ଅନ୍ୟ ବାଣିଜ୍ୟିକ ନେତୃବର୍ଗଙ୍କୁ ଭେଟିବା ସହ ଟୋକିଓରେ ଜାପାନ ବହିଃବାଣିଜ୍ୟ ସଂଗଠନ(JETRO) ଦ୍ୱାରା ଆୟୋଜିତ ଭାରତୀୟ ପୁଞ୍ଜିନିବେଶ ଆଲୋଚନା ଚକ୍ରରେ ପ୍ରାୟ 250 ଅଂଶଗ୍ରହଣକାରୀଙ୍କୁ ସମ୍ବୋଧିତ କରିଥିଲେ ।

    ଭାରତୀୟ ପୁଞ୍ଜିନିବେଶ ଆଲୋଚନା ଚକ୍ରରେ ଜେଟ୍ରୋର ଅଧ୍ୟକ୍ଷ ଏବଂ ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ଶ୍ରୀ ହିରୋୟୁକି ଇଶିଗେ ମୋଟର ଜାନ ବ୍ୟତୀତ ଅନ୍ୟାନ୍ୟ ବିବିଧ କ୍ଷେତ୍ରରେ ଜାପାନ କମ୍ପାନୀମାନଙ୍କର ଆଗ୍ରହ ଥିବା ସମ୍ବନ୍ଧରେ ପ୍ରକାଶ କରିଥିଲେ । ଜାପାନରେ ଥିବା ଭାରତୀୟ ରାଷ୍ଟ୍ରଦୂତ ଶ୍ରୀ ସୁଜନ ଆର ଚିନୋୟ ପ୍ରକାଶ କରିଥିଲେ ଯେ ଭାରତୀୟ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀଙ୍କ ଏହି ଗସ୍ତ ଫଳରେ ଜାପାନ ସହିତ ଆମର ବ୍ୟବସାୟିକ ସମ୍ପର୍କରେ ଆହୁରି ଉନ୍ନତି ହେବ ।
    ଶ୍ରୀମତି ସୀଥାରମଣ ତାଙ୍କର ବକ୍ତବ୍ୟରେ ଭାରତରେ ଜାପାନୀ କମ୍ପାନୀମାନଙ୍କ ଅବଦାନକୁ ସ୍ୱୀକାର କରିଥିଲେ । 2025 ସୁଦ୍ଧା ମୋଟ ଘରୋଇ ଉତ୍ପାଦରେ ନିର୍ମାଣ କ୍ଷେତ୍ରରେ ଶତକଡା 25 ପ୍ରତିଶତ ଯୋଗଦାନ ବୃଦ୍ଧି କରିବା ଲକ୍ଷ୍ୟରେ ଭାରତରେ ପୁଞ୍ଜିନିବେଶ ସୁଯୋଗ ସମ୍ବନ୍ଧରେ ମନ୍ତ୍ରୀ ପ୍ରକାଶ କରିଥିଲେ । ଭିତ୍ତିଭୂମି ଜନିତ ବିତ୍ତୀୟ ସହାୟତା, ଅପଟିକାଲ ଫାଇବର ଏବଂ ଜନଧନ ମିଶନ ଯୋଜନା ମାଧ୍ୟମରେ 2,50,000 ଗ୍ରାମକୁ ଡିଜିଟାଲ ଭାରତ କାର୍ଯ୍ୟକ୍ରମ ମାଧ୍ୟମରେ ସଂଯୁକ୍ତିକୁ ବୃଦ୍ଧି କରିବା ଲାଗି ସେ ଜାତୀୟ ପୁଞ୍ଜିନିବେଶ ଏବଂ ଭିତ୍ତିଭୂମି ଅନୁଦାନ(NIIF) ଭଳି ବିବିଧ ସଂସ୍କାର ଏବଂ ପଦକ୍ଷେପ ସମ୍ବନ୍ଧରେ ସୂଚନା ପ୍ରଦାନ କରିଥିଲେ ।
    ‘ମେକ ଇନ ଇଣ୍ଡିଆ’ର ପ୍ୟାନେଲ ଆଲୋଚନାରେ ଡିଆଇପିପି ସଚିବ ଶ୍ରୀ ରମେଶ ଅଭିଷେକ ଭାରତରେ ପୁଞ୍ଜିନିବେଶ କ୍ଷମତା ସମ୍ବନ୍ଧରେ ଆଲୋକପାତ କରିଥିଲେ । 2025 ସୁଦ୍ଧା ଭାରତ ହାରାହାରି 29 ବର୍ଷ ବୟସ ବିଶିଷ୍ଟ ସର୍ବାଧିକ ଯୁବଗୋଷ୍ଠୀ ବାସ କରୁଥିବା ଦେଶରେ ପରିଣତ ହେବ । କ୍ରୟ କ୍ଷମତା ସମତା (PPP) ଆଧାରରେ ଏହି ଦେଶର ମୋଟ ଘରୋଇ ଉତ୍ପାଦ 20 ଟ୍ରିଲିୟନ ଆମେରିକୀୟ ଡଲାରରେ ପହଂଚିବ । ଏହି ବିରାଟ କ୍ଷମତାର ଆବଶ୍ୟକତାକୁ ପୂରଣ କରିବା ନେଇ ଚିନ୍ତାଧାରାରେ ପରିବର୍ତ୍ତନ ଆଣିବା ପାଇଁ ‘ମେକ ଇନ ଇଣ୍ଡିଆ କାର୍ଯ୍ୟକ୍ରମ ଉଦ୍ଦିଷ୍ଟ । ସେ ବ୍ୟବସାୟିକ ସଂସ୍କାର କାର୍ଯ୍ୟ ଯୋଜନା (BRAC)ର ଉଦାହରଣ ଦେଇଥିଲେ ଯେଉଁଥିରେ କି ସହଜରେ ବ୍ୟବସାୟ କରାଯାଇ ପାରୁଥିବା (EODB) ଆଧାରରେ ରାଜ୍ୟମାନଙ୍କୁ ମାନ୍ୟତା ପ୍ରଦାନ ଏବଂ ବୌଦ୍ଧିକ ସମ୍ପଦର ବିକାଶ କରାଯାଇ ଥାଏ । ବୈଦ୍ୟୁତିକ ଯାନ, ଅକ୍ଷୟ ଶକ୍ତି, ଚିକିତ୍ସା, ଯନ୍ତ୍ରପାତି ଆଦି ବିବିଧ କ୍ଷେତ୍ରରେ ଜାପାନ ପୁଞ୍ଜିନିବେଶ କରିବାର ସୁଯୋଗ ରହିଛି ବୋଲି ଆଲୋଚନା ହୋଇଥିଲା ।
    ଭାରତ ପ୍ରତିଷ୍ଠାନର ନିର୍ଦ୍ଦେଶକ ଶ୍ରୀ ଶାଉରିଆ ଡୋଭାଲ ଗୁରୁତ୍ୱାରୋପ କରିଥିଲେ ଯେ ଭାରତ ସରକାର ଦେଶରେ ବ୍ୟବସାୟକୁ ଅଧିକ ସହଜ କରିଛନ୍ତି ଏବଂ ଭାରତର ବିକାଶରେ ବ୍ୟବସାୟର ଗୁରୁତ୍ୱପୂର୍ଣ୍ଣ ଭୂମିକା ରହିଛି ବୋଲି ମନେ କରୁଛନ୍ତି । ପୂର୍ବତନ ସାଂସଦ ଶ୍ରୀ ଏନ କେ ସିଂ ଭାରତରେ ପୁଞ୍ଜିନିବେଶକୁ ନେଇ ଏକ ସକାରାତ୍ମକ ବାର୍ତ୍ତା ପ୍ରଦାନ ପୂର୍ବକ ଆଲୋଚନାକୁ ଶେଷ କରିଥିଲେ ।
    ଏମଟିଆଇ ମନ୍ତ୍ରୀଙ୍କ ସହ ଦ୍ଵିପାକ୍ଷିକ ବୈଠକରେ ଜାପାନ ଶିଳ୍ପାଂଚଳର ବିକାଶ, ଦ୍ୱିପାକ୍ଷିକ ବାଣିଜ୍ୟ, ପୁଞ୍ଜିନିବେଶ କ୍ଷେତ୍ରରେ ବିବିଧତା ଏବଂ ଜାପାନରେ ଭାରତର ସୂଚନା ଓ ପ୍ରଯୁକ୍ତି କମ୍ପାନୀମାନେ ସମ୍ମୁଖୀନ ହେଉଥିବା ଅସୁବିଧା ସମ୍ବନ୍ଧରେ ଆଲୋଚନା ହୋଇଥିଲା ।
    ବାଣିଜ୍ୟ ମନ୍ତ୍ରୀ ମଧ୍ୟ ଅଗ୍ରଣୀ ଯାନବାହାନ ନିର୍ମାଣକାରୀ, ସ୍ୱାସ୍ଥ୍ୟରକ୍ଷା, ଇଣ୍ଟରନେଟ ଓ ଶକ୍ତି କ୍ଷେତ୍ରର କମ୍ପାନୀମାନଙ୍କ ପଦାଧିକାରୀଙ୍କୁ ଭେଟି ଭାରତରେ ବିଭିନ୍ନ ସୁଯୋଗ ଓ ଏନେଇ ଯୋଜନା ସମ୍ବନ୍ଧରେ ଆଲୋଚନା କରିଥିଲେ ।
    

    
    (Release ID: 1488070) Visitor Counter : 2