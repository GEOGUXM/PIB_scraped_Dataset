      ରାଷ୍ଟ୍ରପତିଙ୍କ ସଚିବାଳୟ

      ସ୍ୱଳ୍ପନଗଦ ଭାରତ ଗଠନ ମିଶନରେ ସହଯୋଗ ଲାଗି ଦେଶବାସୀଙ୍କୁ ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ ଆହ୍ୱାନ
      Posted On: 09 APR 2017 6:03PM by PIB Bhubaneshwar


    ସ୍ୱଳ୍ପ ନଗଦ କାରବାର କରୁଥିବା ଭାରତ ଗଠନ ଦିଗରେ ସହଯୋଗ ଯୋଗାଇ ଦେବା ଲାଗି ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ ଦେଶବାସୀଙ୍କୁ ଆହ୍ୱାନ ଜଣାଇଛନ୍ତି । ସେ କହିଛନ୍ତି ଲୋକମାନେ ଆଗଭର ହୋଇ ଅଂଶଗ୍ରହଣ କଲେ ସରକାରଙ୍କ କୌଣସି ଉଦ୍ୟମ ସଫଳ ହୋଇପାରିବ ।


    ରାଷ୍ଟ୍ରପତି ଭବନ ଠାରେ ଆଜି ( ଏପ୍ରିଲ୍9 , 2017 ) ଲକି ଗ୍ରାହକ ଯୋଜନା ଏବଂ ଡିଜି ଧନ ବ୍ୟାପାର ଯୋଜନାର 100 ତମ ଉଠାଣ ଅବସରରେ ରାଷ୍ଟ୍ରପତି ଉଦବୋଧନ ଦେଇଥିଲେ ।


    ରାଷ୍ଟ୍ରପତି ଏହି ଅବସରରେ କହିଥିଲେ ଯେ ଭାରତ ବର୍ତମାନ ଡିଜିଟାଲ୍ ଆନ୍ଦୋଳନର ଗୁରତ୍ୱପୂର୍ଣ୍ଣ ବିନ୍ଦୁରେ ରହିଛି । 100 କୋଟି ଭାରତୀୟଙ୍କ ନିକଟରେ ବାୟୋମେଟ୍ରିକ୍ ପରିଚୟ ଥିବା ସ୍ୱତନ୍ତ୍ର ପରିଚୟ ସଂଖ୍ୟା ରହିଛି ଯାହାକି ନିଜ କ୍ଷେତ୍ରରେ ଏକ ବିଶେଷତ୍ୱ । ଭାରତ ଠାରୁ କମ୍ ଲୋକ ସଂଖ୍ୟା ଥିବା ଏବଂ ଟେକ୍ନୋଲଜି ଦୃଷ୍ଟିରୁ ଅଧିକ ବିକଶିତ ଦେଶରେ ମଧ୍ୟ ଏପରି ସୁବିଧା ନାହିଁ । ଆଧାର କାର୍ଡ ଅଭିଯାନ ଭାରତର ବିକାଶ କାହାଣୀରେ ଏକ ଉଲ୍ଲେଖନୀୟ ଘଟଣା ।


    ଦେଶରେ ଡିଜିଟାଲ୍ ପେମେଂଟ ସଂସ୍କୃତି ଆରମ୍ଭ କରିବା ଲାଗି ସରକାରଙ୍କ ସାହସିକ ପଦକ୍ଷେପକୁ ରାଷ୍ଟ୍ରପତି ଉଚ୍ଚପ୍ରଶଂସା କରିଥିଲେ । ସେ କହିଥିଲେ ଯେ 2017 ମାର୍ଚ୍ଚ 31 ବଜେଟ୍ ପାରିତ କରି ଆର୍ଥିକ ପରିଚାଳନା କ୍ଷେତ୍ରରେ ସଂସଦ ଏକ ନୂଆ ପରମ୍ପରା ଆରମ୍ଭ କରିଛି ।


    ************

    
    
    (Release ID: 1487567) Visitor Counter : 2