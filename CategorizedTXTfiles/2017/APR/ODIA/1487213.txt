      ଆଣବିକ ଶକ୍ତି ବିଭାଗ

      2017 ସୁଦ୍ଧା ଆଣବିକ ଶକ୍ତି ଉତ୍ପାଦନ ଲକ୍ଷ୍ୟ ଧାର୍ଯ୍ୟ
      Posted On: 06 APR 2017 7:13PM by PIB Bhubaneshwar


    ଆଣବିକ ଶକ୍ତିରୁ ଗତ ଦୁଇ ବର୍ଷ ଅର୍ଥାତ 2014-15 ଏବଂ 2015-16ରେ ଯଥାକ୍ରମେ 37835 ନିୟୁତ ୟୁନିଟ ଏବଂ 37456ନିୟୁତ ୟୁନିଟ ବିଜୁଳି ଉତ୍ପାଦିତ କରଯାଇଛି । 2014-15 ବର୍ଷରେ 35592 ନିୟୁତ ୟୁନିଟ ବ୍ୟବସାୟିକ ଉତ୍ପାଦନ ହୋଇଥିବା ବେଳେ 2243 ନିୟୁତ ୟୁନିଟ “ ଇନଫାର୍ମ ” ( ଅଣ ବ୍ୟବସାୟିକ ) ଉତ୍ପାଦନ କରାଯାଇଛି । ଯଦ୍ୟପି 2015-16 ବର୍ଷରେ ସମସ୍ତ ବିଜୁଳି ବ୍ୟବସାୟିକ ଭାବେ କରାଯାଇଛି ବୋଲି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଉତ୍ତରପୂର୍ବାଂଚଳ କ୍ଷେତ୍ର , ପ୍ରଧାନମନ୍ତ୍ରୀ କାର୍ଯ୍ୟାଳୟ , ପର୍ସୋନେଲ , ଜନ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ପ୍ରକାଶ କରିଛନ୍ତି ।


    ମନ୍ତ୍ରୀ ଶ୍ରୀ ସିଂହ କହିଛନ୍ତି ଯେ ବାର୍ଷିକ ଭିତିରେ ଆଣବିକ ଶକ୍ତିରୁ ବିଜୁଳି ଉତ୍ପାଦନ ଲକ୍ଷ୍ୟ ଧାର୍ଯ୍ୟ କରାଯାଇଥାଏ । ପ୍ରାଶାସନିକ ମନ୍ତ୍ରଣାଳୟ ସହ ହୋଇଥିବା ବୁଝାମଣାର ଅଂଶବିଶେଷ ସ୍ୱରୂପ ଏହା କରାଯାଇଥାଏ । ସେହି ଦୃଷ୍ଟିରୁ 2016-17 ବର୍ଷରେ ଆଣବିକ ଉତ୍ସରୁ 36000 ନିୟୁତ ୟୁନିଟ ଯେଉଁଥିରେ ଇନଫାର୍ମ ( ଅଣ - ବ୍ୟବସାୟିକ ) ଶକ୍ତି ଉତ୍ପାଦନ ସାମିଲ ତାହା କରାଯିବ ବୋଲି ଲକ୍ଷ୍ୟ ଧାର୍ଯ୍ୟ କରାଯାଇଛି । ଏହି ଉତ୍ପାଦନ ଲକ୍ଷ୍ୟ ହାସଲ ଲାଗି ସରକାରଙ୍କ ପକ୍ଷରୁ ପର୍ଯ୍ୟାପ୍ତ ମାତ୍ରାର ଇନ୍ଧନ ଯୋଗାଇ ଦିଆଯାଇଛି । 2016-17 ( ଫେବୃଆରୀ 2017 ସୁଦ୍ଧା ) ଏହି ଉତ୍ପାଦନ ପରିମାଣ 34137 ନିୟୁତ ୟୁନିଟ ( ଇନଫାର୍ମ ଶକ୍ତି ଉତ୍ପାଦନକୁ ମିଶାଇ ) ହୋଇଛି । ଏହା ବ୍ୟତୀତ ଚଳିତ ବର୍ଷ ( ଫେବୃଆରୀ 2017 ସୁଦ୍ଧା ) 2086 ନିୟୁତ ୟୁନିଟର ଇନଫାର୍ମ ( ଅଣ - ବ୍ୟବସାୟିକ ) ଶକ୍ତି ଉତ୍ପାଦିତ ହୋଇଛି ।


    ଦେଶରେ ଆଣବିକ ଶକ୍ତି ଉତ୍ପାଦନ ନିମନ୍ତେ ଘରୋଇ ସଂସ୍ଥାଙ୍କ ଭାଗୀଦାରିତା ଲାଗି କୌଣସି ପ୍ରକାର ପ୍ରସ୍ତାବ ନାହିଁ । ତେବେ ଆଣବିକ ଶକ୍ତି ସେକ୍ଟରରେ ଘରୋଇ ଉଦ୍ୟୋଗ ବ୍ୟାପକ ଭାବେ ସଂଶ୍ଳିଷ୍ଟ ଅଛନ୍ତି । ସେସବୁ ମଧ୍ୟରେ ଯନ୍ତ୍ରାଂଶ ଓ ଉପକରଣ ଯୋଗାଣ , କାର୍ଯ୍ୟାନ୍ୱୟନ ଓ ସେବା ଯୋଗାଣ ଆଦି ସାମିଲ ବୋଲି ଡକ୍ଟର ସିଂହ ସୂଚନା ଦେଇଛନ୍ତି ।


    ***********

    
    
    (Release ID: 1487213) Visitor Counter : 2