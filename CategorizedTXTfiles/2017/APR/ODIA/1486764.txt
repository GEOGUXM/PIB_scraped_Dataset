      ଅର୍ଥ ମନ୍ତ୍ରଣାଳୟ

      ଏଡିବିର ଏସଏଏସଇସି କାର୍ଯ୍ୟକ୍ରମ ପୂର୍ବ ଆଡକୁ ସଂପ୍ରସାରିତ
      • 2017 ଏସଏଏସଇସିର ନୂତନ ସଦସ୍ୟ ଭାବେ ସାମିଲ
      
      • ଏସଏଏସଇସି ଉପକ୍ଷେତ୍ର ଏବଂ ପୂର୍ବ ଓ ଦକ୍ଷିଣ ପୂର୍ବ ଏସିଆ ମଧ୍ୟରେ ବ୍ୟାପକ ସଂଯୋଗ ସ୍ଥାପନ ତଥା ସୁଦୃଢ଼ ବାଣିଜ୍ୟିକ ଓ ଆର୍ଥିକ ସମ୍ପର୍କ ବିକାଶ ଦିଗରେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବ ବୋଲି ଆର୍ଥିକ ବ୍ୟାପାର ସଚିବ ଶକ୍ତିକାନ୍ତ ଦାସଙ୍କ ମତପୋଷଣ
      Posted On: 01 APR 2017 5:27PM by PIB Bhubaneshwar


    ଏସୀୟ ବିକାଶ ବ୍ୟାଙ୍କ (ADB)ର ଦକ୍ଷିଣ ଏସିଆ ଉପକ୍ଷେତ୍ରୀୟ ଆର୍ଥିକ ସହଯୋଗ କାର୍ଯ୍ୟକ୍ରମ ପୂର୍ବ ଦିଗକୁ ସଂପ୍ରସାରିତ ହେବାରେ ଲାଗିଛି । 2017 ରେ ଏସଏଏସଇସିର ସପ୍ତମ ସଦସ୍ୟ ରାଷ୍ଟ୍ର ଭାବେ ଯୋଗଦାନ କରିଛି । ଏହି ପରିପ୍ରେକ୍ଷୀରେ ଭାରତ ସରକାରଙ୍କ ଆର୍ଥିକ ବ୍ୟାପାର ସଚିବ ଶ୍ରୀ ଶକ୍ତିକାନ୍ତ ଦାସ ମତପୋଷଣ କରି କହିଛନ୍ତି ଯେ ଏସଏଏସଇସି ଉପକ୍ଷେତ୍ର ଏବଂ ପୂର୍ବ ଓ ଦକ୍ଷିଣ ଏସିଆ କ୍ଷେତ୍ର ମଧ୍ୟରେ ବ୍ୟାପକ ସଂଯୋଗ ସ୍ଥାପନ ତଥା ସୁଦୃଢ଼ ବାଣିଜ୍ୟିକ ଓ ଆର୍ଥିକ ସମ୍ପର୍କରେ ବିକାଶ ଦିଗରେ ମିଂଆମାର ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବ । ତେଣୁ ଏହି ଉପକ୍ଷେତ୍ରରେ ଅନେକଗୁଡିଏ ଆର୍ଥିକ ସୁଯୋଗ ସୃଷ୍ଟି କରାଯାଇପାରିବ ।

    
    ଏସଏଏସଇସି ସଦସ୍ୟ ରାଷ୍ଟ୍ରମାନେ ମିଂଆମାର ସହ ବିଭିନ୍ନ କାର୍ଯ୍ୟକ୍ରମରେ ସଂଯୋଗ ସ୍ଥାପନ ପାଇଁ ଆଗ୍ରହ ପ୍ରକଟ କରିଛନ୍ତି । ମିଂଆମାରର ସଡକ କରିଡୋର ଦକ୍ଷିଣ ଏସିଆ ଏବଂ ଦକ୍ଷିଣ ପୂର୍ବ ଏସିଆ ମଧ୍ୟରେ ଗୁରୁତ୍ୱପୂର୍ଣ୍ଣ ସଂଯୋଗ ସ୍ଥାପନ କରିବାରେ ସହାୟକ ହେବ । ସେହିଭଳି ମିଂଆମାରର ବନ୍ଦରଗୁଡିକ ଭାରତର ଉତ୍ତର ପୂର୍ବୋତ୍ତର କ୍ଷେତ୍ର ପାଇଁ ଅତିରିକ୍ତ ଦ୍ୱାର ଉନ୍ମୁକ୍ତ କରିବ । ଭାରତର ଉତ୍ତର ପୂର୍ବାଂଚଳ କ୍ଷେତ୍ର ବାଂଲାଦେଶ ଓ ମିଂଆମାର ମଧ୍ୟରେ ବିବିଧ ସଂଯୋଗ ସ୍ଥାପନ ଏହି ଉପକ୍ଷେତ୍ରରୁ ଆର୍ଥିକ ସାମର୍ଥ୍ୟକୁ ତ୍ୱରାନ୍ୱିତ କରିବା ଦିଗରେ ଶକ୍ତି ଯୋଗାଇବ । ସେହିପରି ଏସଏଏସଇସି ଶକ୍ତି ସଂଯୋଗ ଏବଂ ଶକ୍ତି ବାଣିଜ୍ୟ ସମ୍ଭାବନା ମିଂଆମାରକୁ ସଦସ୍ୟ ରାଷ୍ଟ୍ର ଭାବେ ଗ୍ରହଣ କରାଯିବା ପରେ ଅଧିକ ମାତ୍ରାରେ ବୃଦ୍ଧି ପାଇବ । ଏହା ଦକ୍ଷିଣ ପୂର୍ବ ଏସିଆର ଅନ୍ୟ ରାଷ୍ଟ୍ରଙ୍କ ନିକଟରେ ମିଂଆମାର କରିଡୋର ଦେଇ ପହଞ୍ଚିପାରିବ ।
    
    2013 ମସିହାରେ ଏସଏଏସଇସିରେ ମିଂଆମାରକୁ ପର୍ଯ୍ୟବେକ୍ଷକ ମାନ୍ୟତା ପ୍ରଦାନ କରାଯାଇଥିଲା । ସେହିବର୍ଷ ଭାରତର ନୋଏଡାଠାରେ ଏଡିବିର ବାର୍ଷିକ ବୈଠକ ବସିଥିଲା । 2014 ଠାରୁ ମିଂଆମାର ଏସଏଏସଇସିର ବାର୍ଷିକ ବୈଠକରେ ଯୋଗଦେଇଆସୁଛି । 2015 ମସିହାରେ ସଂଗଠନ ମିଂଆମାରକୁ ପୂର୍ଣ୍ଣ ସଦସ୍ୟତା ପାଇଁ ଆମନ୍ତ୍ରଣ କରିଥିଲା ।
    
    2001 ମସିହାରେ ଏସଏଏସଇସି କାର୍ଯ୍ୟକ୍ରମ ଆରମ୍ଭ ହୋଇଥିଲା । ବିଶେଷ ଭାବେ ଦକ୍ଷିଣ ଏସିଆର ଚାରିଟି ରାଷ୍ଟ୍ର-ବାଂଲାଦେଶ, ଭୁଟାନ, ଭାରତ ଓ ନେପାଳଙ୍କ ଆଗ୍ରହ କ୍ରମେ ଏଡିବିର ଆର୍ଥିକ ସହଯୋଗକୁ ସୁଯୋଗ ନିମନ୍ତେ ଏହା ଗଠନ କରାଯାଇଥିଲା । 1996 ମସିହାରେ ଏହି ଚାରି ରାଷ୍ଟ୍ର ଦକ୍ଷିଣ ଏସିଆ ବିକାଶ ଚତୁସ୍ମୋଣ ଗଠନ କରିଥିଲେ ।

    ************

    
    
    (Release ID: 1486764) Visitor Counter : 2