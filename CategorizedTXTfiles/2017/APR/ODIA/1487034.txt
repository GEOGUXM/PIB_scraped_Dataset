      କ୍ୟାବିନେଟ

      ସ୍ୱାସ୍ଥ୍ୟ, ମେଡିସିନ୍ କ୍ଷେତ୍ରରେ ସହଯୋଗ ଲାଗି ଭାରତ - ଅଷ୍ଟ୍ରେଲିଆ ବୁଝାମଣାକୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 05 APR 2017 6:24PM by PIB Bhubaneshwar


    ସ୍ୱାସ୍ଥ୍ୟ , ମେଡିସିନ୍ କ୍ଷେତ୍ରରେ ସହଯୋଗ ଲାଗି ଭାରତ ଏବଂ ଅଷ୍ଟ୍ରେଲିଆ ମଧ୍ୟରେ ହୋଇଥିବା ବୁଝାମଣାପତ୍ର (ଏମ୍ଓୟୁ)କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା କେନ୍ଦ୍ର କ୍ୟାବିନେଟ୍ ବୈଠକରେ ମଞ୍ଜୁରି ମିଳିଛି ।


    ମ୍ୟାଲେରିଆ ଏବଂ ଟିବି ଭଳି ସଂକ୍ରାମକ ରୋଗର ମୁକାବିଲା , ମାନସିକ ସ୍ୱାସ୍ଥ୍ୟ ଏବଂ ଅଣସଂକ୍ରାମକ ରୋଗ ନିରାକରଣ , ଜୀବାଣୁ ନିରୋଧ ଏବଂ ଜରୁରୀକାଳୀନ ସ୍ୱାସ୍ଥ୍ୟ ବିପର୍ଯ୍ୟୟର ମୁକାବିଲା , ଔଷଧ , ଟୀକା ଏବଂ ମେଡ଼ିକାଲ ସରଞ୍ଜାମ ଉପରେ ନିୟନ୍ତ୍ରଣ , ଡିଜିଟାଲ୍ ସ୍ୱାସ୍ଥ୍ୟ , ତମାଖୁ ନିୟନ୍ତ୍ରଣ ଏବଂ ଏ ସଂକ୍ରାନ୍ତ ଅନ୍ୟ କ୍ଷେତ୍ରରେ ସହଯୋଗ ଲାଗି ଉଭୟ ରାଷ୍ଟ୍ର ଏହି ଏମଓୟୁ ମାଧ୍ୟମରେ ପାରସ୍ପରିକ ସହଯୋଗ ଲାଗି ସହମତ ହୋଇଛନ୍ତି ।


    ଏହି ଏମ୍ଓୟୁ ଫଳରେ ଉଭୟ ରାଷ୍ଟ୍ର ମଧ୍ୟରେ ସ୍ୱାସ୍ଥ୍ୟସେବା କ୍ଷେତ୍ରରେ ସହଯୋଗ ବୃଦ୍ଧି ପାଇବା ସହିତ ଦ୍ୱିପାକ୍ଷିକ ସମ୍ପର୍କ ସୁଦୃଢ଼ ହୋଇପାରିବ ।


    **********


    

    
    (Release ID: 1487034) Visitor Counter : 2