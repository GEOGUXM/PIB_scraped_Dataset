      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଏଣିକି ଇପିଏଫଓ ସଦସ୍ୟଙ୍କୁ ଚିକିତ୍ସା ଲାଗି ଅଗ୍ରୀମ ଉଠାଇବା ନିମନ୍ତେ କେବଳ ନିଜସ୍ୱ ଘୋଷଣାନାମା ଦାଖଲ କରିବାକୁ ହେବ
      Posted On: 28 APR 2017 7:32PM by PIB Bhubaneshwar


    ସଦସ୍ୟ କିମ୍ବା ଆଶ୍ରୀତଙ୍କ ଚିକିତ୍ସା ଲାଗି ଅଗ୍ରୀମ ଜମା ଉଠାଇବା ନିମନ୍ତେ ଇପିଏଫଓ ସଦସ୍ୟଙ୍କୁ ଏଣିକି କେବଳ ନିଜସ୍ୱ ଘୋଷଣାନାମା ଦାଖଲ କରିବାକୁ ହେବ । ଦିବ୍ୟାଙ୍ଗ ସଦସ୍ୟମାନେ ମଧ୍ୟ ନିଜସ୍ୱ ଘୋଷଣାନାମା ଜରିଆରେ ଅଗ୍ରୀମ ହାସଲ କରିପାରିବେ । ଇପିଏଫ ଯୋଜନା 1952ର ପାରାଗ୍ରାଫ 68-ଏନ୍ ଏବଂ 68-ଜେ ଅନୁଯାୟୀ ସଦସ୍ୟମାନଙ୍କୁ ଆଉ ପୂର୍ବଭଳି କୌଣସି ମେଡିକାଲ ପ୍ରମାଣପତ୍ର କିମ୍ବା ଅନ୍ୟ କୌଣସି ପ୍ରମାଣପତ୍ର କିମ୍ବା କାଗଜପତ୍ର ଦାଖଲ କରିବାର ଆବଶ୍ୟକତା ନାହିଁ ।


    ଶ୍ରମ ଏବଂ ରୋଜଗାର ମନ୍ତ୍ରଣାଳୟ ଇପିଏଫ ଯୋଜନା 1952ର ପାରାଗ୍ରାଫ 68-ଏନ୍ ଏବଂ 68-ଜେ ରେ ସଂଶୋଧନ ଆଣିଛନ୍ତି ଏବଂ ବିଜ୍ଞପ୍ତି ପ୍ରକାଶ ପାଇବା ତାରିଖ ଠାରୁ ଏହା କାର୍ଯ୍ୟକାରୀ ହେବ । ଏହା ଫଳରେ ଇପିଏଫଓ ସଦସ୍ୟମାନେ ଘୋଷଣାନାମା ଦାଖଲ କରି ଇପିଏଫ୍ଓ ସଦସ୍ୟ/ସେମାନଙ୍କ ଉପରେ ନିର୍ଭରଶୀଳ ପରିବାର ସଦସ୍ୟଙ୍କ ଚିକିତ୍ସା ପାଇଁ ଅଗ୍ରୀମ ଉଠାଇପାରିବେ ଏବଂ ଏହା ଦିବ୍ୟାଙ୍ଗ ସଦସ୍ୟମାନଙ୍କ କ୍ଷେତ୍ରରେ ମଧ୍ୟ ଲାଗୁ ହେବ ।


    ଦକ୍ଷ ଏବଂ ସ୍ୱଚ୍ଛ ଭାବରେ ଅଂଶଧାରୀଙ୍କ ନିକଟରେ ସେବା ପହଂଚାଇବା ଏବଂ ଇ-ଗଭର୍ଣ୍ଣାନ୍ସ ସଂସ୍କାରକୁ ଆଉ ଏକ ସ୍ତରକୁ ନେଇଯିବା ଲାଗି ଇପିଏଫଓ ପକ୍ଷରୁ ଏହି ପଦକ୍ଷେପ ନିଆଯାଇଛି । ଗତ 20.02.2017ରେ ଏକ ପ୍ରଶାସନିକ ନିର୍ଦ୍ଦେଶନାମା ଜାରି କରାଯାଇଛି । ଯେଉଁ ଇପିଏଫଓ ସଦସ୍ୟମାନେ ସେମାନଙ୍କ ଆଧାର ନମ୍ବର ଏବଂ ବ୍ୟାଙ୍କ ଆକାଉଂଟ ତଥ୍ୟ ଇପିଏଫଓ ୟୁଏଏନ୍ (ୟୁନିକ୍ ଆଇଡେଣ୍ଟିଫିକେସନ ନମ୍ବର) ସହ ଯୋଗ କରିଥିବେ ସେମାନେ ନିଯୁକ୍ତିଦାତାଙ୍କ ଆଟେଷ୍ଟେସନ ବିନା ସିଧାସଳଖ ଅଗ୍ରୀମ ଅର୍ଥ ଲାଗି ଦାବି ଉପସ୍ଥାପନ କରିପାରିବେ ।


    ***********

    
    
    (Release ID: 1488854) Visitor Counter : 2