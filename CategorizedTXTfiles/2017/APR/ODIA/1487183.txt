      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      କୃଷି ବିଜ୍ଞାନ ସହଯୋଗ କେନ୍ଦ୍ର ସ୍ଥାପନା ପାଇଁ ଭାରତ-ବ୍ରିଟେନ ମଧ୍ୟରେ ବୁଝାମଣା ପତ୍ର ସ୍ୱାକ୍ଷରିତ
      Posted On: 05 APR 2017 5:45PM by PIB Bhubaneshwar


    ଭାରତ ଓ ବ୍ରିଟେନ ମିଳିତ ଭାବେ କୃଷି ବିଜ୍ଞାନ ଗବେଷଣା କେନ୍ଦ୍ର ସ୍ଥାପନ କରିବେ । ଏଥି ନେଇ ଦୁଇ ଦେଶ ମଧ୍ୟରେ ବୁଝାମଣାପତ୍ର ସ୍ୱାକ୍ଷରିତ ହୋଇଛି ବୋଲି ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ବିଜ୍ଞାନ ଓ ପ୍ରଯୁକ୍ତି ତଥା ଭୂବିଜ୍ଞାନ ବିଭାଗ ମନ୍ତ୍ରୀ ଶ୍ରୀ ୱାଇଏସ ଚୌଧୁରୀ ପ୍ରକାଶ କରିଛନ୍ତି । ଏହି ବୁଝାମଣା ପତ୍ର ଅନୁଯାୟୀ ଭାରତରେ ଗବେଷଣା କେନ୍ଦ୍ର ସ୍ଥାପନ କରାଯିବ ଯେଉଁଥିରେ ଉଦ୍ଭିଦ ବିଜ୍ଞାନରେ ମିଳିତ ଫେଲୋସିପ କାର୍ଯ୍ୟକ୍ରମ ରହିବ । ଏହା ଫଳରେ ଭାରତ ଓ ବ୍ରିଟେନର ବିଭିନ୍ନ ଅନୁଷ୍ଠାନରୁ ପିଏଚଡି ଏବଂ ପୋଷ୍ଟ ଡକ୍ଟରାଲ ଛାତ୍ରଛାତ୍ରୀମାନେ ପ୍ରତିପକ୍ଷ ରାଷ୍ଟ୍ରକୁ ଗବେଷଣା ପାଇଁ ଯାଇପାରିବେ । ଡିବିଟି-ୟୁଆର କାର୍ଯ୍ୟ ଧାରା ସହ ସମନ୍ୱୟ ରକ୍ଷା ଯଥା ଡିବିଟି-କେମ୍ବ୍ରିଜ ଅଧ୍ୟାପନ ବୃତି ଏବଂ UK-India Virtual Centres in Agricultural Nitrogen ଭଳି କାର୍ଯ୍ୟକ୍ରମ ପୂର୍ବବତ ଜାରି ରହିବ । ଭାରତରେ କୃଷି ବିଜ୍ଞାନ ସମ୍ବନ୍ଧୀୟ ଦକ୍ଷତା ବୃଦ୍ଧି , ନେତୃତ୍ୱ ବିକାଶ ଓ ଫାର୍ମଆଉଟରିଚ କାର୍ଯ୍ୟର ସଂପ୍ରସାରଣ କରାଯିବ । ଦୀର୍ଘକାଳୀନ ଭିତ୍ତିରେ କୃଷିବିଜ୍ଞାନ କ୍ଷେତ୍ରରେ ଭାରତ ଓ ବ୍ରିଟେନ ମଧ୍ୟରେ ସହଯୋଗ ସ୍ଥାପନ ଏହି ବୁଝାମଣାର ମୁଖ୍ୟ ଉଦ୍ଦେଶ୍ୟ । ଏହା ଫଳରେ ମିଳିତ ଶିକ୍ଷକ କାର୍ଯ୍ୟକ୍ରମ , 4ଟି ଭାରତ-ବ୍ରିଟେନ ଭର୍ଚୁଆଲ କୃଷି ନାଇଟ୍ରୋଜେନ ମିଳିତ କେନ୍ଦ୍ର , ମହିଳା କୃଷି ବୈଜ୍ଞାନିକଙ୍କ କେମ୍ବିଜ କର୍ମଶାଳାରେ ଅଂଶଗ୍ରହଣ ଓ ବାୟୋଟେକ୍ନୋଲୋଜି ବିଭାଗର ସଂପ୍ରସାରଣ ହୋଇପାରିବ ବୋଲି ଶ୍ରୀ ଚୌଧୁରୀ କହିଛନ୍ତି ।


    *******

    
    
    (Release ID: 1487183) Visitor Counter : 2