      ଅର୍ଥ ମନ୍ତ୍ରଣାଳୟ

      2016-17 ବର୍ଷରେ ପ୍ରଧାନମନ୍ତ୍ରୀ ମୁଦ୍ରା ଯୋଜନା ଅନ୍ତର୍ଗତ 1.8 ଲକ୍ଷ କୋଟିର ଋଣ ଆବଣ୍ଟିତ
      4 କୋଟି ଋଣଗ୍ରହୀତାଙ୍କ ମଧ୍ୟରେ 70 ପ୍ରତିଶତ ମହିଳା

      Posted On: 13 APR 2017 7:34PM by PIB Bhubaneshwar

    2016-17 ବର୍ଷରେ ପ୍ରଧାନମନ୍ତ୍ରୀ ମୁଦ୍ରା ଯୋଜନା ( PMMY ) 1 ,80,000 କୋଟି ଟଙ୍କାର ଲକ୍ଷ୍ୟକୁ ଅତିକ୍ରମ କରିଯାଇଛି । ବର୍ତ୍ତମାନ ସୁଦ୍ଧା ଏହି ଯୋଜନା ଅଧୀନରେ ମୋଟ୍ 1,80,087 କୋଟି ଟଙ୍କାର ଋଣ ପ୍ରଦାନ କରାଯାଇଥିବାର ତଥ୍ୟ ମିଳିଛି । ଉପରୋକ୍ତ ପରିମାଣର ଅର୍ଥ ମଧ୍ୟରୁ ବ୍ୟାଙ୍କଗୁଡ଼ିକ ମାଧ୍ୟମରେ 1,23,000 କୋଟି ଟଙ୍କା ପ୍ରଦାନ କରାଯାଇଥିବା ବେଳେ ଅଣବ୍ୟାଙ୍କିଙ୍ଗ ସଂସ୍ଥା ମାଧ୍ୟମରେ 57 ହଜାର କୋଟି ଟଙ୍କାର ଋଣ ଆବଣ୍ଟନ କରାଯାଇଛି । ବର୍ତ୍ତମାନ ସୁଦ୍ଧା ପ୍ରାପ୍ତ ତଥ୍ୟ ଅନୁଯାୟୀ 4 କୋଟିରୁ ଅଧିକ ଋଣଗ୍ରହୀତା ଏହି ଯୋଜନାର ଲାଭ ପାଇଥିବା ବେଳେ ଏମାନଙ୍କ ମଧ୍ୟରୁ 70 ପ୍ରତିଶତ ମହିଳା ଅଛନ୍ତି । ପାଖାପାଖି 20 ପ୍ରତିଶତ ଋଣଗ୍ରହୀତା ଅନୁସୂଚିତ ଜାତି ବର୍ଗ , 5 ପ୍ରତିଶତ ଅନୁସୂଚିତ ଜନଜାତି ବର୍ଗର ହୋଇଥିବା ବେଳେ ବାକି 35 ପ୍ରତିଶତ ପଛୁଆ ବର୍ଗର ବୋଲି ଜଣାପଡ଼ିଛି ।


    ଉଭୟ ରାଷ୍ଟ୍ରାୟାତ ବ୍ୟାଙ୍କ ଏବଂ ଘରୋଇ ବ୍ୟାଙ୍କର ସଫଳତା ହାର ଉତ୍ସାହଜନକ ରହିଛି । ଅପ୍ରବନ୍ଧିତ ଏବଂ ନିମ୍ନପ୍ରବନ୍ଧିତ କ୍ଷେତ୍ରରେ ବ୍ୟାଙ୍କ ଋଣରେ ମଜଭୂତ ବୃଦ୍ଧି ଦେଖାଦେଇଥିବାରୁ ଏହି ଶ୍ରେଣୀର ଋଣଗ୍ରହିତାଙ୍କ ଅଭ୍ୟୁଦୟ ଋଣ ଚାହିଦା ବୃଦ୍ଧି ଦିଗରେ ସହାୟକ ହୋଇଛି ।


    2017-18 ବର୍ଷରେ 2.44 ଲକ୍ଷ କୋଟି ଟଙ୍କାର ମୁଦ୍ରା ଋଣ ପ୍ରଦାନ କରାଯିବା ଲାଗି କେନ୍ଦ୍ରୀୟ ବଜେଟରେ ଲକ୍ଷ୍ୟ ରଖାଯାଇଛି । ଅନ୍ୟ ସରକାରୀ ଯୋଜନା ସହିତ ମୁଦ୍ରା ଯୋଜନା ମଧ୍ୟରେ ସମନ୍ୱୟ ଆଣିବା ଲାଗି ପ୍ରୟାସ କରାଯାଉଛି , ଏହାଦ୍ୱାରା ଦକ୍ଷତା ତାଲିମ୍ ଶେଷ କରିଥିବା ପ୍ରଶୀକ୍ଷାର୍ଥୀଙ୍କ ଋଣ ଆବଶ୍ୟକତା ପୂରଣ କରିବା ସହ ଋଣଗ୍ରହୀତାଙ୍କ ସହ ସିଧାସଳଖ ଯୋଗାଯୋଗ ମଧ୍ୟ ସୁଦୃଢ଼ ହୋଇପାରିବ ।


    ଅଣକୃଷି ଉଦ୍ୟୋଗ ପାଇଁ 10 ଲକ୍ଷ ଟଙ୍କା ପର୍ଯ୍ୟନ୍ତ ମୁଦ୍ରା ଲୋନ୍ ଯୋଗାଇ ଦିଆଯାଉଛି । କୃଷି ସହିତ ଜଡ଼ିତ କ୍ଷେତ୍ର ଗୋପାଳନ , କୁକୁଡ଼ା ଚାଷ , ମହୁଚାଷ ଆଦି ପାଇଁ ମଧ୍ୟ ଏହି ଋଣ ସୁବିଧା ରହିଛି । ମୁଦ୍ରା ଯୋଜନା ଅନ୍ତର୍ଗତ ମୁଦ୍ରା କାର୍ଡ ମାଧ୍ୟମରେ ଏଟିଏମ୍ ଏବଂ କାର୍ଡ ମେସିନରେ ଋଣ ଅର୍ଥ ଉଠାଣ କିମ୍ବା କାରବାର କରିହେବ । ଅନୁଧ୍ୟାନରୁ ଜଣାପଡ଼ିଛି ଯେ ବ୍ୟାଙ୍କଗୁଡ଼ିକ ପ୍ରଥମ ଥର ଋଣ ଚାହୁଁଥିବା ଗ୍ରହୀତାଙ୍କୁ ଅଧିକ ଋଣ ପ୍ରଦାନ ଦିଗରେ ଆଗ୍ରହ ପ୍ରକାଶ କରିଛନ୍ତି , ଯାହାଦ୍ୱାରା ଏପରି ଗ୍ରହୀତା ସାହୁକାର ଠାରୁ ଦୂରରେ ରହିବା ଲାଗି ସକ୍ଷମ ହୋଇଛନ୍ତି । ଋଣଗ୍ରହୀତାମାନେ ମୁଦ୍ରା ଋଣର ତିନୋଟି ବିଶେଷତ୍ୱ - ଗ୍ୟାରେଣ୍ଟର କିମ୍ବା ସହାୟକଙ୍କ ପ୍ରତି ଅନାଗ୍ରହ , ସହଜ କାଗଜପତ୍ର କାମ ଏବଂ ତୁରନ୍ତ କାର୍ଯ୍ୟକାରୀତା ପ୍ରତି ସନ୍ତୋଷ ବ୍ୟକ୍ତ କରିଛନ୍ତି ।


    **************

    
    
    (Release ID: 1487976) Visitor Counter : 2