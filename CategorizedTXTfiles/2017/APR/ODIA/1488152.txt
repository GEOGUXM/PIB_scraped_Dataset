      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଜ୍ଞାନଭିତ୍ତିକ ଅର୍ଥନୀତିର ବିକାଶ ପାଇଁ ସେବା କ୍ଷେତ୍ର ଉପରେ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀଙ୍କ ଗୁରୁତ୍ୱ
      Posted On: 17 APR 2017 7:21PM by PIB Bhubaneshwar


    ଜ୍ଞାନଭିତ୍ତିକ ଅର୍ଥନୀତିକୁ ସେବା କ୍ଷେତ୍ର ସହାୟକ ହେବ ବୋଲି ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀମତି ନିର୍ମଳା ସିତାରମଣ ପ୍ରକାଶ କରିଛନ୍ତି ।


    ନୂଆଦିଲ୍ଲୀଠାରେ ଅନୁଷ୍ଠିତ ଆନ୍ତର୍ଜାତିକ ସେବା ପ୍ରଦର୍ଶନୀ 2017 କୁ ସମ୍ବୋଧିତ କରି ସେ କହିଲେ ଯେ ଏହି ପ୍ରଦର୍ଶନୀ ପ୍ରତିବର୍ଷ ବଢ଼ିବାରେ ଲାଗିଛି । ଏହି ପ୍ରଦର୍ଶନୀର ପ୍ରଥମ ସଂସ୍କରଣରେ 10 ଟି ସେବା କ୍ଷେତ୍ର ଉପରେ ଗୁରୁତ୍ୱ ପ୍ରଦାନ କରାଯାଇଥିବା ବେଳେ ଚଳିତ ଥର 20 ଟି ସେବା ଉପରେ ଗୁରୁତ୍ୱ ପ୍ରଦାନ କରାଯାଇଛି । ପର୍ଯ୍ୟଟନ ଓ ଅନ୍ୟାନ୍ୟ ସେବାର ପ୍ରସାର ପାଇଁ ଶ୍ରୀମତି ସିତାରମଣ ଇ - ଭିସାର ଗୁରୁତ୍ୱ ଉପରେ ଜୋର ଦେଇଥିଲେ । ମନ୍ତ୍ରୀ କହିଥିଲେ ଯେ ନିର୍ମାଣ କ୍ଷେତ୍ରରେ ସେବା ଯୋଗାଇ ଦିଆଯିବ ଯାହାଫଳରେ କି ଏହି କ୍ଷେତ୍ର ସେବା ଦ୍ୱାରା ଅଧୀକୃତ ହେବ ।


    CII ଏବଂ SEPC ସହିତ ମିଶି ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟ ମିଳିତ ଭାବେ ଏହି ଆନ୍ତର୍ଜାତିକ ସେବା ପ୍ରଦର୍ଶନୀର ତୃତୀୟ ସଂସ୍କରଣ ଆୟୋଜନ କରିଥିଲେ । ଏହି ପ୍ରଦର୍ଶନୀରେ ବିଭିନ୍ନ ଦେଶର 6 ଜଣ ମନ୍ତ୍ରୀ ଯୋଗ ଦେଇଥିଲେ । GES 2017 ରେ 70 ରୁ ଊର୍ଦ୍ଧ୍ଵ ଦେଶର 550 ପ୍ରଦର୍ଶନକାରୀ ଯୋଗ ଦେଇଛନ୍ତି । 20 ,000 ରୁ ଊର୍ଦ୍ଧ୍ଵ ଦର୍ଶକ ଏହି ପ୍ରଦର୍ଶନୀରେ ଯୋଗ ଦେବେ ବୋଲି ଆଶା କରାଯାଉଛି । ପ୍ରଦର୍ଶନୀରେ 5000 ରୁ ଅଧିକ ବ୍ୟବସାୟିକ ବୈଠକ ଏବଂ 30 ରୁ ଅଧିକ ଆଲୋଚନା ଚକ୍ରର ଆୟୋଜନ କରାଯିବ ।


    ଭାରତର ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ କ୍ରମାଗତ ଭାବେ ଦ୍ୱିତୀୟ ବର୍ଷ ପାଇଁ ଜିଇଏସକୁ ଉଦଘାଟନ କରିବାର କାର୍ଯ୍ୟକ୍ରମ ରହିଛି ।


    ଅର୍ଥ , ପ୍ରତିରକ୍ଷା ଏବଂ କର୍ପୋରେଟ ସେବା ମନ୍ତ୍ରୀ ଶ୍ରୀ ଅରୁଣ ଜେଟଲୀ ମଧ୍ୟ ରାଷ୍ଟ୍ରପତି ଭବନରେ ଆୟୋଜିତ ହେବାକୁ ଥିବା ଏହି ପ୍ରଦର୍ଶନୀର ଉଦଘାଟନୀ ସମାରୋହକୁ ସମ୍ବୋଧିତ କରିବେ ।


    ********

    
    
    (Release ID: 1488152) Visitor Counter : 2