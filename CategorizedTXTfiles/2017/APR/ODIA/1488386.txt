      ଅର୍ଥ ମନ୍ତ୍ରଣାଳୟ

      ଆମେରିକା ବାଣିଜ୍ୟ ସଚିବଙ୍କ ସହିତ ଦ୍ୱିପାକ୍ଷିକ ବୈଠକ କଲେ ଅର୍ଥମନ୍ତ୍ରୀ ଜେଟଲୀ
      • ଏଚ୍-1ବି ଭିସା ପ୍ରସଙ୍ଗ ଉଠାଇଲେ ଅର୍ଥମନ୍ତ୍ରୀ
      • ଆମେରିକୀୟ ଅର୍ଥବ୍ୟବସ୍ଥାରେ କୁଶଳୀ ଭାରତୀୟ ପେସାଦାରଙ୍କ ଯୋଗଦାନ ଉପରେ ଗୁରୁତ୍ୱାରୋପ
      Posted On: 21 APR 2017 7:23PM by PIB Bhubaneshwar


    କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ 20 ଏପ୍ରିଲ , 2017ରେ ୱାଶିଂଟନ୍ ଡିସି ଠାରେ ଆମେରିକୀୟ ବାଣିଜ୍ୟ ସଚିବ ବିଲବର୍ ରସଙ୍କ ସହିତ ଦ୍ୱିପାକ୍ଷିକ ବୈଠକରେ ଆଲୋଚନା କରିଛନ୍ତି । ଏହି ବୈଠକ କାଳରେ ଅର୍ଥମନ୍ତ୍ରୀ ଅରୁଣ ଜେଟଲୀଙ୍କ ସହିତ ଭାରତୀୟ ରାଷ୍ଟ୍ରଦୂତ ନଭତେଜ୍ ସରନା ଏବଂ ଆର୍ଥିକ ବ୍ୟାପାର ସଚିବ ଶକ୍ତିକାନ୍ତ ଦାସ ମଧ୍ୟ ଉପସ୍ଥିତ ଥିଲେ ।


    ଦୁଇ ନେତା ଭାରତ - ଆମେରିକା ଆର୍ଥିକ ସମ୍ପର୍କକୁ ସୁଦୃଢ଼ କରିବା ଏବଂ ବର୍ଷ ବର୍ଷ ଧରି ଚାଲିଆସିଥିବା ଦ୍ୱିଦଳୀୟ ସହଯୋଗ ଉପରେ ଗୁରୁତ୍ୱ ଦେଇଥିଲେ । ଅର୍ଥମନ୍ତ୍ରୀ ଶ୍ରୀ ଜେଟଲୀ ଗତ ତିନି ବର୍ଷ ମଧ୍ୟରେ ଭାରତରେ ଆରମ୍ଭ କରାଯାଇଥିବା ମହତ୍ୱପୂର୍ଣ୍ଣ ଢାଂଚାଗତ ସୁଧାର ଏବଂ ଭାରତୀୟ ଅର୍ଥବ୍ୟବସ୍ଥାର ସାମର୍ଥ୍ୟ ସମ୍ପର୍କରେ ଆମେରିକୀୟ ବାଣିଜ୍ୟ ସଚିବଙ୍କୁ ସୂଚନା ଦେଇଥିଲେ । ଆମେରିକୀୟ ବାଣିଜ୍ୟ ସଚିବ ରସ୍ ଜିଏସଟି ଆଇନ ପ୍ରଣୟନ କରିଥିବାରୁ ଅର୍ଥମନ୍ତ୍ରୀଙ୍କୁ ଧନ୍ୟବାଦ ଜଣାଇଥିଲେ ।


    ନିକଟରେ କାର୍ଯ୍ୟକାରୀ ଆଦେଶ ଅନୁଯାୟୀ ଏଚ୍ - 1 ଭିସା ବ୍ୟବସ୍ଥାକୁ ଆମେରିକା ସରକାର କଠୋର କରିବାର ସମ୍ଭାବନାକୁ ଦୃଷ୍ଟିରେ ରଖି ଅର୍ଥମନ୍ତ୍ରୀ ଏହି ପ୍ରସଙ୍ଗ ମଧ୍ୟ ଉଠାଇଥିଲେ । ଆମେରିକୀୟ ଅର୍ଥବ୍ୟବସ୍ଥା ପ୍ରତି କୁଶଳୀ ଭାରତୀୟ ପେସାଦାରଙ୍କ ଯୋଗଦାନ ବିଷୟରେ ଚର୍ଚ୍ଚା କରି କହିଥିଲେ ଯେ ଏପରି କୌଣସି ନିର୍ଣ୍ଣୟ ନେବା ପୂର୍ବରୁ ଆମେରିକୀୟ ପ୍ରଶାସନ ଏହି ପ୍ରସଙ୍ଗ ପ୍ରତି ମଧ୍ୟ ଧ୍ୟାନ ରଖିବା ଉଚିତ୍ ।


    **********

    
    
    (Release ID: 1488386) Visitor Counter : 4