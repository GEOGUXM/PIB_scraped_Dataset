      କ୍ୟାବିନେଟ

      ବେଲମେଣ୍ଟ ଫୋରମ୍ ସେକ୍ରେଟାରିଏଟକୁ ସହଯୋଗ ପାଇଁ କ୍ୟାବିନେଟର ଅନୁମୋଦନ
      Posted On: 05 APR 2017 6:10PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ବେଲମେଣ୍ଟ ଫୋରମ୍ ସେକ୍ରେଟାରିଏଟକୁ ସହାୟତା ନିମନ୍ତେ ଫ୍ରାନ୍ସର ନ୍ୟାସନାଲ ରିସର୍ଚ୍ଚ ଏଜେନ୍ସି ସହ ଏକ ବୁଝାମଣାକୁ ସ୍ୱୀକୃତି ମିଳିଛି । ଏହି ବୁଝାମଣା ଅନୁଯାୟୀ 2015 ଜାନୁଆରୀରୁ 2017 ଡିସେମ୍ବର ମାସ ମଧ୍ୟରେ 40 ହଜାର ୟୁରୋର ସହାୟତା ଦିଆଯିବ । 2017 ଡିସେମ୍ବର ପରେ ମଧ୍ୟ ବେଲମଂଟ ଫୋରମ୍କୁ ଆର୍ଥିକ ସହାୟତା ଜାରି ରଖିବାକୁ କ୍ୟାବିନେଟ ଅନୁମୋଦନ ଦେଇଛନ୍ତି ।


    2009 ମସିହାରେ ଗଠିତ ହୋଇଥିଲା ବେଲମେଣ୍ଟ ଫୋରମ୍ । ବିଶ୍ୱସ୍ତରରେ ଜଳବାୟୁ ପରିବର୍ତ୍ତନ ଗବେଷଣା ଏବଂ ଆନ୍ତର୍ଜାତିକ ବିଜ୍ଞାନ ପରିଷଦକୁ ସହାୟତା ସକାଶେ ଏହା ବିଶ୍ୱର ଏକ ଉଚ୍ଚସ୍ତରୀୟ ଫୋରମ୍ ।


    ଭାରତ ସମେତ ଅଷ୍ଟ୍ରେଲିଆ , ବ୍ରାଜିଲ , କାନାଡ଼ା , ଇଉରୋପୀୟ ଦେଶ ସମୂହ , ଫ୍ରାନ୍ସ , ଜର୍ମାନୀ , ଜାପାନ , ନେଦରଲାଣ୍ଡ , ଦକ୍ଷିଣ ଆଫ୍ରିକା , ୟୁକେ ଏବଂ ଆମେରିକା ମଧ୍ୟ ବେଲମେଣ୍ଟ ଫୋରମର ସଦସ୍ୟ ଅଛନ୍ତି । 2012 ମସିହାରୁ ଭୂପୃଷ୍ଠ ବିଜ୍ଞାନ ମନ୍ତ୍ରାଳୟ ଏହି ଫୋରମରେ ଭାରତର ପ୍ରତିନିଧିତ୍ୱ କରୁଛି । 2015 ଜାନୁଆରୀରୁ 2017 ଡିସେମ୍ବର ପର୍ଯ୍ୟନ୍ତ ଫ୍ରାନ୍ସ ଏହି ଫୋରମର ଆବାହକ ରହିଛି ।


    **********


    

    
    (Release ID: 1487024) Visitor Counter : 2