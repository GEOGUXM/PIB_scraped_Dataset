      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭିସା ସମସ୍ୟା ସମାଧାନ ପାଇଁ ଆମେରିକା ଓ ଅନ୍ୟ ଦେଶମାନଙ୍କ ସହ ମିଶି ଗଠନମୂଳକ କାର୍ଯ୍ୟ କରିବେ ସରକାର: ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ
      Posted On: 20 APR 2017 6:18PM by PIB Bhubaneshwar


    ଭିସା ସମସ୍ୟା ସମାଧାନ ପାଇଁ ଆମେରିକା ଓ ଅନ୍ୟାନ୍ୟ ଦେଶମାନଙ୍କ ସହ ମିଶି ସରକାର ଗଠନମୂଳକ କାର୍ଯ୍ୟ କରିବେ ବୋଲି କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ପ୍ରକାଶ କରିଛନ୍ତି । ନୂଆଦିଲ୍ଲୀଠାରେ ଅନୁଷ୍ଠିତ ମାଇଣ୍ଡ ମାଇନ ଶିଖର ସମ୍ମିଳନୀରେ ବକ୍ତବ୍ୟ ରଖି ସେ କହିଲେ ଯେ ବିଶ୍ୱ ବାଣିଜ୍ୟ ସଂଗଠନରେ ସେବା କ୍ଷେତ୍ରରେ ବାଣିଜ୍ୟ ସୁଗମତା ନେଇ ଭାରତ ପ୍ରସ୍ତାବ ଦେଇସାରିଛି ଏବଂ ଏହାର ସଦସ୍ୟ ରାଷ୍ଟ୍ରମାନେ ଏହି ପ୍ରସ୍ତାବ ଉପରେ ଅଧ୍ୟୟନ କରିବା ପାଇଁ ଇଚ୍ଛା ପ୍ରକାଶ କରିଛନ୍ତି । ମନ୍ତ୍ରୀ କହିଲେ ଯେ ଜଗତୀକରଣ ପଛକୁ ହଟିବାକୁ ନେଇ ସେ ବିଶ୍ୱାସ କରୁନାହାନ୍ତି । ଏହାର କାରଣ ହେଲା ଆମେ ଅନ୍ୟ ଅର୍ଥନୀତିମାନଙ୍କ ସହ ଗଭୀର ଭାବେ ସଂପୃକ୍ତ । ମୁଦ୍ରା ଅସ୍ଥିରତା ନେଇ ସେ ମତ ଦେଇଥିଲେ ଯେ ଟଙ୍କାର ସାମର୍ଥ୍ୟ ଅର୍ଥନୀତିର ସାମର୍ଥ୍ୟକୁ ପ୍ରତିଫଳିତ କରିଥାଏ ଏବଂ ରପ୍ତାନୀ ବୃଦ୍ଧି କ୍ଷେତ୍ରରେ ଏହା ଏକ ଉପାଦାନ । ଶ୍ରୀମତି ସୀତାରମଣ କହିଲେ ଯେ ଯୁବ ସମାଜ ଯେପରି ଆନ୍ତର୍ଜାତିକ ବଜାରରେ ପଛରେ ନପଡିଯିବେ ସେଥିପାଇଁ ସରକାର ଉତ୍ତମ ଭିତ୍ତିଭୂମି ନିର୍ମାଣ ଏବଂ ଆବଶ୍ୟକୀୟ ପ୍ରତିବନ୍ଧକ ହଟାଇବା ପାଇଁ ପ୍ରସ୍ତୁତ ।


    *************

    
    
    (Release ID: 1488492) Visitor Counter : 2