      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦୀୟ ଅଧିବେଶନ ଶେଷ
      • ଭାରତର ସଂସଦୀୟ ଇତିହାସରେ ପ୍ରଥମ ଥର ପାଇଁ ଆର୍ଥିକ କାର୍ଯ୍ୟ ମାର୍ଚ୍ଚ 31 ତାରିଖ ପୂର୍ବରୁ ଶେଷ
      • ଉଭୟ ଗୃହରେ 18 ଟି ବିଲ୍ ଗୃହୀତ
      • ଲୋକସଭାରେ 113.27% ଏବଂ ରାଜ୍ୟସଭାରେ 92.43% କାର୍ଯ୍ୟ ସମ୍ପନ୍ନ
      Posted On: 12 APR 2017 5:17PM by PIB Bhubaneshwar


    2017 ର ସଂସଦୀୟ ଅଧିବେଶନ ବିଭିନ୍ନ କାରଣରୁ ଐତିହାସିକ ବୋଲି କେନ୍ଦ୍ର ସଂସଦୀୟ ବ୍ୟାପାର ଓ ରସାୟନ ଏବଂ ସାର ମନ୍ତ୍ରୀ ଅନନ୍ତ କୁମାର ସାମ୍ବାଦିକ ସମ୍ମିଳନୀରେ କହିଛନ୍ତି । ସଂସଦର ବଜେଟ ଅଧିବେଶନ 2017 , ଜାନୁଆରୀ 31 ତାରିଖରେ ଆରମ୍ଭ ହୋଇ 2017 , ଏପ୍ରିଲ 12 ତାରିଖରେ ଶେଷ ହୋଇଛି ।


    ତିନୋଟି କାରଣରୁ 2017 ର ବଜେଟ ଅଧିବେଶନକୁ ଅନନ୍ତ କୁମାର ଐତିହାସିକ ବୋଲି କହିଛନ୍ତି ;

      * ମାର୍ଚ୍ଚ 31 ତାରିଖରେ ନୂତନ ଆର୍ଥିକ ବର୍ଷ ଆରମ୍ଭ ହେବା ପୂର୍ବରୁ ବଜେଟ ଉପସ୍ଥାପନ ଏବଂ ସରକାରଙ୍କ ଅନ୍ୟାନ୍ୟ ଆର୍ଥିକ କାର୍ଯ୍ୟ ଶେଷ ହୋଇପାରିଛି ।
      * ବସ୍ତୁ ଏବଂ ସେବା କର ( GST ) ର ସମସ୍ତ ସହାୟକ ବିଲକୁ ଅନୁମୋଦନ ମିଳିଛି ।
      * ଏକ ସମନ୍ୱିତ ବଜେଟ ଉପସ୍ଥାପନ ଏବଂ ଗୃହୀତ ।

    ଅନନ୍ତ କୁମାର କହିଛନ୍ତି ଯେ , ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ , ଅର୍ଥମନ୍ତ୍ରୀ ଅରୁଣ ଜେଟଲୀଙ୍କ ଦୂରଦୃଷ୍ଟି ସମ୍ପନ୍ନ ନେତୃତ୍ୱ ଯୋଗୁ ଏହା ସମ୍ଭବ ହୋଇପାରିଛି । ଜନସ୍ୱାର୍ଥ ସମ୍ବଳିତ ଅନେକ ପ୍ରସଙ୍ଗରେ ସଂସଦରେ ଭାବପୂର୍ଣ୍ଣ ଆଲୋଚନା ହୋଇପାରିଛି ।


    ଅନନ୍ତ କୁମାର କହିଛନ୍ତି ଯେ , ସଂସଦୀୟ ଇତିହାସରେ ପ୍ରଥମ ଥର ପାଇଁ ମାର୍ଚ୍ଚ 31 ତାରିଖରେ ପରବର୍ତ୍ତୀ ଆର୍ଥିକ ବର୍ଷ ଆରମ୍ଭ ହେବା ପୂର୍ବରୁ ସରକାର ସମସ୍ତ ଆର୍ଥିକ କାର୍ଯ୍ୟ ଶେଷ କରିପାରିଛନ୍ତି । ଏହା ଯେ ସ୍ୱଳ୍ପ ସମୟରେ ଶେଷ କରାଯାଇଥିଲା , ତାହା ନୁହେଁ , ବରଂ ଦୀର୍ଘ ବିତର୍କ ହୋଇଥିଲା । ସ୍ଥାୟୀ କମିଟି ଏହାକୁ ବିଚାରକୁ ନେଇଥିଲା ଏବଂ ଅନେକ ମନ୍ତ୍ରାଳୟ ଆଲୋଚନା ମଧ୍ୟ କରିଥିଲେ । ପୂର୍ବରୁ ମାର୍ଚ୍ଚ 31 ତାରିଖ ସୁଦ୍ଧା ଆର୍ଥିକ କାର୍ଯ୍ୟ ଶେଷ ହେଉଥିଲେ ମଧ୍ୟ ନିର୍ବାଚନ ପାଇଁ ଅନ୍ତରୀଣ ବଜେଟ ଉପସ୍ଥାପନ ହେଉଥିଲା କିମ୍ବା ସଂସଦୀୟ କମିଟି ବିଭିନ୍ନ ପ୍ରସଙ୍ଗ ଅନୁଧ୍ୟାନ କରୁଥିଲେ । ଆର୍ଥିକ କ୍ଷେତ୍ରରେ ଏହା ଏକ ବିରାଟ ପରିବର୍ତ୍ତନ ଏବଂ ବିକାଶମୂଳକ ପ୍ରକଳ୍ପ ପାଇଁ ମନ୍ତ୍ରାଳୟଗୁଡ଼ିକ ସମ୍ପୂର୍ଣ୍ଣ ଅନୁଦାନ ପାଇପାରିଛନ୍ତି । ପ୍ରଥମ ଥର ପାଇଁ ଆର୍ଥିକ ହିସାବ ବଜେଟ ଅଧିବେଶନରେ ଗୃହୀତ ହୋଇପାରିଛି ।


    କୃଷି , ପରିବାର କଲ୍ୟାଣ ଏବଂ ସଂସଦୀୟ ବ୍ୟାପାର ରାଷ୍ଟ୍ର ମନ୍ତ୍ରୀ ଏସଏସ ଆଲୁୱାଲିଆ ସାଧାରଣ ଏବଂ ରେଲୱେ ବଜେଟ ମିଶ୍ରଣର ଫାଇଦା ସମ୍ପର୍କରେ କହିଥିଲେ । ଏହା ସାମାଜିକ ବିକାଶ କାର୍ଯ୍ୟ ପାଇଁ କିପରି ସହାୟକ ତାହା ସେ କହିଥିଲେ ।


    ସଂଖ୍ୟାଲଘୁ ବ୍ୟାପାର ( ସ୍ୱାଧୀନ ) ଏବଂ ସଂସଦୀୟ ବ୍ୟାପାର ରାଷ୍ଟ୍ର ମନ୍ତ୍ରୀ ମୁକ୍ତାର ଆବାସ ନକଭୀ କହିଥିଲେ ଯେ , ସରକାର ସଂଯୋଗ , ସମ୍ପର୍କ ଏବଂ ସହଯୋଗ ନୀତିକୁ ଆଧାର କରିଥିଲେ । ସଂସଦର ଉଭୟ ଗୃହରେ ଜନସ୍ୱାର୍ଥ ସମ୍ବଳିତ ବିଭିନ୍ନ ପ୍ରସଙ୍ଗରେ ଆଲୋଚନା ହୋଇପାରିଥିଲା ଏବଂ ସମସ୍ତ ସଦସ୍ୟ ସେମାନଙ୍କ ମତ ଉପସ୍ଥାପନ କରିବାର ସୁଯୋଗ ପାଇପାରିଥିଲେ । ସମ୍ବିଧାନ ସଂଶୋଧନ ବିଲ୍ - 2017 , ମୋଟର ଭେଇକିଲ୍ ସଂଶୋଧନ ବିଲ୍ 2017 ଏବଂ ଫ୍ୟାକ୍ଟ୍ରି ସଂଶୋଧନ ବିଲ୍ 2016 ଗୃହୀତ ହୋଇପାରିନି । ଏହି ବିଲ୍ ଗୁଡ଼ିକରେ ଅସହମତିର ଆଧାର ଅନୁଚିତ । ତଥାପି ଇନକ୍ୱାରୀ କମିଶନକୁ ବିଲ୍ ଗୁଡ଼ିକୁ ପଠାଇବା ଦିଗରେ ରାଜ୍ୟସଭାର ନିଷ୍ପତ୍ତିକୁ ସରକାର ସମ୍ମାନ ଜଣାଉଛନ୍ତି । ସାଧାରଣ ଲୋକମାନେ ଫାଇଦା ପାଇବା ସକାଶେ ଏହି ବିଲ୍ ଗୁଡ଼ିକ ଅନୁମୋଦନ ହେବାକୁ ଆଉ କିଛି ଦିନ ଲାଗିବ ବୋଲି ଶ୍ରୀ ନକଭୀ କହିଥିଲେ ।


    ବଜେଟ ଅଧିବେଶନର ପ୍ରଥମ ପର୍ଯ୍ୟାୟରେ ଲୋକସଭାର 7 ଏବଂ ରାଜ୍ୟସଭାର 8ଟି ମିଟିଂ ହୋଇପାରିଥିଲା । ଅଧିବେଶନର ଦ୍ୱିତୀୟ ର୍ଯ୍ୟାୟରେ ଲୋକସଭାର 22 ଏବଂ ରାଜ୍ୟସଭାର 21ଟି ମିଟିଂ ହୋଇପାରିଥିଲା । ମୋଟ ଅଧିବେଶନ କାଳରେ ଲୋକସଭା ଏବଂ ରାଜ୍ୟସଭାର 29 ଟି ଲେଖାଏଁ ମିଟିଂ ସମ୍ଭବ ହୋଇଥିଲା । ଲୋକସଭାରେ 113.27% ଏବଂ ରାଜ୍ୟସଭାରେ 92.43% କାର୍ଯ୍ୟ ହୋଇଥିଲା । ହଟ୍ଟଗୋଳ ଯୋଗୁ ଲୋକସଭାରେ 8 ଘଣ୍ଟା ଏବଂ ରାଜ୍ୟସଭାରେ 18 ଘଣ୍ଟାର କାର୍ଯ୍ୟ କାଳ ନଷ୍ଟ ହୋଇଥିଲା ।


    ଅଧିବେଶନର ପ୍ରଥମ ପର୍ଯ୍ୟାୟରେ ଫେବୃଆରୀ 1 ତାରିଖରେ କେନ୍ଦ୍ର ବଜେଟ 2017-18 ଉପସ୍ଥାପିତ ହୋଇଥିଲା । ଚଳିତ ଥର ସାଧାରଣ ବଜେଟ ସହ ରେଳ ବଜେଟ ମଧ୍ୟ ଉପସ୍ଥାପିତ ହୋଇଥିଲା । ବଜେଟ ଉପରେ ଉଭୟ ଗୃହରେ ଆଲୋଚନା ମଧ୍ୟ ହୋଇଥିଲା ।


    ସ୍ଥାୟୀ କମିଟି ଗୁଡ଼ିକର ସୁପାରିସ ଗୁଡ଼ିକର ସମୀକ୍ଷା ପରେ ଅଧିବେଶନର ଦ୍ୱିତୀୟ ପର୍ଯ୍ୟାୟରେ ରେଲୱେ , ସ୍ୱରାଷ୍ଟ୍ର , ପ୍ରତିରକ୍ଷା ଏବଂ କୃଷି ମନ୍ତ୍ରାଳୟକୁ ଅନୁଦାନ ସମ୍ପର୍କରେ ଆଲୋଚନା ହୋଇ ଲୋକସଭାରେ ତାହା ଗୃହୀତ ହୋଇଥିଲା । ଅନ୍ୟାନ୍ୟ ମନ୍ତ୍ରାଳୟ ଗୁଡ଼ିକର ଖର୍ଚ୍ଚ ଦାବି ଗୃହୀତ ହୋଇ ପାରି ନଥିଲା ଏବଂ ମାର୍ଚ୍ଚ 20 ତାରିଖରେ ସେଗୁଡ଼ିକ ଗୃହୀତ ହୋଇଥିଲା । ଏଗୁଡ଼ିକ ସମ୍ବନ୍ଧିତ ବ୍ୟୟମଞ୍ଜୁରୀ ବିଲ୍ ମଧ୍ୟ ଉପସ୍ଥାପିତ ହୋଇଥିଲା । ଏହା ଉପରେ ମଧ୍ୟ ଆଲୋଚନା ହୋଇ ଗୃହୀତ ହୋଇଥିଲା ଏବଂ ପରେ ରାଜ୍ୟସଭା ଦ୍ୱାରା ଏଗୁଡ଼ିକୁ ଫେରାଯାଇଥିଲା ।


    ସେହି ଦିନ ଅତିରିକ୍ତ ଅନୁଦାନ ଦାବି ସମ୍ପର୍କିତ ବ୍ୟୟମଞ୍ଜୁରୀ ବିଲ୍ ମଧ୍ୟ ଉପସ୍ଥାପିତ ହୋଇଥିଲା ଏବଂ ପରେ ଏହା ରାଜ୍ୟସଭାକୁ ଫେରାଯାଇଥିଲା । ଅର୍ଥ ବିଲ୍ - 2017 ଲୋକସଭାରେ ମାର୍ଚ୍ଚ 22 ତାରିଖରେ ଏବଂ ରାଜ୍ୟସଭାରେ ମାର୍ଚ୍ଚ 29 ତାରିଖରେ ଗୃହୀତ ହୋଇଥିଲା । ରାଜ୍ୟସଭା ଏହାକୁ ସୁପାରିସ ସହ ପଠାଇଥିଲା ଏବଂ ଲୋକସଭାରେ ତାହା ଅଗ୍ରାହ୍ୟ ହୋଇଥିଲା । ମାର୍ଚ୍ଚ 31 ତାରିଖରେ ରାଷ୍ଟ୍ରପତି ଏହି ବିଲ୍ ଉପରେ ମୋହର ମାରିଥିଲେ ।


    ଅନ୍ୟାନ୍ୟ କାର୍ଯ୍ୟ ମଧ୍ୟରେ ଏହି ଅଧିବେଶନ କାଳରେ ଚାରୋଟି ଐତିହାସିକ ବିଲ୍ କେନ୍ଦ୍ରୀୟ ଉତ୍ପାଦ ଏବଂ ସେବା ଶୁଳ୍କ ବିଲ୍ - 2017 , ସମନ୍ୱିତ ଉତ୍ପାଦ ଏବଂ ସେବା ଶୁଳ୍କ ବିଲ୍ 2017 , ଉତ୍ପାଦ ଏବଂ ସେବା ଶୁଳ୍କ ( ରାଜ୍ୟଗୁଡ଼ିକୁ କ୍ଷତିପୂରଣ ) ବିଲ୍ 2017 ଏବଂ କେନ୍ଦ୍ର ଶାସିତ ଅଞ୍ଚଳ ଦ୍ରବ୍ୟ ଏବଂ ସେବା ଶୁଳ୍କ ବିଲ୍ 2017 ଉଭୟ ଗୃହରେ ଅନୁମୋଦିତ ହୋଇଥିଲା । ଯାହା ଫଳରେ କି 2017 ଜୁଲାଇ 1 ତାରିଖରୁ ଦେଶବ୍ୟାପି ଉତ୍ପାଦ ଏବଂ ସେବା ଶୁଳ୍କ ( GST ) ଲାଗୁ ହୋଇପାରିବ ।


    ଏହି ଅଧିବେଶନ କାଳରେ ମୋଟ 24 ଟି ବିଲ୍ ଗୃହରେ ଉପସ୍ଥାପିତ ହୋଇଥିଲା । ଲୋକସଭାରେ 23 ଟି ବିଲ୍ ଅନୁମୋଦିତ ହୋଇଥିବା ବେଳେ ରାଜ୍ୟସଭାରେ 14 ଟି ବିଲ୍ ଗୃହୀତ ହୋଇଛି । ମୋଟ ଉପରେ ଉଭୟ ଗୃହରେ 18 ଟି ବିଲ୍ ଅନୁମୋଦିତ ହୋଇପାରିଛି ।


    ସାମାଜିକ କ୍ଷେତ୍ର ପାଇଁ କୋତାଟି ଗୁରୁତ୍ୱପୂର୍ଣ୍ଣ ବିଲ୍ ; ପେମେଣ୍ଟ ଅଫ୍ ୱେଜେସ୍ ( ସଂଶୋଧନ ) ବିଲ୍ 2017 , ମେଣ୍ଟାଲ ହେଲଥ କେୟାର ବିଲ୍ 2017 ଏବଂ ଦ ଏମ୍ପ୍ଲୟିଜ୍ କମ୍ପେନ୍ସେସନ ( ସଂଶୋଧନ ) ବିଲ୍ 2017 ଉଭୟ ଗୃହରେ ଅନୁମୋଦିତ ହୋଇଛି । ଏନେମି ପ୍ରପର୍ଟି ( ସଂଶୋଧନ ଏବଂ ବିଧିସିଦ୍ଧତା ) ବିଲ୍ 2017 ମଧ୍ୟ ଉଭୟ ଗୃହରେ ଗୃହୀତ ହୋଇପାରିଛି ।


    ଲୋକସଭାର ବିଧି 193 ଅନୁଯାୟୀ ସଷ୍ଟେନବଲ ଡେଭଲପମେଣ୍ଟ ଗୋଲ୍ ଉପରେ ସ୍ୱଳ୍ପ କାଳ ଆଲୋଚନା ହୋଇ ଅସମାପ୍ତ ରହିଛି । ରାଜ୍ୟସଭାରେ ବିଧି 176 ଅନୁଯାୟୀ ନିର୍ବାଚନ ସଂସ୍କାର ଏବଂ ଏହାର ପ୍ରୟୋଗ ଓ ପଣିଣାମ ଉପରେ ମଧ୍ୟ ସ୍ୱଳ୍ପ ଆଲୋଚନା ହୋଇଥିଲା । ରାଜ୍ୟସଭାରେ ଏକ ମେଡିକ୍ଲେମ ପ୍ରସ୍ତାବ ମଧ୍ୟ ଆଗତ ହୋଇଥିଲା । ଯାହାକି ଜାତୀୟ ବିକାଶ ପରିଷଦ ବୈଠକର ଆବଶ୍ୟକତା କରେ ଯାହାକି ସ୍ୱତନ୍ତ୍ର ପାହ୍ୟା ଚିନ୍ତାକଳ୍ପ ଉପରେ ଆଲୋଚନାକୁ ଜାରି ରଖିପାରିବ ।


    **************


    

    
    (Release ID: 1487904) Visitor Counter : 2
    
    
    
    
    

*