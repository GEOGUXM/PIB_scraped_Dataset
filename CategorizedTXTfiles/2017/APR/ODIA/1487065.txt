      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ଏସସି/ଏସଟି ହବ୍ ଯୋଜନାର ବୈଶିଷ୍ଟ୍ୟ
      Posted On: 05 APR 2017 8:27PM by PIB Bhubaneshwar


    ଅଣୁ , କ୍ଷୁଦ୍ର ଓ ମଧ୍ୟମ ଉଦେ୍ଦ୍ୟାଗ (ଏମଏସଏମଇ) ମନ୍ତ୍ରଣାଳୟ ପକ୍ଷରୁ ଜାତୀୟ ତଫସିଲଭୁକ୍ତ ଜାତି ଓ ତଫସିଲଭୁକ୍ତ ଜନଜାତି ହବ ନାମକ ଏକ ଯୋଜନା କାର୍ଯ୍ୟକାରୀ କରାଯାଉଛି । ଏହି ଯୋଜନାକୁ ପଞ୍ଜାବର ଲୁଧିଆନାଠାରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 18.10.2016 ତାରିଖ ଦିନ ଆନୁଷ୍ଠାନିକ ଭାବେ ଶୁଭାରମ୍ଭ କରିଥିଲେ । ଏହି କାର୍ଯ୍ୟକ୍ରମ ଜରିଆରେ ସ୍ଥାପନ କରାଯାଉଥିବା ହବ ଏସସି/ଏସଟି ଉଦ୍ୟୋଗୀମାନଙ୍କୁ ସମସ୍ତ ପ୍ରକାର ପେଶାଦାରୀ ସହଯୋଗ ଯୋଗାଇଦେବ । ଅଣୁ ଓ କ୍ଷୁଦ୍ର ଉଦେ୍ଦ୍ୟାଗୀଙ୍କ ପାଇଁ ଉଦ୍ଦିଷ୍ଟ ଭାରତ ସରକାରଙ୍କ ଜନ ସଂଗ୍ରହ ନୀତି 2012ରେ ସୂଚୀତ ହୋଇଥିଲା । ସେହି ପ୍ରତିଶ୍ରୁତି ପାଳନ ପୂର୍ବକ ସରକାର ଏଭଳି ଯୋଜନା ଆରମ୍ଭ କରିଛନ୍ତି । ଏହାଦ୍ୱାରା ଏସସି/ଏସଟି ଉଦ୍ୟୋଗୀମାନେ ବଜାର ଚାହିଦାଧର୍ମୀ ବ୍ୟବସାୟିକ କାର୍ଯ୍ୟପନ୍ଥା ଗ୍ରହଣ କରିବେ ଓ ଷ୍ଟାଣ୍ଡ ଅପ ଇଣ୍ଡିଆକୁ ଢ଼େର ପ୍ରୋତ୍ସାହନ ମିଳିବ । ଏହି ହବର ଉଦ୍ଦେଶ୍ୟ ହେଲା ଏସସି/ଏସଟି ଉଦ୍ୟୋଗୀଙ୍କ ପାଇଁ ଆବଶ୍ୟକ ସମସ୍ତ ପ୍ରକାର ତଥ୍ୟ ସଂଗ୍ରହ , ସଂରକ୍ଷଣ ଓ ବିତରଣ । ପୁଣି ଏହା ଏଭଳି ଉଦ୍ୟୋଗୀଙ୍କ ଦକ୍ଷତାକୁ ଯଥେଷ୍ଟ ମାତ୍ରାରେ ବୃଦ୍ଧି କରିବ । ସେମାନଙ୍କୁ କୌଶଳ ତାଲିମ ଓ ଇଡିପିଏସ , ସିପିଏସଇଙ୍କ ଜରିଆରେ ଭେଣ୍ଡର ବିକାଶ କରାଯିବ ।


    ଏ ପର୍ଯ୍ୟନ୍ତ ହବ ଦ୍ୱାରା 37ଟି ସ୍ୱତନ୍ତ୍ର ଭେଣ୍ଡର ବିକାଶ କାର୍ଯ୍ୟକ୍ରମ ସମ୍ପନ୍ନ ହୋଇଛି ଓ ସେଥିରେ 1447 ଏସସି/ଏସଟି ଏମଏସଏମଇ ଅଂଶଗ୍ରହଣ କରିଛନ୍ତି । ସ୍ୱତନ୍ତ୍ର ମାର୍କେଟିଂ ଯୋଜନା ମାଧ୍ୟମରେ ଏହି ହବ 416 ଏସସି/ଏସଟି ଏମଏସଏମଇଙ୍କୁ 42ଟି ଘରୋଇ ପ୍ରଦର୍ଶନୀ , 32ଟି ଏମଏସଏମଇଙ୍କୁ 8ଟି ଅନ୍ତରାଷ୍ଟ୍ରୀୟ ପ୍ରଦର୍ଶନରେ ଅଂଶଗ୍ରହଣ ଜନିତ ସବୁ ପ୍ରକାର ସହାୟତା ଯୋଗାଇ ଦେଇଛି ।


    ଏସସି/ଏସଟି ହବ ଯୋଜନା ପାଇଁ ମୋଟ 490 କୋଟି ଟଙ୍କାର ବଜେଟ (2016-17ଠାରୁ 2019-20 ପର୍ଯ୍ୟନ୍ତ) ମଞ୍ଜୁର ହୋଇଛି । 2016-17ରେ ଏସସି/ଏସଟି ହବ ଯୋଜନାରେ 4.532 କୋଟି ଟଙ୍କା ବ୍ୟୟ କରାଯାଇଛି । ଏହା ବ୍ୟତୀତ ଅନେକ ଗୁଡିଏ ମନ୍ତ୍ରଣାଳୟ ଓ ବିଭାଗ ସହ ସମନ୍ୱୟ ରକ୍ଷାକରି ଆହୁରି ଅନେକ ପ୍ରକାର ତାଲିମ , ପ୍ରଦର୍ଶନୀ , ଦକ୍ଷତା ବୃଦ୍ଧି ଆଦି କାର୍ଯ୍ୟକ୍ରମ କରାଯାଉଛି ବୋଲି ଏମଏସଏମଇ ବିଭାଗ ରାଷ୍ଟ୍ରମନ୍ତ୍ରୀ ଶ୍ରୀ ହରିଭାଇ ଚୌଧୁରୀ ରାଜ୍ୟସଭାରେ ଏକ ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି ।


    *********

    
    
    (Release ID: 1487065) Visitor Counter : 2