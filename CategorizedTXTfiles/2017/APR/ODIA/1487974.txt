      ବୟନ ଶିଳ୍ପ ମନ୍ତ୍ରଣାଳୟ

      ବୟନଶିଳ୍ପ ମନ୍ତ୍ରଣାଳୟ ପାଳନ କଲା ଆମ୍ବେଦକର ଜୟନ୍ତୀ ଅନୁସୂଚିତ ଜାତି ହିତାଧିକାରୀମାନଙ୍କ ସହ ମତବିନିମୟ କଲେ କେନ୍ଦ୍ର ବୟନଶିଳ୍ପ ମନ୍ତ୍ରୀ
      Posted On: 14 APR 2017 7:26PM by PIB Bhubaneshwar


    ଭାରତୀୟ ସମ୍ବିଧାନର ପ୍ରଣେତା ଡ. ବି ଆର ଆମ୍ବେଦକରଙ୍କ 126 ତମ ଜୟନ୍ତୀ ଅବସରରେ କେନ୍ଦ୍ର ବୟନଶିଳ୍ପ ମନ୍ତ୍ରୀ ଶ୍ରୀମତୀ ସ୍ମୃତି ଜୁବିନ ଇରାନୀ ଦେଶର ବିଭିନ୍ନ ପ୍ରାନ୍ତର ଅନୁସୂଚିତ ଜାତିର ହିତାଧିକାରୀମାନଙ୍କୁ ମନ୍ତ୍ରଣାଳୟର କଲ୍ୟାଣକାରୀ ଯୋଜନା ସମ୍ପର୍କରେ ସୂଚନା ପ୍ରଦାନ କରିଥିଲେ ।

    
    ଏହି ଅବସରରେ ମନ୍ତ୍ରୀ ଶ୍ରୀମତୀ ଇରାନୀ ଅନୁସୂଚିତ ବୁଣାକାର ଏବଂ କାରିଗର ପରିବାରର ପିଲାଙ୍କୁ I GNOU ଓ NIOS ମାଧ୍ୟମରେ ଶିକ୍ଷା ପ୍ରଦାନ କରିବାରେ ସହାୟତା ପ୍ରଦାନ କରିବେ । ସେମାନଙ୍କୁ 75 ପ୍ରତିଶତ ସବସିଡି ପ୍ରଦାନ କରାଯିବ । ଏତତ ବ୍ୟତୀତ ଚାରିଜଣ ବୁଣାକାର ଏବଂ ତିନିଜଣ ହସ୍ତକଳା କାରିଗରଙ୍କୁ ମୁଦ୍ରା ଋଣ ପ୍ରଦାନ କରିଥିଲେ । ଅନୁସୂଚିତ ଜାତିର 5 ଜଣ ISDS ପ୍ରଶିକ୍ଷକଙ୍କୁ ପ୍ରମାଣପତ୍ର ପ୍ରଦାନ କରିଥିଲେ ।
    
    ନୂଆଦିଲ୍ଲୀ ସ୍ଥିତ ବିଜ୍ଞାନ ଭବନଠାରେଏକ ସ୍ୱତନ୍ତ୍ର କାର୍ଯ୍ୟକ୍ରମରେ ମନ୍ତ୍ରୀ ପାଞ୍ଚଟି ରାଜ୍ୟର ହସ୍ତତନ୍ତ ବୁଣାକାର, ହସ୍ତକଳା କାରିଗର, ରେଶମ ରିଲର ଏବଂ କୌଶଳ ବିକାଶ ପ୍ରଶିକ୍ଷାର୍ଥୀମାନଙ୍କ ସହିତ ଭିଡି କନଫରେନ୍ସିଂ ମାଧ୍ୟମରେ ଆଲୋଚନା କରିଥିଲେ । ପ୍ରଧାନମନ୍ତ୍ରୀ ମୁଦ୍ରା ଯୋଜନା ସହାୟତାରେ ଓଡ଼ିଶାର ଜଣେ ବୁଣାକାର ନିଜର ମାସିକ ରୋଜଗାର 4 ହଜାର ଟଙ୍କାରୁ 8 ହଜାର ଟଙ୍କା କରିବାରେ କିପରି ସଫଳ ହୋଇପାରିଲେ ତାହାର ଉଦାହରଣ ଦେଇଥିଲେ । ଏହାବ୍ୟତୀତ ଇନ୍ଦୋରର ଜଣେ ଶ୍ରମିକଙ୍କ ପୁତ୍ର ISDS ଜରିଆରେ ଏକ ଉଜ୍ଜ୍ୱଳ ଭବିଷ୍ୟତ ଗଠନ କରିବାରେ ସଫଳ ହେବା କଥା ମଧ୍ୟ କହିଥିଲେ । ଶ୍ରୀମତୀ ଇରାନୀ ବରେଲୀର ଏକ ଝିଅ ବିଷୟରେ କହିବାକୁ ଭୂଲି ନଥିଲେ ଯିଏକି ଅନ୍ୟ ଲୋକମାନଙ୍କ ପାଇଁ ଭିଡିଓ ସମ୍ମିଳନୀ ଜରିଆରେ ଉତ୍ତମ କାରିଗରୀ ଉପକରଣ କିଟର ଲାଭ ପ୍ରଦର୍ଶୀତ କରିବାରେ ସଫଳ ହୋଇଛନ୍ତି । ସେହି ଝିଅକୁ ଜଣେ ପ୍ରଶିକ୍ଷକ ଭାବେ ମଧ୍ୟ ପ୍ରୋତ୍ସାହିତ କରିବା ପାଇଁ ମନ୍ତ୍ରୀ ନିର୍ଦ୍ଦେଶ ଦେଇଥିଲେ । ସେ କହିଥିଲେ ଯେ ଡ. ଆମ୍ବେଦକର ଏପରି ଏକ ଭାରତର ସ୍ୱପ୍ନ ଦେଖିଥିଲେ ଯେଉଁଠି ପ୍ରତ୍ୟେକ ଭାରତୀୟ ନିଜର ନିଷ୍ଠା ଏବଂ ପ୍ରଚେଷ୍ଟା ବଳରେ ଏବଂ ଶିକ୍ଷା ଦ୍ୱାରା ରାଷ୍ଟ୍ର ଗଠନରେ ଯୋଗଦାନ କରିବାରେ ସକ୍ଷମ ହୁଅନ୍ତୁ ।
    
    ଏହି ଅବସରରେ ବିକାଶ କମିଶନର (ହସ୍ତତନ୍ତ), ମନ୍ତ୍ରଣାଳୟ ଏବଂ ରାଷ୍ଟ୍ରୀୟ ଅନୁସୂଚିତ ଜାତି ଅର୍ଥ ଏବଂ ବିକାଶ ନିଗମ, ସାମାଜିକ ନ୍ୟାୟ ଏବଂ ସଶକ୍ତି ମନ୍ତ୍ରଣାଳୟ ମଧ୍ୟରେ ଏକ ଚୁକ୍ତି ହସ୍ତାକ୍ଷର କରାଯାଇଥିଲା । ଚଳିତ ବର୍ଷକୁ ‘ଗରିବ କଲ୍ୟାଣ ବର୍ଷ’ ଭାବେ ପାଳନ କରାଯାଉଛି । ମନ୍ତ୍ରୀ କହିଥିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ସରକାରଙ୍କ ଦ୍ୱାରା ଆଧାର ଏବଂ ମୁଦ୍ରା ବ୍ୟବହାର କରି ଗରିବଙ୍କ ବ୍ୟାଙ୍କ ଖାତାକୁ ସିଧାସଳଖ ଭାବେ ଲାଭ ମିଳିପାରୁଛି । ସେ କହିଥିଲେ ଯେ ସରକାର କର୍ମଶାଳା ନିର୍ମାଣ ପାଇଁ ବୁଣାକାରମାନଙ୍କୁ ଶତ ପ୍ରତିଶତ ରିହାତି ପ୍ରଦାନ କରିବା ପାଇଁ ନିଷ୍ପତ୍ତି ନେଇଛନ୍ତି । ଅନୁସୂଚିତ ଜାତିର ହିତାଧିକାରୀମାନଙ୍କୁ ବିଜୁଳି କ୍ଷେତ୍ରରେ 75 ପ୍ରତିଶତ ରିହାତି ପ୍ରଦାନ କରାଯାଉଛି ।
    
    ଏହି ଅବସରରେ ଆଜି ହସ୍ତାକ୍ଷର କରାଯାଇଥିବା ଚୁକ୍ତି ‘ସବକା ସାଥ ସବକା ବିକାଶ’ ଶାସନ ଦର୍ଶନର ଅନୁରୂପ ଅନୁସୂଚିତ ଜାତି ପାଇଁ କଲ୍ୟାଣ କାର୍ଯ୍ୟକ୍ରମକୁ ଆଗକୁ ବୃଦ୍ଧି କରିବ ବୋଲି କେନ୍ଦ୍ର ସାମାଜିକ ନ୍ୟାୟ ଏବଂ ଶସକ୍ତିକରଣ ମନ୍ତ୍ରୀ କହିଥିଲେ । ଭାରତର ବିଭିନ୍ନ ଭାଗରୁ ହସ୍ତତନ୍ତ ବୁଣାକାର, ରେଶମ ରିଲର ଏବଂ ISDS ପ୍ରଶିକ୍ଷକମାନଙ୍କ ବ୍ୟତୀତ ବୁଣାକାର ସଚିବ ଏବଂ ଅନ୍ୟ ଅଧିକାରୀମାନେ ଏହି ଅବସରରେ ଉପସ୍ଥିତ ଥିଲେ ।

    ****


    

    
    (Release ID: 1487974) Visitor Counter : 2