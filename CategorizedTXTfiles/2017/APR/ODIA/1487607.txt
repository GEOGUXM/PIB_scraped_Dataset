      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଚମ୍ପାରଣ ସତ୍ୟାଗ୍ରହର ଶତବାର୍ଷିକୀ ଅବସରରେ ଡିଜିଟାଲ ପ୍ରଦର୍ଶନୀ ଉଦ୍ଘାଟନ ଉତ୍ସବରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 10 APR 2017 7:55PM by PIB Bhubaneshwar


    ଆଜି ଆମେ ବିଂଶ ଶତାବ୍ଦୀର ଏକ ମହାନ ଘଟଣାକ୍ରମ ମଧ୍ୟରେ ଏଭଳି ଏକ ସମାରୋହର ଶୁଭାରମ୍ଭ କରିବା ପାଇଁ ଏକତ୍ରିତ ହୋଇଛେ । 100 ବର୍ଷ ପୂର୍ବେ ଆଜିର ହିଁ ଦିନ ଥିଲା ଯେତେବେଳେ ଗାନ୍ଧିଜୀ ପାଟନା ପହଁଚିଥିଲେ , ଆଉ ଚମ୍ପାରଣରୁ ନିଜର ଯାତ୍ରା ଆରମ୍ଭ କରିଥିଲେ । ଚମ୍ପାରଣର ଯେଉଁ ମାଟିକୁ ଭଗବାନ ବୁଦ୍ଧଙ୍କ ପ୍ରବଚନର ଆଶୀର୍ବାଦ ମିଳିଥିଲା , ଯେଉଁମାଟି ସୀତାମାତାଙ୍କ ପିତା ଜନକଙ୍କ ରାଜ୍ୟର ଏକ ଅଂଶ ଥିଲା , ସେଠାକାର କୃଷକ କଠୋରତମ ସ୍ଥିତିର ସାମ୍ନା କରୁଥିଲେ । ନା କେବଳ ଚମ୍ପାରଣର କୃଷକଙ୍କୁ , ଶୋଷିତଙ୍କୁ , ପୀଡିତଙ୍କୁ ଗାନ୍ଧିଜୀ ଏକ ରାସ୍ତା ଦେଖାଇଥିଲେ , ବରଂ ସଂପୂର୍ଣ୍ଣ ଦେଶକୁ ଏହା ଅନୁଭବ କରାଇଥିଲେ ଯେ ଶାନ୍ତିପୂର୍ଣ୍ଣ ସତ୍ୟାଗ୍ରହର ଶକ୍ତି କ ’ ଣ ହୋଇଥାଏ ।


    ବନ୍ଧୁଗଣ , ଆମ ଦେଶର ଇତିହାସ ମାତ୍ର କିଛି ଲୋକଙ୍କ ମଧ୍ୟରେ ସୀମିତ ରହିନାହିଁ , କିଛି ପରିବାର ମଧ୍ୟରେ ସୀମିତ ରହିନାହିଁ । ଆମ ଦେଶର ଇତିହାସ ବୃହତ , ବ୍ୟାପକ , ଏଭଳି ଏକ ଇତିହାସ , ଯାହା ନୂଆ ରୂପ ଏବଂ ସନ୍ଦର୍ଭ ନେଇ ବାରମ୍ବାର ଫେରେ ଏବଂ ଆମକୁ ବାଧ୍ୟ କରେ ଯେ ଆମେ ନିଜର ଆଖିକୁ ଖୋଲୁ ଆଉ ନିଜ ରାଷ୍ଟ୍ରର ଗୌରବଶାଳୀ ସାଂସ୍କୃତିକ ପରମ୍ପରାକୁ ଚିହ୍ନୁ । ଇତିହାସର କିଛି ପୃଷ୍ଠା ଏଭଳି ଅଛି , ଯେ ସେଗୁଡିକ ଯେବେ ଆପଣଙ୍କୁ କିମ୍ବା ଆପଣ ତାକୁ ଛୁଅନ୍ତି , ଖୋଲନ୍ତି ତ ଆପଣଙ୍କୁ କିଛି ନୂଆ କଥା କହିଯାଏ । ଏହାକୁ ପାରସ ସ୍ପର୍ଶ କୁହନ୍ତି , ଇତିହାସର ପାରସ ସ୍ପର୍ଶ ( पारस स्‍पर्श ) । ଚମ୍ପାରଣର ସତ୍ୟାଗ୍ରହ ହେଉଛି ଏଭଳି ଏକ ପାରସ । ତେଣୁ ଏହା ବହୁତ ଆବଶ୍ୟକ ଅଟେ ଯେ ଆମେ ଏଭଳି ଐତିହାସିକ ଅବସର ଗୁଡିକୁ ଜାଣୁ , ସେଗୁଡିକ ସହିତ ଯୋଡି ହେଉ , ଯଦି ସମ୍ଭବ ହୁଏ ତ ସେଗୁଡିକୁ ଜୀବନ୍ତ କରିବାର ପ୍ରୟାସ କରିବା ।


    ଏବେ ଏଠାରେ ଏକ ପ୍ରଦର୍ଶନୀର ଉଦ୍ଘାଟନ କରାଗଲା , ଭାବ ବିନିମୟସୂଚକ ଏକ ଅନ୍-ଲାଇନ କୁଇଜ୍ ଆରମ୍ଭ ହୋଇଛି , ନୃତ୍ୟ-ନାଟିକା ମଧ୍ୟ ପ୍ରଦର୍ଶନ କରା ଯାଇଛି । ଚମ୍ପାରଣ ସତ୍ୟାଗ୍ରହର ଶହେ ବର୍ଷ ପୂର୍ତ୍ତି ଅବସରରେ ହେଉଥିବା ଏଭଳି କାର୍ଯ୍ୟକ୍ରମ କେବଳ ଔପଚାରିକତା ନୁହେଁ । ଏହା ଅମ ପାଇଁ ଏକ ପବିତ୍ର ଅବସର । ବାପୁଙ୍କ ଆଦର୍ଶରେ ଅନୁପ୍ରାଣିତ ହୋଇ ଦେଶ ହିତ ପାଇଁ ନିଜକୁ ସଂକଳ୍ପିତ କରିବା , ସମର୍ପିତ କରିବା ।


    ସାଥୀଗଣ , ଆମକୁ ଏବେ ମହାତ୍ମା ଗାନ୍ଧୀଙ୍କୁ ଶ୍ରଦ୍ଧାଞ୍ଜଳି ସହିତ କାର୍ଯ୍ୟାଞ୍ଜଳି ମଧ୍ୟ ଅର୍ପଣ କରିବାକୁ ହେବ । ନିଜ କାର୍ଯ୍ୟ ତାଙ୍କୁ ଅର୍ପଣ କରିବାକୁ ହେବ । ଆଉ ତାର ସବୁଠାରୁ ବଡ ମାଧ୍ୟମ ହେଲା ସ୍ୱଚ୍ଛାଗ୍ରହ । ସତ୍ୟ ପ୍ରତି ଆଗ୍ରହ ହିଁ ହେଉଛି ସ୍ୱଚ୍ଛତା ପ୍ରତି ଆଗ୍ରହ ।


    ବନ୍ଧୁଗଣ , 1917 ରେ , ଯେତେବେଳେ ଗାନ୍ଧିଜୀ ଚମ୍ପାରଣ ଗଲେ ତ ତାଙ୍କର ଉଦ୍ଦେଶ୍ୟ ସେଠାରେ ଦୀର୍ଘ ସମୟ ପର୍ଯ୍ୟନ୍ତ ରହିବାର ନ ଥିଲା । ସେ ଚମ୍ପାରଣର ସ୍ଥିତି ବିଷୟରେ ବହୁତ କିଛି ଜାଣି ମଧ୍ୟ ନ ଥିଲେ । କିନ୍ତୁ ଯେବେ ଗାନ୍ଧିଜୀ ସେଠାରେ ପହଁଚିଲେ ତ କିଛି ସପ୍ତାହ ନୁହେଁ ବରଂ କେତେମାସ ପର୍ଯ୍ୟନ୍ତ ସେଠାରେ ରହିଲେ । ଚମ୍ପାରଣ ହିଁ ତାଙ୍କୁ ମୋହନଦାସ କରମଚାନ୍ଦ ଗାନ୍ଧୀରୁ ମହାତ୍ମା ଗାନ୍ଧୀ କରିଥିଲା । ଚମ୍ପାରଣରେ ପହଁଚିବା ପୂର୍ବରୁ ସେ ସତ୍ୟାଗ୍ରହର ଶକ୍ତି ସହିତ ନିଜେ ଅବଗତ ଥିଲେ , ସେ ତାହା ଜାଣିଥିଲେ । କିନ୍ତୁ ତାଙ୍କୁ ଜଣାଥିଲା କି ଖାଲି ସେ ସତ୍ୟାଗ୍ରହୀ ହୋଇଯିବା ଦ୍ୱାରା , ଇଚ୍ଛା କରୁଥିବା ପରିଣାମ ମିଳିଯିବ ନାହିଁ । ସେ ଦେଶର ଜନମାନସକୁ ସତ୍ୟାଗ୍ରହର ଶକ୍ତି ବିଷୟରେ ଅନୁଭବ କରାଇବାକୁ ଚାହୁଁଥିଲେ ।


    ଯେତେବେଳେ ମାଜିଷ୍ଟ୍ରେଟ ତାଙ୍କୁ ଚମ୍ପାରଣରୁ ଯିବା ପାଇଁ ଆଦେଶ ଦେଲେ ତ ସେ କହିଥିଲେ , ଏହି ଆଦେଶକୁ ଅଗ୍ରାହ୍ୟ କରିବା ସେ ଅଦାଲତର ଅବମାନନା ପାଇଁ କରୁ ନାହାନ୍ତି , ବରଂ ସେ ନିଜ ଅନ୍ତରାତ୍ମାର ସ୍ୱର ଆଉ ନିଜ ଅସ୍ତିତ୍ୱର ସମ୍ମାନ ପାଇଁ ଏମିତି କରୁଛନ୍ତି । ସଂପୂର୍ଣ୍ଣ ଇଂରେଜ ଶାସନ ଗାନ୍ଧିଜୀଙ୍କ ସେହି ନିର୍ଣ୍ଣୟ ପାଇଁ ପଶ୍ଚାତପଦ ହୋଇଗଲା । ଯେତେବେଳେ ଗାନ୍ଧିଜୀ କହିଲେ ମୁଁ ଜେଲ୍ ଯିବା ପାଇଁ ପ୍ରସ୍ତୁତ ଅଛି , ଇଂରେଜମାନେ ଭାବି ନ ଥିଲେ । ଜନତା ଦେଖୁଥିଲେ କି ଦକ୍ଷିଣ ଆଫ୍ରିକାରୁ ଫେରିଥିବା ଜଣେ ବାରିଷ୍ଟର ଏଠି ଚମ୍ପାରଣକୁ ଆସି କିପରି ଭାବେ ଜେଲ୍ ଯିବା ପାଇଁ ପ୍ରସ୍ତୁତ ହୋଇଗଲେ । ଏତେ ଗରମରେ ସଂପୂର୍ଣ୍ଣ ଅଂଚଳର ଧୂଳି ଆହରଣ କରୁଥିଲେ । ଟାଣ ଖରାରେ କେବେ ବଳଦ ଗାଡିରେ , କେବେ ରିକ୍ସାରେ ଆଉ କେବେ ପାଦରେ ଗୋଟିଏ ଯାଗାରୁ ଅନ୍ୟ ଜାଗାକୁ ଗାନ୍ଧୀ ଚାଲି ଯାଉଥିଲେ ।


    ଆପଣ ଧ୍ୟାନ ଦିଅନ୍ତୁ ଗାନ୍ଧିଜୀ ସେହି ସମୟରେ ଲୋକଙ୍କର ବିଚାର ପ୍ରକ୍ରିୟାକୁ ଜାଗ୍ରତ କରୁଥିଲେ । ନୀଳ ଚାଷ କରୁଥିବା କୃଷକମାନଙ୍କ ଠାରୁ ସେମାନଙ୍କ ବୟାନ ନେଇ ଚାଲିଥିଲେ , ଯାଂଚ କରି ଯାଉଥିଲେ । କିନ୍ତୁ ଏହି ପ୍ରକ୍ରିୟାରେ ଗାନ୍ଧିଜୀ ନିଜକୁ ଲୋକଙ୍କ ସହ ଯୋଡିକରି , ନିଜକୁ ସାମିଲ କରି , ନିଜର ଉଦାହରଣ ପ୍ରସ୍ତୁତ କରି , ଜନ-ଜନଙ୍କୁ ସେମାନଙ୍କର ଶକ୍ତି ସହିତ ନିଜ ନିଜ ଭିତରେ ଯୋଡି ରଖୁଥିଲେ ।


    ଗାନ୍ଧିଜୀ କହୁଥିଲେ , ‘ ମୋର ଜୀବନ ହିଁ ହେଉଛି ମୋର ଦର୍ଶନ ( मेरा जीवन ही मेरा दर्शन है ) । ’ ଆଉ ଏହା ଆମେ ଚମ୍ପାରଣରେ ଦେଖିଛୁ । ଗାନ୍ଧିଜୀ ନିଜ ଆତ୍ମଜୀବନୀରେ ଲେଖିଛନ୍ତି କି କେମିତି ଲୋକଙ୍କୁ ନିଜ ଶକ୍ତିର ଅନୁଭବ ହେଲା ଆଉ ଏମିତି ମଧ୍ୟ ସମୟ ଆସିଲା କି ପରିବର୍ତ୍ତନ ହୋଇପାରେ , ବଦଳି ଯାଇପାରେ । ସେ ଲେଖିଥିଲେ 100 ବର୍ଷ ଧରି ଚାଲି ଆସିଥିବା ତିନି ଥାକିଆ ଆଇନ ରଦ୍ଦ ହେବାରୁ ନୀଳ ଚାଷ କରାଉଥିବା ଇଂରେଜ ଶାସନର ଅସ୍ତ ହେଲା । ଜନ ସମୁଦାୟ ବାରମ୍ବାର ଚାପଗ୍ରସ୍ତ ହୋଇ ରହୁଥିଲେ , ତାଙ୍କୁ ନିଜ ଶକ୍ତିର ଆଉ କିଛି ଧାରଣା ହେଲା । ଆଉ ଲୋକମାନଙ୍କ ମଧ୍ୟରେ ଭ୍ରମ ସୃଷ୍ଟି ହେଲା କି ନୀଳରେ ଦାଗ ହେଲେ ଧୋଇ ହୋଇପାରିବ ନାହିଁ ।


    ଅର୍ଥାତ ଏଭଳି ସ୍ଥିତି ଯେତେବେଳେ ଲୋକମାନେ ଏହା ମାନିବାକୁ ଲାଗିଲେ ଯେ , କିଛି ହୋଇ ପାରିବ ନାହିଁ , କିଛି ପରିବର୍ତ୍ତନ ଆସି ପାରିବ ନାହିଁ ତାହାକୁ ଗାନ୍ଧିଜୀ ଲୋକଙ୍କର ଭ୍ରମ ବୋଲି କହିଛନ୍ତି । ଏହି ଭ୍ରମଧାରଣାକୁ ସେ ଭାଙ୍ଗିଲେ ଏବଂ ଲୋକମାନଙ୍କୁ ନିଜ ଶକ୍ତିର ଅନୁଭବ କରାଇଲେ ।


    ଭାଇ ଓ ଭଉଣୀମାନେ , ଗାନ୍ଧିଜୀ ମୂଳ ରୂପରେ ସ୍ୱଚ୍ଛାଗ୍ରହୀ ଥିଲେ । ସେ କହୁଥିଲେ ‘ ସ୍ୱଚ୍ଛତା ସ୍ୱାଧୀନତାଠାରୁ ହେଉଛି କେତେ ଅଧିକ ମହତ୍ୱପୂର୍ଣ୍ଣ । ’ ସେ ଏହା ଦେଖି ବିବ୍ରତ ହୋଇଯାଉଥିଲେ ଯେ ଗାଁରେ ଲୋକ ଅଜ୍ଞାନତା ଓ ବେଖାତିର କାରଣରୁ ଅପରିଷ୍କାର ଏବଂ ଅସ୍ୱଚ୍ଛ ସ୍ଥିତିରେ ରହୁଛନ୍ତି । 1917ରେ ହିଁ ଏକ କାର୍ଯ୍ୟକ୍ରମ ମଧ୍ୟରେ ପୂଜ୍ୟ ବାପୁ କହିଥିଲେ , ‘ ଯେପର୍ଯ୍ୟନ୍ତ ଆମେ ନିଜ ଗାଁ ଏବଂ ସହରଗୁଡିକର ସ୍ଥିତିକୁ ନ ବଦଳେଇବା , ନିଜକୁ ଖରାପ ଅଭ୍ୟାସରୁ ମୁକ୍ତ ନ କରିବା ଆଉ ଉନ୍ନତମାନର ଶୌଚାଳୟ ତିଆରି ନ କରିବା ସେ ପର୍ଯ୍ୟନ୍ତ ଆମ ପାଇଁ ସ୍ୱରାଜ୍ୟର କୌଣସି ମହତ୍ୱ ନାହିଁ । ’


    ଗୋଟିଏ ପଟେ କହିବା ତ ଦେଶରେ ସ୍ୱଚ୍ଛତା ଆନ୍ଦୋଳନର ମୂଳ ସ୍ଥାନ ମଧ୍ୟ ଚମ୍ପାରଣକୁ ମାନି ନିଆଯାଇ ପାରେ । ସେ ସଫା-ସୁତୁରା ଏବଂ ସ୍ୱଚ୍ଛତାକୁ ଗାନ୍ଧିବାଦୀ ଜୀବନଶୈଳୀର ଏକ ଅଭିନ୍ନ ଅଂଶ କରିଥିଲେ । ତାଙ୍କର ସ୍ୱପ୍ନ ଥିଲା କି ସମସ୍ତଙ୍କ ପାଇଁ ସମ୍ପୂର୍ଣ୍ଣ ସ୍ୱଚ୍ଛତା ।


    ବନ୍ଧୁଗଣ , ଚମ୍ପାରଣରୁ ସେଠାରୁ ଯାହା କିଛି ମଧ୍ୟ ମନ୍ଥନ ହେଲା , ଯାହା ପ୍ରୟାସ ହେଲା , ସେଥିରୁ ଆମକୁ ପଂଚାମୃତ ମିଳିଲା । ଜନ ସାଧାରଣଙ୍କୁ ଯୋଡି , ମନ୍ଥନ କରି , କାର୍ଯ୍ୟ କରି , ସଂଘର୍ଷ କରି ଏହି ପଂଚାମୃତରୁ ଦେଶର ସ୍ୱାଧୀନତା ଆନ୍ଦୋଳନକୁ ନୂଆ ଦିଗ ମିଳିଲା ।


    ଯଦି ଆମେ ପୁଙ୍ଖାନୁପୁଙ୍ଖ ଭାବେ ଦେଖିବା ତ ଜାଣି ପାରିବା ଯେ ଚମ୍ପାରଣରେ ଗାନ୍ଧିଜୀ ଯାହା କିଛି କଲେ , ସେଥିରୁ ପାଂଚୋଟି ଅଲଗା ଅଲଗା ଅମୃତ ଦେଶର ସାମ୍ନାକୁ ଆସିଲା । ଏହି ପଂଚାମୃତ ଆଜି ମଧ୍ୟ ଦେଶ ପାଇଁ ସେତିକି ମହତ୍ୱପୂର୍ଣ୍ଣ ଅଟେ-


    ପ୍ରଥମ ଅମୃତ - ସତ୍ୟାଗ୍ରହର ଶକ୍ତି ସହିତ ଲୋକ ପରିଚିତ ହେଲେ ,


    ଦ୍ୱିତୀୟ ଅମୃତ - ଜନଶକ୍ତିର ଶକ୍ତି ସହିତ ଲୋକ ପରିଚିତ ହେଲେ ,


    ତୃତୀୟ ଅମୃତ - ସ୍ୱଚ୍ଛତା ଏବଂ ଶିକ୍ଷାକୁ ନେଇ ଭାରତୀୟ ଜନମାନସରେ ନୂତନ ଜାଗୃତି ଆସିଲା ,


    ଚତୁର୍ଥ ଅମୃତ - ମହିଳାମାନଙ୍କର ସ୍ଥିତି ସୁଧାରିବାର ପ୍ରୟାସ ହେଲା ,


    ଏବଂ ପଂଚମ ଅମୃତ - ନିଜ ହାତରେ କାଟିଥିବା ବସ୍ତ୍ର ପିନ୍ଧିବାର ମାନସିକତା ଜାଗ୍ରତ ହେଲା । ଏହି ପଂଚାମୃତ ହେଉଛି ଚମ୍ପାରଣ ଆନ୍ଦୋଳନର ସାରମର୍ମ ।


    ସାଥୀମାନେ , ଯେବେ ମୁଁ ଚମ୍ପାରଣର କଥା କହୁଛି , ତ ମତେ ବାଳ ମୋହନ ଅର୍ଥାତ ବାଳକୃଷ୍ଣଙ୍କର କଥା ମନେ ପଡିଯାଉଛି । ମୋହନଠାରୁ ମୋହନ ପର୍ଯ୍ୟନ୍ତ କିପରି ଯାତ୍ରା ଚାଲିଛି ; ଜଣେ ସୁଦର୍ଶନ ଚକ୍ରଧାରୀ ମୋହନ ଏବଂ ଅନ୍ୟ ଜଣେ ଚରଖାଧାରୀ ମୋହନ । ଆମ ସମସ୍ତଙ୍କୁ ଜଣା ଅଛି ଯେବେ ମାତା ଯଶୋଦା ବହୁତ ବ୍ୟସ୍ତ ହୋଇ ଯାଇଥିଲେ ଯେ ତାଙ୍କର ପୁତ୍ର ମାଟି ଖାଇ ଦେଇଥିଲା । ଏହି ଚିନ୍ତାରେ ଯେବେ ସେ ବାଳକ ମୋହନଙ୍କୁ ପାଟି ଖୋଲିବାକୁ କହିଲେ , ତ ସେ ମାତା ଯଶୋଦାଙ୍କୁ ସଂପୂର୍ଣ୍ଣ ବ୍ରହ୍ମାଣ୍ଡର ଦର୍ଶନ କରାଇ ଦେଇଥିଲେ । ଏଭଳି କରି ବାଳକ ମୋହନ ନିଜ ମାତାଙ୍କୁ ଚିନ୍ତାରୁ ମୁକ୍ତି ଦେଇଥିଲେ ।


    ଯେବେ ମୁଁ ଚମ୍ପାରଣର କଥା କହୁଛି ତ ମତେ କିଶୋର ମୋହନଙ୍କ କଥା ମଧ୍ୟ ମନେ ପଡୁଛି । ସେହି ଚକ୍ରଧାରୀ ମୋହନ ଯେବେ କିଶୋର ଥିଲେ ଯାହାଙ୍କୁ ଆମେ କୃଷ୍ଣ ବୋଲି ଜାଣୁ , ଯିଏ ରାସ ଲୀଳା କରୁଥିଲେ , ବଂଶୀ ବଜାଉଥିଲେ । କିଶୋର ମୋହନ ଯେତେବେଳେ ମୁଷଳଧାରା ବର୍ଷାରେ ଗ୍ରାମବାସୀଙ୍କୁ ରକ୍ଷା କରିବା ପାଇଁ ଗୋବର୍ଦ୍ଧନ ଉଠାଇଥିଲେ ତ ବାକି ଗ୍ରାମବାସୀଙ୍କୁ ମଧ୍ୟ କହିଥିଲେ କି ଆପଣ ମଧ୍ୟ ନିଜ ଠେଙ୍ଗା ଧରି ଠିଆ ହୋଇ ଯାଆନ୍ତୁ , ତେବେ ଯାଇ ଗୋବର୍ଦ୍ଧନ ଉଠିବ । ଯେତେବେଳେ ଗୋବର୍ଦ୍ଧନ ପର୍ବତ ଉଠିଲା ତ ପ୍ରତ୍ୟେକଙ୍କୁ ଲାଗୁଥିଲା କି ତାହା ମୋ ଶକ୍ତିରେ ଉଠିଛି ; ମୋ ଠେଙ୍ଗା ଦ୍ୱାରା ଉଠିଛି । ଆଉ ଏହା କରି କିଶୋର ମୋହନ ଜନ-ଜନଙ୍କୁ ନିଜର ଶକ୍ତି ଏବଂ ସାମୁହିକ ଶକ୍ତି ବିଷୟରେ ପରିଚିତ କରାଇଥିଲେ ।


    ଠିକ୍ ସେହିପରି ଆମର ମୋହନ , ମହାତ୍ମା ଗାନ୍ଧୀ ଲୋକମାନଙ୍କୁ ପରାଧୀନତାର ଚିନ୍ତାରୁ ମୁକ୍ତ କଲେ , ସେ ସେହି ରାସ୍ତା ଦେଖାଇଲେ ଯେଉଁ ପଥରେ ଚାଲି ସ୍ୱାଧୀନତା ମିଳି ପାରିଥାଆନ୍ତା । ଆମର ମୋହନ ଲୋକଙ୍କ ଜନଶକ୍ତିକୁ ଜାଗ୍ରତ କଲେ ଆଉ ସେ ସତ୍ୟାଗ୍ରହରୁ ସ୍ୱଚ୍ଛାଗ୍ରହର ଶକ୍ତି ସହିତ ପରିଚିତ କରାଇଲେ ।


    ଜନଶକ୍ତି ଜାଗରଣର ଏହି ଅଭିଯାନରେ ବାପୁ ମହିଳାମାନଙ୍କୁ ଉପଯୁକ୍ତ ସହଭାଗୀ କଲେ । ଚମ୍ପାରଣରେ ମଧ୍ୟ ମହିଳାମାନଙ୍କର ସ୍ଥିତି ଦେଖି ସେ ଭାବିବାକୁ ବାଧ୍ୟ ହେଲେ କି କାହିଁକି ଲୋକ ନିଜ ହାତରେ ସୂତା ନ କାଟିବେ ଆଉ ନିଜେ ଲୁଗା ନ ବୁଣିବେ । ସେ ଏହାକୁ ସଶକ୍ତିକରଣର ମାଧ୍ୟମ ବୋଲି ମାନୁଥିଲେ । ଖଦି ବିକଶିତ ହେବା ପଛରେ ମହାତ୍ମା ଗାନ୍ଧିଜୀଙ୍କ ଚମ୍ପାରଣରେ ବସବାସ ବଡ଼ କାରଣ ଥିଲା ।


    ସାଥୀଗଣ , ସତ୍ୟାଗହ ଗାନ୍ଧିଜୀଙ୍କ ନେତୃତ୍ୱରେ ଆମକୁ ସ୍ୱାଧୀନତା ଦେଲା , କିନ୍ତୁ ସ୍ୱାଧୀନତା ପରେ ଗାନ୍ଧିଜୀଙ୍କ ସ୍ୱଚ୍ଛ ଭାରତର ସ୍ୱପ୍ନ ଅଧୁରା ହୋଇ ରହିଯାଇଥିଲା । ସାତ ଦଶକ ପରେ ମଧ୍ୟ ଆମେ ଏହି ଖରାପ କାର୍ଯ୍ୟରୁ ମୁକ୍ତ ହୋଇ ପାରି ନ ଥିଲେ । ଏଥିପାଇଁ 2014ରେ ମୁଁ ଲାଲକିଲ୍ଲାରୁ ପ୍ରତ୍ୟେକ ଘରେ ଶୌଚାଳୟ କଥା କହିଲି , ତ ଲୋକେ ଆଶ୍ଚର୍ଯ୍ୟ ଥିଲେ କି ଏପରି କଥା ମୁଁ କାହିଁକି କରୁଛି ।


    ବନ୍ଧୁଗଣ , ସ୍ୱଚ୍ଛ ଭାରତ ମିଶନ ବାପୁଙ୍କ ଅଧୁରା ସ୍ୱପ୍ନକୁ ସାକାର କରିବା ପାଇଁ ହେଉଛି ଅଭିଯାନ । ଏହି ସ୍ୱପ୍ନ ପ୍ରାୟ 100 ବର୍ଷ ହେବ ଅସମ୍ପୂର୍ଣ୍ଣ ରହିଛି ଆଉ ଆମକୁ ଏହାକୁ ମିଳିମିଶି ସମ୍ପୂର୍ଣ୍ଣ କରିବାର ଅଛି । ମୁଁ ଖୁସି ଯେ ଆଜି ସ୍ୱଚ୍ଛ ଭାରତ ମିଶନ ଜରିଆରେ ଦେଶର ଲୋକେ ବାପୁଙ୍କ ସ୍ୱପ୍ନକୁ ସାକାର କରିବା ପାଇଁ ଉଠି ଠିଆ ହୋଇଛନ୍ତି । ସ୍ୱଚ୍ଛ ଭାରତ ଅଭିଯାନ ପ୍ରକୃତ ଅର୍ଥରେ ଏକ ଜନ ଆନ୍ଦୋଳନ ହୋଇ ଚାଲିଛି । ସମାଜର ପ୍ରତ୍ୟେକ ବର୍ଗ ଏହି ସ୍ୱଚ୍ଛାଗ୍ରହରେ ଯୋଡି ହେଉଛନ୍ତି । ଯେତେବେଳେ ସ୍ୱଚ୍ଛ ଭାରତ ମିଶନ ଆରମ୍ଭ ହୋଇଥିଲା ତ ସେ ସମୟରେ କେବଳ 42 ପ୍ରତିଶତ ଗ୍ରାମୀଣ ଜନସଂଖ୍ୟା ହିଁ ଶୌଚାଳୟ ଉପଯୋଗ କରୁଥିଲେ । ଆଜି ଏହା ବୃଦ୍ଧି ପାଇ 63 ପ୍ରତିଶତରେ ପହଁଚିଛି ।


    ବିଗତ ଅଢେଇ ବର୍ଷରେ ଏକ ଲକ୍ଷ 80 ହଜାରରୁ ଅଧିକ ଗାଁ ଏବଂ 130 ଜିଲ୍ଲା ନିଜକୁ ଖୋଲା ମଳମୁକ୍ତ ଘୋଷିତ କରି ସାରିଛନ୍ତି । ଏବେ ରାଜ୍ୟଗୁଡିକରେ ମଧ୍ୟ ଏକ ପ୍ରତିଯୋଗିତା ଆରମ୍ଭ ହୋଇଯାଇଛି , ଏକ ପ୍ରତିଯୋଗିତା ଆରମ୍ଭ ହୋଇଛି କି କିଏ ପ୍ରଥମେ ନିଜକୁ ଖୋଲା ମଳମୁକ୍ତ ଅବା Open Defecation Free ରାଜ୍ୟ ଘୋଷଣା କରି ପାରୁଛି ।


    ଆଜିର ସ୍ଥିତି ହେଉଛି କି ସିକ୍କିମ୍ , ହିମାଚଳ ପ୍ରଦେଶ ଆଉ କେରଳ ସଂପୂର୍ଣ୍ଣ ଭାବେ ଖୋଲା ମଳମୁକ୍ତ ବା ଓଡିଏଫ ବୋଲି ସେମାନେ ଘୋଷଣା କରିଛନ୍ତି । ଗୁଜରାଟ , ହରିୟାଣା , ଉତ୍ତରାଖଣ୍ଡ ଏବଂ ଆଉ କିଛି ଅନ୍ୟ ରାଜ୍ୟ ମଧ୍ୟ ନିଜକୁ ଖୋଲା ମଳମୁକ୍ତ ଘୋଷିତ କରିବା ଦିଗରେ ବହୁତ ଦ୍ରୁତ ଗତିରେ ଆଗକୁ ବଢୁଛନ୍ତି । ବହୁତ ଶୀଘ୍ର ଆମ ପାଖରେ ସେ ସବୁର ସମାଚାର ମଧ୍ୟ ପହଁଚିଯିବ ।


    ଗଙ୍ଗା ନଦୀ କୂଳରେ ଥିବା ଗାଁ ଗୁଡିକୁ ପ୍ରାଥମିକତା ଆଧାରରେ ଖୋଲା ମଳ ମୁକ୍ତ କରାଯାଉଛି । ମତେ ଆପଣମାନଙ୍କୁ ଜଣାଇ ଖୁସି ଲାଗୁଛି ଯେ ଉତ୍ତରାଖଣ୍ଡ , ଉତ୍ତରପ୍ରଦେଶ , ବିହାର , ଝାଡଖଣ୍ଡ ଏବଂ ପଶ୍ଚିମବଙ୍ଗ , ଯେଉଁ ପାଞ୍ଚ ରାଜ୍ୟ ଦେଇ ଗଙ୍ଗା ନଦୀ ପ୍ରବାହିତ , ସେଠାରେ ଗଙ୍ଗା କୂଳରେ ଥିବା 75 ପ୍ରତିଶତ ଗାଁ ’ ନିଜକୁ ଖୋଲା ମଳମୁକ୍ତ ଘୋଷିତ କରି ଦେଇଛନ୍ତି । ଗଙ୍ଗା କୂଳରେ ଥିବା ଗାଁ ଗୁଡିକରେ ଅଳିଆ ଆବର୍ଜନା ପରିଚାଳନା ଯୋଜନାକୁଡିକୁ ଲାଗୁ କରାଯାଉଛି । ଫଳରେ ଗାଁର ଅଳିଆ ଆବର୍ଜନା ନଦୀରେ ଫିଙ୍ଗାଯିବ ନାହିଁ । ମୋର ଆଶା ଅଛି କି ଶୀଘ୍ର ହିଁ ଗଙ୍ଗା କୂଳ ସଂପୂର୍ଣ୍ଣ ଭାବେ ଖୋଲା ମଳମୁକ୍ତ ହୋଇଯିବ ।


    ଭାଇ ଓ ଭଉଣୀମାନେ , ଆଜି ସମସ୍ତ ସରକାରୀ ସ୍କୁଲରେ ପୁଅ ଆଉ ଝିଅମାନଙ୍କ ପାଇଁ ଅଲଗା ଅଲଗା ଶୌଚାଳୟ ଅଛି । ଏବେ ପିଲାଙ୍କ ପାଠ୍ୟକ୍ରମରେ ସ୍ୱଚ୍ଛତା ସହିତ ଯୋଡି ହୋଇଥିବା ବିଷୟ ସାମିଲ କରାଯାଉଛି କି ତାଙ୍କୁ ପ୍ରାରମ୍ଭରୁ ହିଁ ଲାଭ ଓ କ୍ଷତି ବିଷୟରେ ଜଣା ପଡିବ , ଆଉ ସେମାନେ ସ୍ୱଚ୍ଛତାକୁ ନିଜ ଜୀବନରେ , ନିଜ ଅଭ୍ୟାସର ଅଂଶ କରିବେ ।


    ବନ୍ଧୁଗଣ , ସ୍ୱଚ୍ଛ ଭାରତ ମିଶନ ହିଁ ଆମକୁ କାର୍ଯ୍ୟାଞ୍ଜଳିର ଆଉ ଏକ ମନ୍ତ୍ର ଦେଇଛି । ଏହି ମନ୍ତ୍ର ହେଉଛି ବର୍ଜ୍ୟରୁ ସଂପଦ । ଘରୁ ଯେଉଁ ଅଳିଆ ବହାରୁଛି , କୋଠା ନିର୍ମାଣ ସମୟରେ ଯେଉଁ ଆବର୍ଜନା ବାହାରିଥାଏ , ତାହା ମଧ୍ୟ ରୋଜଗାରର ଏକ ମାଧ୍ୟମ ହୋଇପାରିବ । ସେଥିରୁ ବିଜୁଳି ଉତ୍ପାଦନ କରାଯାଇ ପାରିବ , ଖତ ଉତ୍ପାଦନ କରାଯାଇ ପାରିବ , ତାକୁ ପୁନଃପ୍ରକ୍ରିୟାକରଣ କରି ନିର୍ମାଣ କାର୍ଯ୍ୟରେ ପୁଣି ବ୍ୟବହାର କରାଯାଇ ପାରିବ । ଆଉ ଏଥିପାଇଁ ବର୍ଜ୍ୟରୁ ସଂପଦ ଉପରେ ମଧ୍ୟ ଗୁରୁତ୍ୱ ଦିଆଯାଉଛି ଆଉ ଏଥିପାଇଁ ମଧ୍ୟ ଆମକୁ ପ୍ରୟାସ କରିବା ଦରକାର ।


    ସରକାରଙ୍କର ଅଲଗା ଅଲଗା ବିଭାଗ ମଧ୍ୟ ସ୍ୱଚ୍ଛତାକୁ ଆଗେଇ ନେବା ପାଇଁ , ଲୋକଙ୍କ ସୁବିଧାକୁ ଧ୍ୟାନରେ ରଖି ନୂଆ ନୂଆ ପଦକ୍ଷେପ ନେଉଛନ୍ତି । ସେଥିରେ ଟେକ୍ନୋଲଜିର ମଧ୍ୟ ବ୍ୟବହାର କରାଯାଉଛି । ଆପଣମାନେ ଦେଖିଥିବେ କି , କିପରି ରେଳବାଇରେ ଅପରିଷ୍କାର ସହ ଜଡିତ ଗୋଟିଏ ମଧ୍ୟ ଟ୍ୱିଟ ହେବା ପରେ କେତେ ଶୀଘ୍ର ତାହାର ପ୍ରତିକାର କରାଯାଉଛି । ନଚେତ୍ ଆପଣ ମନେ ପକାନ୍ତୁ , ପ୍ରଥମେ କିପରି ରେଳଡ଼ବାରେ , ପ୍ଲାଟଫର୍ମରେ ଅପରିଷ୍କାରକୁ ଅଂଶ ଭାବେ ଧରି ନିଆଯାଇଥିଲା ।


    ଏବେ ପେଟ୍ରୋଲିୟମ୍ ମନ୍ତ୍ରଣାଳୟ swachhta @ petrol pump ନାମରେ ଏକ ମୋବାଇଲ ଆପ୍ ଶୁଭାରମ୍ଭ କରିଛନ୍ତି । ଯଦି ପେଟ୍ରୋଲ ପମ୍ପରେ ଥିବା ଶୌଚାଳୟ ଅପରିଷ୍କାର ହୋଇଥିବ , ସଫା ନଥିବ ତ ତାହାର ଅଭିଯୋଗ ତୁରନ୍ତ ଏହି ଆପ୍ ମାଧ୍ୟମରେ କରାଯାଇ ପାରିବ । ଦେଶର ପ୍ରାୟ 55 ହଜାର ପେଟ୍ରୋଲ ପମ୍ପରେ ଏହି ସୁବିଧା ଉପଲବ୍ଧ ହେବ ।


    ଏହି ଧାରାରେ ଦିଲ୍ଲୀରେ ଏକ ରାଷ୍ଟ୍ରୀୟ ସ୍ୱଚ୍ଛତା କେନ୍ଦ୍ର ମଧ୍ୟ ସ୍ଥାପନ କରାଯାଉଛି । ଏହି କେନ୍ଦ୍ର ସ୍ୱଚ୍ଛତା ଅଭିଯାନ ସହିତ ଜଡିତ ସମସ୍ତ ସୂଚନା ଆଧୁନିକ କୌଶଳରେ ଲୋକମାନଙ୍କ ପାଖରେ ପହଁଚାଇବାରେ ଉପଯୋଗୀ ସାବ୍ୟସ୍ତ ହେବ ।


    ବନ୍ଧୁଗଣ , ଅଲଗା ଅଲଗା ସ୍ତରରେ , ସରକାରଙ୍କଠାରୁ ଗାଁ ପର୍ଯ୍ୟନ୍ତ ସ୍ୱଚ୍ଛାଗ୍ରହର ଅଭିଯାନ ଏହି ସମୟରେ ଦେଶରେ ଜାରି ରହିଛି , ତାହା ହେଉଛି ଅଭୂତପୂର୍ବ । ଏବେ ଲୋକଙ୍କ ବିଚାର ପ୍ରକ୍ରିୟାରେ ଆସିଛି ଅପରିଷ୍କାରକୁ ବିସ୍ତାରିତ କରିବା ନାହିଁ , ପିଲାମାନେ ବଡ଼ ଲୋକଙ୍କୁ ଦୋଷ ଦେଇ କହୁଛନ୍ତି , ଅଭିଯୋଗ କରୁଛନ୍ତି । ଆଉ ଏଥିପାଇଁ ସ୍ୱଚ୍ଛତା , ସ୍ୱଚ୍ଛାଗ୍ରହ ଏହି ଅଭିଯାନକୁ ଆଗକୁ ବଢାଇ ନେବା ପାଇଁ ଅଭିଯୋଗ ସହିତ ଏକ ଭାବ ଏହା ମଧ୍ୟ ଆସୁଛି କି ଆମେ ଅପରିଷ୍କାର କରିବା ନାହିଁ , ନିଜ ଆଖ ପାଖ ଘର , କାର୍ଯ୍ୟାଳୟ , ସଡକ , ସହରକୁ ପରିଷ୍କାର ରଖିବାର ଅଛି । ସ୍ୱଚ୍ଛତା ପ୍ରତି ଏହି ଭାବ ହିଁ ହେଉଛି ସ୍ୱଚ୍ଛାଗ୍ରହ , ସ୍ୱଚ୍ଛତା ପାଇଁ କରାଯାଇଥିବା କାର୍ଯ୍ୟ ହିଁ ବାପୁଙ୍କ ପାଇଁ ହେଉଛି କାର୍ଯ୍ୟାଞ୍ଜଳି ।


    ବନ୍ଧୁଗଣ , ଗାନ୍ଧିଜୀ ଖାଲି ବ୍ୟବସ୍ଥା ପରିବର୍ତ୍ତନ ନୁହେଁ ମୂଲ୍ୟ ପରିବର୍ତ୍ତନ ମଧ୍ୟ ଚାହୁଁଥିଲେ । ସେ ନିଜ ଆତ୍ମଜୀବନୀରେ ଲେଖିଛନ୍ତି- ‘ ମୁଁ ଚାହୁଁଛି କି ଭାରତ ଏହି କଥାକୁ ଚିହ୍ନି ରଖୁ ସେ ଶରୀର ନୁହେଁ ବରଂ ଅମର ଆତ୍ମା , ଯାହା ପ୍ରତ୍ୟେକ ଶାରିରୀକ ଦୁର୍ବଳତାରୁ ଉପରକୁ ଉଠିପାରେ ଆଉ ସାରା ଦୁନିଆର ସମ୍ମିଳିତ ଶାରିରୀକ ଶକ୍ତିକୁ ଆହ୍ୱାନ ଦେଇ ପାରିବ । ’


    ଆମକୁ ଦେଶର ଆତ୍ମାକୁ ଚିହ୍ନିବାକୁ ହେବ । ପରିବର୍ତନ ଆସିପାରିବ , ଏହି ଚିନ୍ତାଧାରା ସହିତ ଆଗକୁ ବଢିବାକୁ ହେବ । ଏହି ଚିନ୍ତାଧାରା ଯେତେ ମଜବୁତ ହେବ , ସେତେ ଅଧିକ ନବଭାରତ (ନିଉ ଇଣ୍ଡିଆ)ର ମୂଳଦୁଆ ମଜବୁତ ହେବ । ଆମକୁ ସ୍ୱଚ୍ଛତା ସହିତ ଜଡିତ ନିଜର ଲକ୍ଷ୍ୟ ସ୍ଥିର କରିବାକୁ ହେବ ଆଉ ତାହାକୁ ପ୍ରାପ୍ତ କରିବା ପାଇଁ ଲଗାତର ପ୍ରୟାସ କରିବାକୁ ହେବ । କୌଣସି କାରଣ ନାହିଁ କି ଭାରତର ପରିଚୟ ଏକ ଅସ୍ୱଚ୍ଛ ଦେଶ ଭାବେ ରହିବ । କୌଣସି କାରଣ ନାହିଁ କି ଆମ ଦେଶ ସ୍ୱଚ୍ଛ ହୋଇ ପାରିଲା ନାହିଁ । ସ୍ୱଚ୍ଛାଗ୍ରହର ଏହି ଅଭିଯାନକୁ ସଂପୂର୍ଣ୍ଣ ନ କରି ପାରିବା । ମହାତ୍ମା ଗାନ୍ଧୀଙ୍କର ଏକ ସ୍ୱଚ୍ଛ , ସ୍ୱସ୍ଥ , ଆଉ ଖୁସିର ଭାରତର ସ୍ୱପ୍ନ ପ୍ରତ୍ୟେକ ଭାରତୀୟଙ୍କ ସ୍ୱପ୍ନ ହେବା ଦରକାର । ଏହି ମିଶନର ସଫଳତା ହିଁ , ବାପୁଙ୍କୁ ପ୍ରକୃତ ଶ୍ରଦ୍ଧାଞ୍ଜଳି ହେବ , ସତ୍ୟ କାର୍ଯ୍ୟାଞ୍ଜଳି ହେବ ।


    ପ୍ରିୟ ଦେଶବାସୀ, ମୁଁ ସତ୍ୟରେ ଆଗ୍ରହ ରଖିଥାଏ । 2019 ରେ ଯେବେ ଗାନ୍ଧିଜୀଙ୍କୁ 150ବର୍ଷ ହେବ , 1915ରେ ଯେତେବେଳେ ଗାନ୍ଧିଜୀ ଭାରତ ଫେରିଥିଲେ , ଦୁଇ ବର୍ଷ ଭିତରେ 1917ରେ , ଚମ୍ପାରଣରେ ମୋହନଦାସ କରମଚାନ୍ଦ ଗାନ୍ଧୀ ମହାତ୍ମା ଗାନ୍ଧୀ ହୋଇଗଲେ । ବରଦୌଳିର ସତ୍ୟାଗ୍ରହରେ ବଲ୍ଲଭ ଭାଇ ପଟେଲ , ସର୍ଦ୍ଦାର ପଟେଲ ହୋଇ ଯାଇଥିଲେ । ଦେଶ ଅନେକ ପଛରେ ପଡି ଯାଇଥିଲା । ଆମ ପାଇଁ ଚମ୍ପାରଣ ସତ୍ୟାଗ୍ରହ ସ୍ୱାଧୀନତା ଆ ନ୍ଦୋ ଳନର ଏକ ନୂଆ ଧାରାକୁ ସଶକ୍ତ କରିବାରେ ପ୍ରରମ୍ଭ ବିନ୍ଦୁ ଥିଲା । ଆଜି ଯେତେବେଳେ ତାହାର ଶତାବ୍ଦୀ ପାଳନ କରୁଛୁ ସେତେବେଳେ ଆମର ସ୍ୱଚ୍ଛାଗ୍ରହ ସଂକଳ୍ପ ମଧ୍ୟ ସତ୍ୟାଗ୍ରହରୁ ସ୍ୱଚ୍ଛାଗ୍ରହର ଯାତ୍ରା ; ଆଉ ଏହି ଦୁଇଟି ଜିନିଷ ହେଉଛି ଗାନ୍ଧିଜୀଙ୍କ ଦାନ । ସେହି ସମୟରେ ସତ୍ୟାଗ୍ରହ ସ୍ୱାଧୀନତା ପାଇଁ ଆବଶ୍ୟକ ଥିଲା , ଆଜିର ସମୟରେ ସ୍ୱଚ୍ଛାଗ୍ରହ ଦେଶକୁ ଅପରିଷ୍କାରରୁ ମୁକ୍ତି ପାଇଁ ଆବଶ୍ୟକ ହେଉଛି । ଆଉ ଅପରିଷ୍କାରରୁ ମୁକ୍ତି ଅର୍ଥାତ ଗରିବଙ୍କ କଲ୍ୟାଣ । ଯଦି ପ୍ରକୃତରେ ଗରିବଙ୍କ ସେବା କାରିବାର ଅଛି , ସେମାନଙ୍କୁ ରୋଗରୁ ବଂଚାଇବାର ଅଛି , ତାଙ୍କ ଜୀବନରେ କୌଣସି ପରିବ ର୍ତ୍ତ ନ ଆଣିବାର ଅଛି ତ ଅପରିଷ୍କାରରୁ ମୁକ୍ତିର ଏହି ମନ୍ତ୍ର କୁ ନେଇ ଦେଶବାସୀମାନେ ଆମକୁ ଚାଲିବାକୁ ହେବ ।


    ମୁଁ , ପୁଣି ଥରେ ଚମ୍ପାରଣ ସତ୍ୟାଗ୍ରହ ଶତାବ୍ଦୀର ପ୍ରାରମ୍ଭରେ ହିଁ , ବର୍ଷସାରା ଚମ୍ପାରଣ ସତ୍ୟାଗ୍ରହରର ଶତାବ୍ଦୀ ହେଉ , ସାବରମତି ଆଶ୍ରମକୁ ଶହେ ବର୍ଷ ହେବାକୁ ଯାଉଛି , ମୋ ହିସାବରେ ଯେଉଁଠାରେ ମହାତ୍ମା ଗାନ୍ଧୀ ତପସ୍ୟା କରିଥିଲେ । ଆଉ ଗାନ୍ଧିଜୀଙ୍କୁ 150 ବର୍ଷ 2019 ରେ ଆମ ସାମ୍ନାରେ ଅଛି । ଏହା ହେଉଛି ଏପରି ସମୟ , ଯାହା ଆମକୁ ବିଂଶ ଶତାବ୍ଦୀର ଗାନ୍ଧୀଙ୍କୁ ଏକବିଂଶ ଶତାବ୍ଦୀରେ ଜୀଇଁବାକୁ , ଆଧୁନିକ ରୂପ ରଙ୍ଗ ସହିତ ଜୀଇଁବାକୁ , ନୂଆ ସଂକଳ୍ପ ସହିତ ଜୀଇଁବାକୁ , ନୂତନ ଉତ୍ସାହକୁ ଜଗାଇବା ପାଇଁ ଜୀଇଁବାକୁ ଏକ ନୂଆ ସୁଯୋଗ ଭାବେ ନେଇ କରି ଚାଲିବାକୁ ଯଦି ଆମେ ଚାହିଁବା ଚାଲି ପାରିବା । ମୋର ବିଶ୍ୱାସ ଅଛି ଯେ ଏହା ପ୍ରକୃତ ଅର୍ଥରେ ହେବ କାର୍ଯ୍ୟାଞ୍ଜଳି । ଆମେ ବହୁତ ଶ୍ରଦ୍ଧାଞ୍ଜଳି ଦେଇଛୁ , ଶ୍ରଦ୍ଧାଞ୍ଜଳି ମଧ୍ୟ ଦେବା , କିନ୍ତୁ ଏବେ କାର୍ଯ୍ୟାଞ୍ଜଳିର ଆବଶ୍ୟକତା ରହିଛି । ଆମର ନିତ୍ୟ-ନିରନ୍ତର ପ୍ରଚେଷ୍ଟା ହେବ ସେହି କାର୍ଯ୍ୟାଞ୍ଜଳି ଦ୍ୱାରା ବାପୁଙ୍କ ସ୍ୱପ୍ନର ଭାରତକୁ ଆମେ ଆଖି ସାମ୍ନାରେ ଦେଖି ପାରିବା । ଏହି ଏକ ଭାବନା ସହିତ , ଏହି ମହାନ ଅବସରକୁ ଦେଶବାସୀ କରି ଦେଖାନ୍ତୁ ; ଏହି ଗୋଟିଏ ଅନୁରୋଧ । ମୁଁ ସମସ୍ତଙ୍କୁ ବହୁତ ବହୁତ ଧନ୍ୟବାଦ ଜଣାଉଛି ।


    ବନ୍ଦେ ମାତରମ । ଭାରତମାତା କି ଜୟ ।


    **********

    
    
    (Release ID: 1487607) Visitor Counter : 2