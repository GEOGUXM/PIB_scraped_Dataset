      কর্মী, জন-অভিযোগএবংপেনশনমন্ত্রক

      তথ্যের অধিকার আইনের আওতায় নিয়মনীতির পরিবর্তন সম্পর্কিত প্রকাশিত ও প্রচারিত সংবাদ ভিত্তিহীন : কয়েকটি গুরুত্বপূর্ণ তথ্য
      তথ্যের অধিকার আইনের আওতায় সরকার কয়েকটি নতুন নিয়ম চালু করেছে এবং এর ফলে সরকারের কাছ থেকে তথ্য সংগ্রহের ক্ষেত্রে নাগরিকদের বেশ কিছু অসুবিধার সম্মুখীন হতে হচ্ছে

      Posted On: 05 APR 2017 12:18PM by PIB Kolkata

    তথ্যের অধিকার আইনের আওতায় সরকার কয়েকটি নতুন নিয়ম চালু করেছে এবং এর ফলে সরকারের কাছ থেকে তথ্য সংগ্রহের ক্ষেত্রে নাগরিকদের বেশ কিছু অসুবিধার সম্মুখীন হতে হচ্ছে – এই মর্মে কোন কোন সংবাদ মাধ্যমে এক মিথ্যা ও বিভ্রান্তিকর সংবাদ প্রকাশিত ও প্রচারিত হয়েছে। প্রকাশিত ঐ সংবাদে অভিযোগ করা হয়েছে যে তথ্যের অধিকার আইনের আওতায় সুনির্দিষ্ট তথ্য চেয়ে পাঠানোর ক্ষেত্রে আবেদনকে ৫০০ শব্দের মধ্যে সীমাবদ্ধ রাখার কথা বলা হয়েছে এবং অন্যায়ভাবে অতিরিক্ত ফি বা অর্থ আদায়ের সংস্থানও রাখা হয়েছে।
    
    সরকারের পক্ষ থেকে এর উত্তরে জানানো হয়েছে যে প্রকৃত ঘটনা প্রকাশিত ও প্রচারিত সংবাদের ঠিক বিপরীত। তথ্যের অধিকার আইন, ২০০৫-এর ২৭ নম্বর ধারা অনুযায়ী তথ্যের অধিকার সংক্রান্ত নিয়মাবলী প্রকাশ করে কেন্দ্রীয় সরকার ২০১২-র ৩১ জুলাই তারিখে। কেন্দ্রীয় কর্মী ও প্রশিক্ষণ দপ্তরের সরকারি ওয়েবসাইটে এ সংক্রান্ত বিশদ নিয়মাবলী আপলোড করা হয়। সরকারের পক্ষ থেকে জানানো হয় যে তথ্যের অধিকার সম্পর্কিত আবেদন ৫০০ শব্দের মধ্যে হওয়া বাঞ্ছনীয়, তবে, প্রয়োজন ভেদে বা ব্যতিক্রমী ক্ষেত্রে এই সীমা প্রযোজ্য নয়। তাছাড়া, সংশ্লিষ্ট আবেদনকারীকে এজন্য নামমাত্র ফি প্রদানকরার কথাও ঐ সময় জানানো হয়। ২০১২ সালেই এ সম্পর্কিত নিয়মনীতি নির্ধারণ করে বিজ্ঞপ্তির আকারে তা প্রকাশ করা হয়।
    
    পরবর্তীকালে দিল্লি উচ্চ আদালতে ২০০৭-এর কেন্দ্রীয় তথ্য কমিশন(ব্যবস্থাপনা) সম্পর্কিত নিয়মনীতিটিকে চ্যালেঞ্জ জানিয়ে আবেদন পেশ করা হলে আদালততা খারিজ করে দেয়। বর্তমানে এই আবেদন শীর্ষ আদালতের বিবেচনাধীন রয়েছে। এর পরিপ্রেক্ষিতে সরকার সিদ্ধান্ত নেয় কেন্দ্রীয় তথ্য কমিশনের সঙ্গে পরামর্শক্রমে একগুচ্ছ নিয়মনীতির কথা সুসংবদ্ধ আকারে প্রকাশ করার । এই সিদ্ধান্ত অনুসারে নিয়মাবলী সম্পর্কিত যাবতীয় তথ্য আপলোড করা হয়েছে সংশ্লিষ্ট সরকারি পোর্টালে।
    
    সরকারের পক্ষ থেকে আরও জানানো হয়েছে যে তথ্যের অধিকার সম্পর্কিত আবেদনের ক্ষেত্রে ফি-এর মাত্রা কোনভাবেই বৃদ্ধি করা হয়নি বা তাতে কোনরকম পরিবর্তন আনা হয়নি। এমনকি, তথ্য পাঠানোর জন্য ডাক মাশুল বাবদও অতিরিক্ত কোন চার্জ আদায়ের কথা সংশোধিত আকারে কোথাও প্রকাশ করা হয়নি। শুধুমাত্র অনলাইন পদ্ধতিতেই আবেদন গ্রহণ করাহবে এ ধরনের কোন নতুন নিয়মও সরকারের পক্ষ থেকে চালু করা হয়নি। সুতরাং, ৮ এবং ১৩নম্বর নিয়ম অনুযায়ী অনলাইন বা সাধারণভাবে ডাক যোগেও আবেদন পাঠানো যাবে।
    
    সরকারের পক্ষ থেকে সুস্পষ্টভাবে জানানো হয়েছে যে প্রকাশিত ও প্রচারিত সংবাদ সম্পূর্ণভাবে ভিত্তিহীন। সরকারি পোর্টালে নিয়মনীতি সম্পর্কিত যে সমস্ত তথ্য আপলোড করা হয়েছে সে সম্পর্কে সাধারণের মতামতও আহ্বান করা হয়েছে। আগামী ১৫ এপ্রিল, ২০১৭-রমধ্যে নাগরিকরা এ সম্পর্কে তাঁদের মতামত পেশ করতে পারেন। অনলাইন পদ্ধতিতে কিংবা সাধারণভাবেও সংশ্লিষ্ট দপ্তরে মতামত পাঠানো যেতে পারে।

    
    
    (Release ID: 1486887) Visitor Counter : 3
    
    

      Background release reference

      প্রকাশিত ঐ সংবাদে অভিযোগ করা হয়েছে যে তথ্যের অধিকার আইনের আওতায় সুনির্দিষ্ট তথ্য চেয়ে পাঠানোর ক্ষেত্রে আবেদনকে ৫০০ শব্দের মধ্যে সীমাবদ্ধ রাখার কথা বলা হয়েছে এবং অন্যায়ভাবে অতিরিক্ত ফি বা অর্থ আদায়ের সংস্থানও রাখা হয়েছে