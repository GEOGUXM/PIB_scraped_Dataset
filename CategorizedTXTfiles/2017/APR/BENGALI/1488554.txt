      নগরোন্নয়নমন্ত্রক

      মেট্রো রেল প্রকল্প সম্প্রসারণে ‘ মেক ইন ইন্ডিয়া ’ র আওতায় বিশেষ পদক্ষেপ কেন্দ্রীয় নগরোন্নয়ন মন্ত্রকের
      সারা দেশে মেট্রো রেল প্রকল্পের দ্রুত সম্প্রসারণে কেন্দ্রীয় নগরোন্নয়ন মন্ত্রক থেকে মেক ইন ইন্ডিয়া প্রচারসূচির আওতায় বেশ কিছু পদক্ষেপ গ্রহণ করা হয়েছে।

      Posted On: 24 APR 2017 12:49PM by PIB Kolkata

    সারা দেশে মেট্রো রেল প্রকল্পের দ্রুত সম্প্রসারণে কেন্দ্রীয় নগরোন্নয়ন মন্ত্রক থেকে মেক ইন ইন্ডিয়া প্রচারসূচির আওতায় বেশ কিছু পদক্ষেপ গ্রহণ করা হয়েছে।এতে সংশ্লিষ্ট মেট্রো কোম্পানিগুলিকে বাধ্যতামূলক ভাবে মেট্রো গাড়ি , জটিল যন্ত্রপাতি ও উপব্যবস্থাপনায় শুধুমাত্র ভারতে তৈরি সামগ্রীই যেন ব্যবহৃত হয় সেরকম শর্তারোপ করা হয়েছে। এক্ষেত্রে গুণমানের বিষয়টিও দরপত্রের শর্তে বিশেষভাবে যুক্ত রয়েছে বলে কেন্দ্রীয নগরোন্নয়নমন্ত্রী শ্রী এম ভেঙ্কাইয়া নাইডু জানিয়েছেন। তিনি আরও জানান, সমস্ত মেট্রো কোম্পানিকেই এব্যাপারে গত সপ্তাহের শুক্রবারে প্রয়োজনীয় নির্দেশিকা পাঠানো হয়েছে।
    
    এই পদক্ষেপের ফলে দেশে উৎপাদন সুবিধের ব্যাপকতা ও মজুত সংক্রান্ত বিষয় আগামীদিনে বিভিন্ন যন্ত্রসামগ্রীর দাম কমিয়ে আনবে বলে মন্ত্রক থেকে আশা প্রকাশ করা হয়েছে ।
    
    সংশ্লিষ্ট মন্ত্রক থেকে সেই লক্ষ্যেই দরপত্রে বাধ্যতামূলকভাবে কতোগুলি বিষয় সংযোজিত হয়েছে। এরমধ্যে দেশীয়ভাবে মেট্রো গাড়ির ৭৫ শতাংশ নির্মান অবশ্যই হতে হবে। বিভিন্ন অতিরিক্ত যন্ত্রসামগ্রীর উৎপাদন ও সরবরাহের ক্ষেত্রে দেশীয় উৎপাদনে ন্যূনতম ২৫ শতাংশ যোগদান থাকবে। বিশেষ করে তা মূল উৎপাদক সংস্থার উৎপাদন হতে হবে।এছাড়া মেট্রো গাড়ির চাহিদা পূরণের জন্য সংশ্লিষ্ট রাজ্যস্তরেও স্থানীয় ভিত্তিতে ব্যবস্থাপনা প্রস্তুত করতে হবে। বর্তমানে দেশে ১৯১২ টি মেট্রোর কামরা সক্রিয় আছে।আরও ১৪২০টি কামরা সংযোজিত হতে চলেছে। আগামী ৩ বছরের মধ্যে ১৬০০ - রও বেশি মেট্রো গাড়ির চাহিদা তৈরি হবে।এর প্রতিটি কামরার জন্য গড়পড়তা খরচ ১০ কোটি টাকা করে। মন্ত্রক এই ক্ষেত্রে বহুদিনের দাবি অনুযায়ী গুণমানের বিষয়টি নিশ্চিত করার উদ্যোগ অব্যাহত ধারায় বজায় রাখবে । পাশাপাশি বিভিন্ন মেট্রো ব্যবস্থাপনার দেশীয়করণেও সুপারিশ করা হয়েছে মন্ত্রকের পক্ষ থেকে। সেক্ষেত্রে মনুষ্যবিহীন ট্রেন পরিচালনা , ১৪৩২ মিমি মান্য রেলগেজের সঙ্গে চুড়ান্ত সময়ে ৪৫০০০ যাত্রী ধারণের উপযোগী কামরার পরিসর – এরকম নানা বিষয় যুক্ত হয়েছে।
    
    এই সমস্ত উদ্যোগের সঙ্গে কেন্দ্রীয় নগরোন্নয়ন মন্ত্রক অন্য বেশ কিছু পদক্ষেপওগ্রহণ করেছে। বর্তমানে সর্বাধিক ৩২৬ কিমি দৈর্ঘ্যের মেট্রো রেল পরিষেবা সারা দেশের৭টি নগরীতে পরিচালিত হচ্ছে। এর মধ্যে কলকাতা , দিল্লি , মুম্বাই , জয়পুর , গুরগাঁও , বেঙ্গালুরু এবং চেন্নাইতে এই পরিষেবাচালু রয়েছে। এখন পর্যন্ত মোট ১১টি নগরীতে মেট্রো প্রকল্পের কাজ এগিয়ে চলেছে। ৫৪৬কিমি দৈর্ঘের এই কাজ ছাড়া আরও ১৩টি নগরীতে ৯০৩ কিমি মেট্রো রাস্তা বিবেচনাধীন আছেবলে মন্ত্রকের পক্ষ থেকে জানানো হয়েছে।

    
    
    (Release ID: 1488554) Visitor Counter : 8
    
    

      Background release reference

      সমস্ত মেট্রো কোম্পানিকেই এব্যাপারে গত সপ্তাহের শুক্রবারে প্রয়োজনীয় নির্দেশিকা পাঠানো হয়েছে।