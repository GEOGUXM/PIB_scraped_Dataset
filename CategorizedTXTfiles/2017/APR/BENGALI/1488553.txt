      সংস্কৃতিমন্ত্রক

      তাজমহলে প্রবেশের সময় কোন বিশেষ ধর্মীয়রঙ , প্রতীক বা পোশাক বাধার কারণ নয়
      তাজমহলে প্রবেশের ক্ষেত্রে মহিলা পর্যটকদের গলা থেকে রামনাম লেখা গেরুয়া উত্তরীয় খোলার বাধ্যবাধকতা

      Posted On: 24 APR 2017 12:43PM by PIB Kolkata

    তাজমহলে প্রবেশের ক্ষেত্রে মহিলা পর্যটকদের গলা থেকে রামনাম লেখা গেরুয়া উত্তরীয় খোলার বাধ্যবাধকতা নিয়ে ১৯ শে এপ্রিল , ২০১৭ - তে প্রকাশিত এক সংবাদে উল্লেখ করা হয়েছে। সংশ্লিষ্ট বিষয়ে সরকার সি আই এস এফ এবং এ এস আই - এর কাছ থেকে রিপোর্ট পেয়েছে। কিন্তু উভয়ের রিপোর্টেই এরকম কোন ঘটনার উল্লেখনেই। সি আই এস এফ - র কোন জওয়ান বাএ এস আই এর কর্মী এরকম কিছু করেননি বলে জানানো হয়েছে। সাধারণভাবে তাজমহলে প্রবেশের ক্ষেত্রে নিরাপত্তার কারণে ধূমপানের সামগ্রী , চিউইংগ্রাম , চকলেট ইত্যাদি নিরাপদ জায়গায় জমা রাখা হয়। কিন্তু কাউকে সংশ্লিষ্ট উত্তরীয় খুলতে বলা হয়নি বলে দৃঢ়তার সঙ্গে জানানো হয়েছে। প্রয়োজনে প্রমাণ হিসেবে সেদিকের সি সি টি ভি ফুটেজও সি আই এস এফ - র তত্ত্বাবধানে নিরাপদে সংরক্ষিত আছে। সেখানেই স্পষ্ট যে সংশ্লিষ্ট মহিলা পর্যটক রামনাম লেখা উত্তরীয়সহই ভিতরে প্রবেশ করেছিলেন। এই প্রসঙ্গে আরও জানানো হয় , এর বাইরে এরকম অনেক ঘটনা ঘটে থাকলে তার সঙ্গে সি আই এস এফবা এ এস আই কোনভাবে জড়িত নয়। বিশেষ করে তাজমহলে প্রবেশের ক্ষেত্রে কোন বিশেষ রঙ , ধর্মীয় প্রতীক বা পোশাক ইত্যাদিতে বাধানিষেধের বালাই নেই বলেই সরকারিভাবে জানানো হয়েছে।

    
    
    (Release ID: 1488553) Visitor Counter : 3
    
    

      Background release reference

      সি আই এস এফ - র কোন জওয়ান বাএ এস আই এর কর্মী এরকম কিছু করেননি বলে জানানো হয়েছে।