      প্রধানমন্ত্রীরদপ্তর

      ‘প্রগতি’র মঞ্চে প্রধানমন্ত্রী : পর্যালোচনা করলেন বিভিন্ন কেন্দ্রীয় কর্মসূচির রূপায়ণ ও অগ্রগতির বিষয়গুলিকে
      প্রযুক্তি পরিচালিত ‘প্রগতি’রমঞ্চে আজ অষ্টাদশ পর্বের আলোচনা ও মতবিনিময় অনুষ্ঠানে মিলিত হলেন প্রধানমন্ত্রীশ্রী নরেন্দ্র মোদী

      Posted On: 26 APR 2017 12:13PM by PIB Kolkata

    প্রযুক্তি পরিচালিত ‘প্রগতি’রমঞ্চে আজ অষ্টাদশ পর্বের আলোচনা ও মতবিনিময় অনুষ্ঠানে মিলিত হলেন প্রধানমন্ত্রী শ্রী নরেন্দ্র মোদী। এদিনের আলোচনায় নেতৃত্ব দেন স্বয়ং প্রধানমন্ত্রীই।
    
    ভারতীয় রেল সম্পর্কে বিভিন্ন অভিযোগ এবং তা নিরসনের ক্ষেত্রে অগ্রগতির বিষয়টি তিনি পর্যালোচনা করেন ‘প্রগতি’র মঞ্চে। রেল কর্মীদের দুর্নীতি সম্পর্কে প্রচুর অভিযোগ জমা পড়ায় প্রকৃত দোষী ও অপরাধীদের বিরুদ্ধে কঠোরতম শাস্তি গ্রহণের নির্দেশ দেন প্রধানমন্ত্রী। সমস্তরকম ক্ষোভ ও অনুসন্ধানের জন্য এক অভিন্ন টেলিফোন নম্বরের ব্যবস্থা করার জন্যও তিনি পরামর্শ দেন রেল কর্তৃপক্ষকে। দুর্ঘটনাজনিত পরিস্থিতিতে হেল্পলাইনের কাজেও এই অভিন্ন নম্বরের ব্যবস্থা থাকা প্রয়োজন বলে মনে করেন তিনি।
    
    মহারাষ্ট্র,মধ্যপ্রদেশ, রাজস্থান, কর্ণাটক, তামিলনাড়ু, অন্ধ্রপ্রদেশ, ওড়িশা, উত্তরপ্রদেশ,উত্তরাখণ্ড, জম্মু ও কাশ্মীর, অসম, মণিপুর, মেঘালয়, মিজোরাম এবং নাগাল্যান্ড সহ কয়েকটি রাজ্যের গুরুত্বপূর্ণ রেল, সড়ক এবং বিদ্যুৎ পরিকাঠামো ক্ষেত্রের অগ্রগতির বিষয়টিও এদিন খতিয়ে দেখেন প্রধানমন্ত্রী। মুম্বাই মেট্রো, তিরুপতি-চেন্নাই মহাসড়ক,উত্তরপ্রদেশ, উত্তরাখণ্ড ও মণিপুরের দীর্ঘদিন ধরে ঝুলে থাকা সড়ক প্রকল্প এবং জম্মুও কাশ্মীরের গুরুত্বপূর্ণ বিদ্যুৎ সংবহন লাইনের কাজকর্মের অগ্রগতিও ছিল প্রধানমন্ত্রীর পর্যালোচনা সূচির অন্তর্ভুক্ত। উত্তর-পূর্ব ভারতে বিদ্যুতের যোগান পরিস্থিতিও বিশেষভাবে খতিয়ে দেখেন তিনি।
    
    শিশুদের সার্বজনীন টিকাকরণ কর্মসূচি, ‘মিশন ইন্দ্রধনুষ’-এর অগ্রগতি পর্যালোচনাকালে দেশেরযে ১১টি জেলায় এই কর্মসূচির রূপায়ণ তুলনামূলকভাবে অনেক কম, সেগুলির দিকে বিশেষ নজরদেওয়ার নির্দেশ দিয়েছেন প্রধানমন্ত্রী। তিনি বলেন, সুনির্দিষ্ট সময়সীমার মধ্যে এই কাজ সম্পূর্ণ করার লক্ষ্যে এবং কোন শিশুই যাতে টিকাকরণ কর্মসূচি থেকে বাদ না পড়েতা নিশ্চিত করতে এনসিসি ও নেহরু যুব কেন্দ্রের মতো যুব সংগঠনগুলিকেও এই কাজের সঙ্গে যুক্ত করা প্রয়োজন।
    
    স্বচ্ছতা সম্পর্কিত কার্যসূচিগুলির রূপায়ণ প্রসঙ্গে প্রধানমন্ত্রী বলেন, ‘স্বচ্ছতা পক্ষ’উদযাপনের মতো বিষয়গুলিকে স্থায়ী সমাধানের লক্ষ্যে জন-আন্দোলনের রূপ দেওয়া প্রয়োজন।‘অম্রুত’ মিশনের কাজকর্ম পর্যালোচনাকালে এলইডি বাল্বের মতো আধুনিকতম প্রযুক্তির সাহায্যে অর্জিত সাফল্যকে বহুগুণে বাড়িয়ে তোলার ওপর জোর দেন তিনি। এই কাজের সাফল্য যাতেউচ্চ প্রশংসিত হয়, তা নিশ্চিত করার কথাও বলেন প্রধানমন্ত্রী।
    
    স্বাধীনতার ৭৫তম বার্ষিকী অর্থাৎ, আগামী ২০২২ সালের মধ্যে দেশের সার্বিক রূপান্তরের লক্ষ্যে সুসংবদ্ধ পরিকল্পনা ও পরামর্শ নিয়ে এগিয়ে আসার জন্য প্রধানমন্ত্রী আহ্বান জানান সকল কেন্দ্রীয় সচিব এবং বিভিন্ন রাজ্যের মুখ্য সচিবদের। মহাত্মা গান্ধীর সার্ধ শত জন্মবার্ষিকী, ২০১৯-এর আগেই পরিচ্ছন্নতা রক্ষার কাজকে আরও এগিয়ে নিয়ে যাওয়ার ওপর জোর দেন তিনি।

    
    
    (Release ID: 1488740) Visitor Counter : 3
    
    

      Background release reference

      ভারতীয় রেল সম্পর্কে বিভিন্ন অভিযোগ এবং তা নিরসনের ক্ষেত্রে অগ্রগতির বিষয়টি তিনি পর্যালোচনা করেন ‘প্রগতি’র মঞ্চে