      শিল্পওবাণিজ্যমন্ত্রক

      দেশের গ্রামীণ ও অনগ্রসর অঞ্চলে শিল্প প্রসারের লক্ষ্যে কেন্দ্রের সহায়তা কর্মসূচি
      দেশের অনগ্রসর এলাকাগুলিতে শিল্প প্রসার তথা শিল্পোন্নয়নের প্রাথমিক দায়িত্ব হল সংশ্লিষ্ট রাজ্য সরকারের।

      Posted On: 12 APR 2017 11:27AM by PIB Kolkata

    দেশের অনগ্রসর এলাকাগুলিতে শিল্প প্রসার তথা শিল্পোন্নয়নের প্রাথমিক দায়িত্ব হল সংশ্লিষ্ট রাজ্য সরকারের। তবে, রাজ্যগুলির শিল্পোন্নয়ন প্রচেষ্টায় সাহায্য করতে বেশ কিছু কর্মসূচির সূচনা করেছে কেন্দ্রীয় সরকার। শিল্পের দিক থেকে অনগ্রসর অঞ্চলগুলিতে শিল্প প্রসারের কাজে গতি সঞ্চারই কেন্দ্রীয় সরকারের সহায়তা প্রদানের মূল লক্ষ্য ও উদ্দেশ্য।
    
    আজ রাজ্যসভায় এক প্রশ্নের লিখিত জবাবে এই তথ্য পেশ করেন কেন্দ্রীয় শিল্প ও বাণিজ্য মন্ত্রী শ্রীমতী নির্মলা সীতারমন। তিনি তাঁর জবাবে আরও বলেন যে দেশের অনগ্রসর এলাকাগুলিতে দ্রুত শিল্পোন্নয়ন প্রচেষ্টায় কয়েকটি কর্মসূচি ইতিমধ্যেই রূপায়িত হচ্ছে কেন্দ্রীয় শিল্প নীতি ও বিকাশ দপ্তরের উদ্যোগে। যেমন, উত্তর-পূর্বাঞ্চলের শিল্প ও বিনিয়োগ প্রসার নীতির আওতায় ১ এপ্রিল, ২০০৭-এঅরুণাচল প্রদেশ, অসম, মণিপুর, মেঘালয়, মিজোরাম, নাগাল্যান্ড, সিকিম এবং ত্রিপুরায়যে কর্মসূচির সূচনা করা হয়েছিল তা সম্পূর্ণ করার সময়সীমা বৃদ্ধি করা হয়েছে ২০১৭-র৩১ মার্চ পর্যন্ত। এই নীতির আওতায় যে সমস্ত বিষয়ে সুযোগ-সুবিধা দেওয়া হচ্ছে তার মধ্যে রয়েছে – কেন্দ্রীয় মূলধনী বিনিয়োগ খাতে ভর্তুকি সহায়তা কর্মসূচি, সুদেভর্তুকিদান সম্পর্কিত কেন্দ্রীয় কর্মসূচি, সুসংবদ্ধ বিমা কর্মসূচি, মূল্য সংযোজনের ভিত্তিতে রপ্তানি শুল্কে ছাড় এবং ১০০ শতাংশ পর্যন্ত আয়কর রেহাই।
    
    শ্রীমতী সীতারমন তাঁর বক্তব্যে জানান, হিমাচলপ্রদেশ ও উত্তরাখণ্ডের জন্য ২০০৩-এর ৭ জানুয়ারি শিল্পোন্নয়ন সম্পর্কিত এক বিশেষ প্যাকেজের কথা ঘোষণা করে কেন্দ্রীয় সরকার। সূচনায় এর রূপায়ণের কাজ চলে ১০ বছরেরজন্য অর্থাৎ, ২০১৩-র ৬ জানুয়ারি পর্যন্ত। পরে, কিছু সংশোধনের পর এই কর্মসূচির মেয়াদ ৭ জানুয়ারি, ২০১৩ থেকে ৩১ মার্চ, ২০১৭ পর্যন্ত বৃদ্ধি করা হয় । সংশোধিত প্যাকেজ অনুসারে মূলধনী বিনিয়োগ খাতে ভর্তুকিদান কর্মসূচির প্রসার ঘটানো হয়েছে নতুন এবং পুরনো – উভয় শিল্প ইউনিটগুলির ক্ষেত্রেই। জম্মু ওকাশ্মীর রাজ্যের জন্য সংশোধিত আকারে বিশেষ প্যাকেজ কর্মসূচির কথাও ঘোষণা করা হয় কেন্দ্রীয় সরকারের পক্ষ থেকে। এর কাজ চলবে এ বছরের ১৪ জুন পর্যন্ত।
    
    হিমাচল প্রদেশ, উত্তরাখণ্ড, জম্মু ও কাশ্মীর,আন্দামান ও নিকোবর, লাক্ষাদ্বীপ এবং পশ্চিমবঙ্গের দার্জিলিং জেলার জন্য পণ্যমাশুলে ভর্তুকি সহায়তা কর্মসূচি তথা পরিবহণের ক্ষেত্রে ভর্তুকি দান কর্মসূচি ২০১৬-র২২ নভেম্বর থেকে বন্ধ করে দেওয়া হয়েছে বলে উল্লেখ করেন শ্রীমতী নির্মলা সীতারমন।তিনি বলেন, ঐ দুটি কর্মসূচি চালু ছিল যথাক্রমে ২০১৩ এবং ১৯৭১ থেকে। হিমাচল প্রদেশে বিনিয়োগের কাজে উৎসাহ দিতে মূলধনী বিনিয়োগে ভর্তুকিদান কর্মসূচি আরও ৫ বছরের জন্যবহাল রাখতে রাজ্য সরকারের পক্ষ থেকে কেন্দ্রের কাছে অনুরোধ জানানো হয়। জম্মু ওকাশ্মীর এবং উত্তরাখণ্ডের পক্ষ থেকে এই আবেদন জানানো হয় যথাক্রমে মুখ্যমন্ত্রী এবংমুখ্যসচিবের মাধ্যমে। উত্তর-পূর্বাঞ্চলীয় রাজ্যগুলির আদলে বিশেষ প্যাকেজের ব্যবস্থা করার জন্যই এই আবেদন কেন্দ্রের কাছে রাখা হয়। বিষয়গুলি খতিয়ে দেখতে নিতিআয়োগের সিইও-র নেতৃত্বে কেন্দ্রীয় সরকার একটি কমিটিও গঠন করেছে। উত্তর-পূর্বাঞ্চলএবং হিমালয় সন্নিহিত রাজ্যগুলির জন্য একটি বিশেষ শিল্প নীতি গড়ে তোলার প্রয়োজনীয়তা সম্পর্কে আলোচনা ও মত বিনিময়ের উদ্দেশ্যে এ বছর ২৩ ফেব্রুয়ারি, ১৫ মার্চ এবং ৩১মার্চ কমিটির বৈঠক অনুষ্ঠিত হয় বলে জানান কেন্দ্রীয় শিল্প ও বাণিজ্য মন্ত্রী।

    
    
    (Release ID: 1487757) Visitor Counter : 3
    
    

      Background release reference

      রাজ্যগুলির শিল্পোন্নয়ন প্রচেষ্টায় সাহায্য করতে বেশ কিছু কর্মসূচির সূচনা করেছে কেন্দ্রীয় সরকার।