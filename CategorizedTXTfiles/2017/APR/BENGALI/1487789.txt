      রাষ্ট্রপতিরসচিবালয়

      রাষ্ট্রপতি সকাশে বাংলাদেশের প্রধানমন্ত্রী
      রাষ্ট্রপতি ভবনে ভারতের রাষ্ট্রপতি শ্রী প্রনব মুখার্জীর সঙ্গে বাংলাদেশের প্রধানমন্ত্রী মাননীয়া শেখ হাসিনা সাক্ষাত করেন |

      Posted On: 11 APR 2017 12:35PM by PIB Kolkata

    রাষ্ট্রপতি ভবনে ভারতের রাষ্ট্রপতি শ্রী প্রনব মুখার্জীর সঙ্গে বাংলাদেশের প্রধানমন্ত্রী মাননীয়া শেখ হাসিনা সাক্ষাত করেন |
    
    বাংলাদেশের প্রধানমন্ত্রীকে স্বাগত জানিয়ে রাষ্ট্রপতি স্নেহার্দভাবে ২০১৩-র মার্চে তাঁর বাংলাদেশ সফরের কথা স্মরণ করেন | এছাড়াও তিনি ২০১৫-র আগস্টে তাঁর প্রয়াত স্ত্রীর শেষকৃত্য অনুষ্ঠানে উপস্থিত থাকার জন্য প্রধানমন্ত্রীর প্রশংসা করেন |
    
    রাষ্ট্রপতি বলেন, ১৯৭১-এর স্বাধীনতা যুদ্ধ চলাকালে ভারতীয় সৈনিকদের প্রতি সম্মাননা স্বরূপ বাংলাদেশ সরকারের যে অভিব্যক্তি তা ভারতে ভূয়শি প্রশংসা লাভ করেছে | ভারত এই বিষয়টিকে সৌভ্রাতৃত্বের একটি অভিপ্রকাশ এবং দিপাক্ষিক বন্ধনের অনন্য ইতিহাসের একটি প্রতীক হিসেবে বিবেচনা করে | দুই দেশকে ঐক্যবদ্ধ করতে বহু বিষয় রয়েছে – একটি অংশীদারী, ইতিহাস ও অভিন্ন ঐতিহ্য, ভাষাগত ও সাংস্কৃতিক বন্ধন, সঙ্গীতের আবেগানুভূতি, সাহিত্য ও শিল্পকলা |
    
    রাষ্ট্রপতি বলেন, ভারত-বাংলাদেশ সম্পর্ককে নতুন দিকনির্দেশ দেওয়ার ক্ষেত্রে বাংলাদেশের প্রধানমন্ত্রীর যে ভূমিকা এবং আজ তা যা হয়ে উঠেছে – দুই প্রতিবেশীর মধ্যে একটি শক্তিশালী, প্রানবন্ত ও দৃষ্টান্তমূলক অংশীদারীত্ব – ভারত গভীরভাবে সেই ভূমিকার প্রশংসা করে | তিনি বলেন যে, বাংলাদেশের প্রধানমন্ত্রীর নেতৃত্বে দেশটির অসামান্য অগ্রগতি হয়েছে |
    
    রাষ্ট্রপতি বলেন, গণতন্ত্র, আইনের শাসন, বহুত্ববাদ ও মানবিক মর্যাদা এবং দেশে শান্তি, নিরাপত্তা ও স্থিতিশীলতাকে শক্তিশালী করতে বাংলাদেশের প্রতিশ্রুতি প্রসংশনীয় | তিনি গত সপ্তাহে ঢাকায় ১৩৬-তম “ইন্টার-পার্লামেন্টারী ইউনিয়ন অ্যাসেম্বলি” এবং ২০১৬-র ডিসেম্বরে ৯-ম “গ্লোবাল ফোরাম অফ মাইগ্রেশান এন্ড ডেভেলপমেন্ট” সফলভাবে আয়োজন করার জন্য বাংলাদেশকে অভিনন্দন জানান |
    
    রাষ্ট্রপতি বলেন, ভারত-বাংলাদেশ সম্পর্ক দৃড় থেকে দৃড়তর হয়ে বৃদ্ধি পাচ্ছে | যোগাযোগ, শক্তি, বানিজ্য, দক্ষতা গঠন পরিকাঠামো উন্নয়নের ক্ষেত্রে সহযোগিতার বিষয়টি বিশেষভাবে প্রশংসনীয় | বাংলাদেশের অর্থনৈতিক উন্নয়নে ভারত একটি অংশীদার হতে সম্পূর্ণ রূপে প্রতিশ্রুতিবদ্ধ | ভৌগলিক নৈকট্য এবং যোগাযোগের সুযোগকে পারস্পরিক লাভের জন্য অবশ্যই গতিশীল করা দরকার | তিনি আশা প্রকাশ করে বলেন যে, পরবর্তী কয়েক বছরের জন্য বাংলাদেশের পরিকাঠামো প্রকল্পের জন্য ৫ বিলিয়নের বেশি মার্কিন ডলার ভারতীয় আর্থিক সহায়তা প্রদানের ঘোষনা বাংলাদেশের উন্নয়নকে আরো এগিয়ে নিয়ে যাবে |

    
    
    (Release ID: 1487789) Visitor Counter : 3
    
    

      Background release reference

      বাংলাদেশের প্রধানমন্ত্রীকে স্বাগত জানিয়ে রাষ্ট্রপতি স্নেহার্দভাবে ২০১৩-র মার্চে তাঁর বাংলাদেশ সফরের কথা স্মরণ করেন |