      ক্রেতা, খাদ্যএবংগণবন্টনমন্ত্রক

      দেশের ১.৮৬ লক্ষ ন্যায্যমূল্যের দোকানে সংস্থাপিত পি.ও.এস. ডিভাইস
      সমস্ত রাজ্য বা কেন্দ্রশাসিত অঞ্চলে কেন্দ্রীয় খাদ্য ও গণবন্টন দফতরের পক্ষে স্বনিয়ন্ত্রিত ন্যায্যমূল্যের দোকানের জন্য নির্দেশিকা জারি করা হয়েছে |

      Posted On: 12 APR 2017 12:15PM by PIB Kolkata

    সমস্ত রাজ্য বা কেন্দ্রশাসিত অঞ্চলে কেন্দ্রীয় খাদ্য ও গণবন্টন দফতরের পক্ষে স্বনিয়ন্ত্রিত ন্যায্যমূল্যের দোকানের জন্য নির্দেশিকা জারি করা হয়েছে | এর আওতায় প্রতিটি ন্যায্যমূল্যের দোকানে পয়েন্ট অফ সেল (পি.ও.এস.) ডিভাইস সংস্থাপিত হচ্ছে| এর ফলে ন্যায্যমূল্যের দোকান সমূহে সুবিধাভোগী গ্রাহকদের ক্রয়-বিক্রয় সংশ্লিষ্ট তথ্য নথিভুক্তি সহজ হবে | এই তথ্য সরাসরি কেন্দ্রীয় সার্ভারে সন্বিবেশিত হবে বা হচ্ছে | এরকম দেশের মোট ৫.২৬ লক্ষ ন্যায্যমূল্যের দোকানের মধ্যে ১.৮৬ লক্ষ দোকানকে সংশ্লিষ্ট ডিভাইস সংস্থাপনার মাধ্যমে স্বয়ংক্রিয়তার আওতায় নিয়ে আসা হয়েছে বলে মঙ্গলবার লোকসভায় এক প্রশ্নের লিখিত জবাবে জানিয়েছেন ভোক্তা বিষয়ক, খাদ্য ও গণবন্টনের কেন্দ্রীয় প্রতিমন্ত্রী শ্রী সি.আর. চৌধুরী | তিনি আরো জানিয়েছেন, এই সংস্থাপনার আওতায় সারা দেশে মোট ২২টি রাজ্য ও কেন্দ্রশাসিত অঞ্চলকে নিয়ে আসা সম্ভব হয়েছে | এই বিষয়ে সুনির্দিষ্ট তালিকাও প্রদান করা হয়েছে | এই জবাবে এ-ও জানানো হয়েছে যে, লক্ষ্যমাত্রায় গণবন্টন পদ্ধতি (টি.ডি.পি.এস.)-এর আওতায় কেন্দ্র ও রাজ্য তথা কেন্দ্রশাসিত অঞ্চলগুলিতে যৌথ দায়বদ্ধতায় কাজ পরিচালিত হয় | তবে ন্যায্যমূল্যের দোকানের লাইসেন্স প্রদানের বিষয়টি সংশ্লিষ্ট রাজ্য বা কেন্দ্রশাসিত অঞ্চলকেই দেখভাল করতে হয় বলেও শ্রী চৌধরীর জবাবে উল্লেখ রয়েছে |

    
    
    (Release ID: 1487777) Visitor Counter : 2
    
    

      Background release reference

      প্রতিটি ন্যায্যমূল্যের দোকানে পয়েন্ট অফ সেল (পি.ও.এস.) ডিভাইস সংস্থাপিত হচ্ছে| এর ফলে ন্যায্যমূল্যের দোকান সমূহে সুবিধাভোগী গ্রাহকদের ক্রয়-বিক্রয় সংশ্লিষ্ট তথ্য নথিভুক্তি সহজ হবে |