      তথ্যওসম্প্রচারমন্ত্রক

      বিশিষ্ট চলচ্চিত্রকারও অভিনেতা কাসিনাধুনি বিশ্বনাথ ২০১৬-র দাদাসাহেব ফালকে পুরস্কার পাচ্ছেন তথ্য সম্প্রচারমন্ত্রী শ্রী ভেঙ্কাইয়া নাইডু পুরস্কার কমিটির সুপারিশ অনুমোদন করলেন
      বিশিষ্ট চলচ্চিত্রকার ও অভিনেতা কাসিনাধুনি বিশ্বনাথকে ৪৮-তম দাদাসাহেবফালকে পুরস্কার দেওয়া হচ্ছে।

      Posted On: 24 APR 2017 12:29PM by PIB Kolkata

    বিশিষ্ট চলচ্চিত্রকার ও অভিনেতা কাসিনাধুনি বিশ্বনাথকে ৪৮-তম দাদাসাহেবফালকে পুরস্কার দেওয়া হচ্ছে। তথ্য সম্প্রচারমন্ত্রী শ্রী ভেঙ্কাইয়া নাইডু এই মর্মেপুরস্কার কমিটির সুপারিশ অনুমোদন করেছেন।
    
    শ্রী কে বিশ্বনাথ দীর্ঘদিন ধরেই ভারতীয় চলচ্চিত্র শিল্পের এক দিশা নির্দেশকারিশক্তি হিসেবে কাজ করে চলেছেন। ১৯৬৫ সাল থেকে এ পর্যন্ত শ্রী বিশ্বনাথ ৫০-টি চলচ্চিত্রনির্দেশনা করেছেন। তেলুগু চলচ্চিত্র শিল্পের অন্যতম এই পুরোধা সামাজিক ও মানবিক বিষয় নিয়ে যেসব ছবি করেছেন জনমানসে তা দীর্ঘস্হায়ী প্রভাব ফেলেছে।
    
    ১৯৩০ সালের ফেব্রুয়ারীতে অন্ধ্রপ্রদেশের গুড়িভাড়ায় শ্রী বিশ্বনাথের জন্ম। তাঁর জাতীয় পুরস্কার প্রাপ্ত ছবি স্বাতিমুথ্যম, ৫৯-তম অ্যাকাডেমি পুরস্কার সমারোহে সেরা বিদেশী ছবি বিভাগে ভারতের একমাত্র ছবি হিসেবে প্রেরিত হয়েছিল। শ্রী বিশ্বনাথের তৈরি অন্যান্য উল্লেখযোগ্য ছবির মধ্যে রয়েছে সারা বিশ্বেপ্রশংসিত ছবি শঙ্করভরণম ও সিরিভেন্নেলা। তিনি এপর্যন্ত ৫-টি জাতীয় পুরস্কার, ২০-টি অন্ধ্রপ্রদেশের রাজ্য পুরস্কার এবং ১০-টি ফিল্মফেয়ার পুরস্কার লাভ করেছেন।
    
    দাদাসাহেব ফালকে পুরস্কার হিসেবে স্বর্ণকমল, ১০ লক্ষ টাকার নগদআর্থিক পুরস্কার এবং শাল দেওয়া হবে। রাষ্ট্রপতি আগামী ৩-রা মে বিজ্ঞান ভবনে এই পুরস্কার প্রদান করবেন।

    
    
    (Release ID: 1488552) Visitor Counter : 3
    
    

      Background release reference

      শ্রী কে বিশ্বনাথ দীর্ঘদিন ধরেই ভারতীয় চলচ্চিত্র শিল্পের এক দিশা নির্দেশকারিশক্তি হিসেবে কাজ করে চলেছেন।