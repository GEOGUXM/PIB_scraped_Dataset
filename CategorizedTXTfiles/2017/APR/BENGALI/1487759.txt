      স্বরাষ্ট্র মন্ত্রক

      লোকসভায় অতি গুরুত্ত্বপূর্ণ ব্যক্তিবর্গের নিরাপত্তা ব্যবস্থার তথ্য প্রদান
      পুলিশ গবেষণা ও বিকাশ ব্যুরো প্রকাশিত এই তথ্যে আরো জানানো হয়েছে, কেন্দ্রীয় নিরাপত্তা সংস্থাসমূহের পক্ষে হুমকি যাচাইকরণের ভিত্তিতে নিরাপত্তার ব্যবস্থা করা হয়ে থাকে |

      Posted On: 12 APR 2017 11:37AM by PIB Kolkata

    পুলিশ সংগঠন সমূহের তথ্য অনুযায়ী দেশের প্রতি এক লক্ষ জনগণের জন্য ১লা জানুয়ারী, ২০১৬-র হিসেবে ১৮০.৫৯ জন পুলিশকর্মী নিয়োজিত আছেন | পুলিশ গবেষণা ও বিকাশ ব্যুরো প্রকাশিত এই তথ্যে আরো জানানো হয়েছে, কেন্দ্রীয় নিরাপত্তা সংস্থাসমূহের পক্ষে হুমকি যাচাইকরণের ভিত্তিতে নিরাপত্তার ব্যবস্থা করা হয়ে থাকে | তবে সময়ে-সময়ে পর্যালোচনার নিরিখে সংশ্লিষ্ট নিরাপত্তা প্রদানের বিষয়টি অব্যাহত থাকে বা বাড়ানো হয় অথবা তুলে নেওয়া হয় | তবে সুরক্ষা ব্যবস্থার আওতাধীন ব্যক্তিদের সংখ্যা ও অন্য গুরুত্বের নিরিখে বিভিন্ন পর্যায়ে কেন্দ্রীয় নিরাপত্তা প্রদানের তালিকা তৈরী করা হয় | সেই তালিকা অনুযায়ী জেড প্লাস পর্যায়ের নিরাপত্তা পাচ্ছেন ২৬ জন | জেড পর্যায়ের নিরাপত্তার আওতায় আছেন ৫৮ জন | ১৪৪ জন পাচ্ছেন ওয়াই প্লাস নিরাপত্তা | ২ জনের জন্য বরাদ্দ রয়েছে ওয়াই স্তরের নিরাপত্তা| ৬৮ জনকে দেওয়া হচ্ছে এক্স পর্যায়ের নিরাপত্তা | মোট ২৯৮ জনের মধ্যে জেড প্লাস স্তরের নিরাপত্তা প্রাপকদের ১৪ জনের জন্য জাতীয় নিরাপত্তা রক্ষী বাহিনী এন.এস.জি.-র ৫৫১ জন কর্মী নিয়োজিত আছেন | তবে এই নিরাপত্তার সুনির্দিষ্ট খরচের হিসেব দেওয়াটা সমস্যার বলে মঙ্গলবার লোকসভায় দুই সাংসদের প্রশ্নে লিখিতভাবে জানান, কেন্দ্রীয় গৃহবিষয়ক প্রতিমন্ত্রী শ্রী হংসরাজ গঙ্গারাম আহির | অন্য পর্যায়ের নিরাপত্তা প্রাপকদের ক্ষেত্রেও সংশ্লিষ্ট বিষয়ের ‘ইয়েলো বুকে’ উল্লিখিত ‘ব্যক্তিবর্গের সুরক্ষায় নিরাপত্তা ব্যবস্থা’ শীর্ষক নির্দেশিকা অনুসারে নিরাপত্তা প্রদানের ব্যবস্থা করা হয় | কেন্দ্রীয়মন্ত্রী, রাজ্যগুলির মুখ্যমন্ত্রী ও সুপ্রিমকোর্ট এবং হাইকোর্টের বিচারপতিদের মত কঠোর ও ভেদাভেদ না করে সিদ্ধান্ত নেওয়ার দায়বদ্ধতাযুক্ত ব্যক্তিদের সর্বোচ্চ পর্যায়ের নিরাপত্তা প্রদান করা হয় | এক্ষেত্রে সংশ্লিষ্টদের দায়িত্ব থেকে অব্যাহতি পাওয়ার পর মুহূর্তেই সেই নিরাপত্তা ব্যবস্থা প্রত্যাহৃত হয়ে থাকে বলেও শ্রী আহির তাঁর জবাবে উল্লেখ করেন|

    
    
    (Release ID: 1487759) Visitor Counter : 8
    
    

      Background release reference

      পুলিশ সংগঠন সমূহের তথ্য অনুযায়ী দেশের প্রতি এক লক্ষ জনগণের জন্য ১লা জানুয়ারী, ২০১৬-র হিসেবে ১৮০.৫৯ জন পুলিশকর্মী নিয়োজিত আছেন |