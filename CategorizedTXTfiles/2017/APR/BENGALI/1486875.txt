      শিল্পওবাণিজ্যমন্ত্রক

      ভারত-চিন বাণিজ্যিক ঘাটতি : রাজ্যসভায় তথ্য পেশ করলেন কেন্দ্রীয় শিল্প ও বাণিজ্য মন্ত্রী
      ২০১৬-১৭ অর্থ বছরের এপ্রিল-ফেব্রুয়ারি – এই ১১ মাসে চিনের সঙ্গে ভারতের বাণিজ্য হ্রাস পেয়েছে ০.৮৭ শতাংশ

      Posted On: 05 APR 2017 12:01PM by PIB Kolkata

    ২০১৬-১৭ অর্থ বছরের এপ্রিল-ফেব্রুয়ারি – এই ১১ মাসে চিনের সঙ্গে ভারতের বাণিজ্য হ্রাস পেয়েছে ০.৮৭ শতাংশ। ঐ সময়কালে চিনের সঙ্গে ভারতের বাণিজ্যিক লেনদেনের অঙ্ক ছিল ৬৪.৫৭ বিলিয়ন মার্কিন ডলার। আলোচ্য মাসগুলিতে চিনে ভারতের রপ্তানির মাত্রা বৃদ্ধি পায় ৮.৬৯ শতাংশ এবং এ ক্ষেত্রে লেনদেনের মাত্রা ছিল ৮.৯৪ বিলিয়ন মার্কিন ডলারের মতো।অন্যদিকে, ঐ সময়ে চিন থেকে ভারতে আমদানির পরিমাণ হ্রাস পায় ২.২৬ শতাংশ। আমদানিখাতে লেনদেনের মাত্রা ছিল ৫৫.৬৩ বিলিয়ন মার্কিন ডলার। এর ফলে, চিনের সঙ্গে ভারতের বাণিজ্যিক ঘাটতি লক্ষ্য করা গেছে ৪.১ শতাংশের মতো।
    
    আজ রাজ্যসভায় এক প্রশ্নের লিখিত জবাবে এ তথ্য পেশ করে কেন্দ্রীয় শিল্প ও বাণিজ্য মন্ত্রী শ্রীমতী নির্মলা সীতারমন জানান, চিন ও ভারতের মধ্যে এক সুষম অর্থনৈতিক তথা বাণিজ্যিক সম্পর্ক গড়ে তুলতে দু’দেশের বাণিজ্য মন্ত্রকের উদ্যোগে পাঁচ বছর মেয়াদি এক সহযোগিতা চুক্তি স্বাক্ষরিত হয় ২০১৪ সালে। তাতে বলা হয় যেচিনের সঙ্গে বাণিজ্যিক ঘাটতি ভারতের পক্ষে বিশেষ উদ্বেগের বিষয়। তাই, দ্বিপাক্ষিক স্বার্থের কথা চিন্তা করে ঐ পাঁচ বছরে বাণিজ্যিক ঘাটতি পুষিয়ে নেওয়ার কথা চিন্তাভাবনা করা হয়। এজন্য ভারত ও চিন দুটি দেশের পক্ষ থেকেই সহযোগিতার বাতাবরণকে আরও নিবিড় করে তোলার ওপর জোর দেওয়া হয়। ঐ চুক্তিতে আরও বলা হয় যে তথ্যপ্রযুক্তি এবং তথ্যপ্রযুক্তি-ভিত্তিক পরিষেবার প্রসারে এই দুটি দেশ দ্বিপাক্ষিক বাণিজ্যকে আরও চাঙ্গা করে তোলার উদ্যোগ গ্রহণ করবে।
    
    শ্রীমতী সীতারমন আরও জানান, চিন সহ বিভিন্ন দেশে রপ্তানি বাণিজ্যের পরিমাণ বৃদ্ধি করার জন্য রপ্তানিকারকদের সবরকম ভাবে সাহায্য করতে কেন্দ্রীয় সরকারের পক্ষ থেকে বেশ কিছু পদক্ষেপ ইতিমধ্যেই গ্রহণ করা হয়েছে।

    
    
    (Release ID: 1486875) Visitor Counter : 2
    
    

      Background release reference

      আলোচ্য মাসগুলিতে চিনে ভারতের রপ্তানির মাত্রা বৃদ্ধি পায় ৮.৬৯ শতাংশ এবং এ ক্ষেত্রে লেনদেনের মাত্রা ছিল ৮.৯৪ বিলিয়ন মার্কিন ডলারের মতো