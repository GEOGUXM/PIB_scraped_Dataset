      স্বরাষ্ট্র মন্ত্রক

      স্বরাষ্ট্র মন্ত্রক ও রাজ্য সরকারের সঙ্গে ত্রিপাক্ষিক বৈঠকে তপশিলি উপজাতি হিসেবে স্বীকৃতি দাবি আসামের বেশ কিছু অনগ্রসরজন গোষ্ঠীর
      ভারত সরকারের স্বরাষ্ট্র মন্ত্রণালয়ের সঙ্গে আসাম সরকার, ছয়টি জনগোষ্ঠী,আদিবাসী ন্যাশনাল কনভেনশন ও অল কোচ – রাজবংশী স্টুডেন্টস ইউনিয়ন (পি)-এর বৈঠক অনুষ্ঠিত হয়

      Posted On: 25 APR 2017 1:19PM by PIB Kolkata

    ভারত সরকারের স্বরাষ্ট্র মন্ত্রণালয়ের সঙ্গে আসাম সরকার, ছয়টি জনগোষ্ঠী,আদিবাসী ন্যাশনাল কনভেনশন ও অল কোচ – রাজবংশী স্টুডেন্টস ইউনিয়ন (পি)-এর বৈঠক অনুষ্ঠিত হয়। আসাম থেকে আসা সংশ্লিষ্টদের নিয়ে এই ত্রিপাক্ষিক বৈঠকটি অনুষ্ঠিত হয় সোমবার। কেন্দ্রীয় স্বরাষ্ট্র প্রতিমন্ত্রী শ্রী কিরেন রিজিজু এবং আসাম সরকারের শিল্প ও বাণিজ্য, পরিবহন ও সংসদ বিষয়ক মন্ত্রী শ্রী চন্দ্রমোহন পাটোয়ারি রাজ্যের ওই জনগোষ্ঠী এবং সংগঠন সমূষের প্রতিনিধিদের সঙ্গে আলোচনা করেন। বৈঠক চলাকালীন ভারত সরকার ও আসাম সরকারের বরিষ্ঠ আধিকারি করা উপস্থিত ছিলেন।
    
    কোচ বাজবংশী , মোরান, মোটেক, তাই অহোম, চুতিয়া ও চা শিল্পের সঙ্গে জড়িত উপজাতিজন গোষ্ঠীর প্রতিনিধিদের পাশাপাশি আদিবাসী ন্যাশনাল কনভেনশনের পক্ষ থেকেও তপশিলি উপজাতিভুক্ত হিসেবে স্বীকৃতির দাবি তোলা হয়। একই সঙ্গে ২০১২-তে আত্মসমর্পন করে স্বাভাবিক জীবনে ফিরে আসা জঙ্গীদের স্থায়ী পুনর্বাসনের ব্যাপারেও দাবি আসা জঙ্গীদের স্থায়ী পুনর্বাসনের ব্যাপারেও দাবি জানানো হয়। অল কোচ রাজবংশী স্টুডেন্টস্ ইউনিয়ন(পি)-এর পক্ষ থেকে বিশেষভাবে কোচ রাজবংশী জনগোষ্ঠীর জন্যও তপশিলি উপজাতিভুক্তির মর্যাদা লাভের দাবি পেশ করা হয়। নিজেদের রাজনৈতিক, সাংস্কৃতিক ও ভাষাগত অধিকার সুরক্ষিত করতেই এই মর্যাদা লাভের ব্যাপারে জোর দেয় সংগঠন। জানা গেছে, হৃদ্যতাপূর্ণ পরিবেশেই এই ত্রিপাক্ষিক বৈঠকটি সম্পন্ন হয়।

    
    
    (Release ID: 1488750) Visitor Counter : 6
    
    

      Background release reference

      কেন্দ্রীয় স্বরাষ্ট্র প্রতিমন্ত্রী শ্রী কিরেন রিজিজু এবং আসাম সরকারের শিল্প ও বাণিজ্য, পরিবহন ও সংসদ বিষয়ক মন্ত্রী শ্রী চন্দ্রমোহন পাটোয়ারি রাজ্যের ওই জনগোষ্ঠী এবং সংগঠন সমূষের প্রতিনিধিদের সঙ্গে আলোচনা করেন। বৈঠক চলাকালীন ভারত সরকার ও আসাম সরকারের বরিষ্ঠ আধিকারি করা উপস্থিত ছিলেন