      তথ্যওসম্প্রচারমন্ত্রক

      চলচ্চিত্র নির্মাণ ও বিপণনের ক্ষেত্রে ভারত-রাশিয়া সহযোগিতা : ভারতের তথ্য ও সম্প্রচার প্রতিমন্ত্রী এবং রাশিয়ার দূরসঞ্চার এবং জনসংযোগ ও যোগাযোগ উপ-মন্ত্রীর মত বিনিময়
      বিদেশি চলচ্চিত্র নির্মাতাদের জন্য কেন্দ্রীয় সরকার নতুন ভিসা ব্যবস্থা প্রবর্তন করার ফলে দেশ-বিদেশের চলচ্চিত্রকারদের এ দেশে আসার কাজ অনেকটাই সহজ হয়ে গেছে

      Posted On: 03 APR 2017 1:40PM by PIB Kolkata

    বিদেশি চলচ্চিত্র নির্মাতাদের জন্য কেন্দ্রীয় সরকার নতুন ভিসা ব্যবস্থা প্রবর্তন করার ফলে দেশ-বিদেশের চলচ্চিত্রকারদের এ দেশে আসার কাজ অনেকটাই সহজ হয়ে গেছে। ভারতকে বিশ্বের এক আকর্ষণীয় চলচ্চিত্র গন্তব্য রূপে তুলে ধরার লক্ষ্যে ফিল্ম ভিসা এবং ফিল্ম ফেসিলিটেশন অফিস চালু করা হয়েছে।
    
    আজ এখানে রাশিয়ার দূরসঞ্চার এবং জনসংযোগ ও যোগাযোগ সম্পর্কিত উপ-মন্ত্রীমিঃ আলেক্সি ভোলিনের নেতৃত্বে এ দেশ সফররত এক রাশিয়ান প্রতিনিধিদলের সঙ্গে আলোচনাকালে একথার উল্লেখ করেন কেন্দ্রীয় তথ্য ও সম্প্রচার প্রতিমন্ত্রী কর্ণেল রাজ্যবর্ধন রাঠোর। মুম্বাইতে তাঁর মন্ত্রকের পক্ষ থেকে যে ন্যাশনাল সেন্টার অফ এক্সেলেন্স ফর অ্যানিমেশন্‌স, ভিস্যুয়াল এফেক্ট্‌স, গেমিং অ্যান্ড কমিক্স (এভিজিসি) গড়ে তোলার প্রস্তাব রয়েছে সে সম্পর্কেও প্রতিনিধিদলকে অবহিত করেন তথ্য ও সম্প্রচার প্রতিমন্ত্রী। অ্যানিমেশন্‌স, গ্রাফিক্স এবং ভিস্যুয়াল প্রচার-ব্যবস্থা সম্পর্কে সহযোগিতার সম্ভাব্য ক্ষেত্রগুলি খতিয়ে দেখতে দুই মন্ত্রীই আজ সহমত প্রকাশ করেন এই আলোচনা-বৈঠককালে।
    
    বিশ্বের বিভিন্ন দেশের মধ্যে সাংস্কৃতিক বিনিময়ের একটি মাধ্যম হিসেবেচলচ্চিত্রের গুরুত্বপূর্ণ ভূমিকার কথাও আলোচনা করেন কর্ণেল রাঠোর ও মিঃ ভোলিন।চলচ্চিত্র উৎসব আয়োজনের মাধ্যমে ভারত ও রাশিয়া নিজের নিজের দেশের ছবিগুলি একে অন্যের দেশে দেখানোর ব্যবস্থা করতে পারে বলে সহমত ব্যক্ত করেন দুই মন্ত্রীই। চলচ্চিত্রের বাজার সৃষ্টির কাজে ভারতের জাতীয় চলচ্চিত্র উন্নয়ন নিগম এবং রাশিয়ান ফেডারেশনের এই ধরনের জাতীয় সংস্থার পারস্পরিক সহযোগিতা প্রসারের সম্ভাবনা নিয়েও আলোচনা হয় তাঁদের মধ্যে।

    
    
    (Release ID: 1486919) Visitor Counter : 3
    
    

      Background release reference

      ভারতকে বিশ্বের এক আকর্ষণীয় চলচ্চিত্র গন্তব্য রূপে তুলে ধরার লক্ষ্যে ফিল্ম ভিসা এবং ফিল্ম ফেসিলিটেশন অফিস চালু করা হয়েছে।