      প্রধানমন্ত্রীরদপ্তর

      ভারতের প্রধানমন্ত্রীর সঙ্গে দূরভাষ বার্তায় আলোচনা নেপালের প্রধানমন্ত্রীর
      নেপালের প্রধানমন্ত্রী শ্রী পুষ্প কমল দহল ‘প্রচণ্ড’ মঙ্গলবার দূরভাষে কথা বলেন ভারতের প্রধানমন্ত্রী শ্রী নরেন্দ্র মোদীর সঙ্গে

      Posted On: 26 APR 2017 12:19PM by PIB Kolkata

    নেপালের প্রধানমন্ত্রী শ্রী পুষ্প কমল দহল ‘প্রচণ্ড’ মঙ্গলবার দূরভাষে কথা বলেন ভারতের প্রধানমন্ত্রী শ্রী নরেন্দ্র মোদীর সঙ্গে। ভারত-নেপাল সম্পর্কের সাম্প্রতিক অগ্রগতি সম্পর্কে তাঁরা আলোচনা ও মত বিনিময় করেন দূরভাষ বার্তায়। নেপালের প্রেসিডেন্ট শ্রীমতী বিদ্যা দেবী ভাণ্ডারীর সদ্য সমাপ্ত সফল ভারত সফরের কথাও উঠে আসে তাঁদের আলোচনাকালে।
    
    সংবিধান রূপায়ণের প্রক্রিয়ায় সংশ্লিষ্ট সকল পক্ষকে যুক্ত করার যে প্রচেষ্টা চালাচ্ছে নেপাল সরকার, সে সম্পর্কে শ্রী মোদীকে অবহিত করেন নেপালের প্রধানমন্ত্রী। তিনি জানান,প্রায় ২০ বছরের সময়কালের মধ্যে এই প্রথম স্থানীয় ও আঞ্চলিক পর্যায়ের নির্বাচন অনুষ্ঠিত হতে চলেছে নেপালে। এই কাজে ভারতের প্রধানমন্ত্রীর সহযোগিতাও প্রার্থনা করেন তিনি।
    
    শান্তি, স্থিতিশীলতা এবং আর্থ-সামাজিক রূপান্তরের লক্ষ্যে নেপালের জাতীয় প্রচেষ্টায় ভারতের সরকার ও জনসাধারণের পক্ষ থেকে শুভেচ্ছার কথা ব্যক্ত করেন ভারতের প্রধানমন্ত্রী। নেপালের স্থানীয় ও আঞ্চলিক পর্যায়ের নির্বাচনে ভারত সম্ভাব্য সকল ক্ষেত্রেই সহযোগিতা করবে বলে তিনি আশ্বাস দেন পুষ্প কমল দহলকে।
    
    দু’দেশের জনসাধারণের কল্যাণে বিভিন্ন ক্ষেত্রে ভারত-নেপাল সহযোগিতাকে আরও এগিয়ে নিয়ে যেতে পারস্পরিক প্রতিশ্রুতিরও পুনরুচ্চারণ করেন দুই প্রধানমন্ত্রী।

    
    
    (Release ID: 1488741) Visitor Counter : 4
    
    

      Background release reference

      সংবিধান রূপায়ণের প্রক্রিয়ায় সংশ্লিষ্ট সকল পক্ষকে যুক্ত করার যে প্রচেষ্টা চালাচ্ছে নেপাল সরকার