      স্বাস্থ্যওপরিবারকল্যাণমন্ত্রক

      রাজ্যসভায় পুষ্টি পুনর্বাসন কেন্দ্র সমূহে ভর্তি হওয়া শিশুর পরিসংখ্যান
      দেশের ২৫টি রাজ্য বা কেন্দ্রশাসিত অঞ্চলে ৯৬৬টি পুষ্টি পুনর্বাসন কেন্দ্র এন.আর.সি. রয়েছে

      Posted On: 12 APR 2017 11:42AM by PIB Kolkata

    দেশের ২৫টি রাজ্য বা কেন্দ্রশাসিত অঞ্চলে ৯৬৬টি পুষ্টি পুনর্বাসন কেন্দ্র এন.আর.সি. রয়েছে | আনুমানিক ৯৩.৪ লক্ষ শিশুকে অতিমাত্রায় অপুষ্টির শিকার বলে চতুর্থ জাতীয় পরিবারিক স্বাস্থ্য সমীক্ষাতে(এন.এফ.এইচ.এস.) উল্লেখ করা হয়েছে | এছাড়া এর মধ্যে ১০ শতাংশ শিশু জটিল চিকিৎসাগত সমস্যার কারণে এন.আর.সি.তে অবিলম্বে ভর্তি করানো প্রয়োজন বলেও উল্লেখ রয়েছে | ২০১৬-১৭ বছরে প্রায় ১ লক্ষ ৭২ হাজার ৯০৯ জন শিশুকে এন.সি.আর.তে নাম নথিভুক্ত করানো হয়েছে | মঙ্গলবার রাজ্যসভায় এক প্রশ্নের লিখিত জবাবে কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী ফগ্গন সিংহ কুলস্তে এই তথ্য দিয়ে এ ব্যাপারে সুনির্দিষ্ট পরিসংখ্যান তুলে ধরেন | পরিসংখ্যান অনুযায়ী সর্বাধিক মধ্যপ্রদেশের ৩১৫টি এন.আর.সি.তে ৭৯৫২৭ জন শিশুকে ভর্তি করানো হয় | এই তালিকায় দ্বিতীয় স্থানে গুজরাট | সেখানকার ১২৪টি কেন্দ্রে ১৫৫১১ জন শিশুকে ভর্তি করানো হয় | এর পরেই রয়েছে ছত্তিসগড় | সেখানে ১১৭৮৯ জন শিশুকে ৬২টি এন.আর.সি.তে ভর্তি করানো হয়েছে | এই তালিকা অনুযায়ী সবচেয়ে কম উত্তর-পূর্বের অরুণাচল প্রদেশে ১ টি কেন্দ্রে ৬ জন শিশুকে এবং দাদরা ও নগর হাভেলির ৩০ জন শিশুকে ১টি এন.আর.সি.তে ভর্তি করানো হয় | এই পরিসংখ্যানে পশ্চিমবঙ্গের ৩৫টি কেন্দ্রে ভর্তি করানো হয় ৪৩৭৫ জন মারাত্মক অপুষ্টির শিকার শিশুকে | উত্তর পূর্বের অন্য রাজ্যগুলির মধ্যে আসামে ১৫টি কেন্দ্রে ১১০৯ জন শিশু এবং মেঘালয়ে ৫টি কেন্দ্রে ২৭০ জন শিশুকে ভর্তি করানো হয় বলে উল্লেখ রয়েছে | সংশ্লিষ্ট এন.আর.সি.গুলিতে মারাত্মক অপুষ্টি সমস্যায় আক্রান্ত শিশুদের ভর্তি করিয়ে স্বাস্থ্য পরীক্ষা ও প্রয়োজনীয় চিকিৎসা প্রদানের পাশাপাশি ২৪ ঘন্টা পরিষেবা ও যত্ন নজরদারি বজায় রাখা হয় | নিয়ম করে খাওয়ানো, সস্নেহে যত্ন ও উজ্জীবিত করার মত ব্যবস্থাপনা সেগুলিতে প্রদান করা হয়ে থাকে বলেও শ্রী কুলস্তে জানান | এই পরিসংখ্যা নেই ভর্তি হওয়া শিশুদের মধ্যে ৯২৭৬০ জন শিশু সুস্থ স্বাভাবিকভাবে বাড়ি ফিরেছে বলেও স্বাস্থ্য ও পরিবার কল্যাণ প্রতিমন্ত্রীর জবাবে জানা গেছে |

    
    
    (Release ID: 1487771) Visitor Counter : 3
    
    

      Background release reference

      ১০ শতাংশ শিশু জটিল চিকিৎসাগত সমস্যার কারণে এন.আর.সি.তে অবিলম্বে ভর্তি করানো প্রয়োজন বলেও উল্লেখ রয়েছে |