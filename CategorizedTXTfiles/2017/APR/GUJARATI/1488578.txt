      PIB Headquarters

      હવાથી ચાલતા ટાયરો માટેની ટ્યૂબના નિર્માતાઓના એકમમાં ભારતીય માનક બ્યૂરોના દરોડા
      Posted On: 25 APR 2017 3:48PM by PIB Ahmedabad


    અમદાવાદ, 25 -04-2017


    ભારતીય માનક બ્યૂરોના અધિકારીઓની એક ટીમે બ્યૂરો પાસેથી અધિકૃત લાયસન્સ વગર કંપની હવાથી ચાલતા ટાયરો માટેની ટ્યૂબના ઉત્પાદન, પેકિંગ અને આઈએસઆઈ માર્કા લગાવવામાં સંકળાયેલા હોવાની માહિતીના આધારે તા. 18 એપ્રિલ, 2017ના રોજ ટાયરોના ટ્યૂબ નિર્માતા લેક્સૂસ રબર ઈન્ડસ્ટ્રીઝ, એલએસ-89 /3 , પી.કે. અંબાવપુરા, છત્રાલ, પાનસર રોડ, તા. કડી, જિ. મહેસાણાના પરિસરમાં દરોડા પાડ્યા હતા. દરોડામાં આઈએસઆઈના દૂરૂપયોગ કરેલી આશરે 10,000 ટ્યૂબ તેમજ 500 પેકિંગ પાઉચ જપ્ત કરવામાં આવ્યા. તથા અન્ય એક દરોડામાં મેસર્સ અષ્ટવિનાયક રબર ઈન્ડસ્ટ્રીઝ, પ્લોટ નં. 602, ફેઝ-1, જીઆઈડીસી, છત્રાલ, જિલ્લા. ગાંધીનગરના પરિસરમાં પાડવામાં આવેલ દરોડામાં આઈએસઆઈનો દુરુપયોગ કરાયેલી 5100 રબર ટ્યૂબ અને 2450 પેકેજીંગ સામગ્રી જપ્ત કરવામાં આવી હતી.


    ઉપરાંત તા. 19-04-2017ના રોજ ટાયરો માટેની ટ્યૂબના નિર્માતા મેસર્સ સાંઈ ઈન્ડસ્ટ્રી પ્લોટ નંબર, બી-3ઈ, 57 જીઆઈડીસી, દહેજ, જિલ્લા ભરૂચના પરિસરમાં દરોડા પાડ્યા હતા. દરોડા દરમિયાન ભારતીય માનક બ્યૂરોના માનક ચિન્હ (આઈએસઆઈ)નો દુરૂપયોગ જોવા મળ્યો. પુરાવા રૂપે આઈએસઆઈ ચિન્હવાળા બે પાઉચ જપ્ત કરવામાં આવ્યા છે.


    આ ઉત્પાદન ભારત સરકાર દ્વારા અધિસૂચિત અનિવાર્ય પ્રમાણને અંતર્ગત આવે છે જેમાં, એ સમાવિષ્ટ છે કે કોઈપણ વ્યક્તિ ભારતીય માનક બ્યૂરો પાસેથી માનક ચિન્હ માટે (આઈએસઆઈ) લાયસન્સ વગર ઉત્પાદન કરી ન શકે. ભારતીય માનક બ્યૂરોની પૂર્વ અનુમતિ વગર માનક ચિન્હનો ઉપયોગ કરનાર સામે ભારતીય માનક બ્યૂરો અધિનિયમ 1986ની કલમ 11(1), 12(ખ)ના ઉલ્લંઘન બદલ કાર્યવાહી કરવામાં આવશે. આ ગુનો દંડનીય છે, જે અંતર્ગત 1 વર્ષની સજા અથવા 50,000નો આર્થિક દંડ અથવા બંનેની જોગવાઈ છે.


    AP/J.Khunt/GP ક્રમાંક : 248

    
    
    (Release ID: 1488578) Visitor Counter : 43