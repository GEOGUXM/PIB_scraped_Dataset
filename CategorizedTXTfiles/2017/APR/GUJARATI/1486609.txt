      માર્ગ પરિવહન અને રાજમાર્ગ મંત્રાલય

      ઉના-કોડીનાર નેશનલ હાઈવેનું ખાતમુહુર્ત કરતાં કેન્દ્રીય રાજ્ય મંત્રીશ્રી મનસુખભાઇ માંડવિયા
      નગરપાલિકા ઉનાનાં વિકાસ કાર્યોનું પણ લોકાર્પણ કર્યું
      
      Posted On: 03 APR 2017 9:07PM by PIB Ahmedabad


    ‌‌‌‌‌‌‌‌‌‌‌ કેન્દ્રીય રોડ ટ્રાન્સપોર્ટ અને હાઇવે , શીપીંગ , રસાયણ અને ખાતર રાજ્યમંત્રી શ્રી મનસુખભાઇ માંડવિયાએ 03-04-2017 ના રોજ ઉના કોડીનારને જોડતા રાષ્ટ્રીય ધોરીમાર્ગનું ખાતમુહુર્ત કર્યું હતું. આ માર્ગની લંબાઈ 41 કી.મી. છે , જે રૂ. 623 કરોડના ખર્ચે બનાવવામાં આવશે. આ ઉપરાંત મંત્રી શ્રીએ ઉના નગરપાલિકાનાં વિકાસ કાર્યોનું પણ લોકાર્પણ કર્યું હતું.


    આ કાર્યક્રમ દરમિયાન સંબોધન કરતા માનનીય મંત્રીશ્રી મનસુખભાઇ માંડવિયાએ રોડ ટ્રાન્સપોર્ટ અને હાઈવે મંત્રાલય દ્વારા ગીર-સોમનાથ જીલ્લામાં કરવામાં આવી રહેલ કામગીરી અંગે માહિતી આપી હતી.


    1) નેશનલ હાઈવે નં.251ના વિભાગ કેસરીયા-તડ તાલુકો ઉના માર્ગનું મજબુતીકરણ કામ રૂ.20 કરોડના ખર્ચે ચાલુ છે.


    2) નેશનલ હાઈવે નં.251 ઉના-દેલવાડા-એહમદપુર-માંડવી 11 કી.મી. માર્ગનું રૂ.28 કરોડના ખર્ચે કામ ચાલુ છે.


    3) ઉના-ધારી-બગસરા-અમરેલી-બાબરા-જસદણ-ચોટીલા માર્ગને રાષ્ટ્રીય ધોરીમાર્ગ તરીકે વિકસાવવા DPR તબક્કે કાર્યવાહી ચાલુ છે.


    4) કોડીનાર-વેરાવળ રાષ્ટ્રીય ધોરીમાર્ગનું કામ રૂ.670 કરોડનાં ખર્ચે આગામી સમયમાં ચાલુ થશે .


    આ કાર્યક્રમમાં ગુજરાતના રાજ્યકક્ષા મંત્રીશ્રી જશાભાઈ બારડ , માનનીય સંસદીય સચિવશ્રી જેઠાભાઈ સોલંકી , સંસદસભ્યશ્રી રાજેશ ચુડાસમા અને શ્રી ચુનીભાઈ ગોહીલ , સ્થાનિક પ્રતિનિધિઓ તથા નાગરિકો બહોળી સંખ્યામાં ઉપસ્થિત રહ્યા હતાં,

    
    
    (Release ID: 1486609) Visitor Counter : 8