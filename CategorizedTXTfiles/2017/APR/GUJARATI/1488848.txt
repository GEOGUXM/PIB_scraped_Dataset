      રસાયણ અને ખાતર મંત્રાલય

      સુક્ષ્મ, લઘુ અને મધ્યમ ઉદ્યોગો દેશની કરોડરજ્જુ : કેન્દ્રીય મંત્રી શ્રી મનસુખ માંડવિયા
      
      રાજકોટમાં આયોજીત ‘‘ઇન્ડિયા ઇન્ડસ્ટ્રીયલ ફેર-4’’ મંત્રી શ્રીનું સંબોધન

      Posted On: 28 APR 2017 6:26PM by PIB Ahmedabad

    અમદાવાદ, 28 -04-2017


    કેન્દ્રીય મંત્રીશ્રી મનસુખ માંડવિયાએ જણાવ્યું હતું કે ભારતીય અર્થતંત્રમાં MSME નો ખુબ મોટો ફાળો છે . ૩૦ મિલીયન યુનિટ , ૭૦ મિલીયન રોજગારી , ૬૦૦૦ થી વધુ પ્રોડકટ દેશના કુલ ઉત્પાદનમાં અંદાજે ૪૫ % જેટલો હિસ્સો અને દેશની કુલ નિકાસમાં ૪૦ % હિસ્સો ધરાવે છે . આમ છતાં આ ક્ષેત્ર અત્યાર સુધી ઉપેક્ષિત રહયુ હતું . મંત્રી શ્રી લઘુ ઉદ્યોગ ભારતી દ્વારા રાજકોટમાં આયોજીત ‘‘ ઇન્ડિયા ઇન્ડસ્ટ્રીયલ ફેર -4 ’’ ના ઉદ્ઘાટન પ્રસંગે સંબોધન કરી રહ્યા હતા.


    પોતાના સંબોધનમાં તેમણે જણાવ્યું હતું કે , પ્રધાનમંત્રી ટાસ્ક ફોર્સના વર્ષ ૨૦૧૦ના રીપોર્ટમાં નોંધવામાં આવ્યુ છે કે , MSME નું મહત્પુર્ણ પ્રદાન હોવા છતાં MSME ઘણી બધી સમસ્યાઓનો સામનો કરી રહયુ છે . જેમ કે , સમયસર ધિરાણ મળતું નથી , જરૂરીયાત મુજબ મળતું નથી , મૂડી રોકાણનો વ્યાજ ખર્ચ ખુબ ઉંચો છે , Sick industry માટે ખાસ જોગવાઇ નથી . શ્રી નરેન્દ્રભાઇ મોદી દેશના પ્રધાનમંત્રી બન્યા ત્યારથી ગુજરાત અને કેન્દ્ર બન્ને સરકારો MSME ના વિકાસ માટે ગંભીર છે .


    શ્રી માંડવિયાએ ઉમેર્યું હતું કે , MSME ના વિકાસ માટે સુઆયોજિત પગલાં લેવાઇ રહયા છે . જેમ કે , કેન્દ્રના ચાલુ વર્ષના બજેટમાં MSME સેકટરમાં વપરાતા કુદરતી ગેસ પરની ડયુટી ઘટાડવામાં આવી છે . MSME સેકટરમાં ગુજરાત 12 % હિસ્સો ધરાવે છે . આમ LNG પરની ડયુટીમાં ઘટાડો થતા ગુજરાતનાં ઉદ્યોગોને ખુબ મોટો આર્થિક ફાયદો થશે . ગુજરાત સરકાર દ્વારા MSME માટે અલગ કમિશ્નર કચેરી સ્થાપવા માટે નેમ જાહેર કરેલી છે . જેથી MSME ના ઉદ્યોગ સાહસિકોને સરળતાથી પોતાનું કામ પાર પાડવામાં મદદ મળશે . શ્રી નરેન્દ્રભાઇ મોદી પ્રધાનમંત્રી બન્યા બાદ ‘‘ સ્ટાર્ટ અપ ઇન્ડિયા ’’ , ‘‘ સ્ટેન્ડ અપ ઇન્ડિયા ’’, ‘‘ સ્કીલ ઇન્ડિયા ’’ , ‘‘ મેક ઇન ઇન્ડિયા ’’ , ‘‘ ઇઝ ઓફ ડુઇંગ બીઝનેસ ’’ જેવા વૈશ્વિક અસરોવાળા પગલાં લેવાયા છે . MSME ને ઝડપી , ઓછા વ્યાજદરે , જરૂરત મુજબનું , બેંકોના ધક્કા ખાધા વગર ધિરાણ મળે , સરકારી પરવાનગીઓ સરળતાથી અને સમયસર મળે , તેનો માલ વેચાય અને MSME વૈશ્વિક હરિફાઇમાં ટકી શકે તેની સતત ચિંતા નરેન્દ્રભાઇ કરે છે અને નિયમિત બેઠકો કરીને MSME અંગે માહિતી મેળવી જરૂરી સૂચનાઓ આપે છે . સરકારી માલસામાનની ખરીદીમાં MSME અને મેક ઇન ઇન્ડિયાવાળી ચીજવસ્તુઓની ખરીદીને પ્રાધાન્ય આપવાનું ગુજરાત સરકારે અને કેન્દ્ર સરકારે ફરજીયાત બનાવ્યુ છે .


    આ પ્રસંગે વર્લ્ડ ઇકોનોમીક હિન્દુ ફોરમના ચેરમેન પૂજય સ્વામી વિજ્ઞાનંદજી , માન . ધારાસભ્યશ્રી ગોવિંદભાઇ પટેલ , રાજકોટ નાગરિક બેંકના પૂર્વ ચેરમેન શ્રી કલ્પકભાઇ મણીયાર , બેંકના વાઇસ ચેરમેન શ્રી જીવણભાઇ પટેલ , લધુઉદ્યોગ ભારતી રાજકોટના વાઇસ ચેરમેન શ્રી હંસરાજભાઇ ગજેરા તેમજ સ્થાનિક પ્રતિનિધીઓ તથા નાગરિકો ઉપસ્થિત રહ્યા હતા તેમ કેન્દ્રીય મંત્રીશ્રીના કાર્યાલય દ્વારા એક અખબારી યાદીમાં જણાવ્યું છે .


    AP/J.Khunt ક્રમાંક : 2 63

    
    
    (Release ID: 1488848) Visitor Counter : 15