      જળ સંસાધન મંત્રાલય

      ઉત્તરાખંડમાં નમામિ ગંગે પરિયોજનામાં ઝડપ ચલાવાશે
      રાજ્યના શહેરી વિકાસ મંત્રી મદન કૌશિક કેન્દ્રીય જળ સંસાધન મંત્રી ઉમા ભારતીને મળ્યા

      Posted On: 20 APR 2017 5:54PM by PIB Ahmedabad

    નવી દિલ્હી, 20 -04-2017


    ઉત્તરાખંડના શહેરી વિકાસ મંત્રી શ્રી મદન કૌશિકે આજે (20-4-2017) નવી દિલ્હીમાં કેન્દ્રીય જળ સંસાધન, નદી વિકાસ તેમજ ગંગા સંરક્ષણ મંત્રી સુશ્રી ઉમા ભારતી સાથે મુલાકાત કરી. બંને નેતાઓએ એ વાત પર સહમતિ સાધી કે ઉત્તરાખંડમાં નમામિ ગંગે પરિયોજનાઓના અમલીકરણમાં ઝડપ લાવવી જરૂરી છે. બેઠક દરિયાન બંને નેતાઓએ રાજ્યમાં નામામિ ગંગે પરિયોજનાઓનું અત્યાર સુધીના અમલીકરણની સમીક્ષા કરી. શ્રી કૌશિકે સુશ્રી ભારતીને આશ્વાસન આવ્યું કે રાજ્ય સરકાર આ પરિયોજનાઓને પૂર્ણ કરવા માટે દરેક આવશ્યક સહયોગ આપશે. તેમણે કહ્યું કે તેઓ સુનિશ્ચિત કરશે કે ઉત્તરાખંડ નમામિ ગંગે પરિયોજનાનું મૉડલ રાજ્ય બને. તેમણે એ પણ કહ્યું કે આ રીતે તેમની સરકાર હરિદ્વારને નમામિ ગંગે કાર્યક્રમનું મૉડલ નગર બનાવવા ઈચ્છે છે.


    સુશ્રી ભારતીએ કહ્યું કે નમામિ ગંગેના સફળ અમલીકરણ માટે રાજ્ય સરકારનો સહયોગ ખૂબ જરૂરી છે. શ્રી મદન કૌશિકે હરિદ્વારમાં ચંડી ઘાટ પર નદી તટ વિકાસ કાર્યોમાં વધુ વિસ્તાર લાવવાની આવશ્યકતા પર ભાર આપ્યો. આ વાત પર સુશ્રી ભારતીએ રાષ્ટ્રીય સ્વચ્છ ગંગા મિશનનો નિર્દેશ આપ્યો કે તેઓ આ બાબતની સમીક્ષા કરે. મંત્રી મહોદયે રાષ્ટ્રીય સ્વચ્છ ગંગા મિશનના મહાનિદેશક શ્રી ઉપેન્દ્ર પ્રસાદ સિંહને કે જેઓ આ બેઠકમાં ઉપસ્થિત હતા તેમને નિર્દેશ આપ્યો કે તેઓ ઝડપથી શ્રી મદન કૌશિકની સાથે મળીને ઉત્તરાખંડમાં ગંગોત્રીથી લઈને હરિદ્વાર સુધી ગંગાના તટોનું સર્વેક્ષણ કરી પોતાનો રીપોર્ટ આપે.


    AP /J.Khunt/GP

    
    
    (Release ID: 1488316) Visitor Counter : 48