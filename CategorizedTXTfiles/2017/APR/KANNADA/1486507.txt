      ಪ್ರಧಾನ ಮಂತ್ರಿಯವರ ಕಛೇರಿ

      ಚೆನಾನಿ-ನಶ್ರೀ ಸುರಂಗವನ್ನು ದೇಶಕ್ಕೆ ಸಮರ್ಪಿಸಿದ ಪ್ರಧಾನಿ;ಉಧಾಮ್ ಪುರದಲ್ಲಿ ಸಾರ್ವಜನಿಕ ಸಭೆ ಉದ್ದೇಶಿಸಿ ಭಾಷಣ
      Posted On: 02 APR 2017 4:14PM by PIB Bengaluru


    ಚೆನಾನಿ-ನಶ್ರೀ ಸುರಂಗವನ್ನು ದೇಶಕ್ಕೆ ಸಮರ್ಪಿಸಿದ ಪ್ರಧಾನಿ;ಉಧಾಮ್ ಪುರದಲ್ಲಿ ಸಾರ್ವಜನಿಕ ಸಭೆ ಉದ್ದೇಶಿಸಿ ಭಾಷಣ

    ಪ್ರಧಾನಮಂತ್ರಿ ಶ್ರೀ. ನರೇಂದ್ರ ಮೋದಿ ಅವರು ಇಂದು, ಭಾರತದ ಅತಿ ಉದ್ದನೆಯ ರಸ್ತೆ ಸುರಂಗ ಮಾರ್ಗ -9 ಕಿ.ಮೀ. ಉದ್ದದ ಚೆನಾನಿ-ನಶ್ರೀ ಸುರಂಗವನ್ನು ಜಮ್ಮು ಮತ್ತು ಕಾಶ್ಮೀರದಲ್ಲಿ ದೇಶಕ್ಕೆ ಸಮರ್ಪಿಸಿದರು.

    
    ಪ್ರಧಾನಮಂತ್ರಿಯವರು, ಸುರಂಗದ ಆ ತುದಿಯಿಂದ ಈ ತುದಿವರೆಗೆ ಪ್ರಯಾಣಿಸಿದರು ಮತ್ತು ಅವರಿಗೆ ಸುರಂಗದ ಪ್ರಮುಖ ಅಂಶಗಳ ಬಗ್ಗೆ ವಿವರಿಸಲಾಯಿತು.
    
    ಉಧಾಂಪುರದಲ್ಲಿ ಸಾರ್ವಜನಿಕ ಸಭೆಯನ್ನು ಉದ್ದೇಶಿಸಿ ಮಾತನಾಡಿದ ಪ್ರಧಾನಮಂತ್ರಿಯವರು, ಈ ಸುರಂಗವು ವಿಶ್ವದರ್ಜೆಯದಾಗಿದ್ದು,ಉತ್ತಮ ಗುಣಮಟ್ಟಕ್ಕೆ ಸರಿದೂಗುತ್ತದೆ ಎಂದರು. ಈ ಸುರಂಗವು ಪರಿಸರ ಸ್ನೇಹಿಯಾಗಿದ್ದು, ಇದು ಜಾಗತಿಕ ತಾಪಮಾನ ಏರಿಕೆಯ ವಿರುದ್ಧದ ಹೋರಾಟಕ್ಕೂ ನೆರವಾಗಲಿದೆ ಎಂದರು. ದಾರಿತಪ್ಪಿಸಲ್ಪಟ್ಟಿರುವ ಕೆಲವು ಯುವಕರು ಕಲ್ಲು ತೂರಾಟ ನಡೆಸುತ್ತಿದ್ದಾರೆ, ಕಾಶ್ಮೀರದ ಯುವಜನರು ಮೂಲಭೂತ ಸೌಕರ್ಯಕ್ಕಾಗಿ ಕಲ್ಲು ಕತ್ತರಿಸುತ್ತಿದ್ದಾರೆ ಎಂದರು. ಈ ಸುರಂಗವು ಪ್ರವಾಸೋದ್ಯಮವನ್ನು ಉತ್ತೇಜಿಸಲಿದ್ದು, ಇದುಆರ್ಥಿಕ ಪ್ರಗತಿಯನ್ನೂ ತರಲಿದೆ ಎಂದರು. ಭಯೋತ್ಪಾದನೆ ಮತ್ತು ಹಿಂಸಾಚಾರ ಎಂದಿಗೂ ಯಾರೊಬ್ಬರಿಗೂ ಸಹಾಯ ಮಾಡುವುದಿಲ್ಲ ಎಂದು ಪ್ರಧಾನಿ ಹೇಳಿದರು. ಜಮ್ಮು ಮತ್ತು ಕಾಶ್ಮೀರದ ಮುಖ್ಯಮಂತ್ರಿ ಶ್ರೀಮತಿ. ಮೆಹಬೂಬಾ ಮುಫ್ತಿ ಅವರಿಗೆ ಧನ್ಯವಾದ ಅರ್ಪಿಸಿದ ಪ್ರಧಾನಿಯವರು, ರಾಜ್ಯಕ್ಕೆ ಕೇಂದ್ರ ಸರ್ಕಾರ ಘೋಷಿಸಿರುವ ಪ್ಯಾಕೇಜ್ ಕಾಮಗಾರಿ ಆರಂಭವಾಗಿದೆ ಎಂದು ತಿಳಿಸಿದರು.
    
    ಮಾಜಿ ಪ್ರಧಾನಮಂತ್ರಿ ಶ್ರೀ. ಅಟಲ್ ಬಿಹಾರಿ ವಾಜಪೇಯಿ ಅವರ ಮುನ್ನೋಟ ಹಾಗೂ ಕಾರ್ಯವನ್ನು ಸ್ಮರಿಸಿದ ಪ್ರಧಾನಿ, ಕೇಂದ್ರ ಸರ್ಕಾರದ ಏಕೈಕ ಮಂತ್ರ ಅಭಿವೃದ್ಧಿಯಾಗಿದೆ ಮತ್ತು ಇದನ್ನು ಜನರ ಪಾಲ್ಗೊಳ್ಳುವಿಕೆಯಿಂದ ಮಾತ್ರ ಸಾಧಿಸಬಹುದು ಎಂದರು.

    ***


    

    
    (Release ID: 1486507) Visitor Counter : 5
    
    
      Read this release in: English