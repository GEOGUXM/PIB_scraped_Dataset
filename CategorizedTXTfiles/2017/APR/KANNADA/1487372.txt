      ಪ್ರಧಾನ ಮಂತ್ರಿಯವರ ಕಛೇರಿ

      ಚಂಪಾರಣ್ ಸತ್ಯಾಗ್ರಹಕ್ಕೆ 100 ವರ್ಷ: ನಾಳೆ ಸ್ವಚ್ಛಾಗ್ರಹ ವಸ್ತು ಪ್ರದರ್ಶನ ಉದ್ಘಾಟಿಸಲಿರುವ ಪ್ರಧಾನಮಂತ್ರಿ; ಸ್ವಚ್ಛಾಗ್ರಹಿಗಳಾಗಲು ಮತ್ತು ಸ್ವಚ್ಛ ಭಾರತ ನಿರ್ಮಿಸಲು ನಾಗರಿಕರಿಗೆ ಕರೆ
      Posted On: 09 APR 2017 8:35PM by PIB Bengaluru


    ಚಂಪಾರಣ್ ಸತ್ಯಾಗ್ರಹಕ್ಕೆ 100 ವರ್ಷ: ನಾಳೆ ಸ್ವಚ್ಛಾಗ್ರಹ ವಸ್ತು ಪ್ರದರ್ಶನ ಉದ್ಘಾಟಿಸಲಿರುವ ಪ್ರಧಾನಮಂತ್ರಿ;
    
    ಸ್ವಚ್ಛಾಗ್ರಹಿಗಳಾಗಲು ಮತ್ತು ಸ್ವಚ್ಛ ಭಾರತ ನಿರ್ಮಿಸಲು ನಾಗರಿಕರಿಗೆ ಕರೆ

    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಮೊದಲ ಬಾರಿಗೆ ಮಹಾತ್ಮಾ ಗಾಂಧಿ ಅವರು ಚಂಪಾರಣ್ ನಲ್ಲಿ ಸತ್ಯಾಗ್ರಹದ ಪ್ರಯೋಗ ಮಾಡಿದ 100ನೇ ವರ್ಷದ ಅಂಗವಾಗಿ ನಾಳೆ ರಾಷ್ಟ್ರದ ರಾಜಧಾನಿ ದೆಹಲಿಯಲ್ಲಿ “ಸ್ವಚ್ಛಾಗ್ರಹ – ಬಾಪು ಅವರಿಗೆ ಕಾರ್ಯಾಂಜಲಿ – ಒಂದು ಅಭಿಯಾನ, ಒಂದು ಪ್ರದರ್ಶನ” ಎಂಬ ಹೆಸರಿನ ವಸ್ತು ಪ್ರದರ್ಶನವನ್ನು ಉದ್ಘಾಟಿಸಲಿದ್ದಾರೆ. ಇದೇ ವೇಳೆ ಭಾರತೀಯ ರಾಷ್ಟೀಯ ಪ್ರಾಚ್ಯವಸ್ತು ಸರ್ವೇಕ್ಷಣಾಲಯ ಏರ್ಪಡಿಸಿರುವ ಆನ್ ಲೈನ್ ಇಂಟರಾಕ್ಟ್ಯೂ ಕ್ವಿಜ್ ಗೆ ಕೂಡ ಚಾಲನೆ ನೀಡಲಿದ್ದಾರೆ.

    
    ಈ ಕಾರ್ಯಕ್ರಮದ ಬಗ್ಗೆ ಸರಣಿ ಟ್ವೀಟ್ ಮಾಡಿರುವ ಪ್ರಧಾನಿ, ಚಂಪಾರಣ್ ಸತ್ಯಾಗ್ರಹವು ಐತಿಹಾಸಿಕ ಜನಾಂದೋಲನವಾಗಿತ್ತು ಮತ್ತು ಅದರ ಪರಿಣಾಮ ಅಭೂತಪೂರ್ವವಾಗಿತ್ತು ಎಂದಿರುವ ಅವರು ದೇಶವಾಸಿಗಳಿಗೆ ಸ್ವಚ್ಛಾಗ್ರಹಿಗಳಾಗಿ ಸ್ವಚ್ಛಭಾರತ ನಿರ್ಮಾಣಕ್ಕೆ ಕರೆ ನೀಡಿದ್ದಾರೆ.
    
    “ನಾಳೆ ಐತಿಹಾಸಿಕ ಚಂಪಾರಣ್ ಸತ್ಯಾಗ್ರಹದ ಶತಮಾನೋತ್ಸವದ ಅಂಗವಾಗಿ ಸ್ವಚ್ಛಾಗ್ರಹ- ಬಾಪೂ ಅವರಿಗೆ ಕಾರ್ಯಾಂಜಲಿ ಎಂಬ ವಿಶೇಷ ಕಾರ್ಯಕ್ರಮದಲ್ಲಿ ನಾನು ನಿಮ್ಮೊಂದಿಗಿರುತ್ತೇನೆ.
    
    ಚಂಪಾರಣ್ ಸತ್ಯಾಗ್ರಹವನ್ನು ಬಿಂಬಿಸುವ ವಸ್ತು ಪ್ರದರ್ಶನ ಇರುತ್ತದೆ ಮತ್ತು ಅದು ಸತ್ಯಾಗ್ರಹ ಮತ್ತು ಸ್ವಚ್ಛಾಗ್ರಹದ ಅಗತ್ಯ ತತ್ವಗಳನ್ನು ಸಮೀಕರಿಸಲಿದೆ.
    
    ಈ ವಸ್ತುಪ್ರದರ್ಶನವು ಸ್ವಚ್ಛಭಾರತ ಅಭಿಯಾನವನ್ನು ಜನಾಂದೋಲನವಾಗಿ ಮಾಡುವ ನಿಟ್ಟಿನಲ್ಲಿ ಮಾಡಿರುವ ಕಾರ್ಯವನ್ನೂ ಪ್ರದರ್ಶಿಸಲಿದೆ.
    
    ಒಂದು ಶತಮಾನಗಳ ಹಿಂದೆ, ಭಾರತೀಯರು ಸತ್ಯಾಗ್ರಹಿಗಳಾಗಿದ್ದರು ಮತ್ತು ವಸಾಹತುಶಾಹಿಯ ವಿರುದ್ಧ ಹೋರಾಟ ಮಾಡಿದರು. ಇಂದು ನಾವು ಸ್ವಚ್ಛಾಗ್ರಹಿಗಳಾಗೋಣ ಮತ್ತು ಸ್ವಚ್ಛ ಭಾರತ ನಿರ್ಮಿಸೋಣ.
    
    ಚಂಪಾರಣ್ ಸತ್ಯಾಗ್ರಹವು ಬಾಪೂ ನೇತೃತ್ವದ ಒಂದು ಐತಿಹಾಸಿಕ ಜನಾಂದೋಲನವಾಗಿತ್ತು. ಅದರ ಪರಿಣಾಮ ಅಪೂರ್ವವಾಗಿತ್ತು”, ಎಂದು ಪ್ರಧಾನಿ ಹೇಳಿದ್ದಾರೆ.

    *****

    
    
    (Release ID: 1487372) Visitor Counter : 7