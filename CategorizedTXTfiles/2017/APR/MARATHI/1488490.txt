      दूरसंचार आणि माहिती तंत्रज्ञान मंत्रालय

      पेन्‍शन अदालत
      Posted On: 24 APR 2017 5:43PM by PIB Mumbai


    मुंबई, 24 एप्रिल 201 7


    महाराष्ट्र आणि गोव्यातल्या टपाल विभागाच्या निवृत्ती वेतनधारकांसाठी मुख्य पोस्टमास्टर जनरल , महाराष्ट्र सर्कलद्वारे, मुंबईत येत्या 20 जूनला मंगळवारी 12.00 वाजता मुख्य पोस्टमास्टर जनरल, मुंबई यांच्या कार्यालयात 43व्या डाक पेन्‍शन अदालतचे आयोजन करण्यात आले आहे.


    डाक विभागातील सेवानिवृत्त कर्मचाऱ्यांच्या निवृत्ती वेतनासंबंधी ज्या तक्रारींचे निवारण तीन महिन्यांच्या आत झालेले नसून, समाधानकारक उत्तर मिळाले नाही, अशा सर्व तक्रारींची या डाक पेन्‍शन अदालत मध्ये दखल घेतली जाईल. कायदा संबधित प्रकरणे उदा. उत्तराधिकार तथा धोरणात्मक स्वरुप संबंधित तक्रारी पेन्‍शन अदालत मध्ये विचारात घेतली जाणार नाही. तक्रारींचा उल्लेख सर्व तपशीलासह केलेला असावा. उदा. तारीख व ज्या अधिकाऱ्यांस मूळ तक्रार पाठविली असेल त्याचे नांव , हुद्दा इत्यादी. संबंधितांनी निवृत्ती वेतनाबाबतची आपली तक्रार विहित नमुन्यात श्री एस. जी. वढवेकर, वरिष्ठ लेखा अधिकारी/ सचिव, पेन्‍शन अदालत, मुख्य पोस्टमास्टर जनरल यांचे कार्यालय, महाराष्ट्र सर्कल, मुंबई जी.पी. ओ. इमारत, 2रा माळा, मुंबई-400 001 यांचे नावे अतिरिक्त प्रति सह दिनांक 20-05-2017 अथवा तत्पुर्वी पोहोचेल अशा रितीने पाठवावी. त्यानंतर आलेल्या तक्रारींची दखल घेतली जाणार नाही.


    सेवानिवृत्त डाक कर्मचाऱ्यांच्या निवृत्ती वेतनासंबधी तक्रारींचे निवारण करण्यासाठी डाक विभागातर्फे नियमीतपणे ''पेन्‍शन अदालत'' चे आयोजन केले जाते. यात कर्मचाऱ्यांच्या तक्रारींचा योग्य प्रकारे न्यायनिवाडा करण्यासाठी टपाल अधिकारी तक्रारदारांना प्रत्यक्षपणे भेटतात. त्यांच्या तक्रारींची दखल घेऊन त्या लवकरात लवकर सोडविण्याचा प्रयत्न करतात.


    B.Gokhale /N.Chitale/D.Rane

    
    
    (Release ID: 1488490) Visitor Counter : 8