      पंतप्रधान कार्यालय

      जम्मू-काश्मिरमधील चेनानी-नाशरी बोगद्याचे पंतप्रधानांच्या हस्ते लोकार्पण; उधमपूर येथील सार्वजनिक सभेत भाषण
      Posted On: 02 APR 2017 2:46PM by PIB Mumbai


    नवी दिल्ली , 2 एप्रिल 201 7


    देशातला सर्वात लांब म्हणजेच ९.2 किमीचा जम्मू-काश्मीरमधील चेनानी-नाशरी बोगदा आज पंतप्रधान नरेंद्र मोदी यांनी राष्ट्राला अर्पण केला.

      * स्वत: या बोगद्याची संपूर्ण पाहणी करून काही सूचना केल्यात. उधमपूर येथे सार्वजनिक सभेला संबोधित करतांना पंतप्रधान म्हणाले की , जागतिक दर्जाचा हा बोगदा असून तो बांधताना पर्यावरणाची पूर्ण काळजी घेण्यात आली आहे. जगातल्या पर्यावरणवाद्यांसाठी हा बोगदा म्हणजे नैसर्गिक रक्षण करुन विकासकाम करण्याचे उत्तम उदाहण आहे, असे पंतप्रधान म्हणाले. भरकटलेले काही युवक काश्मिरमध्ये अशांतता निर्माण करण्यासाठी दगड हातात घेतात मात्र जम्मू-काश्मिरच्या युवकांनी दगडातून हा बोगदा आपल्या श्रमाने साकार करत आम्हाला विकासाचा मार्ग हवा आहे, असा संदेश दिला आहे. या बोगद्यामुळे काश्मिरच्या पर्यटनाला प्रोत्साहन मिळणार असून यामुळे आर्थिक विकासाला मदत होईल .

    पंतप्रधान म्हणाले की , हिंसा आणि दहशतवाद यातून काहीही साध्य होणार नाही. केंद्राकडून मिळालेला विकास निधी उत्तम कामावर खर्च केल्याबद्दल त्यांनी जम्मू आणि काश्मीरच्या मुख्यमंत्री मेहबूबा मुफ्ती यांचे आभार मानलेत. माजी पंतप्रधान अटल बिहारी वाजपेयी यांच्या विचार कार्याला उजाळा देतांना मोदी यांनी “ काश्मिरीयत, इन्सानियत, जमूरीयत ” हा मंत्र त्यांनी दिला होता. त्याच मंत्रानुसार केंद्र सरकार काम करत असून काश्मिरचा विकास करण्यासाठी आम्हाला जनतेच्या सहभागाची गरज आहे.


    B.Gokhale/R.Aghor/Anagha


    

    
    (Release ID: 1486473) Visitor Counter : 9
    
    
    
    
    

*