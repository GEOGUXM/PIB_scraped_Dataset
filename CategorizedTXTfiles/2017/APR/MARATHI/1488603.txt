      कृषी मंत्रालय

      शेतकरी हितासाठी जास्तीत जास्त निधीद्वारे केंद्र सरकार, कृषी क्षेत्राला प्राधान्य देत असल्याचे केंद्रीय कृषी मंत्र्यांचे प्रतिपादन
      Posted On: 25 APR 2017 5:56PM by PIB Mumbai


    नवी दिल्ली, 25 एप्रिल 201 7


    शेतकऱ्यांच्या कल्याणासाठी जास्तीत जास्त निधीद्वारे केंद्र सरकार, कृषी क्षेत्राला प्राधान्य देत असल्याचे केंद्रीय कृषी मंत्री राधामोहन सिंह यांनी आज नवी दिल्लीत राष्ट्रीय परिषदेत सांगितले.


    कृषी उत्पादन वाढविण्याबरोबरच दुग्ध, मत्स्य उत्पादन वाढवण्यावर सरकार लक्ष केंद्रीत करत असल्याचे ते म्हणाले. तेलबिया उत्पादन आणि उत्पादकता वाढवण्याबरोबरच फळं-भाज्यांच्या बियाणांची उपलब्धता आणि दर्जावरही सरकार लक्ष पुरवत आहे. मुख्य कृषी मालासाठी किमान आधारभूत किंमत जाहीर करुन सरकार शेतकऱ्यांचे हित जोपासत आहे, असे ते म्हणाले.


    2022 पर्यंत शेतकऱ्यांचे उत्पन्न दुप्पट करण्यासाठी राज्य सरकारांना यासंदर्भात पत्र पाठवण्यात आली असून, यादृष्टीने आखणी करण्यासाठी त्यांना सांगण्यात आले आहे, असेही सिंह यांनी सांगितले.


    यंदा 271.98 दशलक्ष टन अन्नधान्य उत्पादनाचा सुधारीत अंदाज वर्तवण्यात आला असून, 2015-16च्या तुलनेत यात 8.11 टक्के वाढ होण्याची अपेक्षा आहे.


    B.Gokhale/N.Chitale/D.Rane

    
    
    (Release ID: 1488603) Visitor Counter : 6