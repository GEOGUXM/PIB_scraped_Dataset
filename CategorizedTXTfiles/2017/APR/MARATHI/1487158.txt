      अर्थ मंत्रालय

      देशांतर्गत काळ्या पैशाचा बिमोड करण्याच्या दिशेने महसूल विभागाचे उल्लेखनीय यश, गेल्या तीन वर्षात 23 हजारांहून अधिक छापे घातले
      Posted On: 07 APR 2017 4:58PM by PIB Mumbai


      नवी दिल्ली 7 एप्रिल 201 7


      महसूल विभागाअंतर्गत कायदा अंमलबजावणी संस्थांच्या समन्वयित प्रयत्नांमुळे गेल्या तीन वर्षात काळ्या पैशाच्या समस्येशी सामना करण्यात उल्लेखनीय यश आले आहे. प्रत्यक्ष आणि अप्रत्यक्ष करांमध्ये या काळात अभूतपूर्व कारवाई करण्यात आली. 23064 छापे (प्राप्तीकर-17525, सीमाशुल्क-2509, केंद्रीय उत्पादन शुल्क-1913, सेवा कर-1120) घालण्यात आले. तर 1.37 लाख कोटी रुपयांची कर चुकवेगिरी उघडकीला आली. त्याचबरोबर 2814 प्रकरणांमध्ये फौजदारी गुन्हे दाखल करण्यात आले तर 3893 व्यक्तींना अटक करण्यात आली.


      गेली 28 वर्षे कायरत नसलेल्या बेनामी व्यवहाराविरोधी कायदा काही सुधारणांसह नोव्हेंबर 2016 पासून लागू करण्यात आला.


      विविध माध्यमांमधून रोखीने होणाऱ्या व्यवहारांना आळा घालण्यासाठी प्रभावी उपाययोजना करण्यात आल्या.


      आगामी काळातही काळ्या पैशाविरोधातील लढा सुरूच राहणार असून कर चुकवणाऱ्यांना याची मोठी किंमत मोजावी लागणार आहे.


      B.Gokhale /S.Kane/P.Kor


    

    
    (Release ID: 1487158) Visitor Counter : 2