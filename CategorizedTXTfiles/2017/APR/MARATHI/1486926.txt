      गृह मंत्रालय

      हंसराज अहिर यांच्या हस्ते एन पी डी आर आर या संकेतस्थळाचे अनावरण
      Posted On: 06 APR 2017 2:20PM by PIB Mumbai


    नवी दिल्ली 6 एप्रिल, 201 7


    केंद्रीय गृह व्यवहार राज्यमंत्री हंसराज अहिर यांनी आज http://npdrr2-mha.net.in या संकेतस्थळाचे उद्‌घाटन केले. हे संकेतस्थळ एनपीडीआरआर अर्थात राष्ट्रीय आपत्ती जोखीम निवारण प्लॅटफॉर्मच्या दुसऱ्या सभेसाठी तयार करण्यात आले आहे. या संकेतस्थळामुळे जनतेला दररोज एनपीडीआरआर संबंधित माहिती आणि मान्यवरांची मते जाणून घेता येतील.


    एनपीडीआरआरची दुसरी बैठक एप्रिलच्या शेवटच्या आठवड्यात नवी दिल्ली येथे होणार असून, बैठकीचा विषय, ‘शाश्वत विकासासाठी आपत्ती जोखीम निवारण : वर्ष 2030 पर्यंत भारताला आश्वासित करणे’ असून, यासंदर्भातील पहिली मिटिंग नवी दिल्ली येथे दिनांक 13 आणि 14 मे 2013 रोजी ‘मुख्य धारेतील विकासातील आपत्ती जोखीम कमी करणे : जोखीम ते आश्वासन’ या विषयावर घेण्यात आली होती.


    पार्श्वभूमी


    केंद्र, राज्य, स्थानिक स्वराज्य संस्था, संसद, आपत्ती निवारण्यासाठी विशेष कार्यरत संस्था, उद्योग, माध्यम, नागरी सेवा संघटन आणि काही आंतरराष्ट्रीय संघटनांचा समावेश असलेल्या प्रतिनिधींचा एक समूह राष्ट्रीय आपत्ती जोखीम निवारण प्लॅटफॉर्मवर कार्यरत असून, केंद्रीय गृहमंत्री याचे प्रमुख असतात.


    एनपीडीआरआरच्या निर्णय क्षमतेला प्रोत्साहन देण्यासाठी आणि देशाचे आपत्ती निवारण धोरण बळकट करण्यासाठी ही समिती कार्य करते.


    B.Gokhale /D. Rane

    
    
    (Release ID: 1486926) Visitor Counter : 4