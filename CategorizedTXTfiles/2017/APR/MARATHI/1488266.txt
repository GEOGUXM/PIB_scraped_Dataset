      माहिती आणि प्रसारण मंत्रालय

      भारताच्या संपूर्ण कायापालटाबाबत पथदर्शी बदल घडवून आणण्यासाठी सरकार कटिबद्ध – व्यंकय्या नायडू
      Posted On: 20 APR 2017 3:28PM by PIB Mumbai


    नवी दिल्ली 20 एप्रिल 201 7


    नवीन भारत घडवितांना प्रशासनात बदल आणल्याने त्रुटी दूर होऊन सहजता आली असून कार्यक्षमता वाढीला लागली आहे असे माहिती आणि प्रसारण मंत्री व्यंकय्या नायडू यांनी स्पष्ट केले. ते आज नवी दिल्ली येथे “ माइंडमाईन ” शिखर परिषदेला संबोधित करत होते. सरकारने बदलांसाठी उचलेल्या पावलांमुळे भारत एक जागतिक नेतृत्व म्हणून स्थापित होत आहे. विमुद्रीकरण हे काळ्या पैशाला, बनावट चलनाला, भ्रष्टाचाराला लक्ष्य करणारे पाऊल होते असे त्यांनी सांगितले. यामुळे भारतीय अर्थव्यवस्थेचा कायापालट होऊन डागाळलेला पैसा चलनातून हद्दपार झाल्याचे ते म्हणाले.


    देशाचा कायापालट करण्यासाठी पथदर्शी बदल घडवून आणणे ही सरकारची नवी पावले असल्याचे सांगत नायडू यांनी लाल दिव्यांवर घातलेल्या बंदीचे उदाहरण दिले. बदल अटळ असून लोकांना फायदेशीर ठरत असलेले बदल त्यांच्या आयुष्यात परिवर्तन घडवून आणतात असे नायडू म्हणाले. लोकांनी रोखरक्कमेचा कमी वापर करावा आणि डिजिटल व्यवहारांकडे वळावे यासाठी प्रोत्साहन देण्याकरता केवळ मानसिक बदलांबरोबर या बदलांना आधार देणाऱ्या संस्थागत यंत्रणेची गरज असल्याचे त्यांनी सांगितले. पंतप्रधान मोदी यांनी शुभारंभ केलेले भीम ॲप हे लोकांना रोख रकमेचा वापर कमी करुन डिजिटल व्यवहारांकडे वळण्यासाठी मदत करत आहे. जनधन, आधार आणि मोबाईल जोडणी यामुळे दलाल दूर सारले गेल्याने अनुदान हस्तांतरणात क्रांतिकारी बदल घडून आले आहेत असे नायडू म्हणाले.


    वस्तू सेवा कर कायद्याबद्दल बोलतांना ते म्हणाले की, यामुळे देशातील अप्रत्यक्ष कर आकारणीत बदल होऊन केवळ एकच बाजारपेठ तयार होईल आणि सध्याची गुंतागुंतीची कर प्रणाली सुलभ होईल. स्वच्छ भारत अभियान म्हणजे वर्तणूकीत बदल घडवून आणण्यासाठी सरकारने सुरु केलेला सर्वात मोठा उपक्रम असल्याचे त्यांनी सांगितले. रेल्वेमंत्री सुरेश प्रभू यावेळी उपस्थित होते.


    B.Gokhale /J.Patankar/P.Malandkar


    

    
    (Release ID: 1488266) Visitor Counter : 4