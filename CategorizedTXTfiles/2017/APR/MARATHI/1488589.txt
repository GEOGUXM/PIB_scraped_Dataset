      दूरसंचार आणि माहिती तंत्रज्ञान मंत्रालय

      दूरसंचार विषयक 99 टक्के तक्रारींचे ट्विटरद्वारे निवारण
      Posted On: 25 APR 2017 4:21PM by PIB Mumbai


    नवी दिल्ली, 25 एप्रिल 201 7


    दूरसंवादविषयक तक्रारींच्या निवारणासाठी गेल्या ऑगस्टमध्ये दूरसंचार मंत्री मनोज सिन्हा यांनी ट्विटर सेवेचे अनावरण केल्यापासून 99 टक्के तक्रारींचे सोशल मिडियाद्वारे निवारण करण्यात आले आहे.


    भारत संचार निगम लिमिटेडने दिलेल्या आकडेवारीनुसार 15 एप्रिल 2017पर्यंत 27 हजार 988 तक्रारी प्राप्त झाल्या. त्यापैकी 27 हजार 965 तक्रारींचे निवारण झाले म्हणजेच या तक्रार निवारणाचा दर 99.91 टक्के आहे. त्याचप्रमाणे भारतीय टपाल खात्याकडे आलेल्या 27 हजार ट्विटचे तातडीने निवारण करण्यात आले.


    दूरसंवाद तक्रारींमध्ये फोन देयके, ब्रॉडबँड कनेक्टिविटी, लँडलाईन फोन दुसऱ्या ठिकाणी हलविणे, वाय-फाय हॉटस्पॉट यासंदर्भात तक्रारी होत्या, तर टपाल सेवा तक्रारींच्यामधे पॅनकार्ड, मनी ऑर्डर, औषधे इत्यादी वस्तू उशीराने मिळणे अशा स्वरुपाच्या तक्रारींचा समावेश होता.


    B.Gokhale/N.Chitale/D.Rane

    
    
    (Release ID: 1488589) Visitor Counter : 4