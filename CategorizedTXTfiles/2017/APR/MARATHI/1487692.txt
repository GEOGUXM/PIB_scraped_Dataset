      गृह मंत्रालय

      राष्ट्रीय आपत्ती व्यवस्थापन योजनेच्या कार्यशाळेचे उद्‌घाटन
      Posted On: 12 APR 2017 5:01PM by PIB Mumbai


    नवी दिल्ली , 12 एप्रिल 201 7


    राष्ट्रीय आपत्ती व्यवस्थापन योजनेच्या आढाव्या संदर्भात आयोजित कार्यशाळेचे उद्‌घाटन केंद्रीय गृहराज्यमंत्री किरण रिजिजू यांच्या हस्ते झाले. राष्ट्रीय आपत्ती व्यवस्थापन प्राधिकरणाने या कार्यशाळेचे आयोजन केले आहे. आपण प्रशासनामध्ये आपत्ती व्यवस्थापनाचा समावेश करत असल्यामुळे भविष्यातील आपदांच्या काळात हे कार्य मार्गदर्शक ठरेल, असे मत त्यांनी व्यक्त केले.


    पंतप्रधान नरेंद्र मोदी यांनी गेल्यावर्षी जून महिन्यात देशाच्‍या पहिल्या राष्ट्रीय आपत्ती व्यवस्थापन योजनेचे उद्‌घाटन केले होते. बदलत्या जागतिक परिस्थितीचा आणि राष्ट्रीय प्रयोगांचा कालबध्द आढावा घेण्याची तरतूद या योजनेत समाविष्ट होती, असेही ते म्हणाले. आढावा प्रक्रिया अधिक समावेशक आणि एकात्मिक होण्यासाठी राष्ट्रीय आपत्ती व्यवस्थापन प्राधिकरणाने राज्य सरकारे आणि केंद्र सरकारच्या मंत्रालयांकडून सूचनाही मागविल्या होत्या.


    आजपासून सुरु झालेल्या या कार्यशाळेत आपत्ती जोखीम निर्मूलनासाठी राष्ट्रीय मंच स्थापन करण्याबाबत चर्चा होणार आहे. या कार्यशाळेत राष्ट्रीय आपत्ती व्यवस्थापन प्राधिकरण आणि गृह मंत्रालयाच्या वरिष्ठ अधिकाऱ्यांबरोबरच राज्य शासने आणि स्वयंसेवी संस्थाही सहभागी झाल्या आहेत.


    B.Gokhale/M.Pange/Anagha

    
    
    (Release ID: 1487692) Visitor Counter : 3