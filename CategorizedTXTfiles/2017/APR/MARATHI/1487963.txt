      राष्ट्रपती कार्यालय

      राष्ट्रपतींनी अहमदनगर येथील आर्म्ड कॉर्प्स सेंटर अँड स्कूलला मानक प्रदान केले
      Posted On: 15 APR 2017 1:19PM by PIB Mumbai


    नवी दिल्ली, 15 एप्रिल 201 7


    राष्ट्रपती प्रणव मुखर्जी यांनी आज अहमदनगर येथील आर्म्ड कॉर्प्स सेंटर अँड स्कूलला मानक प्रदान केले.


    यावेळी बोलताना राष्ट्रपती म्हणाले की कोणताही देश राष्ट्रीय सामर्थ्याच्या सर्व घटकांमधून शक्ती प्राप्त करतो आणि त्याच्या सशस्त्र दलांची क्षमता ही राष्ट्रीय सामर्थ्याचा प्रमुख स्रोत आहे. आपला देश शांतता प्रिय असला तरीही आपल्या सार्वभौमत्वाचे संरक्षण करण्यासाठी आपण राष्ट्रीय सामर्थ्याच्या सर्व साधनांचा वापर करु, असे ते म्हणाले. आपले शूर जवान कोणत्याही प्रसंगाला निडरपणे सामोरे जातील, असा विश्वास राष्ट्रपतींनी व्यक्त केला. आर्म्ड कॉर्प्स सेंटर अँड स्कूलच्या जवानांनी आज संचलनात दाखवलेल्या निर्दोष आणि सुस्पष्ट कवायतींची राष्ट्रपतींनी प्रशंसा केली. सशस्त्र दल, लष्कर आणि मैत्रीपूर्ण संबंध असलेल्या अन्य देशांच्या जवानांना सर्वोत्कृष्ट प्रशिक्षण देण्याची या संस्थेची वैभवशाली आणि समृद्ध परंपरा असल्याचे ते म्हणाले. 1948 साली स्थापना झाल्यापासून आर्म्ड कॉर्प्स सेंटर अँड स्कूलने देशासाठी अतुलनीय कामगिरी बजावली आहे. देशाची सेवा करताना या संस्थेने दाखवलेल्या नि:स्वार्थी वृत्ती, व्यावसायिकपणा आणि समर्पणाबद्दल आज त्यांना कृतज्ञतापूर्वक गौरवण्यात येत आहे.


    M.Desai/S.Tupe /S.Kane /D.Rane


    

    
    (Release ID: 1487963) Visitor Counter : 4