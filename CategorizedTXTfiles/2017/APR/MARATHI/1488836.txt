      युवक कल्याण आणि क्रीडा मंत्रालय

      19 वर्षाखालील सशस्त्र पोलिस दल “ऊर्जा 2017” फुटबॉल स्पर्धा
      Posted On: 27 APR 2017 3:44PM by PIB Mumbai


    मुंबई , 27 एप्रिल 201 7


    केंद्रीय सशस्त्र पोलिस दल देशाच्या विविध विभागात 19 वर्षाखालील युवक-यवुतींसाठी “ ऊर्जा ” ही फुटबॉल स्पर्धा आयोजित करत आहे. महाराष्ट्र, गोवा, तेलंगणा, आंध्रप्रदेश, या राज्यांबरोबरच दिल्ली, दादरा नगर हवेली, दीव-दमन या केंद्रशासित प्रदेशातही स्पर्धा आयोजित करण्यात आली आहे. येत्या 2 मे रोजी मुंबईतल्या कुलाबा येथील कुपरेज फुटबॉल मैदानावर होणाऱ्या उद्‌घाटन समारंभाला राज्यपाल चे. विद्यासागर राव प्रमुख पाहुणे म्हणून उपस्थित राहणार आहेत. साखळी आणि बाद फेरीतले सामने 2 ते 9 मे दरम्यान जेएनपीटी शेवा स्टेडियम आणि चेंबूर येथील आरसीएफएल स्टेडियमवर होणार आहेत. 9 मे रोजी सपर्धेचा समारोप संमारभ कुलाबा येथील मैदानावरच होणार आहे.


    केंद्रीय सशस्त्र पोलिस बल, सीमा सुरक्षा दल, इंडो-तिबेट सीमा पोलिस, आणि आसाम रायफल्स, पोलिस क्रीडा नियमन मंडळाच्या सहकार्याने ही स्पर्धा आयोजित करत आहे. ऊर्जा-सीएपीएफ-19 वर्षाखालील युवक गुणवत्ता शोध स्पर्धा-2017 असे या स्पर्धेचे नाव असून देशाच्या युवकांमध्ये फुटबॉलविषयी उत्साह निर्माण करुन आशियाई स्पर्धेसाठी देशातल्या गुणवान खेळाडूंची निवड करणे हा यामागचा हेतू आहे.


    कुमार गटातल्या विजेत्या संघाला आणि मुलींच्या संघाला शंकर सुब्रमण्यम नारायण करंडक प्रदान करण्यात येणार आहे.


    6 ऑक्टोबर 2017 ते 28 ऑक्टोबर 2017 या काळात भारत 17 वर्षाखालील युवांसाठी फिफा जागतिक करंडक स्पर्धेचे यजमानपद भूषवत आहे. या स्पर्धेच्या यशस्वी आयोजनावर भर देतानाच या स्पर्धेच्या निमित्ताने देशात फुटबॉलविषयी मोठया प्रमाणात उत्साह निर्माण करण्यावर पंतप्रधान नरेंद्र मोदी यांनी भर दिला आहे.


    B.Gokhale/N.Chitale/Anagha


    

    
    (Release ID: 1488836) Visitor Counter : 8