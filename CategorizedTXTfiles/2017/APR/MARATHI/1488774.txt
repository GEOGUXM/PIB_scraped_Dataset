      माहिती आणि प्रसारण मंत्रालय

      भारतीय जनसंवाद संस्‍था, अमरावती येथे मराठी पत्रकारितेचा अभ्‍यासक्रम
      
      24 मे 2017 रोजी लेखी परीक्षा, अर्ज करण्याची शेवटची तारीख 14 मे 2017

      Posted On: 27 APR 2017 4:58PM by PIB Mumbai

    नागपूर/मुंबई, 2 7 एप्रिल 201 7


    केंद्र सरकारच्‍या माहिती व प्रसारण मंत्रालयांतर्गत कार्यरत असलेली स्वायत्त संस्था ‘इंडियन इन्स्टिट्यूट ऑफ मास कम्युनिकेशन’(आय.आय.एम.सी.) ही प्रसारमाध्यमांसंबंधीचे प्रशिक्षण देणारी अव्वल संस्था म्हणून सुपरिचित असून, या संस्थेचा मराठी पत्रकारितेसाठीचा पहिला पदव्युत्तर पदविका(पी.जी. डिप्लोमा) अभ्यासक्रम १ ऑगस्ट २०१७ पासून अमरावती येथील पश्चिम प्रादेशिक केंद्रात सुरू होणार आहे.


    या अभ्यासक्रमासाठीची अखिल भारतीय पातळीवरची प्रवेश परीक्षा २७ मे २०१७ रोजी होईल. प्रवेशपरीक्षेसाठी ऑनलाइन अर्ज भरण्याची अंतिम तारीख १४ मे २०१७ ही आहे. अर्ज करण्यासाठी विद्यार्थ्यांनी http://www.iimc.nic.in/ या संकेतस्थळाला भेट द्यावी. मराठी पत्रकारितेसाठी नागपूर व मुंबई ही परीक्षा केंद्रे असतील. लेखी परीक्षेतून निवड झालेल्या विद्यार्थ्यांच्या मुलाखती अमरावती येथे होतील.


    सुरुवातीला मराठी पत्रकारितेच्या अभ्यासक्रमासाठी १५ जागा निश्चित करण्यात आल्या आहेत. या अभ्‍यासक्रमाचे शुल्क 39 हजार रूपये असेल. आय.आय.एम.सी.च्या अमरावती केंद्रावर विद्यार्थी-विद्यार्थिनींना वसतिगृहाची सोय उपलब्ध असेल. संस्थेत कार्यरत असलेल्या शिक्षकवर्गासोबतच माध्यमांशी व मराठी भाषेशी संबंधित विख्यात तज्ज्ञ आणि वरिष्ठ पत्रकार मराठी पत्रकारितेच्या विद्यार्थ्यांना प्रशिक्षण देणार आहेत. वृत्तांकन , संपादन, माध्यम विषयक कायदे व मूल्ये अशा पत्रकारितेच्या महत्त्वाच्या अंगांबरोबरच या नवीन अभ्यासक्रमामध्ये मराठी भाषा आणि मराठी माध्यमांचा इतिहास हे घटकही असणार आहेत. सध्या या केंद्राचे कामकाज संत गाडगेबाबा अमरावती विद्यापीठाच्या परिसरात सुरू आहे. या अभ्यासक्रमासाठी केंद्र सरकारच्या धोरणानुसार जागांमध्ये आरक्षण असेल.


    आय.आय.एम.सी. अमरावतीच्या प्रवेश प्रक्रियेसंदर्भात अधिक माहितीसाठी इच्छूक विद्यार्थ्यांनी आय.आय.एम.सी. अमरावतीचे विशेष अधिकारी श्री. नदीम खान (संपर्क क्रमांक - ८९५६४६२२००) यांच्याशी संपर्क साधावा. सध्या आय.आय.एम.सी.च्या अमरावती केंद्रामध्ये इंग्रजी पत्रकारितेचा पदविका अभ्यासक्रमही शिकवला जातो.


    B.Gokhale /N.Chitale/D.Rane

    
    
    (Release ID: 1488774) Visitor Counter : 8