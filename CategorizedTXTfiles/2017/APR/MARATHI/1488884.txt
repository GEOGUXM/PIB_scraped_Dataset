      रस्ते वाहतूक आणि महामार्ग मंत्रालय

      दिल्लीमधली वाहनांची गर्दी कमी करणारा पूर्व बाह्य द्रुतगती मार्ग येत्या ऑगस्टपर्यंत पूर्ण होण्याची शक्यता
      Posted On: 28 APR 2017 1:40PM by PIB Mumbai


    नवी दिल्ली, 28 एप्रिल 201 7


    कोंडली- गाझियाबाद-पलावल या 135 किलोमीटर लांबीच्या पूर्व बाह्य द्रुतगती मार्गाच्या कामाची ,केंद्रीय भूपृष्ठ वाहतूक मंत्री नितीन गडकरी यांनी आज हवाई पाहणी केली. या द्रुतगती मार्गाचे सुमारे 60 टक्के काम पूर्ण झाले आहे असे सांगून या वर्षीच्या ऑगस्टपर्यंत हे काम पूर्ण होईल असा विश्वास त्यांनी व्यक्त केला. पलावल जवळ ते वार्ताहरांशी बोलत होते.या कामामुळे दिल्लीतली वाहनांची गर्दी कमी होण्याबरोबरच प्रदूषणही निम्म्यावर येईल.पूर्वेकडचा हा द्रुतगती मार्ग देशाचा पहिला हरित महामार्ग ठरणार आहे.यासाठी सुमारे 2.5 लाख झाडे लावली जाणार असून या रस्त्यासाठी सौर ऊर्जेचा वापर करण्यात येणार आहे. देशाच्या इतर भागातही 12 द्रुतगतिमार्ग तयार करण्यात येत असून यात मुंबई-वडोदरा,नागपूर- हैदराबाद मार्गाचा समावेश आहे.200000 किलोमीटर राष्ट्रीय महामार्ग निर्मितीचे उद्दिष्ट साध्य करण्याच्या दिशेने वेगाने वाटचाल सुरु असल्याचे त्यांनी सांगितले


    पार्श्वभूमी :


    राष्ट्रीय राजधानी विभाग अर्थात एनसीआर दिल्ली क्षेत्रातील वाहतूक कोंडी टाळण्यासाठी या परिघात द्रुतगती महामार्ग बांधण्यात येणार आहे. दिल्लीचा पश्चिम आणि पूर्व भाग , राष्ट्रीय महामार्ग- 1, राष्ट्रीय महामार्ग-2 जोडणाऱ्या पश्चिम पेरीफेरल महामार्ग आणि पूर्व पेरीफेरल महामार्गाचा यात समावेश आहे.


    हे दोन्ही महामार्ग एकाच प्रकल्पाअंतर्गत येत असून दिल्लीभोवती गोलाकार असणाऱ्या या रस्त्याची लांबी 270 किलोमीटर असून यातला 183 किलोमीटरचा रस्ता हरियाणातून तर 87 किलोमीटरचा रस्ता उत्तर प्रदेशातून जाणार आहे. दुसऱ्या राज्यात जाण्यासाठी दिल्लीवरुन जाव्या लागणाऱ्या वाहनांना या द्रुतगती महामार्गामुळे पर्यायी मार्ग उपलब्ध होणार असल्यामुळे एनसीआर विभागात वाहनांची गर्दी यामुळे कमी व्हायला मदत होईल. तसंच याशिवाय , दिल्ली मेरठ द्रुतगती महामार्गही, राष्ट्रीय महामार्ग विकास कार्यक्रमाच्या सहाव्या टप्प्याअंतर्गत विकसित करण्यात येत आहे. हा महामार्ग तसंच पूर्व आणि पश्चिम पेरीफेरल द्रुतगती महामार्गातील अंतर यामुळे कमी व्हायला मदत होईल. शेजारी असलेल्या उत्तर प्रदेश, उत्तराखंड यासारख्या राज्यांतल्या शेतकऱ्यांना, व्यापाऱ्यांना आणि जनतेला त्याचा लाभ होणार आहे. या द्रुतगती महामार्ग प्रकल्पामुळे या भागातल्या वाहतूक, पायाभूत सुविधांना मोठी चालना मिळणार आहे असून प्रत्यक्ष आणि अप्रत्यक्ष रोजगार निर्मिती होणार आहे. जलद वाहतुकीमुळे या भागातल्या व्यापाराला याचा मोठा फायदा होणार आहे. तसेच प्रदुषणही कमी होईल. पूर्व बाह्य महामार्ग आणि पेरीफेरल द्रुतगती मार्ग यांच्या एकत्रित प्रकल्पासाठी 15 हजार कोटी रुपयांचा खर्च अपेक्षित आहे.


    राष्ट्रीय महामार्ग विकासासाठी 2015-16 आणि 2016-17 या वर्षात पंजाबला 1852.26 कोटी रुपयांचा सर्वात जास्त निधी वितरित करण्यात आला. त्याखालोखाल उत्तर प्रदेश 1530.34 आणि त्या खालोखाल आंध्रपदेशचा क्रमांक आहे.


    2016-17 या वर्षात महाराष्ट्राला राष्ट्रीय महामार्ग विकासासाठी 431.20 कोटी रुपये निर्धारित करण्यात आले. त्यापैकी 423.28 कोटी रुपये खर्च करण्यात आले तर 2016-17 आले तर 2016-17 या वर्षसाठी 1851.92 कोटी रुपये निर्धारित करण्यात आले त्यापैकी 574.68 कोटी रुपये खर्च करण्यात आले आहे


    B.Gokhale/V.Deokar

    
    
    (Release ID: 1488884) Visitor Counter : 6