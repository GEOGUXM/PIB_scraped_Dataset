      मनुष्यबळ विकास मंत्रालय

      कर्णदोष असलेल्या विद्यार्थ्यांसाठी महाविद्यालये
      Posted On: 10 APR 2017 6:08PM by PIB Mumbai


    नवी दिल्ली 10 एप्रिल 201 7


    देशातील कर्णदोष असलेल्या विद्यार्थ्यांसाठी देशाच्या पाच क्षेत्रांमध्ये महाविद्यालये स्थापन करण्याची योजना राबवली जात आहे. दिव्यांग सक्षमीकरण विभागांतर्गत 29 जानेवारी 2015 रोजी या योजनेचे उद्‌घाटन झाले. या योजनेनुसार विद्यापीठ अनुदान आयोगाशी संलग्न महाविद्यालयाला कर्णदोष असलेल्या विद्यार्थ्यांना सामावून घेण्यासाठी वित्तीय सहाय्य दिले जाते. कमाल 2.50 कोटी रुपयांच्या केंद्रीय वित्त सहाय्याची तरतूद या योजनेत आहे. 2016-17 या वर्षात लखनौ येथील डॉ. शकुंतला मिश्रा राष्ट्रीय पुनर्वसन विद्यापीठाकडून या योजनेसाठीचा प्रस्ताव प्राप्त झाला असून त्यासाठी 81 लाख रुपयांचा निधी जारी करण्यात आला आहे.


    मनुष्यबळ विकास राज्यमंत्री डॉ. महेंद्रनाथ पांडे यांनी लोकसभेत एका लेखी उत्तरात ही माहिती दिली.


    N.Sapre /M.Pange/P.Kor

    
    
    (Release ID: 1487429) Visitor Counter : 7