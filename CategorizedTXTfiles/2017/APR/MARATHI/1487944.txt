      अल्पसंख्यांक मंत्रालय

      हज यात्रेकरुंना सागरी मार्गाने पाठवण्याच्या पर्यायाची भारताकडून चाचपणी केली जात आहे – मुख्तार अब्बास नक्वी
      Posted On: 14 APR 2017 6:09PM by PIB Mumbai


    मुंबई 14 एप्रिल 201 7


    आगामी काळात जलमार्गाद्वारे हज यात्रा पुन्हा सुरु करण्याचा सरकार विचार करत आहे, असे केंद्रीय अल्पसंख्याक राज्यमंत्री मुख्तार अब्बास नक्वी यांनी आज सांगितले. मुंबईतील हज हाऊस येथे ‘हज 2017’ संदर्भात आयोजित एका प्रशिक्षण कार्यक्रमात ते बोलत होते. हज यात्रेकरुंना जलमार्गाद्वारे अरबच्या जेद्दा शहरात पाठवण्याच्या पर्यायाचा हज धोरण 2018 ठरवण्यासाठी गठित करण्यात आलेल्या उच्चस्तरीय समितीद्वारे विचार केला जात असल्याचे ते म्हणाले. जलमार्गाद्वारे जेद्दा इथे जाण्याचा मार्ग 1995 मध्ये बंद झाला होता. सध्या देशभरातील 21 ठिकाणांहून हवाई मार्गाद्वारे यात्रेकरु हजयात्रा करत आहेत.


    जलमार्गाद्वारे हजयात्रेच्या पर्यायामुळे प्रवासाचा खर्च निम्म्याहून कमी होणार आहे. नवी समिती लवकरच आपला अहवाल सादर करेल, असे नक्वी म्हणाले.


    हज 2017च्या ऑनलाईन अर्ज प्रक्रियेला चांगला प्रतिसाद मिळाला आहे. यावर्षी एकूण प्राप्त अर्जांपैकी 1,29,196 अर्ज ऑनलाईन प्राप्त झाले आहेत, ज्यामुळे ‘डिजिटल इंडिया’ची भारताची वाटचाल दिसत आहे.


    हज 2017साठी हज कोटा वाढवल्याने वाढ केल्यामुळे हज कमिटी ऑफ इंडियाच्या माध्यमातून 1,25,025 यात्रेकरु हजला जाणार आहेत, असेही नक्वी यांनी सांगितले.


    ( स्रोत : अल्पसंख्याक मंत्रालय)


    M.Desai/S.Tupe/D.Rane


    

    
    (Release ID: 1487944) Visitor Counter : 3