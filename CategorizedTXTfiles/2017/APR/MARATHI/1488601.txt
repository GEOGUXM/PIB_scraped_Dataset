      पेयजल आणि स्वच्छता मंत्रालय

      स्वच्छ भारत अभियानांतर्गत दहा नव्या स्थानांचा समावेश
      Posted On: 25 APR 2017 5:54PM by PIB Mumbai


    नवी दिल्ली, 25 एप्रिल 201 7


    स्वच्छ भारत अभियानांतर्गत, पेयजल आणि स्वच्छता मंत्रालयाने हाती घेतलेल्या स्वच्छ आयकॉनिक अर्थात वैशिष्ट्यपूर्ण ठिकाणांच्या दुसऱ्या टप्प्यात आणखी दहा नव्या स्थानांचा समावेश करण्यात आला आहे. यामध्ये गंगोत्री, यमुनोत्री, उज्जैनचे महांकालेश्वर मंदिर, हैदराबादचा चारमिनार, श्रवणबेळगोळचे गोमटेश्वर, गया तीर्थ, गुजरातमधले सोमनाथ मंदिर यांचा समावेश आहे. स्वच्छतेचा अत्युच्च दर्जा आणि पर्यटकांसाठी सोयी पुरवण्यावर याठिकाणी अधिक लक्ष पुरवण्यात येणार आहे.


    स्वच्छ आयकॉनिक ठिकाणांसंदर्भात दुसरी तिमाही आढावा बैठक आज जम्मू कश्मीरमधल्या कट्टा इथे झाली. त्यावेळी पंचायत राज, पेयजल आणि स्वच्छता मंत्री नरेंद्र सिंह तोमर यांनी ही माहिती दिली. स्वच्छ भारत अभियानांतर्गत करण्यात आलेल्या प्रगतीची वाटचाल त्यांनी अधोरेखित केली. 1.92 लाख खेडी हागणदारीमुक्त झाल्याचे त्यांनी सांगितले.


    B.Gokhale/N.Chitale/D.Rane

    
    
    (Release ID: 1488601) Visitor Counter : 11