      आरोग्य आणि कुटुंब कल्याण मंत्रालय

      प्राथमिक आरोग्य केंद्राचे सक्षमीकरण
      Posted On: 11 APR 2017 5:56PM by PIB Mumbai


    नवी दिल्ली 11 एप्रिल 201 7


    सार्वजनिक आरोग्य आणि रुग्णालये ही राज्यांच्या अखत्यारीतील बाब आहे त्यामुळे तेथील प्राथमिक आरोग्य केंद्रांच्या कामांवर देखरेख करण्याचे कामही संबंधित राज्य सरकारांचे आहे. मात्र, आरोग्य व्यवस्थापन माहिती यंत्रणेमार्फत विविध सार्वजनिक आरोग्य सुविधांवर देखरेख केली जाते. तसेच राष्ट्रीय आरोग्य मोहिमेअंतर्गत प्राथमिक आरोग्य केंद्रांच्या कामाचा आढावा घेण्यासाठी सामायिक परीक्षण मोहीमही राबवली जाते.


    राज्यांमधील सार्वजनिक आरोग्य यंत्रणा अधिक सक्षम करण्यासाठी केंद्र सरकार जिल्हा रुग्णालये, सामुदायिक आरोग्य केंद्र तसेच प्राथमिक आरोग्य केंद्रांना विविध सुविधा आणि सवलती प्रदान करते. मनुष्यबळाची उपलब्धता, प्राथमिक तपासणी, रुग्णांसाठीची औषधे या निकषांचा आढावा घेत या सुविधा प्रदान केल्या जातात.


    राज्य आणि केंद्रशासित प्रदेशांच्या कार्यक्रम अंमलबजावणी योजनांमध्ये शिफारसींनुसार हे सहाय्य प्रदान केले जाते.


    आरोग्य राज्यमंत्री फग्गनसिंग कुलस्ते यांनी आज राज्यसभेत एका लेखी उत्तरात ही माहिती दिली.


    B.Gokhale /M.Pange/P.Kor

    
    
    (Release ID: 1487553) Visitor Counter : 4