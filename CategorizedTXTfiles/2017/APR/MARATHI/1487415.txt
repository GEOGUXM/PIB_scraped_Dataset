      माहिती आणि प्रसारण मंत्रालय

      महात्मा गांधीजींचे विचार आणि कार्य युवा पिढीसाठी प्रासंगिक-व्यंकय्या नायडू
      Posted On: 10 APR 2017 5:47PM by PIB Mumbai


      नवी दिल्ली 10 एप्रिल 201 7


      महात्मा गांधीजींनी युवा मनांना मानवता औदार्य आणि दृढ निश्चयाचे महत्त्वपूर्ण धडे दिले आहेत, असे मत माहिती आणि प्रसारण मंत्री एम. व्यंकय्या नायडू यांनी व्यक्त केले. ‘गांधी इन चंपारण’ या वारसा पुस्तकाचे आज नवी दिल्लीत त्यांच्या हस्ते उद्‌घाटन झाले, त्यावेळी ते बोलत होते. युवा पिढीने देशातील विविध भागातील स्वातंत्र्यसैनिकांनी केलेल्या बलिदानामागची भावना आणि त्यांची अभिलाषा जाणून घेतली पाहिजे, असे मत त्यांनी व्यक्त केले. गांधीजींचे विचार आणि शिकवण, पुस्तक रुपात उपलब्ध व्हावी, अशी अपेक्षाही त्यांनी व्यक्त केली.


      चंपारण्याचा सत्याग्रह हे गांधीजींच्या नेतृत्वाखाली देशात झालेले पहिले अहिंसक जन आंदोलन होते. हा संघर्ष पुढच्या काळात देशाच्या स्वातंत्र्य लढ्यात प्रेरक ठरला होता. अतिगरीब नागरिकांच्या कल्याणासाठी प्रयत्नशील राहून गांधीजींच्या आदर्शांना मुख्य प्रवाहात आणणे, हे सरकारचे उद्दिष्ट असल्याचे नायडू यांनी यावेळी सांगितले.


      याच समारंभात नायडू यांच्या हस्ते डी.जी. तेंडुलकर लिखित ‘रोमन रोलॅण्ड ॲण्ड गांधी कॉरस्पॉन्डन्स’ आणि ‘महात्मा श्रृंखला’ (आठवी आवृत्ती) या पुस्तकांचेही प्रकाशन केले.


      N.Sapre /M.Pange/P.Kor


    

    
    (Release ID: 1487415) Visitor Counter : 2