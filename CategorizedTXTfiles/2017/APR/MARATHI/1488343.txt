      अर्थ मंत्रालय

      केंद्रीय वित्त मंत्री अरुण जेटली यांची अमेरिकन वाणिज्य मंत्र्यांशी द्विपक्षीय चर्चा
      Posted On: 21 APR 2017 2:25PM by PIB Mumbai


    नवी दिल्ली 21 एप्रिल 201 7


    केंद्रीय वित्त मंत्री अरुण जेटली यांनी 20 एप्रिल 2017 रोजी अमेरिकेत वॉशिंग्टन डी.सी येथे अमेरिकेचे वाणिज्य मंत्री विल्बर रॉस यांच्याशी द्विपक्षीय चर्चा केली. भारताचे अमेरिकेतील राजदूत नवतेज सरना आणि आर्थिक व्यवहार सचिव शक्तीकांत दास यावेळी उपस्थित होते.


    या चर्चेदरम्यान दोन्ही नेत्यांनी भारत-अमेरिका आर्थिक संबंध तसेच या संबंधांना मिळालेला द्विपक्षीय पाठिंबा अधिक मजबूत करण्यावर भर दिला. भारतीय अर्थव्यवस्थेचे सामर्थ्य आणि भारत सरकारने गेल्या तीन वर्षात हाती घेतलेल्या रचनात्मक सुधारणांबद्दल अरुण जेटली यांनी अमेरिकन वाणिज्य मंत्र्यांना माहिती दिली. वस्तू व सेवा कर प्रत्यक्षात उतरवल्याबद्दल रॉस यांनी जेटली यांचे अभिनंदन केले.


    एच-1 बी व्हिसा प्रक्रिया अधिक कडक होण्याची शक्यता सूचित करणारा कार्यकारी आदेशाचा मुद्दा जेटली यांनी उपस्थित केला. अमेरिकन अर्थव्यवस्थेत कुशल भारतीय व्यावसायिकांच्या अर्थपूर्ण योगदानाचा उल्लेखही जेटली यांनी केला. अमेरिकन प्रशासन कोणताही निर्णय घेताना हा मुद्दा विचारात घेईल अशी आशा जेटली यांनी व्यक्त केली.


    B.Gokhale /J.Patankar/P.Malandkar


    

    
    (Release ID: 1488343) Visitor Counter : 3