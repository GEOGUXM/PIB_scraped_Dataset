      मनुष्यबळ विकास मंत्रालय

      मनुष्यबळ विकास मंत्रालयाच्या कार्यशाळेचे प्रकाश जावडेकर यांच्या हस्ते उद्‌घाटन
      Posted On: 29 APR 2017 1:44PM by PIB Mumbai


    पुणे, 29 एप्रिल 201 7


    केंद्र सरकारच्या मनुष्यबळ विकास मंत्रालय आणि शालेय शिक्षण आणि साक्षरता विभाग यांच्यावतीने आयोजित दोन दिवसांच्या कार्यशाळेचे उद्‌घाटन मनुष्यबळ विकास मंत्री प्रकाश जावडेकर यांच्या हस्ते शनिवारी पुण्यात करण्यात आले. या कार्यशाळेत महाराष्ट्र, गुजरात, राजस्थान, मध्य प्रदेश, दिव आणि दमण तसेच दादरा नगर हवेली या राज्य आणि केंद्रशासित प्रदेशांचा समावेश आहे. मनुष्यबळ विकास मंत्रालयाचे सचिव अनिल स्वरुप, राज्याच्या शालेय शिक्षण विभागाचे सचिव नंदकुमार यांच्यासह इतर मान्यवर यावेळी उपस्थित होते.


    उद्‌घाटनपर भाषणात बोलांना जावडेकर म्हणाले की केंद्र सरकारकडून सरकारी शाळांचा दर्जा सुधारण्यासाठी प्रयत्न करण्यात येत आहेत. त्याचबरोबर रास्त दरात दर्जेदार शिक्षण मिळावे अशी भूमिका आहे. त्या अनुषंगाने सीबीएसई बोर्डाशी संलग्न असणाऱ्या शाळांमध्ये योग्य शुल्क आकारले जावे यासाठी लवकरच उपाययोजना केल्या जातील असेही त्यांनी स्पष्ट केले.


    या कार्यशाळेत संबंधित राज्यांमध्ये सुरु असणारे शिक्षण क्षेत्रातील नाविन्यपूर्ण उपक्रम, प्रयोगशील शैक्षणिक गुणवत्ता वाढीचे कार्यक्रम यांचे सादरीकरण करण्यात येत आहे. प्रत्येक राज्याच्या वैशिष्टपूर्ण व दखलपात्र ठरलेल्या शैक्षणिक कार्यक्रमाची देवाण घेवाण होत आहे. या कार्यशाळेस देशभरातील निवडक प्रतिनिधी उपस्थित आहेत.


    S. Tup e/D.Rane

    
    
    (Release ID: 1488885) Visitor Counter : 4