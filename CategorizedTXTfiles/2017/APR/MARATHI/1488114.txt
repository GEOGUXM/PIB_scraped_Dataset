      पंतप्रधान कार्यालय

      पंतप्रधानांनी दादरा-नगर हवेलीत केला सरकारी प्रकल्पांचा शुभारंभ
      Posted On: 17 APR 2017 3:23PM by PIB Mumbai


    नवी दिल्ली , 17 एप्रिल 201 7


    पंतप्रधान नरेंद्र मोदी यांनी आज सिल्वासा तसेच दादरा-नगर हवेलीत अनेक सरकारी प्रकल्पांचे उद्‌घाटन केले. यामध्ये सौर प्रणाली, जन औषधी केंद्रे आणि पासपोर्ट सेवा केंद्राचा समोवश होता.


    तसेच त्यांनी दिव्यांगांना उपकरणे आणि सध्या अस्तित्वात असणाऱ्या सरकारी योजनांतर्गंत मिळणाऱ्या लाभांचे वाटप केले.


    पंतप्रधान म्हणून दादरा-नगर हवेलीत पहिल्यांदाच येत असलो तरी यापूर्वी अनेक वेळा येथे येऊन गेल्याचे त्यांनी सांगितले.


    पंतप्रधान पदाचा कार्यभार स्वीकारल्यानंतर दादरा आणि नगर हवेलीतील विकास योजनांच्या प्रभावाबाबत सविस्तर माहिती घेतल्याचे ते म्हणाले आणि ज्या क्षेत्रांवर अधिक लक्ष देण्याची गरज आहे अशा क्षेत्रात केंद्र सरकार कार्य करत असल्याचे पंतप्रधानांनी सांगितले.


    केंद्र सरकार कधीही गरीब आणि मध्यम वर्गियांची लूट होऊ देणार नाही, असे पंतप्रधानांनी स्पष्ट केले. रोखरहित व्यवहारांसाठी “ भीम ॲप ” डाऊनलोड करुन घ्यायचे आवाहन त्यांनी उपस्थितांना केले.


    B.Gokhale/J.Patanakar/Anagha


    

    
    (Release ID: 1488114) Visitor Counter : 5