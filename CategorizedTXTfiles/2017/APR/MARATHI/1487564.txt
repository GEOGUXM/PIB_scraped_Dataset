      ग्राहक व्यवहार, अन्न आणि सार्वजनिक पुरवठा मंत्रालय

      डिजिटलदृष्ट्या सुरक्षित ग्राहक अभियान
      Posted On: 11 APR 2017 6:03PM by PIB Mumbai


      नवी दिल्ली 11 एप्रिल 201 7


      भारतातील ग्राहकांनी इंटरनेटच्या सुरक्षित वापराबाबत जागरुकता वाढविण्याच्या दृष्टीने ग्राहक व्यवहार विभागाने गुगल इंडियाच्या सहयोगाने एक अभियान हाती घेतले आहे. इंटरनेटच्या माध्यमातून वित्तीय व्यवहार, ई-मेलचा वापर, ई-कॉमर्स किंवा माहितीचा शोध घेणे अशा कामांसाठी इंटरनेटचा वापर करतांना ग्राहकांनी कशा प्रकारची काळजी घ्यावी हे या अभियानाद्वारे ग्राहकांपर्यंत पोहोचवले जाणार आहे. या अभियानांतर्गत काही शासकीय अधिकाऱ्यांना तसेच राष्ट्रीय ग्राहक हेल्पलाईनच्या समुपदेशकांना प्रशिक्षणही दिले जाणार आहे.


      ग्राहकांच्या हिताचे रक्षण करण्यासाठी तसेच ग्राहकांना त्यांच्या तक्रारी नोंदवून सहाय्य प्राप्त करण्यासाठी राष्ट्रीय ग्राहक हेल्पलाईन सक्रीय आहे.


      ग्राहक व्यवहार राज्यमंत्री सी. आर. चौधरी यांनी आज लोकसभेत एका लेखी उत्तरात ही माहिती दिली.


      B.Gokhale /M.Pange/P.Kor


    

    
    (Release ID: 1487564) Visitor Counter : 6