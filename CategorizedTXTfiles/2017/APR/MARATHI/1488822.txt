      दूरसंचार आणि माहिती तंत्रज्ञान मंत्रालय

      ग्रामीण डाक सेवकांसाठी अनुकंपा तत्वावर देण्यात येणाऱ्या नोकरी योजनेत सरकारकडून सुधारणा
      Posted On: 27 APR 2017 7:56AM by PIB Mumbai


    नवी दिल्ली , 27 एप्रिल 201 7


    ग्रामीण डाक सेवकाचा, सेवेत रुजू असताना मृत्यू झाल्यास त्याच्यावर अवलंबून असलेल्या कुटुंब सदस्याला अनुकंपा तत्वावर देण्यात येणाऱ्या नोकरीसाठीचे निकष काहीसे शिथिल आणि कालबध्द करण्यात आले आहेत. गरीब आणि दुर्बल घटकातल्या ग्रामीण डाक सेवकाचा सेवेत असताना मृत्यु झाल्यास त्यांच्यावर अवलंबून असलेल्या कुटुंब सदस्यांच्या वयाबाबतची मर्यादाही , आवश्यकता भासल्यास शिथील करता येणार आहे. अवलंबून असलेल्‍या कुटुंब सदस्याच्या व्याख्येचा विस्तार करण्यात आला आहे.


    ग्रामीण डाक सेवकाच्या मृत्यपर्यंत त्याच्यासमवेत राहणारा आणि त्याच्यावर अवलंबून असणारा विवाहित मुलगा, ग्रामीण डाक सेवकावर अवलंबून असणारी घटस्फोटित मुलगी, ग्रामीण डाक सेवकाच्या मुलाचा मृत्यु झाला असल्यास ग्रामीण डाक सेवकावर अवलंबून असणारी त्याची सून यांचाही कुटुंब सदस्यांमध्ये समावेश करण्यात येणार आहे. त्याचबरोबर शक्य असल्यास त्या सदस्याला , कुटुंब राहत असलेल्या जागेजवळ कामाचे ठिकाण देण्याबाबतही विचार करण्यात येणार आहे.


    B.Gokhale/N.Chitale/Anagha

    
    
    (Release ID: 1488822) Visitor Counter : 9