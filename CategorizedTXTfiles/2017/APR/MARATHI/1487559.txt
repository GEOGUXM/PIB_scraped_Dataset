      रेल्वे मंत्रालय

      62 वा रेल्वे सप्ताह पुरस्कार समारंभ- 188 अधिकारी, कर्मचाऱ्यांना गौरवण्यात आले
      Posted On: 11 APR 2017 6:01PM by PIB Mumbai


    नवी दिल्ली 11 एप्रिल 201 7


    रेल्वे मंडळाने आज 62 वा रेल्वे सप्ताह पुरस्कार समारंभ 2017 साजरा केला. रेल्वे मंडळाचे अध्यक्ष ए.के.मित्तल या समारंभाला अध्यक्ष म्हणून उपस्थित होते.


    2016-17 या वर्षात कला, क्रीडा आणि इतर क्षेत्रात उल्लेखनीय कार्य करणाऱ्या रेल्वे मंडळाच्या आणि राष्ट्रीय रेल्वे संग्रहालयाच्या 188 अधिकारी आणि कर्मचाऱ्यांना या समारंभात गौरवण्यात आले.


    पुरस्कार विजेत्यांचे अभिनंदन करतानाच या विजेत्यांची कामगिरी इतरांसाठीही प्रेरक ठरेल, असा विश्वास मित्तल यांनी यावेळी व्यक्त केला. भारतीय रेल्वेला देशातील सर्वोत्तम संघटना असा नावलौकिक मिळवून देण्यासाठी एकत्रित प्रयत्न करण्याचे आवाहन मित्तल यांनी यावेळी उपस्थितांना केले.


    या समारंभाला मंडळाचे सदस्य, सचिव आणि इतर वरिष्ठ अधिकारी उपस्थित होते.


    B.Gokhale /M.Pange/P.Kor

    
    
    (Release ID: 1487559) Visitor Counter : 8