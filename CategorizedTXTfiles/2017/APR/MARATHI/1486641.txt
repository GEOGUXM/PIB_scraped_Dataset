      अर्थ मंत्रालय

      वर्ष 2016-17 मध्ये 18 टक्क्यांच्या सुधारीत कर संकलन उद्दिष्टात महसूल विभागाकडून वाढ
      Posted On: 04 APR 2017 3:00PM by PIB Mumbai


    नवी दिल्ली 4 एप्रिल, 201 7


    आर्थिक वर्ष 2016-17 मध्ये प्रत्यक्ष आणि अप्रत्यक्ष कर संकलनाचा अपेक्षित अंदाज महसूल विभागाने बदलला असून, 18 टक्के या सुधारीत अंदाजात वाढ केली आहे. या आर्थिक वर्षात प्रत्यक्ष कर संकलन अंदाज 16.97 लाख कोटी, तर अप्रत्यक्ष कर संकलनाचा अंदाज 8.47 लाख कोटी इतका आहे. दोन्ही कर संकलनाचा एकत्रित अंदाज आधी 16.25 लाख कोटी इतका होता, मात्र अधिक कर आकारणी झाल्यामुळे हा अंदाज 18 टक्के करण्यात आला आहे. या वर्षात एकूण 17.10 कोटी रुपये कर संकलन होईल, अशी प्राथमिक आकडेवारी महसूल विभागाने जारी केली आहे.


    प्रत्यक्ष कर


    मार्च 2017 पर्यंत 8.47 लाख कोटी कर संकलन झाले असून, गेल्या वर्षीच्या तुलनेत यात 14.2 टक्क्यांची वाढ झाली आहे. ही अतिशय समाधानकारक आकडेवारी असल्याचे विभागाने म्हटले आहे.


    अप्रत्यक्ष कर


    या आर्थिक वर्षात मार्च 2017 पर्यंत 8.63 लाख कोटी रुपये अप्रत्यक्ष कर जमा झाला आहे. यात केंद्रीय उत्पादन शुल्क सेवा कर आणि सीमा शुल्काचा समावेश आहे. गेल्यावर्षीच्या तुलनेत या संकलनात 22 टक्क्यांची वाढ झाली आहे. उत्पादन शुल्क 3.83 लाख कोटी, सेवा शुल्क 2.54 लाख कोटी, तर सीमा शुल्क 2.26 लाख कोटी रुपये इतके जमा झाले आहे.


    B.Gokhale / R .Aghor/D. Rane

    
    
    (Release ID: 1486641) Visitor Counter : 5