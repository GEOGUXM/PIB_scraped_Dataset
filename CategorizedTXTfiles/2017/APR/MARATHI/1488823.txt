      सुक्ष्म, लघु आणि मध्यम उदयोग मंत्रालय

      MyMSME मोबाईल ॲप आणि फॅसिलिएशन परिषद पोर्टलचे व्यंकय्या नायडू यांच्या हस्ते उद्‌घाटन
      Posted On: 27 APR 2017 7:58PM by PIB Mumbai


    नवी दिल्ली , 27 एप्रिल 201 7


    एमएसएमई अर्थात सूक्ष्म, लघु आणि मध्यम उद्योग मंत्रालयाच्या मायक्रो, स्मॉल एंटरप्रायजेस फॅसिलिएशन कौन्सिल पोर्टल, आणि MYMSME अर्थात मायएमएसएमई मोबाईल ॲपचे माहिती आणि प्रसारण मंत्री व्यंकय्या नायडू यांच्या हस्ते आज उद्‌घाटन करण्यात आले. एमएसएमईच्या राष्ट्रीय मंडळाच्या 15व्या बैठकीचे औचित्य साधून हे उद्‌घाटन झाले. केंद्रीय एमएसएमई मंत्री कलराज मिश्र, एमएसएमई राज्यमंत्री गिरीराज सिंह, आणि हरीभाई चौधरी यावेळी उपस्थित होते.


    आज उद्‌घाटन करण्यात आलेल्या मोबाईल ॲपद्वारे सूक्ष्म, लघु आणि मध्यम उद्योग मंत्रालयाच्या सर्व योजनांची एकाच ठिकाणी माहिती मिळणार आहे. एमएसईएफसी पोर्टल http://my.msme.gov.in , द्वारे प्रलंबित देयक प्रकरणांवर देखरेख ठेवणे सुलभ होणार आहे. हा ऑनलाईन मंच म्हणजे देशातल्या एमएसएमई क्षेत्राच्या दृष्टीने डिजिटल इंडियाच्या दिशेने टाकलेले एक महत्वाचे पाऊल ठरेल अशी अपेक्षा आहे.


    पंतप्रधानांच्या डिजिटल इंडिया अभियानाच्या दिशेने टाकलेल्या पावलाबद्दल व्यंकय्या नायडू यांनी, कलराज मिश्र यांची प्रशंसा केली.


    B.Gokhale/N.Chitale/Anagha


    

    
    (Release ID: 1488823) Visitor Counter : 8