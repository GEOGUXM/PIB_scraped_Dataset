      आरोग्य आणि कुटुंब कल्याण मंत्रालय

      सर्वांसाठी परवडणाऱ्या दरात आरोग्य सेवा उपलब्ध होण्याची आवश्यकता-जे. पी. नड्डा
      Posted On: 22 APR 2017 5:55PM by PIB Mumbai


      नवी मुंबई, 22 एप्रिल 201 7


      आरोग्य सेवा सुरक्षा आणि सुविधा क्षेत्रातल्या सर्व घटकांनी एकत्र येऊन सर्वांसाठी परवडणाऱ्या दरात आरोग्य सेवा उपलब्ध करून देण्याची आवश्यकता आहे, असे प्रतिपादन केंद्रीय आरोग्य आणि कुटुंब कल्याण मंत्री जे. पी. नड्डा यांनी आज नवी मुंबईत केलं. ते अखिल भारतीय वैद्यकीय आणि दंतवैद्यकीय विद्यार्थी परिषदेत बोलत होते. वेगवेगळ्या राष्ट्रीय आरोग्य धोरणांमध्ये संसर्गजन्य रोगांना आळा घालण्यासाठी अनेक उपाय योजना केल्या गेल्या. त्यामुळे संसर्गजन्य रोगांमुळे होणारे मृत्यू आणि येणारी विकृती यांचे प्रमाण आता खूपच कमी झाले आहे, असेही नड्डा यावेळी म्हणाले.


      देशात गरजेपेक्षा डॉक्टरांची संख्या कमी असल्याबद्दल खेद व्यक्त करताना सरकार या समस्येवर वेगाने उपाय योजना करत असल्याचे सांगितले. ते पुढे म्हणाले की, सध्याच्या वैद्यकीय महाविद्यालयांची पदवी आणि पदव्युत्तर अभ्यासक्रमासाठी प्रवेशाची क्षमता वाढवण्यात येत आहे. तसेच नवीन वैद्यकीय महाविद्यालये सुरू करण्यात येत आहेत. त्याचबरोबर सध्याच्या वैद्यकीय महाविद्यालयांमध्ये उच्च दर्जाच्या आधुनिक सेवा सुविधा निर्माण करण्यात येत आहेत. गेल्या तीन वर्षात 86 वैद्यकीय आणि 12 दंत वैद्यकीय महाविद्यालयांची स्थापना करण्यात आल्याचेही नड्डा यांनी यावेळी सांगितले. नीट म्हणजे राष्ट्रीय पात्रता प्रवेश परीक्षेसाठी देशभरातील विद्यार्थ्यांचा फायदा होणार असल्याचंही आरोग्यमंत्र्यांनी यावेळी स्पष्ट केलं.


      वैद्यकीय व्यवसाय स्वीकारताना घेण्यात आलेल्या शपथेचे स्मरण मनात कायम ठेवून डॉक्टरांनी ग्रामीण भागात गरिबांसाठी सेवा करण्याचा पर्याय निवडावा, अशी विनंतीही जे. पी. नड्डा यांनी यावेळी केली.


      B.Gokhale /S.Bedekar/P.Kor


    

    
    (Release ID: 1488409) Visitor Counter : 5