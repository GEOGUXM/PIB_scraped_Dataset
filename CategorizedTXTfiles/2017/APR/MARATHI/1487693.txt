      महिला आणि बालविकास मंत्रालय

      नवीन टॅक्सी धोरण मार्गदर्शक तत्त्वांमध्ये महिलांच्या सुरक्षेशी संबंधित शिफारसींचा समावेश
      Posted On: 12 APR 2017 5:04PM by PIB Mumbai


    नवी दिल्ली , 12 एप्रिल 201 7


    टॅक्सीमधून प्रवास करणाऱ्या महिलांची सुरक्षा लक्षात घेत महिला आणि बाल कल्याण मंत्रालयाने सुचविलेल्या शिफारशींचा समावेश नवीन टॅक्सी धोरणाच्या मार्गदर्शक तत्त्वांमध्ये करण्यात आला आहे. महिला आणि बाल कल्याण मंत्री मनेका गांधी यांनी रस्ते परिवहन मंत्रालयाला या शिफारशी सुचविल्या आहेत.


    टॅक्सी प्रवासादरम्यान काही महिलांचे लैंगिक शोषण झाल्याचा तक्रारींच्या पार्श्वभूमीवर ही मार्गदर्शक तत्वे सुनिश्चित करण्यात आली आहेत. त्यानुसार टॅक्सीमध्ये जीपीएस पॅनिक संयत्रे बसविणे बंधनकारक आहेत. महिला आणि बालकांची सुरक्षा लक्षात घेता टॅक्सीमध्ये सेंटर लॉकींग सिस्टिम असू नये, टॅक्सीमध्ये वाहनचालकाच्या सचित्र ओळखपत्रासह वाहनांचा नोंदणी क्रमांक ठळकपणे नमूद केलेला असावा. टॅक्सी चालकांनी नियमांचे उल्लंघन केल्यास त्यांच्यावर कायदेशीर कारवाई केली जावी तसेच प्रवाशाच्या इच्छेनुसारच टॅक्सीमधून सहप्रवाशाला प्रवास करण्याची अनुमती द्यावी, अशा शिफारसी करण्यात आल्या आहेत.


    B.Gokhale/M.Pange/Anagha

    
    
    (Release ID: 1487693) Visitor Counter : 5