      शहर विकास मंत्रालय

      स्मार्ट सिटी अभियानामुळे शहर प्रशासनाच्या दृष्टीकोनात बदल व्हायला सुरुवात-व्यंकय्या नायडू
      Posted On: 27 APR 2017 5:35PM by PIB Mumbai


    नवी दिल्ली, 27 एप्रिल 201 7


    स्मार्ट सिटी अभियानामुळे, नागरी नियोजन आणि अंमलबजावणीबाबतच्या मुद्यांची दखल आणि निराकरणाच्या पद्धतीत निश्चितच चांगला बदल घडत असल्याचे केंद्रीय नागरी विकास मंत्री व्यंकय्या नायडू यांनी सांगितले. देशातल्या स्मार्ट सिटी विकासाच्या विविध मुद्यांचा त्यांनी परामर्श घेतला. स्मार्ट सिटी संदर्भात नीती आयोग आणि ऑस्ट्रेलियातल्या न्यू साऊथ वेल्स विद्यापीठाने आयोजित केलेल्या कार्यशाळेत ते बोलत होते. शहरातल्या नागरिकांचे जीवनमान उंचावणे हे स्मार्ट सिटी अभियानाचे उद्दिष्ट असून, शाश्वत नियोजन आणि विकास, नागरिकांच्या सहभागाने नागरी बाबींचे व्यवस्थापन, विभागावर आधारीत विकास, सुप्रशासन आणि पायाभूत व्यवस्थापनासाठी तंत्रज्ञानावर आधारीत निराकरणही या अभियानाची व्यापक उद्दिष्टे असल्याचे नायडू यांनी सांगितले.


    B.Gokhale/N.Chitale/D.Rane

    
    
    (Release ID: 1488786) Visitor Counter : 7