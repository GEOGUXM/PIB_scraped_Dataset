      कार्मिक, सार्वजनिक तक्रार आणि निवृत्ती वेतन मंत्रालय

      माहितीचा अधिकार कायद्याच्या नियमावलीत सुधारणा करण्याच्या प्रस्तावावरची सत्यस्थिती
      Posted On: 05 APR 2017 4:45PM by PIB Mumbai


    नवी दिल्ली 5 एप्रिल, 201 7


    माहितीचा अधिकार कायद्याच्या नियमावलीत सरकार समोर प्रस्तावित असलेल्या सुधारणांबाबत प्रसार माध्यमांमध्ये अतिशय चुकीचे आणि दिशाभूल करणारे वृत्त आले आहे. त्या वृत्ताविषयी सरकारने स्पष्टीकरण दिले असून, आर टी आय साठीच्या शुल्कात किंवा शब्द मर्यादेत बदल करण्याचा कुठलाही प्रस्ताव नसल्याचे म्हटले आहे.


    31 जुलै 2012 ला केंद्र सरकारने आर टी आय कायद्याविषयीची अधिसूचना काढली. सध्याच्या नियमावलीची प्रत तक्रार निवारण विभागाच्या अधिकृत संकेतस्थळावर उपलब्ध आहे. त्यानुसार तक्रार करण्यासाठीची शब्द मर्यादा 500 शब्द, तर शुल्क अत्यल्प असेच कायम ठेवण्यात आले आहे. यात कुठलाही बदल प्रस्तावित नसल्याचेही सरकारने स्पष्ट केले आहे.


    दरम्यान, केंद्रीय माहिती आयोग (व्यवस्थापन) नियमावलीला आव्हान देणारी याचिका सर्वोच्च न्यायालयात प्रलंबित आहे. या पार्श्वभूमीवर आयोगाशी चर्चा करुन 2012ची नियमावली पुन्हा सार्वजनिक संकेतस्थळावर प्रसिद्ध करण्याचा निर्णय सरकारने घेतला असून, त्यानुसार ही नियमावली जारी करण्यात आली आहे. मात्र, आरटीआय कायद्यातील कठोर तरतूदी काढून टाकण्यासाठी नियमात बदल केल्याचे वृत्त निखालस खोटे असल्याचे सरकारने स्पष्ट केले आहे.


    B.Gokhale / R .Aghor/D. Rane

    
    
    (Release ID: 1486742) Visitor Counter : 5