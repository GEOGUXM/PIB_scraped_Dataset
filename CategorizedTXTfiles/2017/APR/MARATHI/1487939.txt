      पंतप्रधान कार्यालय

      पंतप्रधान मोदी यांनी नागपूरमध्ये भीम-आधार पे ॲपचा शुभारंभ केला
      
      अंगठ्याचा ठसा आता डिजिटल साक्षरता म्हणून ओळखला जाणार

      Posted On: 14 APR 2017 3:54PM by PIB Mumbai

    नागपूर 14 एप्रिल 201 7


    पंतप्रधान नरेंद्र मोदी यांनी आज नागपूर येथे भीम-आधार पे ॲपचा शुभारंभ केला. ही बायोमेट्रिक आधारित देयक प्रणाली असून, यामुळे अंगठ्याच्या ठशाच्या मदतीने पैसे भरणे प्रत्यक्षात येणार आहे.


    भीम-आधार ॲपमुळे आधारचा वापर करुन डिजिटल पद्धतीने पैसे भरण्याचा मार्ग प्रशस्त झाला आहे. प्रत्येक भारतीय नागरिकाला व्यापाऱ्याच्या बायोमेट्रिक प्रणित उपकरणावर अंगठ्याच्या ठशासारखी बायोमेट्रिक माहिती वापरुन डिजिटल पद्धतीने पैसे देता येतील.


    भीम-आधार मंचाच्या माध्यमातून कोणत्याही नागरिकाला स्मार्ट फोन, इंटरनेट, डेबिट किंवा क्रेडिट कार्डाचा वापर न करता डिजिटल व्यवहार करता येतील. ज्यांना लिहिता-वाचता येत नाही अशा लोकांसाठी यामुळे डिजिटल पद्धतीने पैसे भरणे सुलभ होणार असून, त्याद्वारे डॉ.आंबेडकरांचे सर्वांसाठी सामाजिक आणि आर्थिक सबलीकरणाचे स्वप्न प्रत्यक्षात साकार होणार आहे.


    27 प्रमुख बँका 3 लाख व्यापाऱ्यांबरोबर जोडलेल्या असून, ते आता भीम-आधारचा वापर करुन पैसे स्वीकारायला सुरुवात करु शकतील.


    M.Desai/S.Tupe/ S.Kane /D.Rane

    
    
    (Release ID: 1487939) Visitor Counter : 8