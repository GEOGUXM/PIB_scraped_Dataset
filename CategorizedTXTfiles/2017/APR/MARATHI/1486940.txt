      दूरसंचार आणि माहिती तंत्रज्ञान मंत्रालय

      कॉल गळतीची समस्या अंतर्गत भागात अधिक - दूरसंचार विभाग
      Posted On: 06 APR 2017 2:52PM by PIB Mumbai


    नवी दिल्ली 6 एप्रिल, 201 7


    मोबाईल नेटवर्कमधील कॉल गळतीची समस्या दूर करण्यासाठी दूरसंचार विभाग अनेक उपाययोजना करत आहे. जून 2016 ते फेब्रुवारी 2017 दरम्यान दूरसंचार सेवा पुरवठादारांनी देशभरात सुमारे 2,12,917 अतिरिक्त बीटीएस स्थापित केले.


    ग्राहकांकडून थेट प्रतिसाद मिळवण्यासाठी दूरसंचार विभागाने दिल्ली, मुंबई, उत्तरप्रदेश, उत्तराखंड, महाराष्ट्र आणि गोवा येथे 23 डिसेबर 2016 रोजी एकात्मिक ध्वनी प्रतिसाद प्रणाली सुरु केली. या प्रणालीच्या माध्यमातून, ग्राहकांना कॉल गळतीबाबत काही प्रश्न विचारण्यात आले. 23 डिसेंबर 2016 ते 28 फेब्रुवारी 2017 या कालावधीत करण्यात आलेल्या सर्वेक्षणात सुमारे 2,20,935 ग्राहकांनी भाग घेतला, त्यापैकी 62.5 टक्के ग्राहकांनी कॉल गळती होत असल्याचे सांगितले. मिळालेल्या प्रतिसादावरुन असे लक्षात येते की कॉल गळतीची समस्या अंतर्गत भागात अधिक आहे. निर्धारित वेळेत कारवाई करण्यासाठी दर आठवड्याला दूरसंचार सेवा पुरवठादारांकडे हा प्रतिसाद पाठवला जातो.


    B.Gokhale /S.Kane/D. Rane


    

    
    (Release ID: 1486940) Visitor Counter : 4