      मनुष्यबळ विकास मंत्रालय

      आयआयटी संशोधन व नाविन्यतेवर जोर देण्यासाठी 75 हजार रुपये प्रतिमहा देण्याची शिफारस-जावडेकर
      Posted On: 28 APR 2017 6:52PM by PIB Mumbai


      विद्यार्थिंनींच्या संख्येत 8 टक्क्यांवरुन 20 टक्क्यांपर्यंत वाढ करण्याचा मानस


      मुंबई 28 एप्रिल 201 7


      वर्तमान विद्यार्थींनीचा वाढता ज्ञानाचा अवाका बघता आयआयटीमध्ये सध्या केवळ आठ टक्के असलेला महिलांचा सहभाग वाढवून तो 20 टक्क्यांपर्यंत करण्याचा निर्णय आज आयआयटी परिषदेच्या मुंबईत झालेल्या सभेत घेण्यात आला.


      देशातील सर्व आयआयटीचे संचालक आणि अध्यक्ष आज बैठकीला उपस्थित होते. केंद्रीय मनुष्यबळ विकासमंत्री प्रकाश जावडेकर यांनी सांगितले की, आंतरराष्ट्रीय स्पर्धेच्या धर्तीवर देशांतर्गत आयआयटीची कामगिरी उत्कृष्ट व्हावी यादृष्टीने संशोधन आणि नाविन्यतेवर जोर देण्यात येणार आहे. विद्यार्थ्यांच्या संशोधन कार्यासाठी प्रतिमाह 75000 रुपयांची तरतूद व्हावी यासाठी शिफारस करण्यात आली असून निर्णयासाठी हा प्रस्ताव मंत्रिमंडळाकडे सादर करण्यात येणार आहे. यामुळे गुणवत्ताधारक भारताबाहेर जाण्याचं अर्थात ब्रेनड्रेन कमी होईल असा विश्वास त्यांनी व्यक्त केला.


      जावडेकर पुढे म्हणाले की, नीती आयोगासारखीच आयआयटीची सुध्दा कार्यपध्दती तीन भागात विभागली जाईल. यासाठी कार्ययोजना तीन वर्ष, धोरण योजना सात वर्ष आणि दीर्घकालीन योजना 15 वर्षाची असेल.


      B.Gokhale /N.Chitale/P.Kor


    

    
    (Release ID: 1488852) Visitor Counter : 6