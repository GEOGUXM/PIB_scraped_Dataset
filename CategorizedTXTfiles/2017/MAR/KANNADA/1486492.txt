      ಸಂಪುಟ

      ಭಾರತ ಮತ್ತು ಸೆರ್ಬಿಯಾ ನಡುವೆ ಹೊಸ ವಾಯು ಸೇವೆಗಳ ಒಪ್ಪಂದಕ್ಕೆ ಅಂಕಿತ ಹಾಕಲು ಸಂಪುಟದ ಅನುಮೋದನೆ
      Posted On: 31 MAR 2017 3:29PM by PIB Bengaluru


    ಭಾರತ ಮತ್ತು ಸೆರ್ಬಿಯಾ ನಡುವೆ ಹೊಸ ವಾಯು ಸೇವೆಗಳ ಒಪ್ಪಂದಕ್ಕೆ ಅಂಕಿತ ಹಾಕಲು ಸಂಪುಟದ ಅನುಮೋದನೆ

    ಪ್ರಧಾನಮಂತ್ರಿ ಶ್ರೀ. ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿಂದು ನಡೆದ ಕೇಂದ್ರ ಸಚಿವ ಸಂಪುಟ ಸಭೆ, 2003ರ ಜನವರಿ 31ರಂದು ಅಂಕಿತ ಹಾಕಲಾದ ಭಾರತ ಮತ್ತು ಸೆರ್ಬಿಯಾ ನಡುವೆ ಜಾರಿಯಲ್ಲಿರುವ ವಾಯು ಸೇವೆಗಳ ಒಪ್ಪಂದ (ಎ.ಎಸ್.ಎ.)ವನ್ನು ಆಧುನೀಕರಿಸಲು ತನ್ನ ಅನುಮೋದನೆ ನೀಡಿದೆ. ಇತ್ತೀಚೆಗೆ ನಾಗರಿಕ ವಿಮಾನಯಾನ ವಲಯದಲ್ಲಿ ಆಗಿರುವ ಬೆಳವಣಿಗೆಗಳು ಮತ್ತು ಎರಡೂ ರಾಷ್ಟ್ರಗಳ ನಡುವೆ ವಾಯು ಸಂಪರ್ಕ ಹೆಚ್ಚಿಸುವುದನ್ನು ದೃಷ್ಟಿಯಲ್ಲಿಟ್ಟುಕೊಂಡು ಇತ್ತೀಚಿನ ಅಂತಾರಾಷ್ಟ್ರೀಯ ನಾಗರಿಕ ವಿಮಾನಯಾನ ಸಂಘಟನೆ (ಐ.ಸಿ.ಎ.ಓ) ಮಾದರಿಗೆ ಅನುಗುಣವಾಗಿ ಇದನ್ನು ಆಧುನೀಕರಿಸಲಾಗಿದೆ.

    
    ಹೊಸ ವಾಯು ಸೇವೆಗಳ ಒಪ್ಪಂದದ ಅಗತ್ಯ ಅಂಶಗಳು ಈ ಕೆಳಕಂಡಂತಿವೆ:
    
    (i) ರಾಷ್ಟ್ರೀಯ ನಾಗರಿಕ ವಿಮಾನಯಾನ ನೀತಿಗೆ ಅನುಗುಣವಾಗಿ ಸೆರ್ಬಿಯಾದೊಂದಿಗೆ ಮುಕ್ತ ಗಗನವನ್ನು ವಿಧ್ಯುಕ್ತಗೊಳಿಸಲಾಗಿದೆ. ಈಗ ಭಾರತದ ವಿಮಾನಯಾನ ಸಂಸ್ಥೆಗಳು ಭಾರತದ ಯಾವುದೇ ಸ್ಥಳದಿಂದ ಸೆರ್ಬಿಯಾದ ಯಾವುದೇ ಸ್ಥಳಕ್ಕೆ ಕಾರ್ಯಾಚರಣೆ ನಡೆಸಬಹುದಾಗಿದೆ. ಅದೇ ರೀತಿ ಸೆರ್ಬಿಯಾದ ವಿಮಾನಯಾನ ಸಂಸ್ಥೆಗಳು ನವದೆಹಲಿ, ಮುಂಬೈ ಮತ್ತು ನಂತರ ನಿರ್ದಿಷ್ಟ ಪಡಿಸುವ ಉಳಿದೆರಡು ಸೇರಿದಂತೆ ಒಟ್ಟು ನಾಲ್ಕು ಮಹಾನಗರಗಳಿಗೆ ನೇರವಾಗಿ ವಾಯು ಸಂಪರ್ಕ ಕಲ್ಪಿಸಬಹುದಾಗಿದೆ. ಇದರ ಜೊತೆಗೆ, ಎರಡೂ ಕಡೆಯ ನಿಯೋಜಿತ ವಾಯು ಯಾನ ಸೇವೆ ಒದಗಿಸುವ ಸಂಸ್ಥೆಗಳು ಈ ನೇರ ಸಂಪರ್ಕ ನಮ್ಯತೆಯು ಯಾವುದೇ ಮಧ್ಯಂತರ ಮತ್ತು ಸ್ಥಳದಾಚೆಗಿನ ಮಾರ್ಗದಲ್ಲೂ ಸೇವೆ ಒದಗಿಸಬಹುದಾಗಿದೆ.
    
    (ii) ನಿಯೋಜಿತ ವಿಮಾನಯಾನ ಸಂಸ್ಥೆಗಳು ದೇಶೀಯ ಸಂಹಿತೆಯ ವಿನಿಮಯಿತ ಕಾರ್ಯಾಚರಣೆಯನ್ನು ಯಾವುದೇ 4 ಹೆಚ್ಚುವರಿ ಸ್ಥಳಗಳಿಗೆ ಮತ್ತೊಂದು ಕಡೆಯ ವ್ಯಾಪ್ತಿಯೊಳಗೆ , ನಿರ್ದಿಷ್ಟಪಡಿಸುವ ಮಾರ್ಗ ಮತ್ತು ನಿಗದಿಪಡಿಸುವ ಸಮಯದಲ್ಲಿ ಮಾಡಬಹುದಾಗಿದ್ದು, ಈ ನಾಲ್ಕು ಸ್ಥಳಗಳನ್ನು ಯಾವುದೇ ಸಮಯದಲ್ಲಿ ನಿರ್ದಿಷ್ಟಪಡಿಸಬಹುದಾಗಿದೆ.
    
    (iii) ಎರಡೂ ಕಡೆಯ ನಿಯೋಜಿತ ವಿಮಾನಯಾನ ಸಂಸ್ಥೆಗಳು ಅದೇ ಪಕ್ಷಕಾರ, ಮತ್ತೊಂದು ಪಕ್ಷಕಾರರ ಅಥವಾ ಮೂರನೇ ದೇಶದೊಂದಿಗಿನ ನಿಯೋಜಿತ ವಿಮಾನಯಾನ ಸಂಸ್ಥೆಗಳೊಂದಿಗೆ ಸಹಕಾರ ಮಾರುಕಟ್ಟೆ ಒಪ್ಪಂದ ಮಾಡಿಕೊಳ್ಳಬಹುದಾಗಿದೆ.
    
    (iv) ಇದು ನೇರ ಸಂಪರ್ಕವನ್ನೇಷ್ಟೇ ಕಲ್ಪಿಸುವುದಿಲ್ಲ ಜೊತೆಗೆ 3ನೇ ರಾಷ್ಟ್ರದ ವಿಮಾನಯಾನ ಸಂಸ್ಥೆಗಳ ಮೂಲಕವೂ ಸಂಪರ್ಕ ಕಲ್ಪಿಸುತ್ತದೆ. ಇದು ಕೂಡ ಭಾರತೀಯ ವಿಮಾನಯಾನ ಸಂಸ್ಥೆಗಳಿಗೆ ಕಾರ್ಯಸಾಧ್ಯವಾದುದಾಗಿದೆ.
    
    (v) ಎರಡೂ ರಾಷ್ಟ್ರಗಳು ಒಂದು ಅಥವಾ ಅದಕ್ಕಿಂತ ಹೆಚ್ಚು ವಿಮಾನಯಾನ ಸಂಸ್ಥೆಗಳನ್ನು ನಿಯುಕ್ತಿಗೊಳಿಸಲು ಅರ್ಹವಾಗಿರುತ್ತವೆ. ಮುಂಚಿನ ಒಪ್ಪಂದದಲ್ಲಿ ಗರಿಷ್ಠ ಎರಡು ವಿಮಾನ ಯಾನ ಸಂಸ್ಥೆಗಳನ್ನು ಮಾತ್ರ ಎರಡೂ ಕಡೆಯವರು ನಿಯುಕ್ತಿಗೊಳಿಸಬಹುದಾಗಿತ್ತು.
    
    ಭಾರತ ಮತ್ತು ಸೆರ್ಬಿಯಾ ನಡುವಿನ ಹೊಸ ಆಧುನೀಕರಿಸಿದ ಮತ್ತು ಉದಾರೀಕೃತ ವಾಯು ಸೇವೆಗಳ ಒಪ್ಪಂದವು ನಾಗರಿಕ ವಿಮಾನ ಯಾನ ವಲಯದಲ್ಲಿ ಎರಡೂ ರಾಷ್ಟ್ರಗಳ ನಡುವೆ ಹೆಚ್ಚಿನ ವಾಣಿಜ್ಯ, ಹೂಡಿಕೆ, ಪ್ರವಾಸೋದ್ಯಮ ಮತ್ತು ಸಾಂಸ್ಕೃತಿಕ ವಿನಿಮಮಯದ ಸಾಮರ್ಥ್ಯವನ್ನು ಹೊಂದಿವೆ. ಇದು ಹೆಚ್ಚಿನ ಮತ್ತು ತಡೆ ರಹಿತವಾದ ಯಾನದ ವಾತಾವರಣ ಒದಗಿಸುತ್ತದೆ ಜೊತೆಗೆ, ಎರಡೂ ಕಡೆಯ ವಿಮಾನಯಾನ ಸಂಸ್ಥೆಗಳಿಗೆ ಹೆಚ್ಚಿನ ಸುರಕ್ಷತೆ ಮತ್ತು ಭದ್ರತೆಯೊಂದಿಗೆ ವಾಣಿಜ್ಯ ಅವಕಾಶಗಳನ್ನೂ ಕಲ್ಪಿಸುತ್ತದೆ. ಈವರೆಗೆ ಎರಡೂ ದೇಶಗಳ ನಡುವೆ ಸಂಪರ್ಕವಿರಲಿಲ್ಲ ಮತ್ತು ಪರಿಷ್ಕೃತ ಒಪ್ಪಂದವು ಎರಡೂ ರಾಷ್ಟ್ರಗಳ ನಡುವೆ ಸಂಪರ್ಕ ಸ್ಥಾಪಿಸಲು ಇಂಬು ನೀಡಲಿದೆ.

    ***


    

    
    (Release ID: 1486492) Visitor Counter : 6
    
    
      Read this release in: English