      ಸಂಪುಟ

      ಫೋರಂ ಆಫ್ ರೆಗ್ಯುಲೇಟರ್ಸ್ ಮತ್ತು ನ್ಯಾಷನಲ್ ಅಸೋಸಿಯೇಷನ್ ಆಫ್ ರೆಗ್ಯುಲೇಟರಿ ಯುಟಿಲಿಟಿ ಕಮಿಷನರ್ಸ್ ನಡುವೆ ತಿಳಿವಳಿಕೆ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ
      Posted On: 31 MAR 2017 8:52PM by PIB Bengaluru


    ಫೋರಂ ಆಫ್ ರೆಗ್ಯುಲೇಟರ್ಸ್ ಮತ್ತು ನ್ಯಾಷನಲ್ ಅಸೋಸಿಯೇಷನ್ ಆಫ್ ರೆಗ್ಯುಲೇಟರಿ ಯುಟಿಲಿಟಿ ಕಮಿಷನರ್ಸ್ ನಡುವೆ ತಿಳಿವಳಿಕೆ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ

    ಪ್ರಧಾನಮಂತ್ರಿ ಶ್ರೀ. ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿಂದು ನಡೆದ ಕೇಂದ್ರ ಸಚಿವ ಸಂಪುಟ ಸಭೆ, ಬೃಹತ್ ಪ್ರಮಾಣದ ನವೀಕರಿಸಬಹುದಾದ ಇಂಧನದ ಗ್ರಿಡ್ ಅನುಕಲನ ಕ್ಷೇತ್ರದಲ್ಲಿ ಫೋರಂ ಆಫ್ ರೆಗ್ಯುಲೇಟರ್ಸ್ (ಎಫ್.ಓ.ಆರ್.) ಮತ್ತು ನ್ಯಾಷನಲ್ ಅಸೋಸಿಯೇಷನ್ ಆಫ್ ರೆಗ್ಯುಲೇಟರಿ ಯುಟಿಲಿಟಿ ಕಮಿಷನರ್ಸ್ (ಎನ್.ಎ.ಆರ್.ಯು.ಸಿ.) ನಡುವೆ ತಿಳಿವಳಿಕೆ ಒಪ್ಪಂದ(ಎಂ.ಓ.ಯು)ಕ್ಕೆ ತನ್ನ ಅನುಮೋದನೆ ನೀಡಿದೆ.

    
    ಈ ತಿಳಿವಳಿಕೆ ಒಪ್ಪಂದವು ಬೃಹತ್ ಪ್ರಮಾಣದ ಪುನರ್ ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿ ಈ ಕೆಳಗಿನ ವಿಶಾಲ ಪ್ರದೇಶಗಳಲ್ಲಿನ ಸಹಕಾರ ಒದಗಿಸುತ್ತದೆ:
    
    i) ನವೀಕರಿಸಬಹುದಾದ ಇಂಧನದ ಸಂಗ್ರಹಣೆಯ ಚೌಕಟ್ಟಿನ ವಿನ್ಯಾಸ – ಅಂತಾರಾಷ್ಟ್ರೀಯ ಅನುಭವ.
    
    ii) ನವೀಕರಿಸಬಹುದಾದವುಗಳ ಅಭಿವೃದ್ಧಿ ಅಂದರೆ, ರಾಜ್ಯ ಮತ್ತು ರಾಷ್ಟ್ರೀಯ ನವೀಕರಿಸಬಹುದಾದವುಗಳ ಖರೀದಿ ನಿರ್ಬಂಧಗಳ (ಆರ್.ಪಿ.ಓ.ಗಳು), ನವೀಕರಿಸಬಹುದಾದ ಇಂಧನ ಪ್ರಮಾಣಪತ್ರ (ಆರ್.ಇ.ಸಿ.) ಚೌಕಟ್ಟಿಗೆ ನಿಯಂತ್ರಣ ಮಧ್ಯಸ್ಥಿಕೆ.
    
    iii) ಲೋಡ್ ಮುನ್ಸೂಚನೆ ತಂತ್ರಗಳು ಮತ್ತು ಪ್ರಕ್ರಿಯೆಗಳು
    
    iv) ಗುತ್ತಿಗೆ/ವಿದ್ಯುತ್ ಖರೀದಿ ಒಪ್ಪಂದಗಳು
    
    v) ನವೀಕರಿಸಬಹುದಾದವುಗಳ ಮುನ್ಸೂಚನೆ ವಿಧಾನಗಳು ಮತ್ತು ಆಪರೇಟರುಗಳಿಂದ ಹೇಗೆ ನವೀಕರಿಸಬಹುದಾದ ಇಂಧ ಬಳಕೆ ಮಾಡಬೇಕು ಎಂಬ ಬಗ್ಗೆ ಮುನ್ಸೂಚನೆಗಳು.
    
    vi) ನವೀಕರಿಸಬಹುದಾದ ಇಂಧನದ ಅನುಕಲನ – ನಿಯಂತ್ರಣಗಳು ಮತ್ತು ಸಮತೋಲಿತ ಅನಿತ ಬಳಕೆ, ದಾಸ್ತಾನು ಮತ್ತು ಬೇಡಿಕೆ ಕಡೆಯ ನಿಲುವುಗಳು;ಇಂಧನ ಅಸಮತೋಲನ ಮಾರುಕಟ್ಟೆಗಳು.
    
    vii) ಶಿಸ್ತು ಉಲ್ಲಂಘನೆಗೆ ದಂಡ ರೂಪದ ನಿರೋಧಕಗಳು ಸೇರಿದಂತೆ ಉತ್ಪಾದಕರಿಂದ ಗ್ರಿಡ್ ಶಿಸ್ತಿನ ಖಾತ್ರಿಗೆ ಚೌಕಟ್ಟು ನಿಯಂತ್ರಣ.
    
    viii) ಭೌತಿಕ ಯಂತ್ರ, ನಿಯಮಗಳು ಮತ್ತು ಮಾರುಕಟ್ಟೆಗಳು ಸೇರಿದಂತೆ ಪೂರಕ ಸೇವೆಗಳು.
    
    ix) ನಿಯಂತ್ರಣ ನಿರ್ಧಾರ ಮಾಡುವಿಕೆಗೆ ದತ್ತಾಂಶ ವಿಶ್ಲೇಷಣೆ ಮತ್ತು ವೆಚ್ಚ ಸವಲತ್ತು ವಿಶ್ಲೇಷಣೆ
    
    ನವೀಕರಿಸಬಹುದಾದ ಇಂಧನ ಅನುಕಲನ ನಿಯಂತ್ರಣ ಮತ್ತು ನಿಯಂತ್ರಣಗಳು ಮತ್ತು ಸಮತೋಲಿತ ಅನಿತ ಬಳಕೆ, ದಾಸ್ತಾನು ಮತ್ತು ಬೇಡಿಕೆ ಕಡೆಯ ನಿಲುವುಗಳು; ಇಂಧನ ಅಸಮತೋಲನ ಮಾರುಕಟ್ಟೆಗಳ ಕುರಿತ ಮಾಹಿತಿಯ ವಿನಿಮಯ ಉತ್ತೇಜಿಸಲು ಈ ತಿಳಿವಳಿಕೆ ಒಪ್ಪಂದ ಅವಕಾಶ ಕಲ್ಪಿಸುತ್ತದೆ. ಇದು ನವೀಕರಿಸಬಹುದಾದ ಇಂಧನವನ್ನು ಪವರ್ ಗ್ರಿಡ್ ಆಗಿ ಪರಿವರ್ತಿಸುವ ಬೃಹತ್ ಪ್ರಮಾಣದ ಅನುಕಲನೊಂದಿಗೆ ಭಾರತದ ವಿದ್ಯುಚ್ಛಕ್ತಿ ವ್ಯವಸ್ಥೆಯನ್ನು ಉತ್ತಮವಾಗಿ ನಿರ್ವಹಣೆ ಮಾಡುವ ಪ್ರಯತ್ನವನ್ನು ಹೆಚ್ಚಿಸುತ್ತದೆ.
    
    ಹಿನ್ನೆಲೆ
    
    ಇಂಧನ ಸಚಿವಾಲಯವು ವಿದ್ಯುತ್ ಕ್ಷೇತ್ರದಲ್ಲಿ ಕೇಂದ್ರ ವಿದ್ಯುಚ್ಛಕ್ತಿ ನಿಯಂತ್ರಣ ಆಯೋಗ (ಸಿಇಆರ್.ಸಿ), ರಾಜ್ಯ ವಿದ್ಯುಚ್ಛಕ್ತಿ ನಿಯಂತ್ರಣ ಆಯೋಗಗಳ (ಎಸ್.ಇ.ಆರ್.ಸಿ.ಗಳು) ಮತ್ತು ಜಂಟಿ ವಿದ್ಯುಚ್ಛಕ್ತಿ ನಿಯಂತ್ರಣ ಆಯೋಗಗಳು (ಜೆಇಆರ್.ಸಿಗಳು)ರೂಪಿಸಿರುವ ನಿಯಮಗಳನ್ನು ಸಮನ್ವಯಗೊಳಿಸುವ ಪ್ರಾಥಮಿಕ ಉದ್ದೇಶದೊಂದಿಗೆ ವಿದ್ಯುಚ್ಛಕ್ತಿ ಕಾಯಿದೆ 2003ರ ಸೆಕ್ಷನ್ 166(2)ರ ಉಪಬಂಧಗಳ ಅಡಿಯಲ್ಲಿ 2015ರ ಫೆಬ್ರವರಿ 16ರಂದು ಹೊರಡಿಸಲಾದ ಅಧಿಸೂಚನೆಯ ಮೇರೆಗೆ ನಿಯಂತ್ರಕರ ವೇದಿಕೆಯನ್ನು ಸ್ಥಾಪಿಸಿತ್ತು.
    
    ಈ ಹಿಂದೆ, ಬೇಡಿಕೆಯ ಕಡೆಯ ನಿರ್ವಹಣೆ ಮತ್ತು ಇಂಧನ ದಕ್ಷತೆಯ ಕ್ಷೇತ್ರದಲ್ಲಿ ಕೆಲಸ ಮಾಡುವ ಸಲುವಾಗಿ, ನಿಯಂತ್ರಕರ ವೇದಿಕೆಯು ಕ್ಯಾಲಿಫೋರ್ನಿಯಾ ಇಂಧನ ಆಯೋಗ, ಕ್ಯಾಲಿಫೋರ್ನಿಯಾ ಸಾರ್ವಜನಿಕ ಸೌಲಭ್ಯ ಆಯೋಗ ಮತ್ತು ಕ್ಯಾಲಿಫೋರ್ನಿಯಾ ವಿಶ್ವವಿದ್ಯಾಲಯ, ವಿದ್ಯುಚ್ಛಕ್ತಿ ಬೇಡಿಕೆ ಮತ್ತು ಪೂರೈಕೆ ಸಾಮರ್ಥ್ಯ ಸುಧಾರಣೆ ಕುರಿತ (ಲಾರೆನ್ಸ್ ಬರ್ಕ್ಲಿ ರಾಷ್ಟ್ರೀಯ ಪ್ರಯೋಗಾಲಯದ ನಿರ್ವಹಣಾ ಮತ್ತು ಕಾರ್ಯ ನಿರ್ವಹಣಾ ಗುತ್ತಿಗೆದಾರ) ರೊಂದಿಗೆ ಇಂಧನ ವಲಯದ ಯೋಜನೆಗಳಲ್ಲಿ ಭವಿಷ್ಯದ ಸಹಯೋಗದ ಸಾಮರ್ಥ್ಯ ಬಳಸಿಕೊಳ್ಳಲು ತಿಳಿವಳಿಕೆ ಒಪ್ಪಂದಕ್ಕೆ ಸಹಿ ಹಾಕಿತ್ತು.
    
    ಎನ್.ಎ.ಆರ್.ಯು.ಸಿ. ಸಂಯುಕ್ತ ಅಮೆರಿಕದ ರಾಷ್ಟ್ರೀಯ ಸಂಸ್ಥೆಯಾಗಿದ್ದು, ಅಗತ್ಯ ಸೌಕರ್ಯಗಳನ್ನು ನಿಯಂತ್ರಿಸುವ ರಾಷ್ಟ್ರದ ಸಾರ್ವಜನಿಕ ಸೇವಾ ಆಯುಕ್ತರು ಅದನ್ನು ಪ್ರತಿನಿಧಿಸುತ್ತಾರೆ. ಈ ಉದ್ದೇಶಿತ ತಿಳಿವಳಿಕೆ ಒಪ್ಪಂದವು ಇಂಧನ ದಕ್ಷತೆ, ವಾಣಿಜ್ಯೀಕರಣ ಮತ್ತು ನಾವಿನ್ಯತೆಯ ಸಲುವಾಗಿ ಅಮೆರಿಕಾ ಮತ್ತು ಭಾರತದ ನಡುವೆ ಅಂಕಿತ ಹಾಕಲಾದ ದೊಡ್ಡ ಪ್ರಮಾಣದ ದ್ವಿಪಕ್ಷೀಯ ಒಪ್ಪಂದವಾಗಿದೆ. ಇದನ್ನು ಗ್ರಿಡ್ ಗಳನ್ನು ಹಸಿರು ಮಾಡುವ ಯೋಜನೆಯ ಪ್ರಮುಖ ಸಾಧನ ಎಂದು ಹೇಳಲಾಗಿದ್ದು, ಮುಂದುವರಿದ ಸ್ವಚ್ಛ ಇಂಧನ ನಿಯೋಜನೆ (ಪಿ.ಎ.ಸಿ.ಇ.-ಡಿ) ಯು.ಎಸ್. – ಭಾರತ ಪಾಲುದಾರಿಕೆಯಡಿ ಆರಂಭಿಸಲಾಗಿದೆ.

    ***


    

    
    (Release ID: 1486494) Visitor Counter : 5