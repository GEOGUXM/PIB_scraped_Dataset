      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ସଂସଦ କମ୍ପ୍ଲେକ୍ସରେ ଆୟୋଜିତ ହେବାକୁ ଥିବା ଏକ ଉତ୍ସବରେ ବାଚସ୍ପତି ଶୀ ସୁମିତ୍ରା ମହାଜନ ସବୁ ସାଂସଦଙ୍କୁ ଫୁଟବଲ ପ୍ରଦାନ କରିବେ
      Posted On: 28 MAR 2017 7:25PM by PIB Bhubaneshwar


    2017 ମାର୍ଚ୍ଚ 29 ତାରିଖରେ ସଂସଦ ଭବନର ଗାନ୍ଧୀ ପ୍ରତିମୂର୍ତ୍ତି ପାର୍ଶ୍ଵରେ ଆୟୋଜିତ ହେବାକୁ ଥିବା ଏକ ଉତ୍ସବରେ ସଂସଦର ଉଭୟ ସଦନର ସାଂସଦମାନଙ୍କୁ ବାଚସ୍ପତି ଶ୍ରୀମତି ସୁମିତ୍ରା ମହାଜନ ଫୁଟବଲ ପ୍ରଦାନ କରିବେ । କେନ୍ଦ୍ର କ୍ରୀଡ଼ାମନ୍ତ୍ରୀ ବିଜୟ ଗୋଏଲ ପ୍ରକାଶ କରିଛନ୍ତି ଯେ ଚଳିତ ବର୍ଷ ଅକ୍ଟୋବରରେ ଭାରତ ଫିଫା 17 ବର୍ଷରୁ କମ ବିଶ୍ୱକପ ଆୟୋଜନ କରିବ । ତେଣୁ ଦେଶରେ ଫୁଟବଲ ସଂସ୍କୃତିର ବିକାଶ ଲାଗି ଏହି ପଦକ୍ଷେପ ଗ୍ରହଣ କରାଯାଉଛି । ସେମାନଙ୍କ ନିଜ ନିଜ ନିର୍ବାଚନ ମଣ୍ଡଳୀରେ ଫୁଟବଲ ବାବଦରେ ସଚେତନତା ସୃଷ୍ଟି କରିବା ଲାଗି ଶ୍ରୀ ଗୋଏଲ ସମସ୍ତ ସାଂସଦମାନଙ୍କୁ ଅନୁରୋଧ କରିଛନ୍ତି । ଏହା ଫଳରେ ପ୍ରତିଭାବାନ ଖେଳାଳୀମାନଙ୍କୁ ଚିହ୍ନଟ କରାଯାଇ ପାରିବା ସହ ଦେଶବ୍ୟାପୀ ଫୁଟବଲର ପ୍ରସାର କରାଯାଇ ପାରିବ ।


    ଏକ ବକ୍ତବ୍ୟରେ ସେ ପ୍ରକାଶ କରିଛନ୍ତି ଯେ ସର୍ବଭାରତୀୟ ଫୁଟବଲ ଫେଡେରେସନ ( AIFF ) ସହ ଅଂଶୀଦାରିତା ଭିତିରେ ଫିଫା 17 ବର୍ଷରୁ କମ ବିଶ୍ୱକପର ଆୟୋଜନ କରାଯାଉଛି ଏବଂ ଏକ ଫୁଟବଲ ସଂସ୍କୃତି ସୃଷ୍ଟି କରାଯିବା ଲାଗି ମିଶନ 110 ଲକ୍ଷ ପଦକ୍ଷେପ ଗ୍ରହଣ କରାଯାଇଛି । ଏହି ପଦକ୍ଷେପ ମାଧ୍ୟମରେ 15000 ସ୍କୁଲରେ ବୃହତ୍ ଯୋଗାଯୋଗ କାର୍ଯ୍ୟକ୍ରମ ମାଧ୍ୟମରେ ଭାରତର 110 ଲକ୍ଷ ପିଲାମାନଙ୍କ ମଧ୍ୟରେ ଫୁଟବଲକୁ ପାହଞ୍ଚାଇବା ଲାଗି ଲକ୍ଷ୍ୟ ଧାର୍ଯ୍ୟ କରାଯାଇଛି ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ତାଙ୍କ ମନ୍ କି ବାତ କାର୍ଯ୍ୟକ୍ରମ ମାଧ୍ୟମରେ 2017 ମାର୍ଚ୍ଚ 26 ତାରିଖରେ ଫିଫା 17 ବର୍ଷରୁ କମ ବିଶ୍ୱକପ ସମ୍ବନ୍ଧରେ ପ୍ରକାଶ କରି କହିଥିଲେ ଯେ ଏହା ଫୁଟବଲକୁ ଲୋକପ୍ରିୟ କରାଇବାରେ ସହାୟକ ହେବ ଏବଂ ଯୁବସମାଜକୁ ଏହି କ୍ରୀଡ଼ା ପ୍ରତି ପ୍ରୋତ୍ସାହିତ କରିବ ।


    ଶ୍ରୀ ଗୋଏଲ ମଧ୍ୟ କହିଥିଲେ ଯେ 2016 ରେ ଭାରତ ସଫଳତାର ସହ ବ୍ରିକ୍ସ 17 ବର୍ଷରୁ କମ ଫୁଟବଲ କପର ଆୟୋଜନ କରିଥିଲା ଏବଂ ଚଳିତ ବର୍ଷ ଫିଫା ବିଶ୍ୱକପର ଆୟୋଜନ କରିବା ଦ୍ୱାରା ଭାରତ ବିଶ୍ୱ ଫୁଟବଲ ମାନଚିତ୍ରରେ ଏକ ଉଜ୍ଜ୍ୱଳ କ୍ଷେତ୍ର ଭାବେ ପରିଗଣିତ ହେବା ନିଶ୍ଚିତ କରାଯାଇ ପାରିବ । ସେ କହିଥିଲେ ଯେ ଦେଶରେ ଫୁଟବଲ ସଂସ୍କୃତି ବୃଦ୍ଧି କରିବା ପାଇଁ ମନ୍ତ୍ରଣାଳୟ ବିଦ୍ୟାଳୟ ଏବଂ ଅନ୍ୟାନ୍ୟ ଅନୁଷ୍ଠାନମାନଙ୍କରେ ଫୁଟବଲକୁ ପ୍ରୋତ୍ସାହିତ କରିବ ।


    **********

    
    
    (Release ID: 1486049) Visitor Counter : 2