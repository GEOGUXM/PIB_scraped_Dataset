      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନାରୀ ଶକ୍ତି-2016 ପୁରସ୍କାର ଲାଭ କରିଥିବା ମହିଳାଙ୍କ ସହ ପ୍ରଧାନମନ୍ତ୍ରୀଙ୍କ ଭାବ ବିନିମୟ
      Posted On: 09 MAR 2017 8:22PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ସ୍ତ୍ରୀ ଶକ୍ତି ପୁରସ୍କାର ଓ ନାରୀ ଶକ୍ତି ପୁରସ୍କାର-2016 ଲାଭ କରିଥିବା ମହିଳାମାନଙ୍କ ସହ ଭାବ ବିନିମୟ କରିଛନ୍ତି । ଏହି ଭାବ ବିନିମୟ ବେଳେ ପ୍ରଧାନମନ୍ତ୍ରୀ ପୁରସ୍କାର ଲାଭ କରିଥିବା ମହିଳାମାନଙ୍କୁ ଅଭିନନ୍ଦନ ଜଣାଇଛନ୍ତି । ସେମାନଙ୍କ ଯୁଗାନ୍ତକାରୀ ସଫଳତା ପାଇଁ ଏହି ମହିଳାମାନଙ୍କୁ ଧନ୍ୟବାଦ ଅର୍ପଣ କରି ଶ୍ରୀ ମୋଦୀ କହିଲେ ଯେ , ସେମାନେ ବ୍ୟକ୍ତିଗତ କ୍ଷମତାରେ ନିଜ ନିଜ କ୍ଷେତ୍ରରେ ସମାଜର ଆଲୋକବର୍ତିକା ହୋଇପାରିଛନ୍ତି । ପ୍ରଧାନମନ୍ତ୍ରୀ କହିଛନ୍ତି ଯେ ଯଦି ଆଗାମୀ ତିନି ଦଶନ୍ଧିରେ ଭାରତ ବର୍ଷକୁ 8 ପ୍ରତିଶତ ହାରରେ ପ୍ରଗତି ହାସଲ କରେ ତା ’ ହେଲେ ଏହା ବିଶ୍ୱର ସବୁଠାରୁ ଅଗ୍ରଣୀ ଅର୍ଥବ୍ୟବସ୍ଥାରେ ପରିଣତ ହୋଇପାରିବ । ଏହି ଲକ୍ଷ୍ୟ ହାସଲ କରିବା ଦିଗରେ ମହିଳାମାନଙ୍କର ଏକ ବିଶେଷ ଭୂମିକା ରହିଛି ଏବଂ ସେଥିପାଇଁ ସେମାନେ ନିଜ ନିଜ କ୍ଷେତ୍ରରେ ସୁପ୍ରତିଷ୍ଠିତ ହେବାକୁ ଉଦ୍ୟମ କରିବା ଆବଶ୍ୟକ । ପ୍ରଧାନମନ୍ତ୍ରୀ ଆହୁରି କହିଛନ୍ତି ଯେ ପ୍ରସବକାଳୀନ ଛୁଟି ବିଲ ଯାହାକି ଆଜି ଲୋକସଭାରେ ଆଗତ ହୋଇଛି , ତାହା ମହିଳାମାନଙ୍କୁ 12 ରୁ 26 ସପ୍ତାହ ପର୍ଯ୍ୟନ୍ତ ସବେତନ ଛୁଟି ପ୍ରଦାନର ସୁଯୋଗ ପ୍ର ଦାନ କରିବ । ଏହି ଅବସରରେ ମହିଳା ଓ ଶିଶୁକଲ୍ୟାଣ ମନ୍ତ୍ରୀ ଶ୍ରୀମତୀ ମେନେକା ସଂଜୟ ଗାନ୍ଧୀ ଉପସ୍ଥିତଥିଲେ ।


    **********

    

    
    (Release ID: 1484023) Visitor Counter : 3