      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଡିଜିଟାଲ ମାଧ୍ୟମରେ ଜୀବନ ପ୍ରମାଣ ପତ୍ର ଦାଖଲ ଅବଧି ମାର୍ଚ୍ଚ 31 ତାରିଖ ପର୍ଯ୍ୟନ୍ତ ବୃଦ୍ଧି
      • ମୃତ୍ୟୁକାଳୀନ ଦାବି ପାଇଁ ଏଣିକି ଗୋଟିଏ ପୃଷ୍ଠାର ଫର୍ମ

      Posted On: 08 MAR 2017 7:26PM by PIB Bhubaneshwar

    


    ଅନେକ ପେନସନଧାରୀ ଏବେ ବି ପେନସନ ଜାରି ରଖିବା ପାଇଁ ଆଧାର ନମ୍ବର ମାନ୍ୟ ଜୀବନ ପ୍ରମାଣ ପତ୍ର ଦାଖଲ କରିନାହାନ୍ତି । ଏହାକୁ ଦୃଷ୍ଟିରେ ରଖି କର୍ମଚାରୀ ଭବିଷ୍ୟ ନିଧି ସଂଗଠନ ( EPFO ) ଡିଜିଟାଲ ମାଧ୍ୟମରେ ଜୀବନ ପ୍ରମାଣ ପତ୍ର ଜମା କରିବାର ଶେଷ ତାରିଖକୁ 2017 ମସିହା ମାର୍ଚ୍ଚ 31 ତାରିଖ ପର୍ଯ୍ୟନ୍ତ ବୃଦ୍ଧି କରିଛନ୍ତି । ପୂର୍ବରୁ ଏହାର ଶେଷ ତାରିଖ ଫେବୃୟାରୀ 28 ଥିଲା ।


    କର୍ମଚାରୀ ପେନସନ ଯୋଜନା ( EPS )- 1995 ର ସଦସ୍ୟ ଓ ପେନସନଧାରୀଙ୍କୁ ମାର୍ଚ୍ଚ 31 ତାରିଖ ସୁଦ୍ଧା ନିଜର ଆଧାର ନମ୍ବର ଜମା କରିବାକୁ ପଡ଼ିବ । ଆଧାର ନମ୍ବର ଆବଂଟନ ହୋଇନଥିଲେ ଆଧାର ନାମାଙ୍କନ ଆଇଡି ସ୍ଲିପକୁ EPS - 1995 ଅନ୍ତର୍ଗତ ପେନସନ ପ୍ରକ୍ରିୟାର ସମାଧାନ ଓ ମାସିକ ପେନସନ ପାଇବା ନିମନ୍ତେ ଦେବାକୁ ପଡ଼ିବ । 10 ବର୍ଷରୁ କମ୍ ଚାକିରି ଥିବା ପେନସନ ଯୋଜନାରେ ଅନ୍ତର୍ଭୁକ୍ତ ସଦସ୍ୟ ଯଦି ଫର୍ମ - 10 ( C ) ଜରିଆରେ ଆବେଦନ କରନ୍ତି ତେବେ ତାଙ୍କୁ ଆଧାର ନମ୍ବର ଦାଖଲ କରିବାର ଆବଶ୍ୟକତା ପଡ଼ିବ ନାହିଁ ।


    ବଳକା କର୍ମଚାରୀଙ୍କ ସୁବିଧା ନିମନ୍ତେ ଇପିଏଫ୍ଓ 2017 ଜାନୁୟାରୀ 1 ରୁ କର୍ମଚାରୀ ନାମାଙ୍କନ ଅଭିଯାନ ପ୍ରକ୍ରିୟା ଆରମ୍ଭ କରିଛନ୍ତି ଯାହା 2017 ମାର୍ଚ୍ଚ 31 ତାରିଖ ପର୍ଯ୍ୟନ୍ତ ଚାଲିବ । ଏହି ଯୋଜନା ଅନ୍ତର୍ଗତ : -


    · - ଯଦି ନିଯୁକ୍ତିଦାତାଙ୍କ ଦ୍ୱାରା କର୍ମଚାରୀଙ୍କ ଅଂଶଧନକୁ କଟା ଯାଇନଥିବ , ତାହା ଛାଡ ହେବ


    · ସାମାନ୍ୟ କ୍ଷୟକ୍ଷତି ହୋଇଥିଲେ ନିଯୁକ୍ତିଦାତାଙ୍କୁ ଏକ ନାମମାତ୍ର ରାଶି ପୈଠ କରିବାକୁ ପଡ଼ିବ , ଯାହାକି ବର୍ଷକୁ ଏକ ଟଙ୍କା ।


    · ପ୍ରଶାସନିକ ଶୁଳ୍କ ଛାଡ କରାଯାଇଛି ।


    ଯଦିଓ ଇପିଏଫ୍ ଓ ଏମ୍ପି ଆକ୍ଟ - 1952 ଅର୍ନ୍ତଗତ ସାମୟିକ , ଚୁକ୍ତିଭିତ୍ତିକ ଓ ନିୟମିତ କର୍ମଚାରୀଙ୍କ ମଧ୍ୟରେ କୌଣସି ଫରକ ନାହିଁ ତଥାପି ଦେଖାଯାଉଛି ଯେ ସରକାରୀ ବିଭାଗ , ସାର୍ବଜନୀନ କ୍ଷେତ୍ରର ଉଦ୍ୟୋଗ ଓ ସ୍ୱାୟତ ସଂଗଠନ ସମେତ ପ୍ରମୁଖ ନିଯୁକ୍ତିଦାତାଙ୍କ ଦ୍ୱାରା ଚୁକ୍ତି ଆଧାରରେ ବହୁ ସଂଖ୍ୟାରେ ଲୋକଙ୍କୁ ନିଯୁକ୍ତି ଦିଆଯାଉଛି , ଯେଉଁମାନେ ଏବେବି ଇପିଏଫ୍ ଅନ୍ତର୍ଗତ କଭରେଜ ବାଦ୍ ପଡ଼ିଛନ୍ତି । ପ୍ରମୁଖ ନିଯୁକ୍ତିଦାତାଙ୍କ ଦାୟିତ୍ୱ ହେଉଛି ସେମାନେ ଆଉଟସୋର୍ସ , ନିୟମିତ , ଚୁକ୍ତିଭିତ୍ତିକ , ସାମୟିକ , ଦୈନିକ ମଜୁରୀ ନେଉଥିବା କର୍ମଚାରୀଙ୍କ କ୍ଷେତ୍ରରେ ଇପିଏଫ୍ ଅଧିନିୟମ ଅନ୍ତର୍ଗତ ଯୋଜନାର ପାଳନକୁ ସୁନିଶ୍ଚିତ କରିବା ଉଚିତ ।


    କର୍ମଚାରୀଙ୍କ ସାମିଲକୁ ସୁନିଶ୍ଚିତ କରିବା ପାଇଁ ପ୍ରମୁଖ ନିଯୁକ୍ତିଦାତାଙ୍କୁ ପରାମର୍ଶ ଦିଆଯାଉଛି କି କୌଣସି ପ୍ରକାରର ଠିକା ଅବା ଦେୟ ଦେବା ପୂର୍ବରୁ ଠିକାଦାରଙ୍କ ଇପିଏଫ୍ଓ ପଞ୍ଜିକରଣକୁ ସୁନିଶ୍ଚିତ କରାନ୍ତୁ । ଇପିଏଫ୍ଓ ଅନଲାଇନରେ ପ୍ରମୁଖ ନିଯୁକ୍ତିଦାତାଙ୍କୁ ଏହି ବାବଦରେ ସୂଚନା ପ୍ରଦାନ କରୁଛି ।


    ଏହା ସହିତ ମୃତ୍ୟୁ କ୍ଷେତ୍ରରେ ବର୍ତ୍ତମାନ ଫର୍ମ ନମ୍ବର 20 , 5 - ଆଇଏଫ୍ ଓ 10 - D ସ୍ଥାନରେ ଗୋଟିଏ ସାମଗ୍ରିକ ଫର୍ମ ପ୍ରଚଳିତ ହୋଇଛି । ସଦସ୍ୟଙ୍କ ମୃତ୍ୟୁ ହେଲେ ଦାବିଦାର ଏହି ଗୋଟିଏ ପୃଷ୍ଠାରେ ଭବିଷ୍ୟନିଧି , ବୀମା ନିଧି ଓ ମାସିକ ପେନସନ ଦାବି ନିମନ୍ତେ ଆବେଦନ କରିପାରିବେ ।


    **********

    

    
    (Release ID: 1483886) Visitor Counter : 6