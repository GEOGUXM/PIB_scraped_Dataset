      କ୍ୟାବିନେଟ

      ସୀମା, ଅବକାରୀ ଶୁଳ୍କ ଆଇନର ସଂଶୋଧନ ପ୍ରସ୍ତାବକୁ କ୍ୟାବିନେଟର ଅନୁମୋଦନ
      Posted On: 22 MAR 2017 8:54PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ସୀମା ଶୁଳ୍କ ଅଧିନିୟମରେ ସଂଶୋଧନ ପ୍ରସ୍ତାବକୁ ଅନୁମୋଦନ ମିଳିଛି । ସୀମା ଶୁଳ୍କ ଆଇନ 1962 , ସୀମା ଶୁଳ୍କ ଟାରିଫ ଅଧିନିୟମ 1975 , କେନ୍ଦ୍ରୀୟ ଅବକାରୀ ଆଇନ 1944 , କେନ୍ଦ୍ରୀୟ ଉତ୍ପାଦ ଶୁଳ୍କ ଟାରିଫ ଅଧିନିୟମ 1985 ରଦ୍ଦ ଏବଂ ଉପକର ଆଦାୟ ପାଇଁ ଅଧିନିୟମ ଅଧୀନସ୍ଥ ବ୍ୟବସ୍ଥାଗୁଡ଼ିକ ରଦ୍ଦ ଏବଂ ସଂଶୋଧନ ଆଦି ପ୍ରସ୍ତାବକୁ କ୍ୟାବିନେଟ ମଞ୍ଜୁରି ଦେଇଛନ୍ତି । ଉପରୋକ୍ତ ସଂଶୋଧନ ଫଳରେ ସୀମା ଶୁଳ୍କ ଆଇନ , 1962ର ଧାରା 108-ଏ ଏବଂ 108-ବି ସଂଯୋଗ କରାଯିବ । ଏହାଦ୍ୱାରା ଜଣେ ବ୍ୟକ୍ତିଙ୍କ ଦ୍ୱାରା କୌଣସି ଉତ୍ପାଦ ରପ୍ତାନି କିମ୍ବା ଆମଦାନୀ ତଥ୍ୟ ରଖାଯାଇପାରିବ । ଯାହାଦ୍ୱାରା ରପ୍ତାନୀ ଏବଂ ଆମଦାନୀ ସମ୍ପର୍କିତ ତଥ୍ୟର ସଠିକ୍ ଆକଳନ କରାଯାଇପାରିବ , ରପ୍ତାନୀ ପ୍ରୋତ୍ସାହନ ଯୋଜନାଗୁଡ଼ିକର ଦୂରୁପଯୋଗ ରେକାଯାଇପାରିବ , ସୀମା ଶୁଳ୍କ ଆଇନର ଉଲ୍ଲଙ୍ଘନ ବନ୍ଦ ହେବା ସହିତ ସୀମା ଶୁଳ୍କ ଅଧିକାରୀମାନେ ଏ ସଂକ୍ରାନ୍ତ ଆଇନକୁ କଡ଼ାକଡ଼ି କରିବା ଲାଗି ଅଧିକାର ପାଇପାରିବେ ।


    ଏହାଛଡା ଜିଏସଟି ଲାଗୁ ହେବା ପରେ ସୀମା ଶୁଳ୍କ ଆଇନରେ ଥିବା କେତେକ ବ୍ୟବସ୍ଥା ଅଚଳ ହୋଇପଡ଼ୁଥିବାରୁ ଏହି ସବୁ ଅନାବଶ୍ୟକ ଅଂଶକୁ ଆଇନରୁ ବାଦ୍ ଦିଆଯିବ ଅଥବା ସଂଶୋଧନ କରାଯିବ ।


    **********

    

    
    (Release ID: 1485546) Visitor Counter : 2