      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ସୌଖୀନ ମତ୍ସ୍ୟଚାଷ ନିମନ୍ତେ ପାଇଲଟ ପ୍ରକଳ୍ପ ଆରମ୍ଭ ପ୍ରକଳ୍ପ ପ୍ରବର୍ତ୍ତନ ଲାଗି ଓଡ଼ିଶା ସମେତ 8 ରାଜ୍ୟ ଚିହ୍ନଟ
      Posted On: 09 MAR 2017 6:29PM by PIB Bhubaneshwar


    


    ଦେଶରେ ସୌଖୀନ ମତ୍ସ୍ୟଚାଷର ସମ୍ଭାବନା ଓ ସୁଯୋଗକୁ ବିଚାରକୁ ନେଇ କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟର ପ୍ରାଣୀସମ୍ପଦ , ଦୁଗ୍ଧ ଓ ମତ୍ସ୍ୟଚାଷ ବିଭାଗ ସୌଖୀନ ମତ୍ସ୍ୟଚାଷ ବିକାଶକୁ ପାଇଲଟ ପ୍ରକଳ୍ପ ମାଧ୍ୟମରେ ପ୍ରବ ର୍ତ୍ତ ନ କରିବା ଲାଗି ଯୋଜନା ପ୍ରସ୍ତୁତ କରିଛନ୍ତି । ଏହି ସ୍ୱତନ୍ତ୍ର କାର୍ଯ୍ୟକ୍ରମ ଦ୍ୱାରା ଦେଶର ବିଭିନ୍ନ ରାଜ୍ୟରେ ସୌଖୀନ ମତ୍ସ୍ୟଚାଷର ବିକାଶ ଓ ବିତରଣ ଘଟିପାରିବ । ଏଥି ପାଇଁ ଓଡ଼ିଶା ସମେତ ଆସାମ , ପଶ୍ଚିମବଙ୍ଗ , ମହାରାଷ୍ଟ୍ର , ଗୁଜରାଟ , କର୍ଣ୍ଣାଟକ , ତାମିଲନାଡୁ ଓ କେରଳ ଭଳି 8 ଟି ରାଜ୍ୟକୁ ଚିହ୍ନଟ କରାଯାଇଛି । ଏଥିଲାଗି ପ୍ରାରମ୍ଭିକ ପର୍ଯ୍ୟାୟରେ 61.89 କୋଟି ଟଙ୍କାର ବ୍ୟୟ ଅଟକଳ ପ୍ରସ୍ତୁତ କରାଯାଇଛି ।


    ସମ୍ପ୍ରତି ଦେଶର ବିଭିନ୍ନ ସ୍ଥାନରେ ପାଖାପାଖି 400 ପ୍ରଜାତିର ସାମୁ ଦ୍ରି କ ସୌଖୀନ ମାଛ ଏବଂ 375 ପ୍ରଜାତିର ମଧୁର ଜଳ ସୌଖୀନ ମାଛ ଉପଲବ୍ଧ । ଦେଶରେ ସୌଖୀନ ମତ୍ସ୍ୟଚାଷର ବିକାଶ ଘଟିଲେ ପର୍ଯ୍ୟାବରଣ ସୁରକ୍ଷିତ ରହିବା ସହ ଲୋକମାନଙ୍କ ସାମାଜିକ ଓ ଆର୍ଥିକ ବିକାଶରେ ଏହା ସହାୟକ ହୋଇପାରିବ । ଘରୋଇ ଚାହିଦା ବ୍ୟତୀତ ବିଦେଶକୁ ଏଭଳି ସୌଖୀନ ମାଛ ରପ୍ତାନି କରାଯାଇ ଯଥେଷ୍ଟ ଅର୍ଥ ଉପାର୍ଜନ କରାଯିବାର ସମ୍ଭାବନା ମଧ୍ୟ ରହିଛି । ବିଭିନ୍ନ ରାଜ୍ୟରେ କ୍ଷେତ୍ର ଭି ତ୍ତି କ ସୌଖୀନ ମତ୍ସ୍ୟଚାଷ ଓ ପ୍ରାକୃତିକ ସମ୍ପଦକୁ ଦୃଷ୍ଟିରେ ରଖି ସେ ସବୁର ସଂରକ୍ଷଣ କରାଯିବା ଲାଗି ବ୍ୟବସ୍ଥା ହେବ । ଉଭୟ ଦେଶ ଭିତରେ ଏବଂ ସମୁଦ୍ରରେ ଏହି ସୌଖୀନ ମତ୍ସ୍ୟଚାଷର ବିକାଶ ଘଟାଯିବ । ଏଥିପାଇଁ ସୌଖୀନ ମତ୍ସ୍ୟଚାଷୀ ମାନଙ୍କୁ ଉପଯୁକ୍ତ ଭାବେ ସଚେତନ କରାଯିବା ସହ କିଭଳି ପ୍ରାକୃତିକ ସମ୍ପଦର ସୁରକ୍ଷା ସହ ଏହି ମାଛ ଚାଷ କରାଯାଇପାରିବ ସେ ସମ୍ପର୍କରେ ସଚେତନ କରାଯିବ ।


    ସୌଖୀନ ମତ୍ସ୍ୟଚାଷକୁ ପାଇଲଟ ପ୍ରକଳ୍ପ ଭାବେ ପ୍ରବର୍ତନ କରାଯିବାର ମୁଖ୍ୟ ଉଦେ୍ଦଶ୍ୟ ଗୁଡିକ ହେଲା – ୧. ସୌଖୀନ ମତ୍ସ୍ୟଚାଷକୁ ପ୍ରୋତ୍ସାହନ ପ୍ରଦାନ କରିବା ।


    ୨. ସୌଖୀନ ମତ୍ସ୍ୟଚାଷ ଦ୍ୱାରା ବାଣିଜ୍ୟ କାରବାର ବୃଦ୍ଧି ଏବଂ ରପ୍ତାନି ମାଧ୍ୟମରେ ଅର୍ଥ ଉପାର୍ଜନର ସୁଯୋଗ ସୃଷ୍ଟି କରିବା ।


    ୩. ଗ୍ରାମୀଣ ତଥା ସହରତଳି ଲୋକମାନଙ୍କ ନିମନ୍ତେ କର୍ମନିଯୁକ୍ତି ସୁଯୋଗ ସୃଷ୍ଟି ଏବଂ ସୌଖୀନ ମତ୍ସ୍ୟଚାଷକୁ ଆଧୁନିକ ପ୍ରଯୁକ୍ତି ମାଧ୍ୟମରେ ଅଭିନବତ୍ୱ ପ୍ରଦାନ ଏବଂ ଏକ ସ କ୍ରି ୟ କାର୍ଯ୍ୟରେ ପରିଣତ କରିବା ।


    ଏହି ପାଇଲଟ ପ୍ରକଳ୍ପର ସମସ୍ତ କାର୍ଯ୍ୟକୁ 4 ଟି ଭାଗରେ ବିଭାଗୀକରଣ କରାଯାଇଛି –


    କ. ସୌଖୀନ ମାଛ ଉତ୍ପାଦନ ସମ୍ପର୍କିତ କାର୍ଯ୍ୟ ଯଥା – ଘର ପଛପଟେ ପୁଷ୍କରିଣୀରେ ମାଛ ଚାଷ ୟୁନିଟ , ମଧ୍ୟମ ଧରଣର ୟୁନିଟ ଏବଂ ଯାଅଁଳ ଉତ୍ପାଦନ ଓ ଚାଷ ୟୁନିଟ ସ୍ଥାପନ ।


    ଖ. ଆକ୍ୱାରିଅମ ନିର୍ମାଣ ସମ୍ପର୍କିତ କାର୍ଯ୍ୟ , ବାଣିଜ୍ୟ କାରବାର ଏବଂ ବିତରଣ ।


    ଗ. ସୌଖୀନ ମତ୍ସ୍ୟଚାଷ ସେକ୍ଟରର ସମସ୍ତ କାର୍ଯ୍ୟ ବୃଦ୍ଧି ନିମନ୍ତେ ପଦକ୍ଷେପ ଗ୍ରହଣ ଏବଂ


    ଘ. ଏ ସମ୍ପର୍କିତ କୌଶଳ ବିକାଶ ଓ ଦକ୍ଷତା ବୃଦ୍ଧି ।


    ସୌଖୀନ ମତ୍ସ୍ୟଚାଷ ପାଇଲଟ ପ୍ରକଳ୍ପକୁ ଜାତୀୟ ମତ୍ସ୍ୟ ବିକାଶ ବୋର୍ଡ ( NFDB ) ମାଧ୍ୟମରେ ରାଜ୍ୟ ତଥା କେନ୍ଦ୍ରଶାସିତ କ୍ଷେତ୍ରର ମତ୍ସ୍ୟ ବିଭାଗ ଦ୍ୱାରା ପ୍ରବ ର୍ତ୍ତ ନ କରାଯିବ । ନୀଳ ବିପ୍ଳବ ଢ଼ାଂଚାରେ ଏଥିପାଇଁ ପାଣ୍ଠି ଯୋଗାଣର ବ୍ୟବସ୍ଥା ରହିଛି । ମତ୍ସ୍ୟଚାଷର ସମନ୍ୱିତ ବିକାଶ ଓ ପରିଚାଳନା ମଧ୍ୟ ସେହି ଢ଼ାଂଚାରେ କରାଯିବ । ଏଥିପାଇଁ କେନ୍ଦ୍ର ସରକାର ଆବଶ୍ୟକ ଅର୍ଥ ଯୋଗାଇ ଦେବେ ।


    **********

    
    
    (Release ID: 1484216) Visitor Counter : 10