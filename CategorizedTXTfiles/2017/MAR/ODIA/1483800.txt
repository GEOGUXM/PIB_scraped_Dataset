      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ-କାନାଡା ବାଣିଜ୍ୟ ଏବଂ ପୁଞ୍ଜିନିବେଶ ସମ୍ବନ୍ଧ
      Posted On: 04 MAR 2017 6:29PM by PIB Bhubaneshwar


    


    ବାଣିଜ୍ୟ ଏବଂ ଶିଳ୍ପ ମନ୍ତ୍ରୀ ଶ୍ରୀମ ତୀ ନିର୍ମଳା ସୀତା ର ମଣ ଓ ଭାରତ ଗସ୍ତରେ ଥିବା କାନାଡା ବହିର୍ବ୍ୟାପାର ବାଣିଜ୍ୟ ମନ୍ତ୍ରୀ ଶ୍ରୀ ଫ୍ରାଙ୍କୋସିସ-ଫିଲିପେ ସା ମ୍ପେନଙ୍କ ମଧ୍ୟରେ 03.03.2017ରେ ନୂଆଦିଲ୍ଲୀଠାରେ ଏକ ଦ୍ଵି ପାକ୍ଷିକ ବୈଠକ ଅନୁଷ୍ଠିତ ହୋଇଥିଲା ।


    ଦୁଇ ମନ୍ତ୍ରୀ ଏହି ବୈଠକରେ 2015 ଜାନୁଆରୀରେ ଡାଭୋସଠାରେ ବିଶ୍ୱ ଅର୍ଥନୈତିକ ଫୋରମ ଅବସରରେ ଉଭୟ ଦେଶ ମଧ୍ୟରେ ଯେଉଁ ଆଲୋଚନା ହେଇଥିଲା , ତାହା ଆଗକୁ ବଢ଼ାଇଥିଲେ । ଉଭୟ ଦେଶ ମଧ୍ୟରେ ଦ୍ୱିପାକ୍ଷିକ ବାଣିଜ୍ୟ ଓ ପୁଞ୍ଜିନିବେଶ ବୃଦ୍ଧି ପାଇଁ ଏହି ଆଲୋଚନାରେ ଗୁରୁତ୍ୱ ପ୍ରଦାନ କରାଯାଇଥିଲା । ଦ୍ୱିପାକ୍ଷିକ ପୁଞ୍ଜିନିବେଶ ବୃଦ୍ଧି ଏବଂ ସୁରକ୍ଷା ରାଜିନାମା (ବିଆଇପିପିଏ) ଏବଂ ବ୍ୟାପକ ଅର୍ଥନୈତିକ ଭାଗିଦାରିତା ବୁଝାମଣା (ସିଇପିଏ) ଅଧୀନରେ ଗ୍ରହଣ କରାଯାଇଥିବା ନିଷ୍ପତ୍ତିକୁ ତ୍ୱରାନ୍ୱିତ କରିବା ପାଇଁ ଉଭୟ ମନ୍ତ୍ରୀ ରାଜି ହୋଇଥିଲେ । କାନାଡାର ବାଣିଜ୍ୟ ମନ୍ତ୍ରୀ ଭାରତୀୟ ବଜାରରେ କାନାଡା ପେନସନ ଅନୁଦାନ ନେଇ ଆଗ୍ରହ ସମ୍ବନ୍ଧରେ ସୂଚାଇଥିଲେ ଏବଂ ଏ ପି ଆଇପିଏର ଆବଶ୍ୟକତା ଉପରେ ଗୁରୁତ୍ୱାରୋପ କରିଥିଲେ ଯାହାକି ପୁଞ୍ଜିନିବେଶ ପାଇଁ ଆକଳନ ଓ ସୁରକ୍ଷା ବ୍ୟବସ୍ଥାକୁ ବଳ ଯୋଗାଇବ । କାନାଡା ତରଫରୁ ଉଠାଯାଇଥିବା ଏପଏଫଏନ , ର୍ୟାଚେଟ ଏବଂ ଆଇସିଡିଏସ ଭଳି ଘଟଣାବଳୀ ସମ୍ବନ୍ଧରେ ଆଲୋକପାତ କରି ବାଣିଜ୍ୟ ମନ୍ତ୍ରୀ ଶ୍ରୀମ ତୀ ସୀତା ର ମଣ ସ୍ପଷ୍ଟ କରିଥିଲେ ଯେ ବୁଝାମଣା ପରିଧି ମଧ୍ୟରେ ସୀମିତ ରହିବା ଉଚିତ ନୁହେଁ ଏବଂ ଏହା ପ୍ରସାର ଓ ସୁରକ୍ଷା ଉପରେ ଗୁରୁତ୍ୱ ପ୍ରଦାନ କରିବା ଉଚିତ । ଏହାଫଳରେ ଉଭୟ ଦେଶରେ ସ୍ଥିରତା ଓ ଆକଳନ ବୃଦ୍ଧି ପାଇବ । ସେ କହିଲେ ଯେ ଭାରତ ଏହି ରାଜି ନାମାକୁ ଏକ ନମୁନା ହିସାବରେ ଅନୁମୋଦନ କରିଛି ଏବଂ ଏଫଆଇପିଏ ଅଧୀନରେ ଗ୍ରହଣ କରାଯାଇଥିବା ବୁଝାମଣା ଏହି ନମୁନା ହିସାବରେ ଆଗକୁ ବଢ଼ିବା ଉଚିତ । ତେବେ ଏହି ରାଜିନାମାକୁ ନେଇ ବୁଝାମଣା କରାଗଲା ବେଳେ ପୁଞ୍ଜିନିବେଶକୁ ସୁରକ୍ଷା ପ୍ରଦାନ କରିବା ପାଇଁ ଆବଶ୍ୟକ ବିଷୟର କାର୍ଯ୍ୟକାରିତା ସମ୍ବନ୍ଧରେ ଉଭୟ ଦେଶ ନମନୀୟ ଭାବ ପୋଷଣ କରିବା ଉଚିତ ।


    ବାଣିଜ୍ୟ ଏବଂ ଶିଳ୍ପ ମନ୍ତ୍ରୀ ଶ୍ରୀମ ତୀ ସୀତା ରମଣ ମଧ୍ୟ ଅସ୍ଥାୟୀ ବୈଦେଶିକ କର୍ମଚାରୀ କାର୍ଯ୍ୟକ୍ରମ(ଟିଡବ୍ଲୁଏଫପି)ରେ ସଂସ୍କାର ଆଣିବା ନେଇ ପ୍ରସଙ୍ଗ ଉତ୍ଥାପନ କରିଥିଲେ । ଏହି କାର୍ଯ୍ୟକ୍ରମକୁ କାନାଡାରେ ଅଧିକ କଠୋର କରାଯାଇଛି ଏବଂ ଭାରତର ସେବା ବ୍ୟବସାୟକୁ ଏହା ଗୁରୁତର ଭାବେ ପ୍ରଭାବିତ କରୁଛି । କେତେକ ନିର୍ଦ୍ଧିଷ୍ଟ ଗୁରୁତ୍ୱପୂର୍ଣ୍ଣ କାର୍ଯ୍ୟରେ ନିୟାଜନ ପାଇଁ ସଂକ୍ଷିପ୍ତ ସମୟ ଲାଗି ଭିସା ପ୍ରଦାନ କରାଯାଇ ଆନ୍ତଃକମ୍ପାନୀ କର୍ମଚାରୀ ସ୍ଥାନାନ୍ତରକୁ ସରଳୀକୃତ କରିବାର ଗୁରୁତ୍ୱ ସମ୍ବନ୍ଧରେ ସେ ଆଲୋଚନା କରିଥିଲେ । ଭାରତର କେତେକ କମ୍ପାନୀମାନଙ୍କର ଉଦହାରଣ ଦେଇ ସେ କହିଥିଲେ ଯେ ଏହି କମ୍ପାନୀଗୁଡ଼ିକ କାନାଡାରେ ପୁଞ୍ଜିନିବେଶ କରିଛନ୍ତି ମାତ୍ର ଆନ୍ତଃକମ୍ପାନୀ ସ୍ଥାନାନ୍ତରଣ ସ୍ୱରୂପ ଭାରତରୁ କାନାଡାକୁ କେତେକ ସୁଦକ୍ଷ କର୍ମଚାରୀଙ୍କୁ ସ୍ଥାନାନ୍ତର କରିପାରୁ ନାହାନ୍ତି । କାନାଡାକୁ ବୃତ୍ତିଧାରୀ ବ୍ୟକ୍ତିମାନ ଙ୍କ ପ୍ରବେଶ ନେଇ ଅନେକ ପଦକ୍ଷେପ ଗ୍ରହଣ କରାଯାଇଥିବା କାନାଡାର ବାଣିଜ୍ୟ ମନ୍ତ୍ରୀ କହି ଥିଲେ । ରଣନୀତି କ କାର୍ଯ୍ୟକ୍ରମ ଅଧୀନରେ ନିକଟରେ ଗ୍ରହଣ କରାଯାଇଥିବା କେତେକ ପଦକ୍ଷେପ ସମ୍ବନ୍ଧରେ ବର୍ଣ୍ଣନା କରି ସେ କହିଥିଲେ ଯେ ଉଚ୍ଚ ଦକ୍ଷତା ସମ୍ପନ୍ନ କର୍ମଚାରୀ ଯଥା ଟେକ୍ନିସିଆନ , ପ୍ରଫେସର ଏବଂ ଗବେଷକମାନଙ୍କ ଭିସା ଦରଖାସ୍ତକୁ ଦୁଇ ସପ୍ତାହ ମଧ୍ୟରେ ଗ୍ରହଣ କରାଯିବ । ସେହିପରି ଗୋଟିଏ ବର୍ଷରୁ କମ ସମୟ ପାଇଁ ଗସ୍ତ କରୁଥିବା ବୃତ୍ତିଧାରୀ ବ୍ୟକ୍ତିମାନଙ୍କ ଲାଗି ତ୍ୱରିତ ପଦକ୍ଷେପ ଗ୍ରହଣ କରିବା ପାଇଁ ବ୍ୟବସ୍ଥା କାର୍ଯ୍ୟକାରୀ କରାଯିବ । କାନାଡାରେ ପୁଞ୍ଜିନିବେଶ କରୁଥିବା କମ୍ପାନୀମାନଙ୍କୁ ଏହି ବ୍ୟବସ୍ଥାରେ ପ୍ରାଧାନ୍ୟ ଦିଆଯିବ ।


    800 କୋଟି ଡଲାର ପାଖାପାଖି ଉଭୟ ଦେଶ ମଧ୍ୟରେ ବର୍ତ୍ତମାନର ଯେଉଁ ବାଣିଜ୍ୟିକ କାରବାର ଚାଲିଛି ତାହା କ୍ଷମତାଠାରୁ ଯଥେଷ୍ଟ କମ ବୋଲି ଉଭୟ ମନ୍ତ୍ରୀ ସହମତି ପ୍ରକାଶ କରିଥିଲେ । ତେଣୁ ସେବା ଓ ଦ୍ରବ୍ୟ କ୍ଷେତ୍ରରେ ବାଣିଜ୍ୟ କାରବାର ବୃଦ୍ଧି କରାଯିବା ନିଶ୍ଚି ତ କରିବା ପାଇଁ ଏକ ନିର୍ଦ୍ଧିଷ୍ଟ କାର୍ଯ୍ୟକାଳ ମଧ୍ୟରେ ସିଇପିଏ ଶେଷ କରିବାର ଆବଶ୍ୟକତା ରହିଛି ବୋଲି ଉଭୟ ମତ ଦେଇଥିଲେ । ଏକ ନିର୍ଦ୍ଧିଷ୍ଟ ସମୟ ମଧ୍ୟରେ ଏହାକୁ ଶେଷ କରିବା ପାଇଁ ଉଭୟ ପକ୍ଷର ବୁଝାମଣା ମୁଖ୍ୟଙ୍କୁ ସେମାନେ ନି ର୍ଦ୍ଦେ ଶ ଦେଇଥିଲେ । ଭାରତରୁ ଆମଦାନୀ କରାଯାଉଥିବା ଡାଲିଜାତ ଦ୍ରବ୍ୟ କୁ ସୁବା ସି ତ କରିବା ର ଆବଶ୍ୟକତା ସମ୍ବନ୍ଧରେ ପ୍ରକାଶ କରି ଥିଲେ । ଏନେଇ କୃଷିମନ୍ତ୍ରୀଙ୍କ ସହ ଆଲୋଚନା କରିବେ ବୋଲି ଭାରତର ବାଣିଜ୍ୟ ଏବଂ ଶିଳ୍ପ ମନ୍ତ୍ରୀ ଆଶ୍ୱାସନା ଦେଇ ଥିଲେ । କାନାଡା ଖାଦ୍ୟ ତଦାରଖ ଏଜେ ନ୍ସୀ ଦ୍ୱାରା ଜୈବ ଉତ୍ପାଦନ କ୍ଷେତ୍ରରେ ଭାରତୀୟ ଜାତୀୟ କାର୍ଯ୍ୟକ୍ରମ (ଏନପିଓପି)ରେ ସମାନତା ଆଣିବା ପାଇଁ ଶ୍ରୀମ ତୀ ସୀତା ରମନ ପ୍ରକାଶ କରିଥିଲେ । କାନାଡାର କୃଷି ମନ୍ତ୍ରୀଙ୍କ ସହ ଏ ସମ୍ବନ୍ଧରେ ଆଲୋଚନା କରିବେ ବୋଲି ଏହି ଦେଶର ବାଣିଜ୍ୟ ମନ୍ତ୍ରୀ ରାଜି ହୋଇଥିଲେ ।


    ଉଭୟ ଦେଶ ମଧ୍ୟରେ ଦ୍ୱପାକ୍ଷିକ ବାଣିଜ୍ୟ ଏବଂ ପୁଞ୍ଜିନିବେଶ ବୃଦ୍ଧି କରିବା ପାଇଁ ଦିଗ ନି ର୍ଦ୍ଦେ ଶ କରିବା ଲାଗି ବ୍ୟବସାୟିକ କାର୍ଯ୍ୟଧାରା ସମ୍ବନ୍ଧୀୟ ଭାବର ଆଦାନ ପ୍ରଦାନ , ମୁଖ୍ୟ କାର୍ଯ୍ୟଧିକାରୀ ଫୋରମର ଗୁରୁତ୍ୱ ଉପରେ ଉଭୟ ମନ୍ତ୍ରୀ ଆଲୋଚନା କରିଥିଲେ । ଭାରତ ପକ୍ଷରୁ ମୁଖ୍ୟ କାର୍ଯ୍ୟଧିକାରୀଙ୍କ ଫୋରମ ପୁନର୍ଗଠିତ ହୋଇ ସାରିଥିବା ବେଳେ କାନାଡା ପକ୍ଷରୁ ଏହାକୁ ପୁନର୍ଗଠିତ କରିବାକୁ ପଡିବ । ମାର୍ଚ୍ଚ ଶେଷ ସୁଦ୍ଧା ଏହି ଫୋରମକୁ ପୁନର୍ଗଠିତ କରିବା ପାଇଁ କାନାଡାର ବାଣିଜ୍ୟ ମନ୍ତ୍ରୀ ରାଜି ହୋଇଛନ୍ତି । ଯେତେ ଶୀଘ୍ର ସମ୍ଭବ ଉଭୟ ପକ୍ଷର ବାଣିଜ୍ୟିକ ନେତୃବୃନ୍ଦ ଏକାଠି ହୋଇ ଦ୍ୱିପାକ୍ଷିକ ବ୍ୟବସାୟିକ ଉନ୍ନତି କ୍ଷେତ୍ରରେ ସେମାନଙ୍କର ସୁଚିନ୍ତିତ ପରାମର୍ଶ ଦେବା ଲାଗି ଉଭୟ ମନ୍ତ୍ରୀ ସହମତି ପ୍ରକାଶ କରିଛନ୍ତି ।


    ଆନ୍ତର୍ଜାତିକ ସ୍ତରରେ ଉଭୟଙ୍କ ସ୍ୱାର୍ଥ ରକ୍ଷା ପାଇଁ ପାରସ୍ପରିକ ସହଯୋଗ ଲାଗି ଉଭୟ ପକ୍ଷ ରାଜି ହୋଇଛନ୍ତି । ଦ୍ୱିପାକ୍ଷିକ ବାଣିଜ୍ୟରେ ଉନ୍ନତି ଲାଗି ଉଭୟ ମନ୍ତ୍ରୀ ସଂକଳ୍ପବଦ୍ଧତା ପ୍ରକାଶ କରିଛନ୍ତି ।


    **********


    

    
    (Release ID: 1483800) Visitor Counter : 3