      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇଣ୍ଡିଆ ଟୁଡେ ସମ୍ମେଳନରେ ପ୍ରଧାନମନ୍ତ୍ରୀଙ୍କ ଅଭିଭାଷଣ (ଭିଡିଓ କନଫେରେନ୍ସିଙ୍ଗ ଜରିଆରେ)
      Posted On: 18 MAR 2017 3:57PM by PIB Bhubaneshwar


    


    ସର୍ବ ପ୍ରଥମେ ଆପଣ ସମସ୍ତଙ୍କୁ ଏହି ଆୟୋଜନ ପାଇଁ ବହୁତ ବହୁତ ଅଭିନନ୍ଦନ ଓ ଶୁଭକାମନା ।


    ଇଣ୍ଡିଆ ଟୁଡେ କନକ୍ଳେ ଭ(ସମ୍ମେଳନ)ରେ ଯୋଗଦେବା ପାଇଁ ମତେ ପୂର୍ବରୁ ମଧ୍ୟ ସୁଯୋଗ ମିଳିଛି । ମତେ ଜଣାଇ ଦିଆଯାଇଛି ଯେ ଗତକାଲି ଇଣ୍ଡିଆ ଟୁଡେ ଗ୍ରୁପର ଏଡିଟର ଇନ୍ ଚିଫ୍ ମତେ ‘‘ ଡିସରପ୍ଟର-ଇନ୍-ଚିଫ୍ ’’ ର ନୂଆ ଉପାଧି ଦେଇଛନ୍ତି । ଦୁଇ ଦିନ ଧରି ଆପଣମାନେ ‘‘ ଦି ଗ୍ରେଟ୍ ଡିସର ପ୍ସ ନ ’’ ଉପରେ ଆଲୋଚନା କରୁଛନ୍ତି ।


    ବନ୍ଧୁଗଣ , ଅନେକ ଦଶକ ପର୍ଯ୍ୟନ୍ତ ଆମେ ତ୍ରୁଟିପୂର୍ଣ୍ଣ ନୀତିଗୁଡିକ ଯୋଗୁଁ ଭୁଲ ଦିଗରେ ଚାଲିଲୁ । ସବୁକିଛି ସରକାର କରିବେ ଏହି ଭାବନା ଅଧିକ ଥିଲା । କିଛି ଦଶକ ପରେ ଭୁଲ ଦୃଷ୍ଟିକୁ ଆସିଲା । ତ୍ରୁଟି ସୁଧାରିବା ପାଇଁ ପ୍ରୟାସ ହେଲା । ଆଉ ଚିନ୍ତା କରିବାର ସୀମା ଖାଲି ଏତିକି ଥିଲା କି ଦୁଇ ଦଶକ ପୂର୍ବର ତ୍ରୁଟି ସୁଧାରିବାର ଗୋଟିଏ ପ୍ରୟାସ ହେଲା ତାକୁ ହିଁ ସଂସ୍କାରର ନାମ ଦିଆଗଲା ।


    ଅଧିକାଂଶ ସମୟରେ ଦେଶ ଗୋଟିଏ ପ୍ରକାରର ସରକାର ଦେଖିଛି ଅଥବା ମେଂଟ ସରକାର ଦେଖିଛି । ସେଥିପାଇଁ ଦେଶକୁ ଗୋଟିଏ ପ୍ରକାରର ଚିନ୍ତାଧାରା ଅଥ ବା କାର୍ଯ୍ୟଧାରା ଦୃଷ୍ଟିକୁ ଆସିଛି ।


    ପ୍ରଥମେ ରାଜନୈତିକ ବ୍ୟବସ୍ଥାରୁ ଜନ୍ମ ନେଲା , ନିର୍ବାଚନ ସଂଚାଳ ନ ଅଥବା ପୁଣି ଅମଲାତାନ୍ତ୍ରିକ କଠୋର ରୂପରେଖ ଉପରେ ଆଧାରିତ ଥିଲା । ସରକାର ଚଳାଇବାର ଏହି ଦୁଇ ବ୍ୟବସ୍ଥା ଥିଲା ଆଉ ସରକାରଙ୍କର ଆକଳନ ମଧ୍ୟ ଏହି ଆଧାରରେ ହେଉଥିଲା ।


    ଆମକୁ ସ୍ୱୀକାର କରିବାକୁ ପଡିବ 200 ବର୍ଷର ଟେକ୍ନୋଲଜି ଯେତେ ବଦଳିଛି , ସେଥିରୁ ଅଧିକ ବିଗତ 20 ବର୍ଷରେ ବଦଳିଛି ।


    ସ୍ୱୀକାର କରିବାକୁ ପଡିବ ଯେ , 30 ବର୍ଷ ପୂର୍ବର ଯୁବକ ଏବଂ ଆଜିର ଯୁବକର ଆକାଂକ୍ଷା ମଧ୍ୟରେ ବହୁତ ପ୍ରଭେଦ ରହିଛି ।


    ସ୍ୱୀକାର କରିବାକୁ ପଡିବ ଯେ , ଦ୍ୱି-ଧ୍ରୁ ବୀୟ ବିଶ୍ୱ ଏବଂ ଆନ୍ତଃ ନିର୍ଭରଶୀଳ ଦୁନିଆର ସମସ୍ତ ଆକଳନ ବଦଳି ଯାଇଛି ।


    ସ୍ୱାଧୀନତା ଆନ୍ଦୋଳନ ସମୟକୁ ଦେଖିବା ତ ସେଥିରେ ବ୍ୟକ୍ତିଗତ ଆକାଂକ୍ଷା ଅପେକ୍ଷା ଜାତୀୟ ଆକାଂକ୍ଷା ଅଧିକ ଥିଲା । ତାହାର ତୀବ୍ରତା ଏତେ ଥିଲା କି ଦେଶକୁ ହଜାର ହଜାର ବର୍ଷର ପରାଧୀନତାରୁ ଉନ୍ମୁକ୍ତ କରିଦେଲା । ଏବେ ସମୟର ଆବଶ୍ୟକତା ହେଉଛି କି - ସ୍ୱାଧୀନତା ଆନ୍ଦୋଳନ ଭଳି ବିକାଶର ଆନ୍ଦୋଳନ-ଯାହା ବ୍ୟକ୍ତିଗତ ଆକାଂକ୍ଷାକୁ ସାମୁହିକ ଆକାଂକ୍ଷାରେ ବିସ୍ତାର କରିବ ଏବଂ ସାମୁହିକ ଆକାଂକ୍ଷା ଅନୁଯାୟୀ ଦେଶର ସର୍ବାଙ୍ଗିନ ବିକାଶ ହେବ ।


    ଏହି ସରକାର ଏକ ଭାରତ- ଶ୍ରେ ଷ୍ଠ ଭାରତ ର ସ୍ୱପ୍ନ ନେଇ ଚାଲିଛି । ସମସ୍ୟା ଗୁଡିକୁ ଦେଖିବାର ଉପାୟ କିଭଳି ହେବ , ତା ’ ଉପରେ ଅଲଗା ଦୃଷ୍ଟିକୋଣ ରହିଥାଏ । ବହୁତ ବର୍ଷ ପର୍ଯ୍ୟନ୍ତ ଦେଶରେ ଇଂରାଜୀ-ହିନ୍ଦୀ ଉପରେ ସଂଘର୍ଷ ଚାଲୁ ରହିଥିଲା । ହିନ୍ଦୁସ୍ଥାନର ସବୁ ଭାଷା ହେଉଛି ଆମର ସଂପଦ । ଏହା ଧ୍ୟାନ ଦିଆଯାଇଥିଲା ଯେ ସବୁ ଭାଷା କିଭଳି ଏକତାର ସୂତ୍ରରେ ବନ୍ଧାଯାଇ ପାରିବ । ଏକ ଭାରତ-ଶେଷ୍ଠ ଭାରତ କାର୍ଯ୍ୟକ୍ରମରେ ଦୁଇ-ଦୁଇଟି ରାଜ୍ୟକୁ ଯୋଡି ଦିଆଗଲା ଏବଂ ଏବେ ରାଜ୍ୟ ଗୁଡିକ ଗୋଟିଏ ଅନ୍ୟଟିର ସାଂସ୍କୃତିକ ବିବିଧତା ବିଷୟରେ ଜାଣୁଛନ୍ତି ।


    ଅର୍ଥାତ ଜିନିଷ ସବୁ ବଦଳୁଛି ଏବଂ ଉପାୟ ହେଉଛି ଅଲଗା ଅଲଗା । ଏଥିପାଇଁ ଆପଣଙ୍କର ଏହି ଶବ୍ଦ ଏକଥା ଗୁଡିକ ପାଇଁ ଛୋଟ ହୋଇଯାଉଛି । ଏହା ବ୍ୟବସ୍ଥା ଗୁଡିକୁ ଧ୍ୱସଂ କରୁଥିବା ବିଚାରଧାରା ନୁହେଁ । ଏହାର କାୟାକଳ୍ପ ଏଭଳି ଯାହା ଦ୍ୱାରା ଏହି ଦେଶର ଆତ୍ମା ଅକ୍ଷୁର୍ଣ୍ଣ ରହିବ , ବ୍ୟବସ୍ଥାଗୁଡିକ ସମୟାନୁକୂଳ ହୋଇ ଚାଲିବ । ଏହା ଏକବିଂଶ ଶତାବ୍ଦୀର ଜନସମୁହର ଇଚ୍ଛା । ଏଥିପାଇଁ ‘‘ ଡିସରପ୍ଟର-ଇନ୍-ଚିଫ୍ ’’ ଯଦି କିଏ ଅଟେ ତ ସେ ହେଉଛନ୍ତି ଦେଶର ଶହେ ପଚିଶ କୋଟି ହିନ୍ଦୁସ୍ଥାନୀ । ଯିଏ ହିନ୍ଦୁସ୍ଥାନର ଜନମାନସରେ ଯୋଡି ହୋଇ ରହିଛି ସେ ଭଲଭାବରେ ବୁଝିଯିବ ଯେ ଡିସରପ୍ଟର କିଏ ।


    ଚିରାଚରିତ ବିଚାରଧାରା , କଥାଗୁଡିକୁ ଏବେ ମଧ୍ୟ ପୂର୍ବ ଉପାୟରେ ଦେଖିବାର ଦୃଷ୍ଟିଭଙ୍ଗୀ ଏଭଳି ଅଛି ଯେ କିଛି ଲୋକଙ୍କୁ ଏବେବି ଲାଗୁଛି କ୍ଷମତାର ବାଟ ଦେଇ ହିଁ ଦୁନିଆ ବଦଳେ । ଏଭଳି ଭାବିବା ଭୁଲ ।


    ଆମେ ସମୟବଦ୍ଧ କାର୍ଯ୍ୟାନ୍ୱୟନ ଏବଂ ସମନ୍ୱିତ ଚିନ୍ତାଧାରାକୁ ସରକାରଙ୍କର କାର୍ଯ୍ୟ-ସଂସ୍କୃତି ସହିତ ଯୋଡିଛୁ । କାମ କରିବାର ଏଭଳି ବ୍ୟବସ୍ଥା ଯେଉଁଠି ସ୍ୱଚ୍ଛତା ରହୁ , ପ୍ରକ୍ରିୟାଗୁଡିକୁ ନାଗରିକ ଅନୁକୂଳ ଏବଂ ବିକାଶ ଅନୁକୂଳ କରାଯାଉ , କାର୍ଯ୍ୟଦକ୍ଷତା ଆଣିବା ପାଇଁ ପ୍ରକ୍ରିୟାଗୁଡିକୁ ପୁନଃ ଯାନ୍ତ୍ରୀକରଣ କରାଯାଉ । ବନ୍ଧୁଗଣ , ଆଜି ଭାରତ ଦୁନିଆର ଦ୍ରୁତ ବିକଶିତ ଅର୍ଥ ବ୍ୟବସ୍ଥାଗୁଡିକ ମଧ୍ୟରୁ ଗୋଟିଏ । ବିଶ୍ୱ ନିବେଶ ରିପୋର୍ଟରେ ଭାରତକୁ ଦୁନିଆର ଶ୍ରେଷ୍ଠ ତିନୋଟି ଭବିଷ୍ୟତ ଆୟୋଜକ ଅର୍ଥ ବ୍ୟବସ୍ଥା ମଧ୍ୟରେ ପରିଗଣିତ କରିଛି । 2015-16 ବର୍ଷରେ 55 ବିଲିୟନ ଡଲାରରୁ ଅଧିକ ରେକର୍ଡ ନିବେଶ ହୋଇଛି । ଦୁଇ ବର୍ଷରେ ବିଶ୍ୱ ଅର୍ଥନୈତିକ ଫୋରମ ର ବିଶ୍ୱ ପ୍ରତିଯୋଗିତାମୂଳକ ସୂଚକାଙ୍କରେ ଭାରତ 32 ଟି ସ୍ଥାନ ଉର୍ଦ୍ଧ୍ଵକୁ ଉଠିଛି ।


    ମେକ୍ ଇନ୍ ଇଣ୍ଡିଆ ଆଜି ଭାରତର ସବୁଠାରୁ ବଡ ଶୁଭାରମ୍ଭ ହୋଇପାରିଛି । ଆଜି ଭାରତ ହେଉଛି ଦୁନିଆର ଷଷ୍ଠ ସର୍ବବୃହତ ବିନିର୍ମାଣ ଦେଶ ।


    ବନ୍ଧୁଗଣ , ଏ ସରକାର ସଂଘୀୟ ଭାଗିଦାରୀ ଉପରେ ଗୁରୁତ୍ୱ ଦେଉଛି । GST ବା ବସ୍ତୁ ଓ ସେବା କର ଆଜି ଯେଉଁ ପର୍ଯ୍ୟନ୍ତ ପହଂଚିଛି , ତାହା ହେଉଛି ସୁବିଚାରକ୍ଷମ ଗଣତନ୍ତ୍ରର ପରିଣାମ ଯେଉଁଥିରେ ସବୁ ରାଜ୍ୟ ସହିତ ଆଲୋଚନା ହେଲା । ଜିଏସ ଟି ଉପରେ ସହମତି ହେବା ଏକ ମହତ୍ୱପୂର୍ଣ୍ଣ ପରିଣାମ ଅଟେ କିନ୍ତୁ ଏହାର ପ୍ରକ୍ରିୟା ମଧ୍ୟ ହେଉଛି ସେତିକି ମହତ୍ୱପୂର୍ଣ୍ଣ ।


    ଏହା ଏଭଳି ନିର୍ଣ୍ଣୟ ହୋଇଛି ଯାହା ସହମତିରେ ହୋଇଛି । ସମସ୍ତ ରାଜ୍ୟଗୁଡିକ ମିଳିମିଶି ଏହାର ସ୍ଵତ୍ତ୍ଵା ଧିକାର ନେଇଛନ୍ତି । ଆପଣଙ୍କ ଦୃଷ୍ଟିଭଙ୍ଗୀରେ ଏହା ବିଘଟନକାରୀ ହୋଇପାରେ , କିନ୍ତୁ ଜିଏସ ଟି ବାସ୍ତବିକ ସଂଘୀୟ ଢାଞ୍ଚା କୁ ନୂତନ ଶିଖରରେ ପହଂଚାଇବାର ପ୍ରମାଣ ଅଟେ ।


    ସମସ୍ତଙ୍କ ସହିତ-ସମସ୍ତଙ୍କର ବିକାଶ କେବଳ ମାତ୍ର ସ୍ଳୋଗାନ ନୁହେଁ , ଏହାକୁ କରି ଦେଖାଇ ଦିଆଯାଉଛି ।


    ବନ୍ଧୁଗଣ , ଆମ ଦେଶରେ ବହୁ ବର୍ଷ ହେବ ଗ୍ରହଣ କରି ନିଆଯାଇଥିଲା ଯେ ଶ୍ରମ ଆଇନ ବିକାଶରେ ବାଧକ ସାଜିଛି । ଅନ୍ୟପକ୍ଷରେ ଏହା ମଧ୍ୟ ଧରି ନିଆ ଯାଇଥିଲା ଯେ ଶ୍ରମ ଆଇନରେ ସୁଧାର ଆଣିଲାବାଲା ହେଉଛନ୍ତି ଶ୍ରମିକ ବିରୋଧୀ । ଧରି ନିଅନ୍ତୁ ଦୁଇଟିଯାକ ଅତ୍ୟନ୍ତ ଗମ୍ଭୀର ସ୍ଥିତି ।


    କେବେ ଏହା ଚିନ୍ତା କରାଯାଉ ନଥିଲା କି ନିଯୁକ୍ତିଦାତା , କର୍ମଚାରୀ ଏବଂ ଆକାଂକ୍ଷା ଏହି ତିନୋଟିକୁ ଏକ ସାମଗ୍ରିକ ଦୃଷ୍ଟିକୋଣ ଭାବେ ନେଇ ଆଗକୁ ବଢନ୍ତୁ ।


    ଦେଶରେ ଅଲଗା-ଅଲଗା ଶ୍ରମ ଆଇନକୁ ପାଳନ କରିବା ପାଇଁ ପ୍ରଥମେ ନିଯୁକ୍ତିଦାତାଙ୍କୁ 56 ଟି ଭିନ୍ନ ଭିନ୍ନ ରେଜିଷ୍ଟରରେ ତଥ୍ୟ ପୂରଣ କରିବାକୁ ପଡୁଥିଲା । ଗୋଟିଏ ତଥ୍ୟକୁ ବାରମ୍ବାର ଭିନ୍ନ ଭିନ୍ନ ରେଜିଷ୍ଟରରେ ପୂରଣ କରିବାକୁ ପଡୁଥିଲା । ଏବେ ଗତ ମାସରେ ସରକାର ବିଜ୍ଞପ୍ତି ଜାରି କରିଛନ୍ତି ଯେ ନିଯୁକ୍ତିଦାତାଙ୍କୁ ଶ୍ରମ ଆଇନ ପାଳନ ପୂର୍ବକ 56 ଟି ନୁହେଁ ମାତ୍ର 5 ଟି ରେଜିଷ୍ଟର ପ୍ରସ୍ତୁତ କରି ରଖିବାକୁ ହେବ । ଏହା ବ୍ୟବସାୟକୁ ସହଜ କରିବା ସହିତ ଉଦ୍ୟମୀମାନଙ୍କ ପାଇଁ ବଡ଼ ସହାୟକ ହେବ ।


    ଯେତେବେଳେ ବଜାରର ସଂପ୍ରସାରଣ ଉପରେ ମଧ୍ୟ ସରକାରରଙ୍କର ସଂପୂର୍ଣ୍ଣ ଧ୍ୟାନ ଥିଲା । ସାର୍ବଜନିକ କ୍ଷେତ୍ର , ଘରୋଇ କ୍ଷେତ୍ର ସହିତ ବ୍ୟକ୍ତିଗତ କ୍ଷେତ୍ର ଉପରେ ମଧ୍ୟ ସରକାର ଗୁରୁତ୍ୱ ଦେଉଛନ୍ତି ।


    ମୁଦ୍ରା ଯୋଜନା ମାଧ୍ୟମରେ ଯୁବକମାନଙ୍କୁ ବିନା ବ୍ୟାଙ୍କ ଗ୍ୟାରେଂଟିରେ ଋଣ ଦିଆଯାଉଛି । ବିଗତ ଅଢେଇ ବର୍ଷ ମଧ୍ୟରେ ଛଅ କୋଟିରୁ ଅଧିକ ଲୋକଙ୍କୁ ମୁଦ୍ରା ଯୋଜନା ମାଧ୍ୟମରେ ତିନି ଲକ୍ଷ କୋଟିରୁ ଅଧିକ ଟଙ୍କାର ଋଣ ଦିଆଯାଇଛି ।


    ସାଧାରଣ ଦୋକାନ ଓ ସଂସ୍ଥାଗୁଡିକ ବର୍ଷର 365 ଦିନ ଖୋଲା ରହିବ ସେ ସଂପର୍କରେ ମଧ୍ୟ ରାଜ୍ୟଗୁଡିକୁ ପରାମର୍ଶ ଦିଆଯାଇଛି ।


    ପ୍ରଥମଥର ପାଇଁ କୌଶଳ ବିକାଶ ମନ୍ତ୍ରଣାଳୟ ପ୍ରତିଷ୍ଠା କରାଯାଇ ଏହା ଉପରେ ସମ୍ପୁ ର୍ଣ୍ଣ ଯୋଜନାବଦ୍ଧ ଭାବେ କାର୍ଯ୍ୟ କରାଯାଉଛି । ପ୍ରଧାନମନ୍ତ୍ରୀ ରୋଜଗାର ପ୍ରୋତ୍ସାହନ ଯୋଜନା ଏବଂ ଆୟକରରେ ରିହାତି ମାଧ୍ୟମରେ ସାଧାରଣ ନିଯୁକ୍ତିକୁ ପ୍ରୋତ୍ସାହନ ଦିଆଯାଉଛି ।


    ଏହିପରି ଭାବେ ଆପ୍ରେଂଟିସିପ୍ ଆଇନରେ ସଂସ୍କାର ଆଣି ଆପ୍ରେଂଟିସଙ୍କ ସଂଖ୍ୟା ବଢାଯାଇଛି ଏବଂ ଆପ୍ରେଂଟି ସିପ ବେଳେ ଦିଆଯାଉଥିବା ଭ ତ୍ତା କୁ ବୃଦ୍ଧି କରାଯାଇଛି ।


    ସାଥୀମାନେ , ସରକାରଙ୍କର ଶକ୍ତିଠାରୁ ଜନଶକ୍ତି ହେଉଛି ଅଧିକ ମହତ୍ୱପୂର୍ଣ୍ଣ । ଇଣ୍ଡିଆ ଟୁଡେ ସମ୍ମେଳନ ମଂଚରେ ମୁଁ ଆଗରୁ ମଧ୍ୟ କହିଥିଲି ଯେ , ଦେଶର ଲୋକଙ୍କୁ ନ ଯୋଡି ଏତେବଡ ଦେଶକୁ ଚଳାଇବା ସମ୍ଭବ ନୁହେଁ । ଦେଶର ଜନଶକ୍ତିକୁ ସାଙ୍ଗରେ ନ ନେଇ ଆଗକୁ ବଢିବା ସମ୍ଭବ ନୁହେଁ । ଦି ପାବଳୀ ପରେ କଳାଧନ ଓ ଭ୍ରଷ୍ଟାଚାର ବିରୁଦ୍ଧରେ ହୋଇଥିବା କାର୍ଯ୍ୟାନୁଷ୍ଠାନ ପରେ ଆପଣ ସମସ୍ତେ ଜନଶକ୍ତିର ଏଭଳି ଉଦାହାରଣ ଦେଖିଲେ ଯାହା ଯୁଦ୍ଧ ସମୟରେ ଅଥବା ସଂକଟ ସମୟରେ ହିଁ ଦେଖାଯାଏ ।


    ଏହି ଜନଶକ୍ତି ଏଥିପାଇଁ ଏକଜୁଟ ହେଉଛି କାରଣ ଲୋକ ନିଜ ଦେଶ ଭିତରେ ବ୍ୟାପିଥିବା କୁ-କାର୍ଯ୍ୟଗୁଡିକୁ ଶେଷ କରିବାକୁ ଚାହୁଁଛନ୍ତି । ଦୁର୍ବଳତାକୁ ହରାଇ ଆଗକୁ ବଢିବାକୁ ଚାହୁଁଛନ୍ତି , ଏକ ନୂତନ ଭାରତ ତିଆରି କରିବାକୁ ଚାହୁଁଛନ୍ତି ।


    ଆଜି ଯଦି ସ୍ୱଚ୍ଛ ଭାରତ ଅଭିଯାନ ମାଧ୍ୟମରେ ଦେଶରେ 4 କୋଟିରୁ ଅଧିକ ଶୌଚାଳୟ ତିଆରି ହୋଇଛି , 100 ରୁ ଅଧିକ ଜିଲ୍ଲା ଖୋଲା ମଳତ୍ୟାଗ ମୁକ୍ତ ଜିଲ୍ଲା ଭାବେ ଘୋଷିତ ହୋଇଛି ତ ଏହା ଏହି ଜନଶକ୍ତିର ଏକଜୁଟ ହେବାର ଅନ୍ୟ ଏକ ପ୍ରମାଣ ।


    ଯଦି ଏକ କୋଟିରୁ ଅଧିକ ଲୋକ ଗ୍ୟାସ ରିହାତିର ସୁବିଧା ନେବା ପାଇଁ ନିଜେ ମନାକରି ଦିଅନ୍ତି ତ ଏହା ଏହି ଜନଶକ୍ତିର ଏକ ଉଦାହରଣ ।


    ଏଣୁ ଆବଶ୍ୟକ ହେଉଛି ଜନତାଙ୍କ ଭାବନାଗୁଡିକୁ ସମ୍ମାନ ଦିଆଯାଉ ଏବଂ ଜନତାଙ୍କର ଆକାଂକ୍ଷା ଗୁଡିକୁ ବୁଝି ଦେଶ ହିତରେ ନିର୍ଣ୍ଣୟ କରା ଯାଉ ଏବଂ ସେଗୁଡିକୁ ସମୟସୀମା ମଧ୍ୟରେ ସଂପୂର୍ଣ୍ଣ କରାଯାଉ ।


    ଯେତେବେଳେ ସରକାର ଜନଧନ ଯୋଜନା ଆରମ୍ଭ କରିଥିଲେ କହିଥିଲେ ଯେ ଦେଶର ଗରିବମାନଙ୍କୁ ବ୍ୟାଙ୍କିଙ୍ଗ ବ୍ୟବସ୍ଥାରେ ଯୋଡାଯାଉ । ଏହି ଯୋଜନା ଅଧିନରେ ବ ର୍ତ୍ତ ମାନ ସୁଦ୍ଧା 27 କୋଟି ଗରିବମାନଙ୍କର ବ୍ୟାଙ୍କ ଖାତା ଖୋଲା ଯାଇଛି ।


    ଏହିଭଳି ସରକାର ଲକ୍ଷ୍ୟ ରଖିଛନ୍ତି କି ତିନି ବର୍ଷରେ ଦେଶର 5 କୋଟି ଗରିବଙ୍କୁ ମାଗଣା ଗ୍ୟାସ୍ ସଂଯୋଗ ଦେବେ । ମାତ୍ର 10 ମାସରେ ହିଁ ଦୁଇ କୋଟି ଗ ରିବଙ୍କୁ ଗ୍ୟାସ୍ ସଂଯୋଗ ଦିଆଯାଇ ସାରିଛି ।


    ସରକାର କହିଥିଲେ କି ଏକ ହଜାର ଦିନରେ 18 ହଜାର ଗାଁ ପର୍ଯ୍ୟନ୍ତ ବିଜୁଳି ପହଂଚାଇବେ , ଯେଉଁଠାରେ ସ୍ୱାଧୀନତାର 70 ବର୍ଷ ପରେ ମଧ୍ୟ ବିଜୁଳି ପହଂଚି ନାହିଁ । ପ୍ରାୟ 650 ଦିନରେ ହିଁ 12 ହଜାରରୁ ଅଧିକ ଗାଁ ପର୍ଯ୍ୟନ୍ତ ବିଜୁଳି ପହଂଚା ଯାଇ ପାରିଛି ।


    ଯେଉଁଠାରେ ନିୟମ-କାନୁନ ବଦଳାଇବାର ଆବଶ୍ୟକତା ଥିଲା , ସେଠାରେ ବଦଳା ଯାଇଛି ଏବଂ ଯେଉଁଠାରେ ସମାପ୍ତ କରିବାର ଆବଶ୍ୟକତା ଥିଲା , ସେଠାରେ ସମାପ୍ତ କରି ଦିଆଯାଇଛି । ବ ର୍ତ୍ତ ମାନ ସୁଦ୍ଧା 1100 ରୁ ଅଧିକ ପୁରୁଣା ଆଇନକୁ ଶେଷ କରି ଦିଆଯାଇଛି ।


    ସାଥୀମାନେ , ବର୍ଷ ବର୍ଷ ଧରି ଦେଶରେ ବଜେଟ ସଂଧ୍ୟା 5 ଟାରେ ଉପସ୍ଥାପିତ ହେଉଥିଲା । ଏହି ବ୍ୟବସ୍ଥାକୁ ଇଂରେଜମାନେ ତିଆରି କରିଥିଲେ କାରଣ ଭାରତରେ ସଂଧ୍ୟା 5 ଟା ହିସାବରେ ବ୍ରିଟେନରେ ପୂର୍ବାହ୍ନ ସାଢେ ଏଗାର ହୋଇଥାଏ । ଅଟଳଜୀ ଏଥିରେ ପରିବ ର୍ତ୍ତ ନ କରିଥିଲେ ।


    ଏବର୍ଷ ଆପଣ ଦେଖିଥିବେ , କି ବଜେଟକୁ ଏକମାସ ପୂର୍ବରୁ ଉପସ୍ଥାପିତ କରାଗଲା । କାର୍ଯ୍ୟାନ୍ୱୟନ ଦୃଷ୍ଟିକୋଣରୁ ଏହା ହେଉଛି ବଡ଼ ପରିବ ର୍ତ୍ତ ନ । ନଚେତ ଏହା ପୂର୍ବରୁ ଫେବୃଆରୀର ଶେଷ ତାରିଖରେ ବଜେଟ ଆସୁଥିଲା ଆଉ ବିଭାଗଗୁଡିକ ପାଖରେ ଅର୍ଥ ପହଂଚିବାରେ ମାସମାସ ବିତିଯାଉଥିଲା । ପୁଣି ଏହାପରେ ମୌସୁମୀ କାରଣରୁ କାମରେ ଆହୁରି ଡେରି ହେଉଥିଲା । ଏବେ ବିଭାଗଗୁଡିକୁ ତାଙ୍କ ଯୋଜନାଗୁଡିକ ପାଇଁ ଆବଣ୍ଟି ତ ଧନରାଶି ଠିକ୍ ସମୟରେ ମିଳିଯିବ ।


    ଏହିଭଳି ବଜେଟରେ ଯୋଜନା , ଅଣ ଯୋଜନାର କୃତ୍ରିମ ବିଭାଜନ ଥିଲା । ମୁଖ୍ୟାଂଶରେ ଆସିବା ପାଇଁ ନୂଆ-ନୂଆ ଜିନିଷ ଉପରେ ଗୁରୁତ୍ୱ ଦିଆଯାଉଥିଲା ଆଉ ଯାହା ପୂର୍ବରୁ ଚାଲି ଆସୁଥିଲା , ତାକୁ ହିଁ ଦୃଷ୍ଟିରେ ରଖାଯାଉଥିଲା । ଏଥିପାଇଁ ତଳସ୍ତରରେ ବହୁତ ଅସମାତନା ଥିଲା । ଏହି କୃତ୍ରିମ ବିଭାଜନକୁ ଶେଷ କରିବା ନିମନ୍ତେ ଆମେ ବହୁତ ବଡ଼ ପରିବ ର୍ତ୍ତ ନ କରିବା ପାଇଁ ପ୍ରୟାସ କରିଛୁ ।


    ଏଥର ସାଧାରଣ ବଜେଟରେ ରେଳ ବଜେଟର ମଧ୍ୟ ବିଲୟ କରାଯାଇଛି । ଅଲଗା ରେଳ ବଜେଟ ଉପସ୍ଥାପନ କରିବାର ବ୍ୟବସ୍ଥା ମଧ୍ୟ ଇଂରେଜମାନେ ତିଆରି କରିଥିଲେ । ଏବେ ପରିବହନର ମାଧ୍ୟମ ବହୁତ ବଦଳି ଯାଇଛି । ରେଳ ଅଛି , ସଡ଼କ ଅଛି , ବିମାନ ସେବା ଅଛି , ଜଳପଥ , ସମୁଦ୍ର ପଥ ଅଛି , ଏହି ସବୁ ଉପରେ ସାମଗ୍ରିକ ଭାବେ ଚିନ୍ତା କରିବାର ଆବଶ୍ୟକତା ରହିଛି । ସରକାରଙ୍କର ଏହି ପଦକ୍ଷେପ ପରିବହନ କ୍ଷେତ୍ରରେ ବୈଷୟିକ ବିପ୍ଳବର ଆଧାର ହେବ ।


    ବିଗତ ଅଢେଇ ବର୍ଷରେ ଆପଣ ସରକାରଙ୍କର ନୀତି-ନିର୍ଣ୍ଣୟ ଏବଂ ଉ ଦ୍ଦେ ଶ୍ୟ ତିନୋଟିକୁ ଦେଖିଥିବେ । ମୁଁ ମାନୁଛି ନୂତନ ଭାରତ ପାଇଁ ଏହି ଦୃଷ୍ଟିକୋଣ ଏକବିଂଶ ଶତାବ୍ଦୀରେ ଦେଶକୁ ନୂଆ ଶିଖରକୁ ନେଇଯିବ , ନୂତନ ଭାରତର ମୂଳଦୁଆକୁ ଆହୁରି ମଜବୁତ କରିବ ।


    ଆମର ଏଠି ଅଧିକାଂଶ ସରକାରଙ୍କର ଦୃଷ୍ଟିଭଙ୍ଗୀ ରହିଛି-ଦୀପ ଜଳାଇବା , ଫିତା କାଟିବା , ଆଉ ଏହାକୁ ମଧ୍ୟ କାମ ବୋଲି ଗଣାଯାଏ , କେହି ଏହାକୁ ଖରାପ ମଧ୍ୟ ଭାବୁ ନ ଥିଲେ । ଆପଣମାନଙ୍କୁ ଏହା ଜାଣି ଆଶ୍ଚର୍ଯ୍ୟ ହେବ କି ଆମ ଦେଶରେ 1500 ରୁ ଅଧିକ ନୂଆ ପ୍ରକଳ୍ପର ଘୋଷଣା ତ ହୋଇଛି କିନ୍ତୁ ତାହା କେବଳ ଫାଇଲ୍ ରେ ଚାପି ହୋଇ ରହିଛି ।


    ଏମିତିରେ କେତେ ବଡ଼-ବଡ଼ ପ୍ରକଳ୍ପ ବର୍ଷ ବର୍ଷ ଧରି ଅଟକି ରହିଛି । ଏବେ ପରିଯୋଜନା ଗୁଡିକର ସଠିକ ତଦାରଖ ପାଇଁ ଏକ ବ୍ୟବସ୍ଥା ବିକଶିତ କରାଯାଇଛି - ‘ ପ୍ରଗତି ’ ଅର୍ଥାତ ଅଧିକ ସକ୍ରିୟ ପ୍ରଶାସନ ଏବଂ ସମୟବଦ୍ଧ କାର୍ଯ୍ୟାନ୍ୱୟନ (ପ୍ରୋ-ଆକ୍ଟିଭ ଗଭର୍ଣ୍ଣାନ୍ସ ଏ ଣ୍ଡ ଟାଇମ୍ଲି ଇମ୍ପଲିମେଂଟେସନ) । ପ୍ରଧାନମନ୍ତ୍ରୀ କାର୍ଯ୍ୟାଳୟରେ ବସୁଛି ଏବଂ ସମସ୍ତ କେନ୍ଦ୍ରୀୟ ବିଭାଗ ଗୁଡିକର ସଚିବ , ସମସ୍ତ ରାଜ୍ୟର ମୁଖ୍ୟ ସଚିବ ଭିଡିଓ କନ ଫେ ରେନ୍ସିଙ୍ଗ ମାଧ୍ୟମରେ ଯୋଡି ହେଉଛନ୍ତି । ଯେଉଁ ପ୍ରକଳ୍ପ ଅଟକି ରହିଛି ପ୍ରଥମେ ସେଗୁଡିକର ଏକ ତାଲିକା ପ୍ରସ୍ତୁତ କରାଯାଉଛି ।


    ଏ ପର୍ଯ୍ୟନ୍ତ 8 ଲକ୍ଷ କୋଟି ଟଙ୍କାରୁ ଅଧିକ ପରିଯୋଜନାର ସମୀକ୍ଷା ପ୍ରଗତି ବୈଠକରେ ହୋଇଛି । ଦେଶ ପାଇଁ ମହତ୍ୱପୂର୍ଣ୍ଣ 150 ରୁ ଅଧିକ ବଡ଼ ପ୍ରକଳ୍ପ ଯାହା ବର୍ଷ ବର୍ଷ ଧରି ଅଟକି ରହିଥିଲା , ସେଥିରେ ଗତି ଆସିଛି ।


    ଦେଶର ଆଗାମୀ ବଂଶଧରଙ୍କ ପାଇଁ ଭି ତ୍ତି ଭୂମି ଉପରେ ସରକାର ଅଧିକ ଧ୍ୟାନ କେନ୍ଦ୍ରୀତ କରୁଛନ୍ତି । ବିଗତ 3 ଟି ବଜେଟରେ ରେଳ ଓ ରେଳ କ୍ଷେତ୍ରକୁ ସର୍ବାଧିକ ଅର୍ଥ ଦିଆଯାଇଛି । ତାଙ୍କର କାମ କରିବାର କ୍ଷମତା ବଢାଇବା ଉପରେ ମଧ୍ୟ ଲଗାତାର ଦୃଷ୍ଟି ରଖା ଯାଇଛି । ଏହି କାରଣ ପାଇଁ ରେଳ ଓ ସଡକ , ଦୁଇଟି କ୍ଷେତ୍ରରେ କାମ କରିବାର ଯେଉଁ ହାରାହାରି ଗତି ଥିଲା ସେଥିରେ ଖୁବ୍ ଉନ୍ନତି ଆସିଛି ।


    ପ୍ରଥମେ ରେଳ ବି ଦ୍ୟୁ ତକରଣ କାର୍ଯ୍ୟ ମନ୍ଥର ଗତିରେ ଚାଲୁଥିଲା । ସରକାର ରେଳ ପଥ ବି ଦ୍ୟୁ ତକରଣ କାର୍ଯ୍ୟକ୍ରମକୁ ଗତି ଦେଲେ । ଏହା ଦ୍ୱାରା ରେଳ ଚଳାଇବାର ଖର୍ଚ୍ଚ ମଧ୍ୟ କମିଗଲା ଏବଂ ଦେଶରେ ଉପଲବ୍ଧ ବିଜୁଳିର ଉପଯୋଗ ହେଲା ।


    ସେହିଭଳି ରେଳବାଇକୁ ବି ଦ୍ୟୁ ତକରଣ ଆଇନ ଅନ୍ତର୍ଗତ ମୁକ୍ତ ଉପଲବ୍ଧର ସୁବିଧା ଦିଆଗଲା । ଏହି କାରଣରୁ ରେଳବାଇ ଦ୍ୱାରା କିଣାଯାଉଥିବା ବିଜୁଳି ଉପରେ ମଧ୍ୟ ରେଳବାଇ ସଂଚୟ କରିପାରୁଛି । ପୂର୍ବରୁ ବିଜୁଳି ବିତରଣ କମ୍ପାନୀ ଗୁଡିକ ଏହାର ବିରୋଧ କରୁଥିଲେ ଯାହା ଫଳରେ ରେଳବାଇକୁ ସେମାନଙ୍କଠାରୁ ବାଧ୍ୟ ହୋଇ ଚଢା ଦରରେ ବିଜୁଳି କିଣିବାକୁ ପଡୁଥିଲା । ଏବେ ରେଳବାଇ କମ୍ ଦରରେ ବିଜୁଳି କିଣି ପାରିବ ।


    ପୂର୍ବରୁ ଶକ୍ତି ପ୍ରକଳ୍ପ ଏବଂ କୋଇଲାର ସଂଯୋଗୀକରଣ ଏହିଭଳି ଭାବରେ ଥିଲା ଯେ ଯଦି ପ୍ରକଳ୍ପଟି ଉ ତ୍ତ ର ଭାରତରେ ଥିବ ତ କୋଇଲା ମଧ୍ୟ ଭାରତରୁ ଆସିବ ଏବଂ ଉ ତ୍ତ ର କିମ୍ବା ପୂର୍ବ ଭାରତରୁ କୋଇଲା ପଶ୍ଚିମ ଭାରତକୁ ଯିବ । ଏହି କାରଣରୁ ଶକ୍ତି ପ୍ରକଳ୍ପ ଗୁଡିକୁ ପରିବହନ କ୍ଷେତ୍ରରେ ଅଧିକ ଅର୍ଥ ବ୍ୟୟ କରିବାକୁ ପଡୁଥିଲା ଏବଂ ବିଜୁଳି ମହଙ୍ଗା ହେଉଥିଲା । ଆମେ କୋଇଲା ସଂଯୋଗୀକରଣକୁ ଯୁକ୍ତିସଙ୍ଗତ କଲୁ ଯାହା ଦ୍ୱାରା ପରିବହନରେ ହେଉଥିବା ଖର୍ଚ୍ଚ ଓ ସମୟ - ଉଭୟରେ ହ୍ରାସ ଘଟିଲା ଏବଂ ବିଜୁଳି ଶସ୍ତା ହେଲା ।


    ଏହି ଦୁଇଟି ଉଦାହରଣ କୁହନ୍ତି ଯେ ଏହି ସରକାର ବକ୍ରଦୃଷ୍ଟିକୁ ନୁହେଁ ସଂପୂର୍ଣ୍ଣ ଦୃଷ୍ଟିକୁ ଧ୍ୟାନରେ ରଖି କାମ କରୁଛନ୍ତି ।


    ଯେପରି ରେଳଧାରଣା ତଳେ ସଡକ ତିଆରି କରିବା ପାଇଁ ରେଳ ଓଭର ବ୍ରିଜ୍ ନିର୍ମାଣ କରିବା ପାଇଁ ମାସ ମାସ ଧରି ରେଳବାଇ ଠାରୁ ଅନୁମତି ମିଳୁ ନଥିଲା । ମାସ ମାସ ଧରି ଏହି କଥା ପାଇଁ ମୁଣ୍ଡବ୍ୟଥା ହେଉଥିଲା କି ରେଳ ଓଭର ବ୍ରିଜର ନକ୍ସା କ ’ ଣ ହେବ । ଏବେ ଏହି ସରକାରଙ୍କ ଅମଳରେ ରେଳ ଓଭର ବ୍ରିଜ୍ ପାଇଁ ଏକାଭଳି ନକ୍ସା ତିଆରି କରାଯାଇଛି ଏବଂ ପ୍ରସ୍ତାବ ଏହି ନକ୍ସା ଆଧାରରେ ହେଉଛି ତ ତୁରନ୍ତ ଏନ୍ଓସି ଦିଆ ଯାଉଛି ।


    ବିଜୁଳିର ଉପଲବ୍ଧତା ହେଉଛି ଦେଶର ଆର୍ଥିକ ବିକାଶର ପୁଞ୍ଜି । ଯେବେଠାରୁ ଆମ ସରକାର ଆସିଛି , ଏହି ଶକ୍ତି କ୍ଷେତ୍ର ଉପରେ ବାସ୍ତବ ଦୃଷ୍ଟିକୋଣ ସହିତ କାମ କରୁଛି ଏବଂ ସଫଳ ମଧ୍ୟ ହେଉଛି । 46 ହଜାର ମେଗାୱାଟର ଉତ୍ପାଦନ କ୍ଷମତାକୁ ଯୋଡା ଯାଇଛି । ଉତ୍ପାଦନ କ୍ଷମତା ପାଖାପାଖି 25 ପ୍ରତିଶତ ବଢିଛି । କୋଇଲା ପରିବହନ ପାଇଁ ନିଲାମୀ କରିବା ଏବଂ ଶକ୍ତି ପ୍ରକଳ୍ପ ପାଇଁ କୋଇଲା ଉପଲବ୍ଧ କରାଇବାରେ ଆମର ପ୍ରାଥମିକତା ରହିଛି ।


    ଆଜି ଏମିତି କୌଣସି ତାପଜ କାରଖାନା ନାହିଁ , ଯାହା କୋଇଲା ଉପଲବ୍ଧତା ଦୃଷ୍ଟିରୁ ସଂକଟଜନକ ହୋଇଛି । ସଂକଟଜନକ ଅର୍ଥାତ , କୋଇଲା ଉପଲବ୍ଧତା 7 ଦିନରୁ କମ୍ ପାଇଁ ଥିବ । ଗୋଟିଏ ସମୟରେ ବଡ଼ ବଡ଼ ବ୍ରେକିଙ୍ଗ୍ ନ୍ୟୁ ଜ୍ ଚାଲୁଥିଲା କି ଦେଶରେ ବିଜୁଳି ସଂକଟ ଗମ୍ଭୀର ହୋଇଯାଇଛି - ଶକ୍ତି ପ୍ରକଳ୍ପ ପାଖରୁ କୋଇଲା ଶେଷ ହେବାକୁ ଯାଉଛି । ଗତଥର କେବେ ଏହି ବ୍ରେକିଙ୍ଗ୍ ନ୍ୟୁ ଜ୍ ଚାଲିଥିଲା ? ଆପଣଙ୍କର ମନେ ନ ଥିବ । ଏହି ବ୍ରେକିଙ୍ଗ୍ ନ୍ୟୁ ଜ୍ ଏବେ ଆପଣଙ୍କ ସଂଗ୍ରହାଳୟରେ ପଡିଥିବ ।


    ବନ୍ଧୁଗଣ , ସରକାର ପ୍ରଥମ ଦୁଇ ବର୍ଷରେ 50 ହଜାର ସର୍କିଟ କିଲୋମିଟର ଟ୍ରାନ୍ସମିଶନ ଲାଇନ ତିଆରି କରିଛନ୍ତି । ଯେତେବେଳେ 2013-14 ରେ 16 ହଜାର ସର୍କିଟ କିଲୋମିଟର ଟ୍ରାନ୍ସମିଶନ ଲାଇନ ତିଆରି ହୋଇଥିଲା ।


    ସରକାରୀ ବିଜୁଳି ବିତରଣ କମ୍ପାନୀଗୁଡିକୁ ଆମର ଉଦୟ ଯୋଜନା ଦ୍ୱାରା ଏକ ନୂଆ ଜୀବନ ମିଳିଛି । ଏହି ସମସ୍ତ କାର୍ଯ୍ୟ ଦ୍ୱାରା ବିଜୁଳି ଉପଲବ୍ଧତା ବଢିଛି ଆଉ ଦର ମଧ୍ୟ କମ୍ ହୋଇଛି ।


    ଆଜି ଏକ ଆପ୍ – ବି ଦ୍ୟୁ ତ ପ୍ରବାହ – ମାଧ୍ୟମରେ ଦେଖାଯାଇ ପାରିବ କି କେତେ ବିଜୁଳି , କେତେ ଦରରେ ଉପଲବ୍ଧ ହେଉଛି ।


    ସରକାର ସ୍ୱଚ୍ଛ ଶକ୍ତି ଉପରେ ମଧ୍ୟ ଗୁରୁତ୍ୱ ଦେଉଛନ୍ତି । 175 ଗିଗାୱାଟ ନବୀକରଣୀୟ ଶକ୍ତି ଉତ୍ପାଦନର ଲକ୍ଷ୍ୟ ରଖାଯାଇଛି ଯେଉଁଥିରୁ ଏ ପର୍ଯ୍ୟନ୍ତ 50 ଗିଗାୱାଟ ଅର୍ଥାତ ପଚାଶ ହଜାର ମେଗାୱାଟ କ୍ଷମତା ହାସଲ କରାଯାଇ ପାରିଛି ।


    ଭାରତ ବିଶ୍ୱରେ ପବନ ଶକ୍ତି ସ୍ଥାପନ ଦକ୍ଷତାରେ ଚତୁର୍ଥ ସ୍ଥାନରେ ପହଂଚି ଯାଇଛି ।


    ସରକାର ବିଜୁଳି ଉତ୍ପାଦନ ବଢାଇବା ସହିତ ବିଜୁଳି ବ୍ୟବହାର କମ୍ କରିବା ଉପରେ ମଧ୍ୟ ଗୁରୁତ୍ୱ ଦେଉଛନ୍ତି । ଦେଶରେ ବ ର୍ତ୍ତ ମାନ ସୁଦ୍ଧା ପ୍ରାୟ 22 କୋଟି ଏଲ୍ଇଡି ବଳ୍ବ ବଂଟା ଯାଇ ସାରିଛି ।


    ଏଥିରେ ବିଜୁଳି ବ୍ୟବହାର ହ୍ରାସ ପାଇଛି , ପ୍ରଦୂଷଣ କମିଛି ଆଉ ଲୋକଙ୍କର ପ୍ରତିବର୍ଷ ଆନୁମାନିକ 11 ହଜାର କୋଟି ଟଙ୍କା ସଂଚୟ ହେଉଛି ।


    ସାଥୀମାନେ , ସାରା ଦେଶର ଅଢେଇ ଲକ୍ଷ ପଂଚାୟତକୁ ଅପ୍ଟିକାଲ ଫାଇବର୍ ଯୋଗେ ଯୋଡିବା ପାଇଁ 2011 ରେ କାମ ଆରମ୍ଭ କରାଯାଇଥିଲା ।


    କିନ୍ତୁ 2011 ରୁ 2014 ମଧ୍ୟରେ ମାତ୍ର 59 ଗ୍ରାମ ପଂଚାୟତକୁ ଅପ୍ଟିକାଲ ଫାଇବର୍ କେବୁଲ୍ ବିଛା ଯାଇଥିଲା ।


    ଏହି ଗତିରେ ଅଢେଇ ଲକ୍ଷ ପଂଚାୟତ କେବେ ଯୋଡି ହୋଇଥାନ୍ତା , ଆପଣ ଅନୁମାନ କରି ପାରୁଥିବେ । ସରକାର ପ୍ରକ୍ରିୟାରେ ଆବଶ୍ୟକ ପରିବ ର୍ତ୍ତ ନ କଲେ , ଯେଉଁ ସମସ୍ୟା ଥିଲା , ତାକୁ ଦୂର କରିବା ପାଇଁ ତନ୍ତ୍ର ପ୍ରସ୍ତୁତ କଲେ ।


    ବିଗତ ଅଢେଇ ବର୍ଷରେ 76 ହଜାରରୁ ଅଧିକ ଗ୍ରାମ ପଂଚାୟତକୁ ଅପ୍ଟିକାଲ ଫାଇବର ରେ ଯୋଡା ଯାଇ ସାରିଛି ।


    ଏହା ସହିତ ଏବେ ପ୍ରତି ଗ୍ରାମ ପଂଚାୟତରେ ୱାଇଫାଇ ହଟ୍ ସ୍ପଟ୍ ଦେବାର ବ୍ୟବସ୍ଥା କରାଯାଉଛି , ଫଳରେ ଗାଁର ଲୋକଙ୍କୁ ସହଜରେ ଏହି ସୁବିଧା ମିଳି ପାରିବ । ଏହାକୁ ମଧ୍ୟ ଧ୍ୟାନରେ ରଖାଯାଉଛି କି ସ୍କୁଲ , ଡାକ୍ତରଖାନା , ଥାନା ପର୍ଯ୍ୟନ୍ତ ମଧ୍ୟ ଏହି ସୁବିଧା ପହଞ୍ଚୁ ।


    ସେହି ସାଧନ ଅଛି , ସେହି ସଂସାଧନ ମଧ୍ୟ ଅଛି , କିନ୍ତୁ କାମ କରିବାର କୌଶଳ ବଦଳି ଯାଇଛି , ଗତି ବଢି ଚାଲିଛି ।


    2014 ପୂର୍ବରୁ ଏକ କଂପାନୀକୁ ସାମିଲ କରିବା ପାଇଁ 15 ଦିନ ଲାଗୁଥିଲା , ଏବେ କେବଳ 24 ଘଂଟା ଲାଗୁଛି ।


    ଆଗେ ଆୟକର ଫେରସ୍ତ ଆସିବା ପାଇଁ ମାସମାସ ଲାଗୁଥିଲା , ଏବେ କିଛି ସପ୍ତାହରେ ଆସି ଯାଉଛି । ଆଗରୁ ପାସ ପୋର୍ଟ ପାଇବା ପାଇଁ କେତେ ମାସ ଲାଗିଯାଉଥିଲା , ଏବେ ଗୋଟିଏ ସପ୍ତାହରେ ପସପୋର୍ଟ ଆପଣଙ୍କ ଘରେ ପହଂଚିଯାଉଛି । ବନ୍ଧୁଗଣ , ଆମ ପାଇଁ ଟେ କ୍ନୋ ଲଜି , ସୁଶାସନ ପାଇଁ ସମର୍ଥନ ପ୍ରଣାଳୀ ତ ଅଛି ତା ’ ସହିତ ଏହା ଗରିବଙ୍କ ସଶକ୍ତିକରଣ ପାଇଁ ମଧ୍ୟ ଅଛି ।


    ସରକାର ଦେଶର କୃଷକଙ୍କ ଆୟ ଦ୍ୱିଗୁଣିତ କରିବା ଉ ଦ୍ଦେ ଶ୍ୟରେ କାମ କରୁଛନ୍ତି ।


    ଏଥିପାଇଁ ବିହନ ଠାରୁ ନେଇ ବଜାର ପର୍ଯ୍ୟନ୍ତ ସରକାର ପ୍ରତିଟି ସ୍ତରରେ କୃଷକଙ୍କ ସହିତ ଠିଆ ହୋଇଛନ୍ତି ।


    କୃଷକମାନଙ୍କୁ ଉନ୍ନତମାନର ବିହନ ଦିଆଯାଉଛି , ପ୍ରତ୍ୟେକ କ୍ଷେତକୁ ପାଣି ଯୋଗାଇଦେବା ପାଇଁ ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା ଆରମ୍ଭ କରାଯାଇଛି ।


    ପ୍ରଧାନମନ୍ତ୍ରୀ ଫସଲ ବୀମା ଯୋଜନା ରେ ଏଭଳି ସଂକଟକୁ ଢାଙ୍କି ଦିଆଯାଇଛି ଯାହା ଆଗରୁ ହେଉ ନଥିଲା ।


    ଏହାଛଡା କୃଷକମାନଙ୍କୁ ମୃ ତ୍ତି କା ସ୍ୱାସ୍ଥ୍ୟ କାର୍ଡ ଦିଆଯାଉଛି , ୟୁରିଆର ଅଭାବ ଏବେ ପୁରୁଣା କଥା ହୋଇଗଲାଣି ।


    କୃଷକମାନଙ୍କୁ ନିଜ ଫସଲର ଉଚିତ ଦର ମିଳୁ ସେଥିପାଇଁ ଇ-ନାମ୍ ଯୋଜନା ଅନୁସାରେ ଦେଶରେ 580 ରୁ ଅଧିକ ମଣ୍ଡିକୁ ଅନ୍-ଲାଇନରେ ଯୋଡା ଯାଉଛି । ଭଣ୍ଡାରଣ ଏବଂ ଯୋଗାଣ ଶୃଙ୍ଖଳକୁ ମଜବୁତ କରାଯାଉଛି ।


    ବନ୍ଧୁଗଣ ,


    ସ୍ୱାସ୍ଥ୍ୟ ସେବା କ୍ଷେତ୍ରର ପ୍ରତିଟି ସ୍ତରରେ କାମ କରାଯାଉଛି ।


    ପିଲାମାନଙ୍କର ଟୀକାକରଣ , ଗର୍ଭବତୀ ମହିଳାଙ୍କର ସ୍ୱାସ୍ଥ୍ୟ ସୁରକ୍ଷା , ପ୍ରତିଷେଧକ ସ୍ୱାସ୍ଥ୍ୟର ଯତ୍ନ , ସ୍ୱଚ୍ଛତା ଏହି ସବୁ ଦିଗଗୁଡିକୁ ଧ୍ୟାନରେ ରଖି ଯୋଜନା ଗୁଡିକୁ ଲାଗୁ କରାଯାଇଛି ।


    ନିକଟରେ ସରକାର ଜାତୀୟ ସ୍ୱାସ୍ଥ୍ୟ ନୀତିକୁ ସ୍ୱୀକୃତି ଦେଇଛନ୍ତି ।


    ଏକ କାର୍ଯ୍ୟଖସଡା ପ୍ରସ୍ତୁତ କରାଯାଇଛି ଯେଉଁଥିରେ ସ୍ୱାସ୍ଥ୍ୟ ସୁରକ୍ଷା ବ୍ୟବସ୍ଥାକୁ ଦେଶର ପ୍ରତ୍ୟେକ ନାଗରିକଙ୍କ ପାଖରେ ପହଂଚାଯାଇ ପାରିବ ।


    ସରକାର ଏହି ପ୍ରୟାସରେ ରହିଛନ୍ତି କି ଆଗାମୀ ଦିନରେ ଦେଶର ଜିଡିପି ଅତି କମ୍ ରେ ଅଢେଇ ପ୍ରତିଶତ ସ୍ୱାସ୍ଥ୍ୟ ଉପରେ ହିଁ ଖର୍ଚ୍ଚ ହେବ ।


    ଆଜି ଦେଶରେ 70 ପ୍ରତିଶତରୁ ଅଧିକ ଡାକ୍ତରୀ ସରଞ୍ଜାମ ଓ ଉପକରଣ ବିଦେଶରୁ ଆସୁଛି । ଏବେ ପ୍ରୟାସ ହେଉଛି କି ମେକ୍ ଇନ୍ ଇଣ୍ଡିଆ ଦ୍ୱାରା ସ୍ଥାନୀୟ ବିନିର୍ମାଣକୁ ପ୍ରୋତ୍ସାହନ ଦିଆଯିବା ଫଳରେ ଚିକିତ୍ସା ଆହୁରି ଶସ୍ତା ହୋଇଯିବ ।


    ବନ୍ଧୁଗଣ , ସରକାରଙ୍କ ଗୁରୁତ୍ୱ ସାମାଜିକ ବିନିର୍ମାଣ ଉପରେ ମଧ୍ୟ ରହିଛି ।


    ବନ୍ଧୁଗଣ , ଆମ ସରକାର ଦିବ୍ୟାଙ୍ଗମାନଙ୍କ ପାଇଁ ସେବା ଭାବନା ନେଇ କାମ କରୁଛନ୍ତି ।


    ଦେଶସାରା ପାଖାପାଖି 5 ହଜାର ଶିବିର ଆୟୋଜନ କରି 6 ଲକ୍ଷରୁ ଅଧିକ ଦିବ୍ୟାଙ୍ଗଙ୍କୁ ଆବଶ୍ୟକ ସହାୟତା ଉପକରଣ ଦିଆଯାଇଛି । ଏହି ଶିବିରକୁ ଗିନିଜ୍ ବୁକ୍ ରେ ମଧ୍ୟ ସ୍ଥାନ ଦିଆଯାଇଛି ।


    ଡାକ୍ତରଖାନାଗୁଡିକରେ , ରେଳ ଷ୍ଟେସନରେ , ବସ୍ ଷ୍ଟାଣ୍ଡରେ , ସରକାରୀ ଅଫିସରେ ଚଢିବା କିମ୍ବା ଓହ୍ଲାଇବା ସମୟରେ ଦିବ୍ୟାଙ୍ଗମାନଙ୍କ ଅସୁବିଧାକୁ ଧ୍ୟାନରେ ରଖି ସୁଗମ୍ୟ ଭାରତ ଅଭିଯାନ ଚାଲୁ ରହିଛି ।


    ସରକାରୀ ଚାକିରିରେ ସେମାନଙ୍କ ପାଇଁ ସଂରକ୍ଷଣ ମଧ୍ୟ 3 ପ୍ରତିଶତରୁ ବଢାଇ 4 ପ୍ରତିଶତ କରି ଦିଆଯାଇଛି ।


    ଦିବ୍ୟାଙ୍ଗମାନଙ୍କ ଅଧିକାର ସୁନିଶ୍ଚିତ କରିବା ପାଇଁ ଆଇନରେ ମଧ୍ୟ ପରିବ ର୍ତ୍ତ ନ କରାଯାଇଛି ।


    ସାରା ଦେଶରେ ଦିବ୍ୟାଙ୍ଗମାନଙ୍କ ପାଇଁ ଏକ ସାଧାରଣ ସାଙ୍କେତିକ ଭାଷାର ବିକାଶ କରାଯାଉଛି ।


    ବନ୍ଧୁଗଣ , ଶହେ ପଚିଶ କୋଟି ଲୋକଙ୍କ ସମ୍ବଳରେ ଆମ ଦେଶ ଭରି ରହିଛି , ସାମର୍ଥ୍ୟର କୌଣସି ଅଭାବ ନାହିଁ ।


    2022, ଦେଶ ଯେବେ ସ୍ୱାଧୀନତାର 75 ତମ ବର୍ଷରେ ପହଂଚିବ ସେ ପର୍ଯ୍ୟନ୍ତ ଆମେ ସବୁ ମିଶି ମହାତ୍ମା ଗାନ୍ଧୀ , ସର୍ଦ୍ଦାର ପଟେଲ , ବାବା ସାହେବ ଆମ୍ବେଦକର ଏବଂ ସ୍ୱରାଜ୍ୟ ପାଇଁ ନିଜ ଜୀବନ ଦେଇଥିବା ଅଗଣିତ ବୀରମାନଙ୍କ ସ୍ୱପ୍ନର ଭାରତକୁ ସାକାର କରି ପାରିବା ?


    ଆମ ମାନଙ୍କ ମଧ୍ୟରୁ ପ୍ରତ୍ୟେ କେ ସଂକଳ୍ପ ନିଅନ୍ତୁ - ପରିବାର ହେଉ , ସଂଗଠନ ହେଉ , ସଂସ୍ଥା ହେଉ - ଆସନ୍ତା ପାଞ୍ଚ ବର୍ଷ ସଂପୂର୍ଣ୍ଣ ଦେଶ ସଂକଳ୍ପବଦ୍ଧ ହୋଇ ନୂତନ ଭାରତ , ନିଉ ଇଣ୍ଡିଆର ସ୍ୱପ୍ନକୁ ସାକାର କରିବାରେ ଲାଗି ପଡନ୍ତୁ ।


    ସ୍ୱପ୍ନ ଆପଣଙ୍କର , ସଂକଳ୍ପ ମଧ୍ୟ , ସମୟ ମଧ୍ୟ ଆପଣଙ୍କର , ସମର୍ପଣ ମଧ୍ୟ ଆପଣଙ୍କର ଏବଂ ସିଦ୍ଧି ମଧ୍ୟ ଆପଣଙ୍କର ।


    ନିଉ ଇଣ୍ଡିଆ , ସ୍ୱପ୍ନରୁ ବାସ୍ତବତା ଆଡକୁ ବଢୁଥିବା ଭାରତ ।


    ନିଉ ଇଣ୍ଡିଆ , ଯେଉଁଠାରେ ଅନୁକମ୍ପା ନୁହେଁ , ସୁଯୋଗ ଥିବ


    ନିଉ ଇଣ୍ଡିଆ ମୂଳଦୁଆର ମନ୍ତ୍ର - ସମସ୍ତଙ୍କୁ ସୁଯୋଗ , ସମସ୍ତଙ୍କୁ ପ୍ରୋତ୍ସାହନ


    ନିଉ ଇଣ୍ଡିଆ , ନୂତନ ସମ୍ଭାବନା , ନୂତନ ସୁଯୋଗର ଭାରତ ।


    ନିଉ ଇଣ୍ଡିଆ , ଲହଡି ଭାଙ୍ଗୁଥିବା କ୍ଷେତ , ହସୁଥିବା କୃଷକର ଭାରତ ।


    ନିଉ ଇଣ୍ଡିଆ , ଆପଣଙ୍କର ଓ ଆମର ସ୍ୱାଭିମାନର ଭାରତ ।


    **********

    

    
    (Release ID: 1484948) Visitor Counter : 2