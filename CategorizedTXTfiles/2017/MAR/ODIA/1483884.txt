      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସୋମନାଥ ଟ୍ରଷ୍ଟର 116 ତମ ବୈଠକ ସୋମନାଥଠାରେ ଅନୁଷ୍ଠିତ
      Posted On: 08 MAR 2017 7:15PM by PIB Bhubaneshwar


    


    ଶ୍ରୀ ସୋମନାଥ ଟ୍ରଷ୍ଟର 116 ତମ ବୈଠକ ଆଜି ଗୁଜରାଟର ସୋମନାଥଠାରେ ଅନୁଷ୍ଠିତ ହୋଇଛି ।


    ଟ୍ରଷ୍ଟ ବୈଠକରେ ଯୋଗ ଦେଇଥିଲେ - ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ( ଟ୍ରଷ୍ଟି ) , ଶ୍ରୀ ଲାଲକୃଷ୍ଣ ଆଡଭାନୀ ( ଟ୍ରଷ୍ଟି ) , ଶ୍ରୀ ଅମିତ ଶାହା ( ଟ୍ରଷ୍ଟି ) , ଶ୍ରୀ କେଶୁଭାଇ ପଟେଲ ( ଟ୍ରଷ୍ଟି ) , ଶ୍ରୀ ପିକେ ଲାହେରୀ ( ଟ୍ରଷ୍ଟି ) , ଶ୍ରୀ ଜେ ଡି ପରମାର ( ଟ୍ରଷ୍ଟି ) ଏବଂ ଶ୍ରୀ ହର୍ଷ ନିଓତିଆ ।


    ବୈଠକରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ସମଗ୍ର ସୋମନାଥ ମନ୍ଦିର ପରିସର ଓ ଆଖପାଖ ଅଞ୍ଚଳରେ ସବୁଜ ବଳୟ ସୃଷ୍ଟି କରିବା ଉପରେ ଗୁରୁତ୍ୱ ଦେଇଥିଲେ । ଏହାଛଡା ମନ୍ଦିରରେ ସବୁ ଭକ୍ତ , ଯାତ୍ରୀ ଓ ପର୍ଯ୍ୟଟକଙ୍କ ପାଇଁ ପାନୀୟ ଜଳ ଓ ଅନ୍ୟାନ୍ୟ ମୌଳିକ ସୁବିଧା ଉପଲବ୍ଧ କରାଇବାକୁ ସେ ଟ୍ରଷ୍ଟ ବୋର୍ଡକୁ ପରାମର୍ଶ ଦେଇଥିଲେ । ଭିରାଭଲ ଏବଂ ପ୍ରଭାସପାଟଣରେ ନଗଦମୁକ୍ତ କାରବାର ଦିଗରେ ଟ୍ରଷ୍ଟ ସକ୍ରିୟ ରୂପେ କାର୍ଯ୍ୟ କରିବାକୁ ସେ ପରାମର୍ଶ ଦେଇଥିଲେ । ଭକ୍ତ ଓ ପର୍ଯ୍ୟଟକମାନଙ୍କ ମଧ୍ୟରେ ସଚେତନତା ସୃଷ୍ଟି ଲାଗି ପ୍ରମୁଖ ସହରଗୁଡିକରେ ସ୍ୱତନ୍ତ୍ର ମହୋତ୍ସବମାନ ଆୟୋଜିତ କରିବାକୁ ପ୍ରଧାନମନ୍ତ୍ରୀ ପ୍ରସ୍ତାବ ରଖିଥିଲେ ।


    ଚଳିତ 2017 ବର୍ଷ ଲାଗି ଶ୍ରୀ କେଶୁଭାଇ ପଟେଲ ପୂର୍ବଭଳି ସୋମନାଥ ଟ୍ରଷ୍ଟର ଅଧ୍ୟକ୍ଷ ରୂପେ କାର୍ଯ୍ୟଭାର ଦାୟିତ୍ୱ ଜାରି ରଖିବେ ବୋଲି ଆଜିର ବୈଠକରେ ସ୍ଥିର କରାଯାଇଥିଲା ।

    

    
    (Release ID: 1483884) Visitor Counter : 3