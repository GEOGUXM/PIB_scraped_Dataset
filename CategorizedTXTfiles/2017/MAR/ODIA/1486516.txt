      କ୍ୟାବିନେଟ

      ଭାରତ-ସର୍ବିୟା ମଧ୍ୟରେ ସ୍ୱାକ୍ଷରିତ ବିମାନ ସେବା ରାଜିନାମାକୁ କ୍ୟାବିନେଟ ଅନୁମୋଦନ
      Posted On: 31 MAR 2017 4:25PM by PIB Bhubaneshwar


    ଭାରତ ଓ ସର୍ବିୟା ମଧ୍ୟରେ ବିମାନସେବା କ୍ଷେତ୍ରରେ ସ୍ୱାକ୍ଷରିତ ରାଜିନାମାକୁ କେନ୍ଦ୍ର କ୍ୟାବିନେଟ ମଞ୍ଜୁରି ପ୍ରଦାନ କରିଛନ୍ତି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ଏହି ନିଷ୍ପତ୍ତି ନିଆଯାଇଛି । 2003 ମସିହା ଜାନୁଆରୀ 3 ତାରିଖରେ ଭାରତ ଓ ସର୍ବିୟା ମଧ୍ୟରେ ଏହି ରାଜିନାମା ସ୍ୱାକ୍ଷରିତ ହୋଇଥିଲା । ଏଥିରେ ଅନ୍ତରାଷ୍ଟ୍ରୀୟ ବିମାନ ଚଳାଚଳ ସଂଗଠନ ( ICAO )ର ନିୟମାବଳୀ ଆଧାରରେ ବିଭିନ୍ନ ପ୍ରକାର ଦ୍ୱିପାକ୍ଷିକ ସ୍ୱାର୍ଥ ରକ୍ଷା ସମ୍ବଳିତ ବ୍ୟବସ୍ଥା ରହିଛି । ଏହି ରାଜିନାମା ସ୍ୱାକ୍ଷର ଫଳରେ ଦୁଇ ଦେଶ ମଧ୍ୟରେ ସହଯୋଗ ଓ ବିମାନଯାତ୍ରା ସହଜସାଧ୍ୟ ହୋଇପାରିଛି । ଯଦ୍ୱାରା ଭାରତର ବିମାନସେବା ସଂସ୍ଥାମାନେ ସର୍ବିୟାର ଯେ କୌଣସି ସ୍ଥାନକୁ ଯାତ୍ରା କରିପାରିବ । ସେହିଭଳି ସର୍ବିୟାର ବିମାନ କମ୍ପାନୀମାନେ ଭାରତର ଦିଲ୍ଲୀ ଓ ମୁମ୍ବାଇ ସମେତ ମୋଟ ଚାରିଟି ମେଟ୍ରୋ ସହରକୁ ବିମାନସେବା ଆରମ୍ଭ କରିବେ । ପୁଣି ତୃତୀୟ ପକ୍ଷ ରାଷ୍ଟ୍ରଙ୍କ ବିମାନସେବା ମାଧ୍ୟମରେ ଯାହାକି ଭାରତ ପାଇଁ ସମ୍ଭବପର ହେବ ସେଭଳି ସେବା ଆରମ୍ଭ କରାଯିବ । ଉଭୟ ପକ୍ଷ ଏକାଧିକ ବିମାନ ସେବା ଯୋଗାଣକାରୀ କମ୍ପାନୀଙ୍କୁ ଉଭୟ ରାଷ୍ଟ୍ରଙ୍କ ମଧ୍ୟରେ ଯାତ୍ରୀ ସେବାପାଇଁ ନିୟୋଜିତ କରିପାରିବେ ।


    ************

    
    
    (Release ID: 1486516) Visitor Counter : 2