      ଶକ୍ତି ମନ୍ତ୍ରଣାଳୟ

      ପ୍ରଥମ ଥର ପାଇଁ ଭାରତ ବିଦ୍ୟୁତ ରପ୍ତାନିକାରୀ ରାଷ୍ଟ୍ରରେ ପରିଣତ ହେଲା
      Posted On: 29 MAR 2017 7:28PM by PIB Bhubaneshwar


    ସୀମାପାର ବୈଦ୍ୟୁତିକ ବାଣିଜ୍ୟ ପାଇଁ ଭାରତ ସରକାରଙ୍କ ଦ୍ୱାରା କ୍ଷମତା ପ୍ରାପ୍ତ କେନ୍ଦ୍ରୀୟ ବୈଦ୍ୟୁତିକ ଅଧିକାରୀଙ୍କ ଅନୁଯାୟୀ ଭାରତ ପ୍ରଥମ ଥର ପାଇଁ ଏକ ବିଦ୍ୟୁତ ଆମଦାନୀକାରୀ ରାଷ୍ଟ୍ରରୁ ଏକ ବିଦ୍ୟୁତ ରପ୍ତାନିକାରୀ ରାଷ୍ଟ୍ରରେ ପରିଣତ ହୋଇଛି । ଚଳିତ ବର୍ଷ ( 2016-17 ) ଏପ୍ରିଲରୁ ଫେବୃଆରୀ ମଧ୍ୟରେ ଭାରତ , ନେପାଳ , ବାଂଲାଦେଶ ଏବଂ ମିଆଁମାରକୁ ପାଖାପାଖି 5,7980 ଲକ୍ଷ ୟୁନିଟ ବିଦ୍ୟୁତ ରପ୍ତାନୀ କରୁଛି । ପୂର୍ବରୁ ଭୁଟାନଠାରୁ ଭାରତ 5,5850 ଲକ୍ଷ ୟୁନିଟ ବିଦ୍ୟୁତ ଆମଦାନୀ କରୁଥିବା ବେଳେ ଏହାର ରପ୍ତାନୀ ଏହାଠାରୁ 2130 ଲକ୍ଷ ୟୁନିଟ ଅଧିକ । ଗତ ତିନି ବର୍ଷ ମଧ୍ୟରେ ନେପାଳ ଓ ବାଂଲାଦେଶକୁ ଭାରତର ରପ୍ତାନୀ 2.5 ଏବଂ 2.8 ପ୍ରତିଶତ ଅଧିକ ବୃଦ୍ଧି ପାଇଛି ।


    1980 ର ମଧ୍ୟ ଭାଗରେ ଯେତବେଳେ ସୀମାପାର ବିଦ୍ୟୁତ ବ୍ୟବସାୟ ଆରମ୍ଭ ହେଲା , ସେହି ସମୟଠାରୁ ଭାରତ ଭୁଟାନଠାରୁ ଶକ୍ତି ଆମଦାନୀ କରୁଛି ଏବଂ ବିହାର ଓ ଉତ୍ତର ପ୍ରଦେଶରୁ ଯଥାକ୍ରମେ 33 କେଭି ଏବଂ 132 କେଭି ବିଦ୍ୟୁତ ଶକ୍ତିକୁ ନେପାଳକୁ ରପ୍ତାନୀ କରୁଛି । ହାରାହାରି ଭାବେ ଭୁଟାନ ଭାରତକୁ ପାଖାପାଖି 50000-55000 ଲକ୍ଷ ୟୁନିଟ ବିଦ୍ୟୁତ ରପ୍ତାନୀ କରୁଛି ।


    12 ଟି ସୀମାପାର ସଂଯୋଗରେ 11 କେଭି , 33 କେଭି ଏବଂ 132 କେଭି ସ୍ତରରେ ଭାରତ ନେପାଳକୁ 190 ମେଗାୱାଟ ପାଖାପାଖି ଶକ୍ତି ରପ୍ତାନୀ କରୁଥିଲା । ନେପାଳକୁ ଭାରତର ବିଦ୍ୟୁତ ରପ୍ତାନୀ ପାଖାପାଖି 145 ମେଗାୱାଟ ବୃଦ୍ଧି ପାଇଛି । 2016 ରେ ମୁଜାଫରପୁର ( ଭାରତ )- ଢ଼ାଲଖେବାର ( ନେପାଳ ) 400 କେଭି ଲାଇନକୁ କାର୍ଯ୍ୟକାରୀ କରାଯାଇ ପାରିଛି ।


    2013 ସେପ୍ଟେମ୍ବରରେ ଭାରତର ବେହରମପୁର ଓ ବାଂଲାଦେଶର ଭେରାମାରା ମଧ୍ୟରେ ପ୍ରଥମ ଥର ପାଇଁ 400 କେଭି ଆନ୍ତଃସଂଯୋଗ ଲାଇନ କାର୍ଯ୍ୟକ୍ଷମ ହେବା ଦ୍ୱାରା ଭାରତ ଓ ବାଂଲାଦେଶ ମଧ୍ୟରେ ଶକ୍ତିର ରପ୍ତାନୀକୁ ଅଧିକ ବଳ ମିଳିପାରିଛି । ଭାରତର ସୂର୍ଯ୍ୟମଣିନଗର ( ତ୍ରିପୁରା ) ଏବଂ ବାଂଲାଦେଶର ଦକ୍ଷିଣ କୋମିଲା ମଧ୍ୟରେ ଦ୍ୱିତୀୟ ଆନ୍ତଃସଂଯୋଗ ଲାଇନ କାର୍ଯ୍ୟକାରୀ ହେବା ପରେ ଆହୁରି ଅଧିକ ଶକ୍ତି ରପ୍ତାନୀ ହେବା ପାଇଁ ପଥ ଉନ୍ମୁକ୍ତ ହୋଇଛି । ବର୍ତ୍ତମାନ ଭାରତ ବାଂଲାଦେଶକୁ ପ୍ରାୟ 600 ମେଗାୱାଟ ଶକ୍ତି ରପ୍ତାନୀ କରୁଛି ।


    କାଟିୟା ( ବିହାର )- କୁଶାହା ( ନେପାଳ ) 132 କେଭି ଲାଇନ ଦେଇ ଏବଂ ରାକ୍ସାଉଲ ( ବିହାର )- ପରୱାନିପୁର ( ନେପାଳ ) 132 କେଭି ଲାଇନ ଦେଇ ନେପାଳକୁ ଭାରତ କରୁଥିବା ବିଦ୍ୟୁତ ରପ୍ତାନୀ କ୍ଷେତ୍ରରେ 145 ମେଗାୱାଟ ବୃଦ୍ଧି ଘଟିବା ଆଶା କରାଯାଉଛି ।


    ଆଗାମୀ ସମୟରେ ପଡୋଶୀ ରାଷ୍ଟ୍ରମାନଙ୍କ ସହ ଆହୁରି କେତେକ ଆନ୍ତଃସଂଯୋଗ ଲାଇନ ନିର୍ମାଣ ହେବାର ଯୋଜନା ରହିଛି । ଏହା ଫଳରେ ଅଧିକ ଶକ୍ତି ରପ୍ତାନୀ କରାଯାଇ ପାରିବ ।


    ************

    
    
    (Release ID: 1486050) Visitor Counter : 2