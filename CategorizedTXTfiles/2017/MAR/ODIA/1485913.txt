      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଦେଶରେ ମହିଳା ଫୁଟବଲର ପ୍ରସାର
      Posted On: 28 MAR 2017 8:23PM by PIB Bhubaneshwar


    କ୍ରୀଡ଼ା ଏବଂ ଯୁବ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ଗୋଏଲ ଆଜି ରାଜ୍ୟ ସଭାରେ ସୂଚନା ଦେଇଛନ୍ତି ଯେ ଫିଫା ତାଲିକାରେ ଭାରତୀୟ ମହିଳା ଦଳର କ୍ରମ 54 ଥିବାବେଳେ ପୁରୁଷ ଦଳର କ୍ରମ ରହିଛି 132 ।


    ଏକ ଲିଖିତ ଉତ୍ତରରେ ସେ ପ୍ରକାଶ କରିଥିଲେ ଯେ ନିର୍ଦ୍ଧିଷ୍ଟ କ୍ରୀଡ଼ାର ବିକାଶ ଓ ପ୍ରସାର ସଂପୃକ୍ତ ଜାତୀୟ କ୍ରୀଡ଼ା ଫେଡେରେସନ (ଏନଏସଏଫ)ର ପ୍ରାଥମିକ ଦାୟିତ୍ୱ । ଦେଶରେ ଫୁଟବଲର ବିକାଶ ପାଇଁ ସରକାର ସର୍ବଭାରତୀୟ ଫୁଟବଲ ସଂଗଠନ (ଏଆଇଏଫଏଫ)କୁ ଏନଏସଏଫ ଭାବେ ସ୍ୱୀକୃତି ପ୍ରଦାନ କରିଛନ୍ତି । ଦେଶରେ ମହିଳା ଫୁଟବଲର ପ୍ରସାର ପାଇଁ ନିମ୍ନଲିଖିତ ପଦେକ୍ଷେପ ଗ୍ରହଣ କରାଯାଇଥିବା ଏଆଇଏଫଏଫ ତରଫରୁ ସୂଚନା ପ୍ରଦାନ କରାଯାଇଛି । ଏଗୁଡିକ ହେଲା...

     1. 2016-17ରେ ଭାରତୀୟ ମହିଳା ଲିଗ (ଆଇଡବ୍ଲୁଏଲ) ଆରମ୍ଭ କରାଯାଇଛି । ଦେଶର ବିଭିନ୍ନ ପ୍ରାନ୍ତରୁ 25ଟି ବିଭିନ୍ନ ଦଳ ଏହି ଲିଗରେ ଭାଗ ନେଇଥିଲେ । ପ୍ରତିବର୍ଷ ଆଇଡବ୍ଲୁଏଲର ଆୟୋଜନ କରାଯିବା ଲାଗି ଯୋଜନା କରାଯାଇଛି ଏବଂ ପ୍ରତିବର୍ଷ ଏଥିରେ ଉନ୍ନତି ଅଣାଯିବ ।

    2) ‘ ଫିଫା ଲାଇଭ ଇଓର ଗୋଲ କାର୍ଯ୍ୟକ୍ରମ ’ ଅଂଶବିଶେଷ ଭାବେ ତଥା ଭିନ୍ନ ଭାବେ ବାଳିକା ବିଦ୍ୟାଳୟମାନଙ୍କରେ ତୃଣମୂଳସ୍ତରୀୟ କାର୍ଯ୍ୟକ୍ରମ ସହ ମହିଳା ଶାରୀରିକ ଶିକ୍ଷା ଶିକ୍ଷକମାନଙ୍କୁ ନେଇ ନିୟମିତ କାର୍ଯ୍ୟକ୍ରମ ଅନୁଷ୍ଠିତ ହେଉଛି । ଏଆଇଏଫଏଫ ଦ୍ୱାରା ଗ୍ରହଣ କରାଯାଉଥିବା ସମସ୍ତ କୋଚିଂ କାର୍ଯ୍ୟକ୍ରମରେ ସ୍ଥାନ ସଂରକ୍ଷିତ କରାଯାଉଛି ।


    3) ପ୍ରତିବର୍ଷ କନିଷ୍ଠ , ଉପକନିଷ୍ଠ ଏବଂ ବରିଷ୍ଠ ବର୍ଗରେ ଜାତୀୟ ମହିଳା ଫୁଟବଲ ଚାମ୍ପିଅନସିପର ଆୟୋଜନ କରାଯାଉଛି ଏବଂ ଏହା ପରେ ପରେ ସ୍କାଉଟିଂ ଅନୁଷ୍ଠିତ ହେଉଛି ।


    4) ଭାରତ 2016ରେ ସାଫ ଚାମ୍ପିଅନସିପ ଏବଂ 2015ରେ ଦକ୍ଷିଣ ଏସୀୟ ଗେମ୍ସ ଜିତିଛି ।


    2016-17ବର୍ଷରେ ଏଆଇଏଫଏଫ ଦ୍ୱାରା ମହିଳା ଫୁଟବଲ ଓ ପୁରୁଷ ଫୁଟବଲ ପାଇଁ ବଜେଟରେ ଯଥାକ୍ରମେ 7.78 କୋଟି ଏବଂ 17.77 କୋଟି ଟଙ୍କାର ବ୍ୟୟ ବରାଦ କରାଯାଇଛି ।


    ଭାରତୀୟ ମହିଳା ଲିଗ (ଆଇଡ଼ବ୍ଲୁଏଲ) ହେଉଛି ଏକ ଇଭେଣ୍ଟ ଯେଉଁଥିରେ କି ଘରୋଇ ଫ୍ରାଞ୍ଜାଇଜ ମାନଙ୍କ ମାଲିକାନାରେ ବିଭିନ୍ନ ସହରର ଦଳମାନେ ଅଂଶଗ୍ରହଣ କରୁଛନ୍ତି । ଏ କ୍ଷେତ୍ରରେ ସରକାରଙ୍କର କୌଣସି ଭୂମିକା ନାହିଁ । ଏହି ପ୍ରତିଯୋଗିତାରେ ଦର୍ଶକ ସଂଖ୍ୟା ବୃଦ୍ଧି କରିବା ପାଇଁ ନିମ୍ନଲିଖିତ ପଦକ୍ଷେପ ଗ୍ରହଣ କରିଥିବା ସର୍ଭଭାରତୀୟ ଫୁଟବଲ ଫେଡେରେସନ ପ୍ରକାଶ କରିଛି । ଏଗୁଡିକ ହେଲା...

     1. ଆଇଡବ୍ଲୁଏଲ 2016-17ର ପ୍ରତିଟି ମ୍ୟାଚକୁ ଫେସବୁକ ମାଧ୍ୟମରେ ଲାଇଭ ଷ୍ଟ୍ରିମ କରାଯାଇଛି । ମ୍ୟାଚପ୍ରତି ଦର୍ଶକ ସଂଖ୍ୟା ସର୍ବନିମ୍ନ 32 , 000 ରହିଥିବା ବେଳେ ସର୍ବାଧିକ 64 , 000 ରହିଛି ।
     2. ଦିଲ୍ଲୀର ପ୍ରାୟ ସମସ୍ତ ବଡ ବଡ ଗଣମାଧ୍ୟମ ମାନଙ୍କର ସାମ୍ବାଦିକମାନଙ୍କ ଉପସ୍ଥିତିରେ ଆଇଡବ୍ଲୁଏଲକୁ ଲଞ୍ଚ କରାଯାଇଥିଲା । ଏହାଫଳରେ ଏହି ଇଭେଣ୍ଟକୁ ଭଲ ଭାବେ ପ୍ରଚାରିତ କରାଯାଇଥିଲା । ବ୍ୟାପକ ଭାବେ ଦର୍ଶକମାନଙ୍କ ପାଖେ ପହଂଚିବା ପାଇଁ ନିୟମିତ ଭାବେ ଛାପା ଗଣମାଧ୍ୟମ ଓ ସାମାଜିକ ଗଣମାଧ୍ୟମରେ ମଧ୍ୟ ଏହାର କଭରେଜ କରାଯାଉଛି ।

    **********

    
    
    (Release ID: 1485913) Visitor Counter : 2
    
    
    
    
    

2.