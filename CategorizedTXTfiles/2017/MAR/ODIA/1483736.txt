      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭାରତୀୟ ଯୋଗଦା ସତସଙ୍ଗ ସୋସାଇଟିର ଶତବାର୍ଷିକୀ ଅବସରରେ ପ୍ରଧାନମନ୍ତ୍ରୀଙ୍କ ଦ୍ୱାରା ସ୍ମାରକୀ ଡାକଟିକେଟ ଉନ୍ମୋଚନ
      Posted On: 07 MAR 2017 3:13PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଭାରତୀୟ ଯୋଗଦା ସତସଙ୍ଗ ସୋସାଇଟିର ଶତବାର୍ଷିକୀ ଅବସରରେ ଏକ ସ୍ମାରକୀ ଡାକ ଟିକେଟ ଉନ୍ମୋଚନ କରିଛନ୍ତି । ଏହି ଅବସରରେ ନୂଆଦିଲ୍ଲୀର ବିଜ୍ଞାନ ଭବନ ଠାରେ ଏକ ସମାରୋହ ଆୟୋଜିତ ହୋଇଥିଲା । ଏଥିରେ ଉଦବୋଧନ ଦେଇ ପ୍ରଧାନମନ୍ତ୍ରୀ ସ୍ୱାମୀ ପରମହଂସ ଯୋଗାନନ୍ଦଙ୍କ କାର୍ଯ୍ୟକୁ ପ୍ରଶଂସା କରିଥିଲେ । ପରମହଂସ ଯୋଗାନନ୍ଦଙ୍କ ପ୍ରଦର୍ଶିତ ମାର୍ଗ କେବଳ ମୁକ୍ତିର ମାର୍ଗ ନୁହେଁ ବରଂ ଅନ୍ତର୍ଯାତ୍ରାର ମାର୍ଗ ବୋଲି ସେ କହିଥିଲେ ।


    ସ୍ୱାମୀ ପରମହଂସ ଯୋଗାନନ୍ଦ ତାଙ୍କର ବାଣୀ ଓ ଆଦର୍ଶର ପ୍ରଚାର ପାଇଁ ଭାରତ ଛାଡିଥିଲେ ମଧ୍ୟ ଦେଶ ସହିତ ତାଙ୍କର ଆତ୍ମା ସର୍ବଦା ସଂଯୁକ୍ତ ହୋଇ ରହିଆସିଛି ବୋଲି ପ୍ରଧାନମନ୍ତ୍ରୀ କହିଥିଲେ ।

    ପ୍ରଧାନମନ୍ତ୍ରୀ କହିଥିଲେ ଅଧ୍ୟାତ୍ମବାଦ ହେଉଛି ଭାରତର ଶକ୍ତି । କିନ୍ତୁ ଦୁର୍ଭାଗ୍ୟର ବିଷୟ ଯେ କିଛି ଲୋକ ଏହି ଅଧ୍ୟାତ୍ମବାଦକୁ ଧର୍ମ ସହ ଯୋଡି ଦେଉଛନ୍ତି । ତେବେ ଦୁଇଟି ଯାକ ବିଷୟ ସମ୍ପୂର୍ଣ୍ଣ ଭିନ୍ନ ବୋଲି ପ୍ରଧାନମନ୍ତ୍ରୀ ଶ୍ରୀ ମୋଦୀ କହିଥିଲେ ।


    ******

    

    
    (Release ID: 1483736) Visitor Counter : 6