      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁଜରାଟର ଗାନ୍ଧୀନଗରଠାରେ ସ୍ୱଚ୍ଛ ଶକ୍ତି 2017- ମହିଳା ସରପଞ୍ଚ ସମ୍ମେଳନରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 08 MAR 2017 7:24PM by PIB Bhubaneshwar


    


    ଦେଶର କୋଣ ଅନୁକୋଣରୁ ଆସିଥିବା ଏବଂ ନିଜ ଦାୟିତ୍ୱକୁ ସଠିକ୍ ଭାବରେ ତୁଲାଇ ଏକ ପ୍ରେରଣା ରୂପେ କାମ କରିଥିବା , ଏଭଳି ସମସ୍ତ ମାଆମାନେ , ଭଉଣୀମାନେ ।


    ମୋର ସୌଭାଗ୍ୟ ଯେ ଆଜି 8 ମାର୍ଚ୍ଚ ଅନ୍ତରାଷ୍ଟ୍ରୀୟ ମହିଳା ଦିବସ ରେ ଦେଶର କୋଣ ଅନୁକୋଣରୁ ଆସିଥିବା ମାଆ , ଭଉଣୀମାନଙ୍କୁ ଦର୍ଶନ କରିବାର ସୌଭାଗ୍ୟ ମିଳିଲା , ସେମାନଙ୍କ ଆଶୀର୍ବାଦ ପାଇବାର ସୌଭାଗ୍ୟ ମିଳିଲା ।


    ମତେ କୁହାଯାଇଛି ଯେ ଆପଣମାନଙ୍କ ମଧ୍ୟରୁ କିଛି ଲୋକ 3 ଦିନ ଧରି ଏଠାରେ ଅଛନ୍ତି , କେହି ଦୁଇ ଜଣ ଦିନେ ହେବ ଅଛନ୍ତି , କିଛି ଲୋକ ଦୁଇ ଦିନ ପର୍ଯ୍ୟନ୍ତ ମଧ୍ୟ ରହିବେ , ଅଲଗା-ଅଲଗା ଜିଲ୍ଲାରୁ ଲୋକ ଆସିଛନ୍ତି , ଗାଁ କେମିତି ହୋଇଥାଏ ; ତାହା ଦେଖିକରି ଆସିଛନ୍ତି । ଏଠାରେ ମଧ୍ୟ ଆପଣମାନେ ଦୁଇଟି ପ୍ରଦର୍ଶନୀ ଦେଖିଥିବେ ; ଏକ ଗାଁ - ଗାଁର ବିକାଶ ଆଉ ସେଥିରେ ସ୍ୱଚ୍ଛତାର ମାହାତ୍ମ୍ୟ , ଆଧୁନିକ ଟେକ୍ନୋଲଜିରେ ବହୁତ ଭଲ ପ୍ରକାରର ପ୍ରଦର୍ଶନୀ ଏଠି ଲାଗିଛି । ମତେ ଆସିବାରେ ଯେଉଁ କିଛି ଡେରି ହୋଇଛି , ତାହାର ଏକ କାରଣ ସେହି ପ୍ରଦର୍ଶନୀରେ ମୋର ମନ ଲାଗିଯାଇଥିଲା ; ମୁଁ ଦେଖୁ ଦେଖୁ ଟିକେ ରହିଗଲି ; ତ ସେହି କାରଣରୁ ଏଠି ପ ହଞ୍ଚି ବାରେ ଡେରି ହୋଇଗଲା । ଏତେ ଭଲ ପ୍ରଦର୍ଶନୀ ହୋଇଛି , ଆପଣମାନଙ୍କୁ ମୋର ଅନୁରୋଧ କି ତାହାକୁ ସରକାରୀ ଦୃଷ୍ଟିରେ ନ ଦେଖନ୍ତୁ । ଜଣେ ବିଦ୍ୟାର୍ଥୀ ଭାବେ ସେହି ପୁରା ପ୍ରଦର୍ଶନୀକୁ ଆପଣ ଦେଖନ୍ତୁ । କାରଣ ସର ପଞ୍ଚ ଭାବେ ଆପଣ ଯେଉଁ ଦାୟିତ୍ୱ ତୁଲାଉଛନ୍ତି ସେହି କାମ କରିବା ପାଇଁ ଆପଣମାନଙ୍କୁ ଏକ ନୂଆ ଦିଗ ମିଳିବ , ସୂଚନାମାନ ମିଳିବ , ଆପଣଙ୍କ ସଂକଳ୍ପ ଆହୁରି ଦୃଢ ହେବ , ଏ ହି ବିଶ୍ୱାସ ମୋର ଅଛି ।


    ଦ୍ୱିତୀୟରେ ଏହା ହେଉଛି ସ୍ୱଚ୍ଛ ଶକ୍ତି ସମାରୋହ । ଗାନ୍ଧିଜୀଙ୍କ ଜନ୍ମଭୂମୀ ଗୁଜୁରାଟରେ ହେଉଛି , ଗାନ୍ଧିଜୀଙ୍କ ନାମରେ ପ୍ରତିଷ୍ଠିତ ସହରରେ ହେଉଛି , ଆଉ ଗାନ୍ଧିଜୀ ଯାହାଙ୍କୁ ଆମେ ମହାତ୍ମା କହୁଥିଲୁ , ସେହି ମହାତ୍ମା ମନ୍ଦିରରେ ହେଉଛି ; ଏଥିରେ ଏହାର କେତେ ମାହାତ୍ମ୍ୟ ଅଛି , ଆପଣ ବୁଝି ପାରୁଥିବେ । ଏଠାରେ ଏକ ଡିଜିଟାଲ ପ୍ରଦର୍ଶନୀ , ଭରଚୁଆଲ ସଂଗ୍ରହାଳୟ ପୂଜ୍ୟ ବାପୁଙ୍କ ଜୀବନୀ ଉପରେ ଅଛି । ଗାନ୍ଧୀ କୁଟୀର ଯାହା ଏଠାରେ ତିଆରି ହୋଇଛି , ଆପଣ ତାକୁ ମଧ୍ୟ ନିଶ୍ଚିତ ଦେଖନ୍ତୁ । ପୂଜ୍ୟ ବାପୁଙ୍କ ଜୀବନକୁ ଯଦି ଆମେ ବୁଝିବା ତ ସ୍ୱଚ୍ଛତା ପାଇଁ ଯାହା ପୂଜ୍ୟ ବାପୁଙ୍କ ଅନୁରୋଧ ଥିଲା , ତାକୁ ପରିପୂର୍ଣ୍ଣ କରିବା ପାଇଁ ଆମର ସଂକଳ୍ପ ଏବଂ ପରିଣାମ ଆଣିବା ପାଇଁ ଆମର ପ୍ରୟାସ କେବେ ମଧ୍ୟ ବ୍ୟର୍ଥ ହେବ ନାହିଁ ।


    2019 ରେ ମହାତ୍ମା ଗାନ୍ଧୀଙ୍କୁ 150 ହେବାକୁ ଯାଉଛି । ପୂଜ୍ୟ ବାପୁ କହୁଥିଲେ ଯେ ହିନ୍ଦୁସ୍ଥାନ ଗାଁରେ ହିଁ ରହିଛି । ଆଉ ଏକ କଥା କହୁଥିଲେ ଯେ “ମତେ ଯଦି ସ୍ୱାଧୀନତା ଓ ସ୍ୱଚ୍ଛତା , ଦୁଇଟି ଯାକ ମଧ୍ୟରୁ ପ୍ରଥମେ ଗୋଟିଏକୁ ପସନ୍ଦ କରିବାକୁ ପଡିବ ତେବେ ମୁଁ ସ୍ୱଚ୍ଛତାକୁ ପସନ୍ଦ କରିବି” । ଗାନ୍ଧିଜୀଙ୍କ ଜୀବନରେ ସ୍ୱଚ୍ଛତାର କେତେ ମାହାତ୍ମ୍ୟ ଥିଲା ତାହା ତାଙ୍କର ଏହି ପ୍ରତିବଦ୍ଧତାରୁ ଜଣା ପଡୁଛି । 2019 ରେ ଯେବେ ଆମେ ଗାନ୍ଧୀଜୀଙ୍କ 150 ତମ ଜୟନ୍ତୀ ପାଳନ କରୁଛେ , କ ’ ଣ ସେ ପର୍ଯ୍ୟନ୍ତ ଆମେ ସ୍ୱଚ୍ଛତା ବିଷୟରେ ଯାହା ଗାନ୍ଧିଜୀଙ୍କର ପ୍ରୟାସ ଥିଲା ତାହା ହାସଲ କରିପାରିବାନାହିଁ ? କୌଣସି ଗୋଟିଏ ସରକାରର ଏହା ପ୍ରୟାସ ହୋଇ ରହିନାହିଁ ; ଗାନ୍ଧିଜୀଙ୍କ ସମୟରୁ ଏହା ଚାଲି ଆସୁଛି । ପ୍ରତ୍ୟେକ କିଛି ନା କିଛି କରିଛନ୍ତି । କିନ୍ତୁ ଏବେ ଆମେ ସ୍ଥିର କରିବା କି ଏହା ଭିତରେ ଆମକୁ ବହୁତ କିଛି କରି ଦେବାର ଅଛି । ଏହା ପରେ ଏହି ବିଷୟ ଆମ ସ୍ୱଭାବର ଏକ ଅଂଶ ହୋଇଯିବ , ଆମର ରାଷ୍ଟ୍ରୀୟ ପରିଚୟ ହୋଇଯିବ ; ଆମ ରକ୍ତରେ ସ୍ୱଚ୍ଛତାର ଅନୁଭବ ହେବ । ଏଭଳି ସ୍ଥିତି ଆମେ ସୃଷ୍ଟି କରିବାକୁ ଚାହୁଁଛୁ । ଆଉ ଏହା ଦେଶ କରି ପାରିବ ।


    ଏମାନେ ସେହି ସର ପଞ୍ଚ ଭଉଣୀମାନେ , ଯେଉଁମାନେ ନିଜ ଗାଁରେ ଏହା କରି ଦେଖାଇଛନ୍ତି । ଖୋଲା ଜାଗାକୁ ଶୌଚ ହେବାକୁ ଯିବା , ଏହା ବିରୁଦ୍ଧରେ ସେମାନେ ସଂଘର୍ଷ କରିଛନ୍ତି । ଗାଁର ଏହି ବ୍ୟବସ୍ଥାକୁ ବିକଶିତ କରିବା ପାଇଁ ପ୍ରୟାସ କରିଛନ୍ତି । ସେହି ସ୍ୱଚ୍ଛତାର ସନ୍ଦେ ଶକୁ ସଫଳତାପୂର୍ବକ ନିଜ ଗାଁରେ ଲାଗୁ କରିଲାବାଲା ଶକ୍ତିରୂପା ଲୋକ ଏଠି ବସିଛନ୍ତି । ଆଉ ଏଥିପାଇଁ ମୋର ବିଶ୍ୱାସ ରହିଛି ଯେ , ଯେଉଁ ଗତିରେ ଚାଲିଛି ସେହି ଗତିକୁ ଯଦି ଆମେ ବହୁତ ସମୟବଦ୍ଧ ଭାବରେ ଏବଂ ସଠିକ ଢଙ୍ଗରେ ପ୍ରୟାସ କରିବା , ତ ଗାନ୍ଧୀଜୀଙ୍କ 150 ତମ ଜୟନ୍ତୀ ପାଳନ ବେଳକୁ ଆମେ ବହୁତ କିଛି ପରିବ ର୍ତ୍ତ ନ ଆଣି ପାରିବା ।


    ଏବେ ଆପଣ ଏକ ଛୋଟ ଚଳଚିତ୍ର ଦେଖିଲେ , ସେଥିରେ କ ’ ଣ ଅଛି , ସ୍ୱଚ୍ଛତାକୁ ନେଇ ଆଗେ ଆମ ମାନ୍ୟତା 42 % ପର୍ଯ୍ୟନ୍ତ ଥିଲା । ଏତେ କମ୍ ସମୟରେ ଆମେ 62 ପର୍ଯ୍ୟନ୍ତ ପ ହଞ୍ଚି ଗଲେ । ଯଦି ଏତେ କମ୍ ସମୟ ମଧ୍ୟରେ 20 ପ୍ରତିଶତ ଆମେ ଉନ୍ନତି କରି ପାରୁଛେ , ଉପରକୁ ଉଠିପାରିଛେ , ତ ଆଗାମୀ ଦେଢ ବର୍ଷରେ ଆମେ ଆହୁରି ଅଧିକ କରି ପାରିବା , ଏହି କଥା ସ୍ପଷ୍ଟ ଭାବରେ ଆପଣମାନେ କରି ଦେଖାଇଛନ୍ତି ।


    ଆଜି ଯେଉଁ ମାତାମାନଙ୍କୁ , ଭଉଣୀମାନଙ୍କୁ ସମ୍ମାନିତ କରିବାର ମତେ ଅବସର ମିଳିଲା , ତାର ଏକ - ଏକ ମିନିଟର ଛୋଟ ଛୋଟ ଫିଲ୍ମ ଆମେ ଦେଖିଲୁ । କିଛି ଲୋକଙ୍କର ଯେଉଁ ଭ୍ରମ ରହିଥାଏ , ସେମାନଙ୍କ ଭ୍ରମକୁ ଭାଙ୍ଗୁ ଥିବା ଏହି ସବୁ ଫିଲ୍ମ ଅଟେ । କିଛି ଲୋକଙ୍କୁ ଳାଗେ ଯେ କେବଳ ପଢା-ଲେଖା ଶିଖିଥିବା ଲୋକମାନେ କିଛି କାମ କରି ପାରିବେ , ଏହି ଭଉଣୀମାନେ କରି ଦେଖାଇଦେଲେ ।


    କିଛି ଲୋକଙ୍କୁ ଲାଗେ ସହରରେ ରହୁଥିବେ , ଧଡାଧଡ ଇଂରାଜୀ କହୁଥିବେ ସେମାନେ ହିଁ କିଛି କରି ପାରିବେ । ସେମାନେ ନିଜ ଭାଷା ଛଡା ଅନ୍ୟ କିଛି ଭାଷା ଜାଣି ନ ଥିବେ , ତାହାଲେ ମଧ୍ୟ ସେମାନେ କରି ପାରିବେ । ଯଦି କୌଣସି ବିଷୟ ସହିତ ବ୍ୟକ୍ତି ଯୋଡି ହୋଇଯାଏ , ଜୀବନର ଲକ୍ଷ୍ୟ ଯଦି ତାକୁ ମିଳିଯାଏ , ତାହେଲେ ସେ ତାକୁ ନିଶ୍ଚିତ ଅତିକ୍ରମ କରିଯାଏ । ବହୁତ ଲୋକଙ୍କୁ ତ ଜଣା ହିଁ ନ ଥାଏ ଯେ ତାଙ୍କ ଜୀବନର ଲକ୍ଷ୍ୟ କ ’ ଣ । ଆପଣ ପଚାରିବେ , କାଲି କ ’ ଣ କରିବ ତ କହିବେ ସଂଧ୍ୟାରେ ଭାବିବି । ଯାହାକୁ ନିଜ ଜୀବନର ଲକ୍ଷ୍ୟ ହିଁ ଜଣା ନାହିଁ ସେ ଜୀବନରେ କିଛି ହେଲେ ମଧ୍ୟ କରି ପାରିବେ ନାହିଁ ; ଜୀବନ ଅତିବାହିତ କରି ନିଅନ୍ତି , ଦିନ ଗଣୁଥାନ୍ତି ଏବଂ କିଛି ଜିନିଷ ମଧ୍ୟରୁ ଦୁଇ ଚାରୋଟି ଭଲ କଥା ହୋଇଗଲା ତ ତାକୁ ବାଜା ବଜାଇ ଦିନ ଅତିବାହିତ କରି ରାତିରେ ଶୋଇ ଯାଆନ୍ତି ।


    କିନ୍ତୁ ଯାହାକୁ ଜୀବନର ଲକ୍ଷ୍ୟ ମିଳିଯାଏ , ଜୀବନର ଉଦ୍ଦେଶ୍ୟ ଯାହାକୁ ଜଣା ଯାଏ , ସେ ରହି ନ ଯାଇ , ଥକି ନ ଯାଇ , ନଇଁ ନ ଯାଇ , ନିଜର ଲକ୍ଷ୍ୟର ପୂରଣ ପାଇଁ , ଯାହାର ବି ଆବଶ୍ୟକତା ପଡେ ତାକୁ ସାଙ୍ଗରେ ନେଇ ; ସଂଘର୍ଷ କରିବାକୁ ପଡେ ତ ସଂଘର୍ଷ କରି , ଆହ୍ୱାନ ଗୁଡିକର ମୁକାବିଲା କରିବାକୁ ପଡେ ତ ମୁକାବିଲା କରି ନିଜ ଲକ୍ଷ୍ୟକୁ ପୂରଣ କରିବା ପର୍ଯ୍ୟନ୍ତ ସେ ସ୍ଥିର ହୋଇ ବସନ୍ତି ନାହିଁ ।


    ଆପଣମାନଙ୍କ ମଧ୍ୟରୁ ସମସ୍ତେ ସରପଞ୍ଚ ହେବା କିଛି ଛୋଟ କଥା ନୁହେଁ । କିଛି ଲୋକ ଥିବେ ଯେଉଁମାନଙ୍କୁ ସରପଞ୍ଚ ହେବାରେ ବୋଧହୁଏ କୌଣସି ଅସୁବିଧା ହୋଇ ନଥିବ , କିନ୍ତୁ ଅଧିକାଂଶ ଏମିତି ଥିବେ ଯେଉଁମାନଙ୍କୁ ଏହି ଲୋକତାନ୍ତ୍ରିକ ପରମ୍ପରାରେ , ଏ ପର୍ଯ୍ୟନ୍ତ ପ ହଞ୍ଚି ବାକୁ ଅନେକ କିଛି କରିବାକୁ ପଡିଥିବ ।


    ଆଜକୁ 15 ବର୍ଷ ପୂର୍ବେ କେବେ ସରପଞ୍ଚଙ୍କର ବୈଠକ ହେଉଥିଲା , 33 ପ୍ରତିଶତ ସଂରକ୍ଷଣ ଥିଲା , କିନ୍ତୁ ମୁଁ ମଧ୍ୟ ବୈଠକମାନଙ୍କରେ ଅନୁଭବ କରୁଥିଲି ; ମୁଁ ପ୍ରଥମେ ଗୁଜୁରାଟ ବାହାରେ କାମ କରୁଥିଲି , କେତେ ଅଲଗା ଅଲଗା ରାଜ୍ୟରେ ମୁଁ କାମ କରିଛି । ମୁଁ ପଚାରୁଥିଲି ତ ସେ ପରିଚୟ ଦେଇ କହୁଥିଲେ , ପୁରୁଷ ; ମୁଁ ହେଉଛି SP । ମତେ ଲାଗୁଥିଲା ଏହି ସରକାରୀ ଲୋକ ଏଠାକୁ କେମିତି ଆସିଲେ ? ଏହାତ ହେଉଛି ଦଳୀୟ ସଭା , ତ ମୁଁ ପଚାରୁଥିଲି ଭାଇ ଆପଣ SP ଅର୍ଥାତ କେଉଁଠାରେ ଚାକିର କରିଛନ୍ତି ? କହିଲେ ନା , ନା ମୁଁ ହେଉଛି SP , ତ ମୁଁ ପଚାରିଲି ଏହାର ଅର୍ଥ କ ’ ଣ ? ତ କହିଲେ ମୁଁ ହେଉଛି ସରପଞ୍ଚ ପତି । କହିଲେ ମୋ ସ୍ତ୍ରୀ ସରପଞ୍ଚ କିନ୍ତୁ ସଭାକୁ ମୁଁ ହିଁ ଯାଉଛି । ଏଭଳି ସମୟ କେବେ ଥିଲା କିନ୍ତୁ ଆଜି ସେଭଳି ସ୍ଥିତି ନାହିଁ । ଯେଉଁ ମହିଳାଙ୍କୁ ସରପଞ୍ଚ ଭାବେ କାମ ମିଳିଛି , ତାଙ୍କୁ ଲାଗୁଛି ପାଞ୍ଚ ବର୍ଷ ପାଇଁ ମତେ ସୁଯୋଗ ମିଳିଛି , ମୁଁ କିଛି କାମ କରି ଯିବାକୁ ଚାହୁଁଛି । ସେ ନିଜ ପାରିବାରିକ ଦାୟିତ୍ୱ ମଧ୍ୟରେ ସବୁ କିଛି ବ୍ୟବସ୍ଥିତ କରୁଛି । ପରିବାରରେ ମଧ୍ୟ ନିଜର ଗୁରୁତ୍ୱକୁ ଲୋକ ସ୍ୱୀକାର କରନ୍ତୁ ସେଭଳି ପରିବେଶ ତିଆରି କରେ । ଆଉ ଅନୁଭବ ଏହା କହେ ଯେ ପୁରୁଷ ସରପଞ୍ଚଙ୍କ ଠାରୁ ମହିଳା ସରପଞ୍ଚମାନେ ନିଜ କାମ ପ୍ରତି ଅଧିକ ସମର୍ପିତ । ତାହାକୁ ଗୁରୁତ୍ୱ ଦେଇଥାନ୍ତି । ପୁରୁଷ ସରପଞ୍ଚ ଆଉ 50 ଟି କାମ କରିବାରେ ଲାଗି ରହିଥାଏ । ସେ ସରପଞ୍ଚ ହୋଇଥାଏ ଏବଂ ଆର ଥରକୁ ଜିଲ୍ଲା ପରିଷଦକୁ ଯିବା ପାଇଁ ଭାବି ଚାଲିଥାଏ । ଜିଲ୍ଲା ପରିଷଦରେ ଥାଏ ତ ବିଧାନସଭାକୁ ଯିବାପାଇଁ ଭାବୁ ଥାଏ । କିନ୍ତୁ ମହିଳାମାନେ ଯେଉଁ ସମୟରେ ଯେଉଁ କାମ ମିଳିଲା ତାକୁ ମନଦେଇ ସଂପୂର୍ଣ୍ଣ କରିବାର ପ୍ରୟାସ କରନ୍ତି । ଆଉ ତାର ପରିଣାମ ମିଳିଥାଏ ।


    ଗୋଟିଏ ସଂସ୍ଥା ବଡ଼ ମଜାଦାର ସର୍ଭେ କରିଛନ୍ତି ଆଉ ସେହି ସର୍ଭେରେ ସେ ବଡ଼ ମହତ୍ୱପୁର୍ଣ୍ଣ ଜିନିଷ ପାଇଛନ୍ତି । ଆଉ ସେ ସବୁ ଯେଉଁ ବୃ ତ୍ତି ଧାରୀ ମହିଳା ଅଛନ୍ତି ସେମାନଙ୍କର ସର୍ଭେ କରିଥିଲେ ଏବଂ ସେହି ସର୍ଭେରୁ ଜଣା ପଡିଲା ନୂଆ ଜିନିଷ ଶିଖିବାର ପ୍ରବୃ ତ୍ତି ମହିଳାଙ୍କ ପାଖରେ ଅଧିକ ଥାଏ । ଯେଉଁ କାମ ତାକୁ ଦିଆ ଯାଇଥାଏ , ତାକୁ ପୁରା କରିବା ପାଇଁ ନିଜକୁ ଯେତିକି କ୍ଷମତା ସମ୍ପନ୍ନ କରିବା ଦରକାର , ଶକ୍ତି ଲଗାଇବା ଦରକାର ସେଥିରେ ସେ କେବେ ପଛରେ ରହ ନ୍ତି ନାହିଁ । ଯେଉଁ କାମ ତାକୁ ମିଳିଲା , ତାହା ସଂପୂର୍ଣ୍ଣ ନ ହେଲା ପର୍ଯ୍ୟନ୍ତ ସେ ସ୍ଥିର ହୋଇ ବସ ନ୍ତି ନହେିଁ । ସେ ଲଗାତର ତା ପଛେ ପଛେ ଲାଗି ରହିଥାଏ । ନିଜ କାମ କରିବା ପାଇଁ , ତାଙ୍କ ଦାୟିତ୍ୱରେ ଯାହା ସ୍ଥିର କରାଯାଇଛି , ତାକୁ ଶେଷ କରିବା ପାଇଁ କେଉଁ କେଉଁ ସମ୍ବଳ ନିୟୋଜିତ କରିବା ଦରକାର , କାହା କାହାର ଶକ୍ତି ଯୋଡିବା ଦରକାର ଖୁବ୍ ସହଜରେ ସେ ତାହା କରି ଦିଏ ତାହାର କୌଣସି ଅହଂଭାବ ନ ଥାଏ । କାହାକୁ ନମସ୍କାର କରି କାମ କରାଇବାର ଅଛି ତ ନମସ୍କାର କରି କାମ କରାଇ ନେବ , କାହା ଉପରେ ରାଗି କାମ କରାଇବାର ଅଛି ତ ରାଗି କରି କାମ କରି ନେଇ ଥାଏ । ଏହା ବଡ ମଜାଦାର ସର୍ଭେ ଅଟେ ।


    ଆମ ଦେଶର 50 ପ୍ରତିଶତ ମାତୃଶକ୍ତି ଭାରତର ବିକାଶ ଯାତ୍ରାରେ ସକ୍ରିୟ ଭାଗିଦାର ହେଲେ ତ ଆମେ ଦେଶକୁ କେଉଁଠୁ ନେଇ କେଉଁଠାରେ ପହଂଚାଇ ପାରିବା । ଆଉ ଏଥିପାଇଁ ବେଟି ବଚାଓ , ବେଟି ପଢାଓ , ଏହି ମନ୍ତ୍ରକୁ ନେଇ ମଧ୍ୟ ଦେଶରେ କାମ କରିବାର ବହୁତ ଆବଶ୍ୟକତା ଅଛି । କିଛି ନ ହେଲେ ଯେଉଁଠି ମହିଳା ସରପଞ୍ଚ ଅଛନ୍ତି ସେହି ଗ୍ରାମରେ ତ ଭୃଣ ହତ୍ୟା ନ ହେବା ଦରକାର । ମା ’ ଗର୍ଭରେ ଝିଅକୁ ମାରି ଦେବାର ପାପ ସେହି ଗ୍ରାମରେ କେବେ ମଧ୍ୟ ନ ହେବା ଦରକାର । ଆଉ ସେହି ସଚେତନତା କାର୍ଯ୍ୟ ଜଣେ ସରପଞ୍ଚ ଭଉଣୀ ଯଦି ସ୍ଥିର କରନ୍ତି ତ କରି ପାରିବେ । ପାରିବାରିକ ଚାପରେ କୌଣସି ବୋହୁ ଉପରେ ଯଦି ଅତ୍ୟାଚାର ହେଉଛି ତ ସରପଞ୍ଚ ତାହାର ରକ୍ଷକ ହୋଇ ଠିଆ ହୋଇ ପାରିବେ ଆଉ ଥରେ ସେ କହିବାକୁ ଲାଗିବ ତ କେହି କିଛି କରି ପାରିବେ ନାହିଁ । ବେଟି ବଚାଓ! ଆଜି ସମାଜ , ଜୀବନରେ କିଭଳି ଦୁ ର୍ଦ୍ଦ ଶା ଆସିଛି ! 1000 ପୁଅଙ୍କ ତୁଳନାରେ କେଉଁଠି 800 , କେଉଁଠି 850 , କେଉଁଠି 900 , କେଉଁଠି 925 ଝିଅ ଅଛନ୍ତି । ଯଦି ସମାଜରେ ଏତେ ବଡ ଅସନ୍ତୁଳନ ସୃଷ୍ଟି ହେବ ତ ଏ ସମାଜ , ଏ ସମାଜଚକ୍ର କିଭଳି ଚାଲିବ ? ଆରେ ଏହା ପାପ ଅଟେ , ଏହା ବିରୁଦ୍ଧରେ ସମାଜର ଦାୟିତ୍ୱ ରହିଛି ।


    ସରପଞ୍ଚ ମହିଳାମାନେ ବୋଧହୁଏ ସେଥିରେ ଅଧିକ ସଫଳତା ପାଇ ପାରିବେ । ସମାଜରେ ଯେଉଁ ମାନସିକତା ରହିଛି , ଝିଅ ଟିଏ! ଏବେ ଛାଡ , ତାକୁ ତ ଅନ୍ୟ ଘରକୁ ଯିବାକୁ ପଡିବ । ପୁଅଟିଏ , ଟିକେ ସମ୍ଭଳି ଯାଅ । ଆପଣ ମଧ୍ୟ ଯେତେବେଳେ ଛୋଟ ଥିବେ , ମାଆ! ମାଆ ମଧ୍ୟ ତ ହେଉଛି ନାରୀ ; କିନ୍ତୁ ଯେତେବେଳେ ଖାଇବା ବାଢନ୍ତି ଆଉ ଘିଅ ପକାନ୍ତି ତ ପୁଅକୁ ଦୁଇ ଚାମଚ ଘିଅ ଦିଅନ୍ତି , ଝିଅକୁ ଏକ ଚାମଚ ଦିଅନ୍ତି । କାହିଁକି ? ତାକୁ ତ ଅନ୍ୟ ଘରକୁ ଯିବାକୁ ପଡିବ । ପୁଅ ଅଛି ତ ବହୁତ ଖୁସି ଅଛି , ଏହା ଆଦୌ ସତ୍ୟ ନୁହେଁ । ମୁଁ ଏଭଳି ଝିଅ ଦେଖିଛି ମାଆ-ବାପାଙ୍କର ଏକମାତ୍ର ଝିଅ , ବୁଢା ମାଆ-ବାପାଙ୍କୁ ଜୀବନରେ କଷ୍ଟ ନ ହେଉ ; ଏଥି ପାଇଁ ସେହି ଝିଅ ବିବାହ କରି ନାହାନ୍ତି , ପରିଶ୍ରମ କରୁଛନ୍ତି ଏବଂ ବାପା- ମାଆଙ୍କର କଲ୍ୟାଣ କରୁଛନ୍ତି ; ଆଉ ମୁଁ ଏମିତି ପୁଅ ଦେଖିଛି ଯେ ଚାରି ଚାରୋଟି ପୁଅ ଥିବେ , ଆଉ ମାଆ-ବାପା ବୃଦ୍ଧାଶ୍ରମରେ ଜୀବନ କାଟୁଥିବେ , ଏମିତି ମଧ୍ୟ ପୁଅ ଦେଖିଛି ।


    ଆଉ ଏଥିପାଇଁ ଏ ଯେଉଁ ଭେଦଭାବର ମାନସିକତା ରହିଛି , ସେହି ମାନସିକତା ବିରୁଦ୍ଧରେ ଆମକୁ ଦୃଢ ସଂକଳ୍ପ ହୋଇ ପରିବର୍ତନ ଆଣିବାକୁ ହେବ , ପରିବ ର୍ତ୍ତ ନ ଆସୁଛି । ଏମିତି ନୁହେଁ , କି ଆସୁ ନାହିଁ । ଆପଣ ଦେଖନ୍ତୁ ଏଥର ହିନ୍ଦୁସ୍ଥାନର ନାମ ଅଲମ୍ପି କ୍ସ ରେ କିଏ ଚମକାଇଛି! ସମସ୍ତେ ହେଉଛନ୍ତି ମୋ ଦେଶର ଝିଅ । ଦେଶର ମଥାକୁ ଉଚ୍ଚ ା କରିଦେଲେ । ଆଜି ଦଶମ , ଦ୍ୱାଦଶ ପରୀକ୍ଷାର ଫଳାଫଳକୁ ଦେଖନ୍ତୁ , ପ୍ରଥମ ଦଶ ଜଣଙ୍କ ମଧ୍ୟରେ ଝିଅ ହିଁ ଝିଅ ରହୁଛନ୍ତି । ଖୋଜିବାକୁ ପଡୁଛି ଯେ ପୁଅଙ୍କର ନମ୍ବର ଲଗିଛି କି ? କ୍ଷମତାକୁ ସେହିମାନେ ସିଦ୍ଧ କରି ଦେଇଛନ୍ତି ।


    ଯେଉଁଠାରେ ମଧ୍ୟ , ଯେଉଁଭଳି ଅବସର ମଧ୍ୟ ମିଳିଲା , ସେହି କାମକୁ ଦୀପ୍ତିମାନ କରିବାର କାମ ଆମ ମାଆମାନେ , ଭଉଣୀମାନେ କରିଛନ୍ତି , ଆଉ ଏଥି ପାଇଁ ବେଟି ବଚାଓ , ବେଟି ପଢାଓ । ଏହା ଆମର ସାମାଜିକ ଦାୟିତ୍ୱ , ରାଷ୍ଟ୍ରୀୟ ଦାୟିତ୍ୱ , ମାନବୀୟ ଦାୟିତ୍ୱ ଅଟେ । ଅମାନବୀୟ କଥାକୁ ସମାଜ ସ୍ୱୀକୃତି ଦେଇ ପାରେ ନାହିଁ ଆଉ ଆମ ଶାସ୍ତ୍ରରେ କୁହାଯାଇଛି , ଝିଅଙ୍କ ମାହାତ୍ମ୍ୟ ବ ର୍ଣ୍ଣନା କରି କୁହାଯାଇଛି-


    ଯାବତ ଗଙ୍ଗା କୁରୁକ୍ଷେତ୍ରେ , ଯାବତ ତିଷ୍ଠତି ମେଦିନି ।


    ଯାବତ ସୀତା କଥାଲୋକେ , ତାବତ ଜୀବେତୁ ବାଳିକା ।


    ଯେ ପର୍ଯ୍ୟନ୍ତ ଗଙ୍ଗା , କୁରୁକ୍ଷେତ୍ରେ ଆଉ ହିମାଳୟ ଅଛି , ଯେ ପର୍ଯ୍ୟନ୍ତ ସୀତାଙ୍କ ଗାଥା ଏହି ଲୋକରେ ଅଛି , ବାଳିକା ତୁମେ ସେ ପର୍ଯ୍ୟନ୍ତ ଜୀବିତ ରହ । ତୁମର ନାମ ସେ ପର୍ଯ୍ୟନ୍ତ ଦୁନିଆ ମନେ ରଖିବ । ଏହା ଆମ ଶାସ୍ତ୍ରରେ ଝିଅମାନଙ୍କ ପାଇଁ କୁହା ଯାଇଛି । ଆଉ ଏଥିପାଇଁ ବେଟି ବଚାଓ , ବେଟି ପଢାଓ ; କୌଣସି ଭେଦଭାବ ନାହିଁ ।


    ଆମର ସରପଞ୍ଚ ମହିଳାମାନଙ୍କୁ ମୋର ଏହି ଅନୁରୋଧ କି ଏହି କଥାକୁ ଗାଁରେ ସର୍ବାଗ୍ରେ ରଖନ୍ତୁ । ଯଦି ପୁଅ ପଢୁଛି , ଗାଁର ଝିଅ ମଧ୍ୟ ପଢିବା ଦରକାର । ଗରିବରୁ ଗରିବ ହୁଅନ୍ତୁ , ଆଉ ସରପଞ୍ଚ ଏହା ନ ଭାବନ୍ତୁ ଏଥିପାଇଁ ବଜେଟର , ବଜେଟର ଆବଶ୍ୟକତା ହୋଇ ନ ଥାଏ । ସରକାର ସ୍କୁଲ ତିଆରି କରିଛନ୍ତି । ସରକାର ଶିକ୍ଷକ ରଖିଛନ୍ତି । ସେଥି ପାଇଁ ଗାଁକୁ ଅଲଗା ଖର୍ଚ୍ଚ କରିବାର ନାହିଁ , ଖାଲି ଆପଣଙ୍କୁ ନଜର ରଖିବାକୁ ପଡିବ କି ଝିଅମାନେ ସ୍କୁଲକୁ ଯାଉଛନ୍ତି କି ନାହିଁ , ସେମିତି କେଉଁ ପରିବାର ଅଛନ୍ତି ଯେଉଁମାନେ ଝିଅକୁ ସ୍କୁଲକୁ ପଠାଉ ନାହାନ୍ତି ; ଏତିକି ସବୁ ଦେଖି ନିଅନ୍ତୁ ।


    ଆପଣ ହେଉଛନ୍ତି ସରପଞ୍ଚ , କେବେ ଗୋଟିଏ କାମ କରନ୍ତୁ , ଆପଣଙ୍କୁ ମଧ୍ୟ ଭଲ ଲାଗିବ । ସ୍କୁଲରେ ପିଲାଙ୍କୁ କୁହନ୍ତୁ , କି ଗାଁର ସରପଞ୍ଚଙ୍କ ନାମ ଲେଖନ୍ତୁ । ସେହି ଗାଁର , ଅନ୍ୟ ଗାଁର ନୁହେଁ । ଆପଣ ହେଉଛନ୍ତି ଗାଁର ସରପଞ୍ଚ , କିଏ ଦୁଇ ବର୍ଷ ହେବ ସରପଞ୍ଚ ଥିବେ , ତିନି ବର୍ଷ ହେବ ସରପଞ୍ଚ ଥିବେ , କିନ୍ତୁ ଆପଣଙ୍କ ଗାଁ ସ୍କୁଲର ପିଲା ଆପଣଙ୍କ ନାମ ଜାଣି ନ ଥିବ , କି ସେ ଯେଉଁ ଗାଁରେ ରହୁଛି , ସେହି ଗାଁର ସରପଞ୍ଚ ହେଉଛନ୍ତି କିଏ ; ଜାଣି ନ ଥିବ । ତାକୁ ଏହା ଜଣାଥିବ ପ୍ରଧାନମନ୍ତ୍ରୀ କିଏ , ତାକୁ ଏହା ଜଣାଥିବ ମୁଖ୍ୟମନ୍ତ୍ରୀ କିଏ , କିନ୍ତୁ ତାକୁ ଏହା ଜଣା ନ ଥିବ କି ତାଙ୍କ ଗାଁର ସରପଞ୍ଚ କିଏ ? ଆଉ ଯାହାକୁ ଜଣାଥିବ ତାକୁ କୁହନ୍ତୁ ଟିକେ ନାମ ଲେଖୁ , ତ ଆପଣଙ୍କୁ ଧ୍ୟାନରେ ଆସିବ ଆପଣ ହେଉଛନ୍ତି ଯେଉଁ ଗାଁର ସରପଞ୍ଚ , ଯେଉଁ ଗାଁରେ ଆପଣଙ୍କ ଗାଁରେ ସ୍କୁଲ ଅଛି , ଶିକ୍ଷକଙ୍କୁ ଦରମା ଦିଆ ଯାଉଛି , ହଜାର- ହଜାର ଲକ୍ଷ- ଲକ୍ଷ ଟଙ୍କାର କୋଠା ତିଆରି ହୋଇଛି , ଆଉ ସେହି ଗାଁର ପିଲାଙ୍କୁ ଆପଣଙ୍କ ନାମର ବନାନ ଠିକ୍ ଭାବେ ଲେଖି ଆସୁ ନା ହିଁ , ତ ଆପଣଙ୍କୁ ଦୁଃଖ ଲାଗିବ ନା ଲାଗିବ ନାହିଁ ? ଆପଣ ଟିକେ ବୁଦ୍ଧି ପ୍ରୟୋଗ କରନ୍ତୁ । ଦେଖିଲେ ତ କହି ଦେବ ହଁ , ଇଏ ହେଉଛନ୍ତି ଆମର ପ୍ରଧାନ ଜୀ , କିନ୍ତୁ ନାମ ଜଣା ନ ଥିବ ।


    ମୁଁ ଏହା କହୁ ନାହିଁ କି ଆପଣ ନିଜ ଗାଁର ପୁରା ମାନ ସମ୍ମାନ କରୁଛନ୍ତି କି କରୁ ନାହାନ୍ତି ? ମାସକୁ ଥରେ ଅଧେ ଅଧ ଘଂଟା ପାଇଁ ଗାଁରେ ଯେତେ ଶିକ୍ଷକ ଅଛନ୍ତି , ନିଜ ଘରକୁ କେବେ କେମିତି ଚା ’ ପିଇବା ପାଇଁ ଡାକନ୍ତୁ । ଏମତି ତାଙ୍କୁ କୁହନ୍ତୁ କି ଭାଇ ଦେଖନ୍ତୁ , ମୁଁ ହେଉଛି ସରପଞ୍ଚ ଆଉ ଏହି ଗାଁରେ କୌଣସି ପିଲା ପାଠ ପଢାରେ ପଛୁଆ ରହି ନଯାଉ , ତହସିଲରେ ସ୍ତରରେ ସ୍ଥାନ ପାଉ , ଜିଲ୍ଲା ସ୍ତରରେ ସ୍ଥାନ ପାଉ , ରାଜ୍ୟ ସ୍ତରରେ ସ୍ଥାନ ପାଉ । କୁହନ୍ତୁ ଆପଣଙ୍କୁ ଏଥିରେ କୌଣସି ଅସୁବିଧା ଅଛି କି ? ଦେଖନ୍ତୁ ଥରେ ଆପଣ ଚା ’ ପାଇଁ ଡାକନ୍ତୁ ନା ମାସରେ ଥରେ ଅଧେ , ଆଉ ବର୍ଷର ଚାରିମାସ ତ ଛୁଟି ରହେ ତ ସାତ ଆଠ ଥର ହିଁ ବର୍ଷ କରେ ଡାକିବାକୁ ପଡିବ । ସେଥିରେ ଥରେ ଅଧେ ଦୀପାବ ଳି ର ସମୟ ଆସିଯିବ , ଥରେ ଅଧେ ହୋଲିର ସମୟ ଆସିଯିବ , କୌଣସି ପର୍ବର ସମୟ ଆସିଯିବ ତ ମାତ୍ର ଦୁଇ ଥର ହିଁ ଡାକିବାକୁ ପଡିବ । କିନ୍ତୁ ସେହି ଶିକ୍ଷକଙ୍କୁ ଲାଗିବ ଯେ ସରପଞ୍ଚ ବହୁତ ସକ୍ରିୟ , ଗାଁରେ ଭଲ ଶିକ୍ଷା ପାଇଁ ଚିନ୍ତା କରୁଛନ୍ତି । କିନ୍ତୁ ଅଧିକାଂଶ ସରପଞ୍ଚ ବାକି 50 କାମ କରିବେ , ଏଇ ମୌଳିକ କାମ , ଆଉ ଆଜି ଗାଁକୁ , ଆଗେ ସ୍ଥିତି ଏଭଳି ଥିଲା ଗାଁର ସରପଞ୍ଚ ଇଏ ଗାଁର ଶ୍ରେଷ୍ଠ ବ୍ୟକ୍ତି ହେଉଥିଲେ , କାହିଁକି ? ଯିଏ ବି ଅତିଥି ଆସୁଥିଲେ ସେମାନଙ୍କର ଖାଇବା , ରହିବା ଚା ’ ପିଇବା ସେହି ଗୋଟିଏ ଲୋକ ଘରେ ହିଁ ରହୁଥିଲେ । ଆଜି ତ ଚତୁର୍ଦ୍ଦଶ ଅର୍ଥ କମିଶନ ପରେ ଦୁଇ ଲକ୍ଷ କୋଟି ଟଙ୍କା ସିଧା-ସିଧା ଗାଁକୁ ଯାଉଛି । ଦୁଇ ଲକ୍ଷ କୋଟି ଟଙ୍କା କିଛି କମ୍ ଅର୍ଥ ନୁହେଁ ।


    ଆପଣ ଗାଁରେ ଯଦି ନିର୍ଦ୍ଧାରତ କରିବେ କି 5 ବର୍ଷରେ ଏହି 25 କାର୍ଯ୍ୟ ମତେ ଶେଷ କରିବାକୁ ଅଛି , ଆପଣ ଆରାମରେ କରି ପାରିବେ । ଆଉ ଆପଣ ସଫଳତା ପୂର୍ବକ କରି ପାରିବେ । ଗାଁରେ କେବେ ଅଙ୍ଗନୱାଡିରେ କାମ କରୁଥିବା ଭଉଣୀ ମାନଙ୍କୁ ଡାକନ୍ତୁ , କେବେ ଆପଣ ଅଙ୍ଗନୱାଡିକୁ ଚାଲି ଯାଆନ୍ତୁ , ସ୍ୱଚ୍ଛତା ଅଛି କି ନାହିଁ , ଶିକ୍ଷକ ଠିକ୍ ଅଛନ୍ତି କି ନାହିଁ , ଖାଦ୍ୟ ଠିକ୍ ଖାଇବାକୁ ଦେଉଛନ୍ତି କି ଖାଇବାକୁ ଦେଉ ନାହାନ୍ତି । ପିଲାମାନଙ୍କୁ ଯେଉଁ ଖେଳନା ଦରକାର ସେମାନେ ଖେଳାଉଛନ୍ତି କି ଖେଳାଉ ନାହାନ୍ତି । ଯଦି ଆପଣ ଟିବେ ଧ୍ୟାନ ଦେବେ , ଆପଣଙ୍କୁ ନେତୃତ୍ୱ ଦେବା ଦରକାର ।


    ଆପଣ ଦେଖିଛନ୍ତି ସରକାର ଖର୍ଚ୍ଚ କରନ୍ତି ଟୀକାକରଣ ପାଇଁ , ଆଉ ମୁଁ ସେହି କାମ ଆପଣମାନଙ୍କୁ ବତାଉଛି , ଯେଉଁଥି ପାଇଁ ଅଲଗା ବଜେଟର ଆବଶ୍ୟକତା ନାହିଁ । ଆପଣଙ୍କୁ , ଆପଣଙ୍କ ଗାଁକୁ ଏକ ଟଙ୍କା ଖର୍ଚ୍ଚ କରିବାର ଆବଶ୍ୟକ ନାହିଁ । କଣ କେବେ ଆପଣ ଭାବିଛନ୍ତି କି ଆପଣଙ୍କ ଗାଁରେ 50 ବାଳକଙ୍କ ଟୀକାକରଣ ହେବା ଦରକାର ? କିନ୍ତୁ ଏଥର 40 ହେଲେ , 10 କାହିଁକି ହେଲେ ନାହିଁ ? ସେହି 10 ପିଲାଙ୍କ ଟୀକାକରଣ କେମିତି କରିବେ ? ଯଦି ଆପଣଙ୍କ ଏଠି ଗାଁର ସମସ୍ତ ପିଲାଙ୍କ ଟୀକାକରଣ ଆପଣ କରାଇ ନେଇଛନ୍ତି , ସରପଞ୍ଚ ଭାବେ ଠିକ୍ କରି ନେଉଛନ୍ତି , ଯେତେବି ଟୀକାକରଣ ହୋଇଥାଏ , ପୁରା ମାତ୍ରା କରାଇ ଦେଉଛନ୍ତି , କଣ ସେହି ପିଲା କେବେ ଗମ୍ଭୀର ରୋଗର ଶି କାର ହେବ କି ? ଆପଣଙ୍କ ଗାଁର ପ୍ରତ୍ୟେକ ପିଲା ; ଆପଣଙ୍କ କାର୍ଯ୍ୟକାଳରେ ଯେତେ ଛୋଟ ପିଲା ଥିବେ , ସେମାନେ ଯଦି ଠିକ୍ ରହିବେ , କିଛି ରୋଗ ଆସିବାର ସମ୍ଭାବନା ନ ରହିବ ତ ଯେବେ ସେମାନେ 20 ବର୍ଷର ହେବେ , 25 ବର୍ଷର ହେବେ ତ ଆପଣଙ୍କୁ ଗର୍ବ ହେବ କି ହଁ ଗାଁରେ ମୁଁ ଶତ-ପ୍ରତିଶତ ଟୀକାକରଣ କରାଇଥିଲି ତ ମୋ କାଳଖଣ୍ଡରେ ଯେତେ ପିଲା ଗାଁର ଥିଲେ , ସମସ୍ତେ ହେଉଛନ୍ତି ସୁସ୍ଥ ସବଳ ପିଲା । ଆପଣ କୁହନ୍ତୁ ବାର୍ଦ୍ଧକ୍ୟରେ ଆପଣଙ୍କୁ ଜୀବନରେ କେତେ ଆନନ୍ଦ ମିଳିବ ।


    କିନ୍ତୁ ଟୀକାକରଣ ହେଉଛି । ଆଚ୍ଛା , ଆଚ୍ଛା ଆପଣମାନେ କିଛି ଖିଆ ପିଆ କରିଛନ୍ତି , ଚା ’ ପିଇଛନ୍ତି , ଠିକ୍ ଅଛି , ଠିକ୍ ଅଛି କରି ନିଅନ୍ତୁ । ନା , ମୁଁ ସରପଞ୍ଚ ଅଟେ , ମୋ ଗାଁରେ କେହି ଟୀକାକରଣ ବିନା ରହିବେ ନାହିଁ । ମୁଁ ସରପଞ୍ଚ ଅଟେ , ମୋ ଗାଁରେ କେହି ଝିଅ ସ୍କୁଲ ନ ଯାଇ ରହିବେ ନାହିଁ । ମୁଁ ସରପଞ୍ଚ ଅଟେ , ମୋ ଗାଁରେ କେହି ପିଲା ସ୍କୁଲ ଛାଡି ଘରକୁ ଦୌଡିବ ନାହିଁ । ମୁଁ ସରପଞ୍ଚ ଅଟେ , ମୋ ଗାଁରେ କେହି ଟୀକାକରଣ ବିନା ରହିବେ ନାହିଁ । ମୁଁ ସରପଞ୍ଚ ଅଟେ , ମୋ ଗାଁର ଶିକ୍ଷକ ନିୟମିତ ଆସୁଛନ୍ତି କି ଆସୁ ନାହାନ୍ତି , ମୁଁ ସଂପୂର୍ଣ୍ଣ ଧ୍ୟାନ ରଖିବି ।


    ଏହି କାମର ନେତୃତ୍ୱ ଯଦି ଆମ ସରପଞ୍ଚଙ୍କ ଦ୍ୱାରା କରାଯାଇ ପାରିବ , କୌଣସି ଖର୍ଚ୍ଚ ନ କରି , କୌଣସି ନୂଆ ପଇସା ଲଗାଇବାର ନାହିଁ , ସରକାରଙ୍କ ଯୋଜନା ଗୁଡିକୁ ଲାଗୁ କରିବା ଦ୍ୱାରା ହିଁ ବହୁତ ବଡ଼ ଲାଭ ହେବ । କେବେ କେବେ ଆମେ ଭାବି ଥାଉ ଯେ ଗାଁ ଭିତରେ ରୋଗର କାରଣ ରହିଛି ।


    ଏବେ ଆମେ ସମସ୍ତେ ଶୌଚାଳୟ ଆଡକୁ ଆମର ଧ୍ୟାନ କେନ୍ଦ୍ରୀତ କରୁଛେ , ଏଇ କିଛି ଦିନ ହେବ । କିନ୍ତୁ ଏହା କ ’ ଣ କେବେ ଭାବିଛେ ଯେ , ସ୍ୱଚ୍ଛତା ଦ୍ୱାରା କେତେ ଆର୍ଥିକ ଲାଭ ହୁଏ ? ବି ଶ୍ୱ ବ୍ୟାଙ୍କର ରିପୋର୍ଟ କହେ ଯେ ଆବର୍ଜନା କାରଣରୁ ଯେଉଁ ଗରିବ ପରିବାର ଗୁଡିକୁ ରୋଗ ବେମାରୀ ଆସିଥାଏ , ହାରାହାରି 7 ହଜାର ଟଙ୍କା ଗୋଟିଏ ଗରିବ ପରିବାରର ଔଷଧରେ ଖର୍ଚ୍ଚ ହୋଇଯାଏ । ଯଦି ଆମେ ସ୍ୱଚ୍ଛତା ରଖିବା , ଗାଁରେ ରୋଗ ବେମାରୀକୁ ପଶିବାକୁ ଦେବା ନାହିଁ ତ ଏଇ ଗରିବ ପରିବାରର ବର୍ଷକର 7 ହଜାର ଟଙ୍କା ବଞ୍ଚି କି ବଞ୍ଚି ବ ନାହିଁ ? ସେହି ପଇସାରେ ସେ ପିଲାମାନଙ୍କୁ ଖିର ପିଆଇ ପାରିବ କି ନ ପିଆଇ ପାରିବ ? ସେହି ସୁସ୍ଥ ସବଳ ପିଲାମାନେ ଆପଣଙ୍କ ଗାଁର ଶୋଭା ବଢାଇବେ କି ବଢାଇବେ ନାହିଁ , ଆଉ ଏଥିପାଇଁ ଗାଁର ସରପଞ୍ଚ ହିସାବରେ , ଗାଁର ପ୍ରଧାନ ହିସାବରେ , ମୋ କାର୍ଯ୍ୟ କାଳ ମଧ୍ୟରେ , ମୋ ଗାଁରେ ଏହି ସବୁ କାମ ହେବା ଆବଶ୍ୟକ । ଏଥିରେ ମୁଁ କୌଣସି ସାଲିସ ହେବାକୁ ଦେବି ନାହିଁ , ଏହି ବିଶ୍ୱାସର ସହିତ ଆମ ମାନଙ୍କୁ କାମ କରିବା ଆବଶ୍ୟକ ।


    ଆମ ଦେଶରେ ଗାଁର ମାହାତ୍ମ୍ୟ ଯେ କେହି ବ୍ୟକ୍ତ କରିଛନ୍ତି । କିନ୍ତୁ ରବୀନ୍ଦ୍ର ନାଥ ଟାଗୋର 1924 ରେ , ସହର ଏବଂ ଗାଁ ତା ଉପରେ କିଛି ପଂକ୍ତି ଲେଖିଥିଲେ , ବଙ୍ଗଳା ଭାଷାରେ ଲେଖିଥିଲେ , କିନ୍ତୁ ତାର ହିନ୍ଦୀ ଅନୁବାଦ ମୁଁ କିଛି ଜଣାଉଛି । ଆପଣଙ୍କୁ ଲାଗିବ ହଁ ଆମ ସହିତ ପୁରାପୁରି ଫିଟ୍ , ଆଉ 1924 ରେ ଲେଖିଥିଲେ । ଅର୍ଥାତ ଆଜିଠାରୁ ପାଖାପାଖି 90 ବର୍ଷ ପୁର୍ବେ । ସେ ଲେଖିଥିଲେ- ଆଉ ଏହା ମହିଳା ବର୍ଷ ତେଣୁ ବହୁତ ସଠିକ୍ ଲାଗୁଛି-


    ରବୀନ୍ଦ୍ର ନାଥ ଟାଗୋର ଲେଖିଥିଲେ-


    ‘ ଗାଁ ମହିଳାମାନଙ୍କ ଭଳି ହୋଇଥାଏ , ଅର୍ଥାତ ଯେଭଳି ଗାଁ ; ଗାଁ ସେହି ଅଟେ ଯେଭଳି ମହିଳା ; ସେ କହିଥିଲେ । ତାଙ୍କ ଅସ୍ତିତ୍ୱରେ ସମସ୍ତ ମାନବ ଜାତିର କଲ୍ୟାଣ ନିହିତ ଥାଏ , ନାରୀ ସ୍ୱଭାବର ପ୍ରତିବିମ୍ବ ଅଟେ । ସହର ତୁଳନାରେ ଗାଁରେ ପ୍ରକୃତି ଅଧିକ ନିକଟତର , ଆଉ ଜୀବନଧାରାରେ ଅଧିକ ଯୋଡି ହୋଇଥାଏ । ତାଙ୍କ ଠାରେ ପ୍ରାକୃତିକ ଭାବେ Healing Power ଅର୍ଥାତ ସମସ୍ତ କ୍ଷତକୁ ଭରିଦେବାର ଶକ୍ତି ଥାଏ । ମହିଳାମାନଙ୍କ ଭଳି ଗାଁ ମଧ୍ୟ ମନୁଷ୍ୟକୁ ଖାଦ୍ୟ , ଖୁସି ଭଳି ମୌଳିକ ଆବଶ୍ୟକତା ପୂରଣ କରିଥାଏ ଜୀବନର ଏକ ସରଳ କବିତା ଭଳି । ଏହା ସହିତ ମହିଳାମାନେ ଗାଁରେ ସ୍ୱତଃ ଜନ୍ମ ନେଉଥିବା ସୁନ୍ଦର ପରମ୍ପରା ଗୁଡିକ ଭଳି ଉଲ୍ଲାସରେ ଭରି ଦିଅନ୍ତି , କିନ୍ତୁ ଯଦି ଗ୍ରାମ ବା ମହିଳାଙ୍କ ଉପରେ ଅନବରତ ଭାର ଲଦି ଦିଆଯାଏ , ଗାଁର ସଂସାଧନ ଗୁଡିକର ଶୋଷଣ କରାଯାଏ ତାହେଲେ ସେମାନଙ୍କର ତେଜ ଚାଲି ଯାଇଥାଏ । ’


    ଏବେ ଆମେ ମଧ୍ୟ ଭାବିବା ଯେ ଗାଁର ସଂସାଧନ ଗୁଡିକର ଶୋଷଣ ହେବା ଠିକ୍ କି ? ପ୍ରାକୃତିକ ସୁରକ୍ଷା ହେବା ଦରକାର କି ଦରକାର ନାହିଁ ? ଗଛ-ଲତା , ସବୁଜିମା , ପାଣି , ବିଶୁଦ୍ଧ ବାୟୁ ପାଇଁ ଆମେ ଏଭଳି ଗାଁ କାହିଁକି ତିଆରି ନ କରିବା , ଯେ ସହରରେ ରହୁଥିବା ଲୋକମାନଙ୍କ ମନ କରିବେ ଯେ ଗାଁରେ ମଧ୍ୟ ଗୋଟିଏ ଛୋଟ ଘର ତିଆରି କରିବା । ଆଉ କେବେ ସପ୍ତାହରେ ଦିନେ ଅଧେ ବା ଦୁଇ ଦିନ ଗାଁକୁ ଆସି ଜୀବନ ବିତାଇବାର ମନ ହେବ - ଏଭଳି ଗାଁ ଆମେ କାହିଁକି ତିଆରି ନ କରିବା । ହୋଇ ପାରିବ , ଆଜି ଯେଉଁ ଚଳଣୀ ଚାଲୁଛି , ରହୁଛନ୍ତି ଗାଁରେ କିନ୍ତୁ ଗୋଟେ ଅଧେ ଘର ସହରରେ ରହିଛି । ଛୁଟିଦିନମାନଙ୍କରେ ଯିବା , ପିଲାମାନଙ୍କୁ ନେଇ ଯିବା । ସେହି ଚଳଣୀ ମଧ୍ୟ ଆରମ୍ଭ ହୋଇ ପାରିବ ଯେ , ଗାଁ ଏଭଳି ହେବ ଯେ ଛୁଟିଦିନ ମାନଙ୍କରେ ସାଙ୍ଗମାନଙ୍କୁ ନେଇ ଗାଁକୁ ଯିବା , କିଛି ସମୟ ଗାଁରେ କଟାଇ ଫେରି ଆସିବା । ଏମିତି ଗାଁ ତିଆରି କରାଯାଇପାରେ ।


    ସରକାରଙ୍କର ମଧ୍ୟ ପ୍ରୟାସ ଅଛି ରୁର୍ବାନ ମିଶନ । ଆତ୍ମା ଗାଁର ହେଉ , ସୁବିଧା ସହର ଭଳି ମିଳୁ । ଅପ୍ଟିକାଲ ଫାଇବର ନେଟୱ୍ୱାର୍କ ଦ୍ୱାରା ପ୍ରତ୍ୟେକଟି ପଞ୍ଚାୟତକୁ ଯୋଡିବା ଦିଗରେ କାମ ଚାଲୁ ରହିଛି । ଅଢେଇ ଲକ୍ଷ ପଞ୍ଚାୟତ ରହିଛି । ପାଖାପାଖି 70 ହଜାର ପଞ୍ଚାୟତ ପର୍ଯ୍ୟନ୍ତ କାମ ସଂମ୍ପୂର୍ଣ୍ଣ ହୋଇଛି । ସ୍କୁଲ ପର୍ଯ୍ୟନ୍ତ କେବୁଲ୍ ଲାଗିବ , ପଞ୍ଚାୟତ ଘର ପର୍ଯ୍ୟନ୍ତ କେବୁଲ୍ ଲାଗିବ । ଗାଁର ଆବଶ୍ୟକତା ଅନୁସାରେ ସେହି କେବୁଲ୍ କୁ ବି ସ୍ତାରି ତ କରାଯିବ । ଆଧୁନିକତା ଗାଁକୁ ମଧ୍ୟ ମିଳୁ , ସେହି ଦିଗରେ ସରକାର କାମ କରୁଛନ୍ତି । ଏବେ ଗାଁରେ ମଧ୍ୟ , ମୁଁ ଏବେ ଯେ ଉଁ ପ୍ରଦର୍ଶନୀ ଦେଖୁଥିଲି ; ତ ଆମର ସଚିବ ମହୋଦୟ ମତେ କହୁଥିଲେ ଯେ ଗାଁର ଯେଉଁ ସରପଞ୍ଚ ଭଉଣୀମାନେ ଆସିଛନ୍ତି ସେମାନେ ମନ ଧ୍ୟାନ ଦେଇ ପ୍ରଦର୍ଶନୀ ଦେଖୁଛନ୍ତି ଏବଂ କହିଲେ ସମସ୍ତେ ସେଲ୍ଫି ଉଠାଉଛନ୍ତି । କେବେ କେବେ ଆମେ ପାର୍ଲା ମେଣ୍ଟ ରେ ଶୁଣୁ ଟେକ୍ନୋଲଜି କିଭଳି ଆସିବ , ଗାଁରେ ଲୋକମାନଙ୍କ ପାଖରେ ଟେକ୍ନୋଲଜି ନାହିଁ , ଏବେ ସେ ଭଳି ଦେବା ପାଇଁ କହୁଛନ୍ତି ଯେ କ ’ ଣ କାରଣ ଅଟେ ମତେ ଜଣା ନାହିଁ , କିନ୍ତୁ ମୋର ଅନୁଭବ ଅଲଗା । ଟେକ୍ନୋଲଜି ଏତେ ବଡ଼ ଆନ୍ଦୋଳନ କରିଛି , ମୁଁ ଯେବେ ଗୁଜୁରାଟର ମୁଖ୍ୟମନ୍ତ୍ରୀ ଥିଲି କପରାଡ଼ା ଭାବେ ଗୋଟିଏ ସ୍ଥାନ ଅଛି , ସେଠାକୁ ଯାଇଥିଲି । ବଡ଼ ପଛୁଆ ତହସିଲ ଅଟେ , ସଂପୂର୍ଣ୍ଣ ଗାଉଁଲି ଅଂଚଳରେ ଏକ ଛୋଟ କାର୍ଯ୍ୟକ୍ରମ ଥିଲା ଦୁଗ୍ଧ ଶି ତଳୀକରଣ କେନ୍ଦ୍ରର ଉଦ୍ଘାଟନ , ଆଦିବାସୀ ଗାଁରେ । ଆଉ ସେଠାରେ ପଡିଆ ମଧ୍ୟ ନ ଥିଲା କାରଣ ଜଙ୍ଗଲ ଥିଲା ତେଣୁ ସଭା କରିବା ପାଇଁ ସେଠାରୁ ତିନି କିଲୋମିଟର ଦୂର ଏକ ସ୍କୁଲ ପଡିଆରେ ସଭା ରଖାଗଲା ଆଉ ଶି ତଳୀକରଣ କେନ୍ଦ୍ର ଏକ ଅନ୍ୟ ଜାଗାରେ ଥିଲା । ମୁଁ ଶି ତଳୀକରଣ କେନ୍ଦ୍ର ଉଦ୍ଘାଟନ ପାଇଁ ଗଲି ତ ସେଠାରେ ଦୁଗ୍ଧ ଭରୁଥିବା 25-30 ଜଣ ମହିଳା ମଧ୍ୟ ଥିଲେ । ସେ ଭଉଣୀମାନେ ସେଠାରେ ଠିଆ ହୋଇଥିଲେ । ଆମେ ତାହାର ଦୀପ ଜଳାଇବା , ଫିତା କାଟିବା , ଏସବୁ କରୁଥିଲୁ । ଆଉ ମୁଁ ଦେଖିଲି ସବୁ ମହିଳା , ଆଉ ଏ କଥା ମୁଁ ପାଖାପାଖି 10 ବର୍ଷ ତଳର କଥା କହୁଛି , ସବୁ ମହିଳା , ଆଦିବାସୀ ମହିଳାମାନେ ନିଜ ମୋବାଇଲ ଫୋନ୍ ରେ ଫଟୋ ଉଠାଉଥିଲେ । ମୁଁ ଆଶ୍ଚର୍ଯ୍ୟ ଥିଲି , ମୁଁ ତାଙ୍କ ପାଖକୁ ଗଲି ; ମୁଁ କହିଲି ଆପଣଙ୍କ ଫଟୋ ତ ଆସୁ ନାହିଁ , ମୋ ଫଟୋ ଉଠାଇ କ ’ ଣ କରିବ ? କ ’ ଣ ଆପଣଙ୍କୁ ଫଟୋ ଉଠାଇ ଆସେ ? ଆଦିବାସୀ ଭଉଣୀମାନେ ଥିଲେ , ଅପାଠୁଆ ଥିଲେ । ସେମାନେ ମତେ ଯେଉଁ ଉ ତ୍ତ ର ଦେଲେ , ସେହି ଉ ତ୍ତ ର ମୋ ପାଇଁ ଓ ମୋ ମନ ଉପରେ ପ୍ରଭାବଶାଳୀ ଥିଲା । ସେମାନେ କହିଥିଲେ ଯେ ଆମେ ଯାଇ ଡାଉନ୍- ଲୋଡ କରାଇ ଦେବୁ । ମୁଁ ଆଶ୍ଚର୍ଯ୍ୟ ରହିଗ ଲି ଆଜ୍ଞା ଏମାନେ ପଢି-ଲେଖି ଶିଖି ଥିବା ଭଉଣୀମାନେ ନ ଥିଲେ ଆଉ ସେମାନେ କହୁଥିଲେ ଯେ ଆମେ ଯାଇ ଡାଉନ୍- ଲୋଡ କରାଇ ଦେବୁ ।


    କିଭଳି ଭାବରେ ଟେକ୍ନୋଲଜି ଜନ-ସମାଜର ଜୀବନରେ ପ୍ରବେଶ କରି ଯାଇଛି । ଆମେ ନିଜର ବ୍ୟବସ୍ଥାରେ , ଏବେ ଆପଣଙ୍କ ଏଠି ଗାଁରେ ସାଧାରଣ ସେବା କେନ୍ଦ୍ର ଭାରତ ସରକାର ଗାଁରେ ଖୋଲିଛନ୍ତି । ଆପଣ କେବେ ଦେଖିଛନ୍ତି କି ସାଧାରଣ ସେବା କେନ୍ଦ୍ରରେ ଟେକ୍ନୋଲଜି ମାଧ୍ୟମରେ ଏହି ଯେଉଁ ଯୁବକଙ୍କୁ ଏଠାରେ ରାଜଗାର ମିଳିଛି , ତା ପାଖରେ କ ମ୍ପ୍ୟୁ ଟର ଅଛି , କ ’ ଣ କ ’ ଣ ସେବା ପ୍ରଦାନ କରୁଛି ? ସେହି ସେବା ଗୁଡିକ ଆପଣଙ୍କ ଗାଁରେ କିଭଳି ଉପଲବ୍ଧ ହୋଇପାରିବ , ଆପଣ ଏହି ବ୍ୟବସ୍ଥାର ଲାଭ ଉଠାଇ ପାରିବେ କି ନୁହେଁ ? ମୋର କହିବାର ତାତ୍ପର୍ଯ୍ୟ ଏହି ଯେ , ଆମେ ଆବଶ୍ୟକତା ଅନୁସାରେ ସଂପୂର୍ଣ୍ଣ ଚେଷ୍ଟା କରି , ଟେକ୍ନୋଲଜିର ଉପଯୋଗ ନିଜ ଗାଁକୁ ଆଣିବା ଦିଗରେ ପ୍ରୟାସ କରିବା । ଆପଣ ଦେଖନ୍ତୁ ଆପଣଙ୍କ ଗାଁରେ ଏକ ବହୁତ ବଡ ପରିବ ର୍ତ୍ତ ନ ଏହି ଟେକ୍ନୋଲଜି ମାଧ୍ୟମରେ ଆସି ପାରିବ ।


    ହୋଇପାରେ ଆମକୁ ସବୁ କିଛି ଆସେ ନାହିଁ କିନ୍ତୁ ଯେତିକି ଆସେ ତାକୁ ଆମେ ପାଖରେ ରଖି ପାରିବୁ । ପୁରୁଷମାନଙ୍କର ଅହଂଭାବ ଥାଏ ସେମାନେ ରଖିବେ ନାହିଁ , ଆପଣଙ୍କ ଘରେ ଦ୍ୱାଦଶ ଶ୍ରେଣୀର ପିଲା ଥିବ ତ ତାକୁ ମଧ୍ୟ ପଚାରିଲେ କହିଦେବ ଯେ ଏମିତି ଏମିତି କରାଯିବ । କିନ୍ତୁ ଥରେ ଆପଣ ଦେଖନ୍ତୁ ଆପଣଙ୍କ ଶକ୍ତି ଅନେକ ଗୁଣ ବଢିଯିବ ।


    ଆମେ ଗାଁରେ ରହୁ , କେବେ ଆମେ ଚିନ୍ତା କରିଛୁ ଯେ ଆମ ଗାଁରେ ସରକାରୀ କୋଷାଗାରରୁ ଦରମା ନେଉଥିବା କେତେ ଲୋକ ଅଛନ୍ତି ? କେହି ଭାବି ନଥିବେ । ଯିଏ ମଧ୍ୟ ସରକାରୀ ଦରମା କୋଷାଗାରରୁ ନେଉଛନ୍ତି ସେମାନେ ଏକ ପ୍ରକାର ସରକାର ହିଁ ଅଟନ୍ତି । କ ’ ଣ ମାସରେ ଥରେ ଆପଣଙ୍କ ଗାଁରେ ଏଭଳି ଏକ ଛୋଟ ଆକାରର ସରକାରଙ୍କ ମିଟିଂ/ ସଭା ହୋଇ ପାରିବ ? କେହି ଡ୍ରାଇଭର ଥିବ ଆପଣଙ୍କ ଗାଁର ହୋଇଥିବ ସରକାରୀ ବସ୍ ଚଲାଉଥିବ , କିଏ କମ୍ପାଉଣ୍ଡର ଥିବ , କିଏ ପିଅନ ଥିବ , କିଏ କିରାଣୀ ଥିବ , କିଏ ଶିକ୍ଷକ ଥିବ ଯାହାଙ୍କୁ ସରକାରଙ୍କ ଠାରୁ ଦରମା ମିଳୁଥିବ । ପ୍ରତ୍ୟେକ ଗାଁରେ ଏଭଳି 15-20 ଲୋକ ମିଳିବେ ଯିଏ କୌଣସି ନା କୌଣସି ଭାବରେ ସରକାରଙ୍କ ସହ ଯୋଡି ହୋଇଥିବେ । କ ’ ଣ ମାସରେ ଥରେ ଏହି ଯେଉଁ ସରକାରଙ୍କର ପ୍ରତିନିଧିତ୍ୱ କରୁଛନ୍ତି , ସରକାରଙ୍କଠାରୁ ଦରମା ନେଉଛନ୍ତି , ସରକାର ହେଉଛନ୍ତି କ ’ ଣ ଯାହାକୁ କିଛି ଜଣା ଅଛି , ସରକାରଙ୍କ ଉପର ଲୋକଙ୍କୁ ଜାଣନ୍ତି । କ ’ ଣ କେବେ ଆପଣ ପ୍ରତି ମାସରେ ଥରେ , ନିଜ ଗାଁରେ କେଉଁଠି ବି କାମ କରିଲାବାଲା ଏବଂ ଗାଁରେ ରହୁଥିବା ଲୋକ , ସଂଧ୍ୟାରେ ଗାଁକୁ ଆସି ଯାଆନ୍ତି ; ଏମିତି ଲୋକଙ୍କୁ ମାସରେ ଥରଟିଏ ବସାଇ , ଭାଇ ନିଜ ଗାଁରେ କ ’ ଣ କରି ପାରିବା ? ସରକାରଙ୍କଠାରୁ କ ’ ଣ ସାହାଯ୍ୟ ଆଣି ପରିବା ? କେମିତି ଆଣି ପରିବା ? ତୁମର କେହି ଚିହ୍ନା ପରିଚିତ ଅଛନ୍ତି କି ? ଏହିପରି ଯଦି ବ୍ୟବସ୍ଥା ବିକଶିତ କରିବା ତ ଆପଣଙ୍କ ଶକ୍ତି ।


    ଆଜି କ ’ ଣ ହେଉଛି , ସରକାର ଅର୍ଥାତ ଏକ ନିର୍ଦ୍ଦିଷ୍ଟ ବ୍ୟବସ୍ଥାର...ରୁ ଅଧିକ ଆପଣଙ୍କୁ କେହି ଦେଖନ୍ତି ନାହିଁ , କିନ୍ତୁ ଅଙ୍ଗନୱାଡୀ କର୍ମୀ ହେଉ , ଆଶା କର୍ମୀ ହେଉ , ଶିକ୍ଷକ ହୁଅନ୍ତୁ , ସେମାନେ ସମସ୍ତେ ହେଉଛନ୍ତି ସରକାରଙ୍କର ପ୍ରତିନିଧି । ଆପଣ କେବେ ସେହି ବ୍ୟକ୍ତିଙ୍କୁ ଯୋଡି ନାହାନ୍ତି ତ , ମୋର ଅନୁରୋଧ ହେଉଛି କି ସେମାନଙ୍କୁ ଯୋଡନ୍ତୁ , ଆପଣଙ୍କ ଶକ୍ତି ଅନେକ ଗୁଣ ବଢିଯିବ ଏବଂ ଆପଣଙ୍କ କାମ ମଧ୍ୟ ସରଳ ହୋଇଯିବ ।


    ଅନ୍ୟ ଏକ କାମ , ବର୍ଷରେ ଥରେ ନିଶ୍ଚୟ କରନ୍ତୁ । ଆପଣଙ୍କ ଗାଁରୁ ବହୁତ ଲୋକ ଗାଁ ଛାଡି ସହରକୁ ଚାଲି ଯାଇଥିବେ । କେବେ ବିବାହ କାର୍ଯ୍ୟରେ ଯୋଗଦେବା ପାଇଁ ଆସିଥିବେ , ସଂପର୍କୀୟଙ୍କ ଘରକୁ ଆସିଥିବେ । ଗାଁର ଜନ୍ମଦିନ ପାଳନ କରନ୍ତୁ । କ ’ ଣ କେବେ ଆପଣ ଚିନ୍ତା କରିଛନ୍ତି , ଯେଉଁ ଗାଁ ଗୁଡିକୁ ଜଣା ନାହିଁ ଯେ ତାଙ୍କର ଜନ୍ମଦିନ କେବେ ସେମାନେ ଚିଠି ବାହାର କରି ସ୍ଥିର କରନ୍ତୁ ଯେ ଏଇ ଅମୁକ ତାରିଖ ଆମ ଗାଁର ଜନ୍ମ ଦିନ । ଆଉ ପୁଣି ଆମେ ପ୍ରତି ବର୍ଷ ବଡ଼ ଗର୍ବ ଓ ଗୌରବର ସହିତ ଗାଁର ଜନ୍ମଦିନ ପାଳନ କରିବା , ପ୍ରତି ବର୍ଷ । ଆଉ ସେହି ଦିନ ଆପଣଙ୍କ ଗାଁର ଯେତେଲୋକ ବାହାରକୁ ଯାଇଛନ୍ତି ସେମାନଙ୍କୁ ଡକାଇବା ଦରକାର । ତିନି ଚାରି ଦିନର କାର୍ଯ୍ୟକ୍ରମ ହେବା ଦରକାର । ଗାଁର 75 ରୁ ଅଧିକ ବର୍ଷ ବୟସର ଯେତେ ଲୋକ ଅଛନ୍ତି ସେମାନଙ୍କୁ ସମ୍ମାନିତ କରିବା ଦରକାର , ଗାଁରେ ପ୍ରତ୍ୟେକଙ୍କୁ ଗଛ ଲଗାଇବା ପାଇଁ କହିବା ଦରକାର ; ଗାଁର ପିଲାମାନଙ୍କୁ ସ୍ୱଚ୍ଛତା ଅଭିଯାନ ସହିତ ଯୋଡିବା ଦରକାର ଆଉ ଗାଁର ଯେଉଁ ଲୋକ ବାହାରେ ରହୁଛନ୍ତି ସେମାନଙ୍କୁ ବିଶେଷ ଭାବେ ଡକାଇବା ଦରକାର ଆଉ ତାଙ୍କୁ କହିବା ଦରକାର ଭାଇ କୁହନ୍ତୁ ଗାଁ ପାଇଁ ଆପଣ କ ’ ଣ କରି ପାରିବେ । ଆପଣ ଦେଖନ୍ତୁ ସାରା ଗାଁ ଗୋଟିଏ ପ୍ରାଣବନ୍ତ ଗାଁ ହୋଇଯିବ । ଗାଁ ଜୀବନ୍ତ ହୋଇ ଉଠିବ । ଗାଁ ଅର୍ଥାତ ଏବେ ଛାଡି ଦିଅ ଭାଇ , ଶୀଘ୍ର 18 ବର୍ଷର ହୋଇଯାଅ , ଚାଲିଯିବା , ଛାଡିଦେବା , କ ’ ଣ କରିବା ଜୀବନ ତ ଏହି ଭଳି ଜୀଇଁବା ପାଇଁ । ଏହାଠାରୁ ଓଲଟା କାମ କରିବାର ସମୟ ଆସିଯାଇଛି ଆଉ ଆପଣ ଯଦି ଏହି କାମକୁ କରିବେ ମୋର ବିଶ୍ୱାସ ଆପଣଙ୍କ ଗାଁରେ ଏକ ନୂଆ ଜୀବନ ଆସିଯିବ ।


    ଆଉ ଯେମିତି ମୁଁ କହିଲି ଆମ ଗାଁରେ ଗୃହପାଳିତ ପଶୁ ଅଛନ୍ତି । କିଛି ଲୋକ ଏଠାରେ ଦେଖି ଯାଇଥିବେ , ମତେ କୁହାଯାଇଛି କି କିଛି ଏହି ଗାନ୍ଧୀନଗର ପାଖରେ ପଶୁମାନଙ୍କ ପାଇଁ ଗୋଶାଳା କିଛି ଗାଁରେ ଅଛି । ଦେଖିଥିବେ ଯେ ଗାଁରେ ଅଳିଆ- ଆବର୍ଜନା କିଭଳି ଥାଏ , ବର୍ଜ୍ୟବସ୍ତୁରୁ ସଂପଦ ପ୍ରସ୍ତୁତ କରାଯାଇପାରେ । ଏହାକୁ ଆମେ ଯେଉଁ ବର୍ଜ୍ୟବସ୍ତୁ ଭାବି ନେଇଛେ ତାହା ବର୍ଜ୍ୟବସ୍ତୁ ନୁହେଁ ତାହା ହେଉଛି ସଂପଦ ।


    ଆପଣ ଗାଁରେ ଚେଷ୍ଟା କରନ୍ତୁ , କିଛି ଲୋକଙ୍କୁ ଲଗାନ୍ତୁ , ସ୍ୱୟଂ ସହାୟକ ଗୋଷ୍ଠୀ ଗଠନ କରନ୍ତୁ । ଗାଁର ଅଳିଆ-ଆବର୍ଜନାରୁ ଖତଗଦା ତିଆରି କରନ୍ତୁ , ଗାଁ ଖତ ବିକ୍ରି ହେବ , ପଞ୍ଚାୟତର ଆୟ ହେବ । ଆଉ ମାଟିରେ ସୁଧାର ହେବ ତ ଗାଁ ଲୋକଙ୍କର କ୍ଷେତ ଭଲ ରହିବ । ଛୋଟ ଛୋଟ କାମ ଯେଉଁଥିପାଇଁ ଅଲଗା ବଜେଟର ଆବଶ୍ୟକତା ପଡି ନ ଥାଏ , ଆପଣ ନିଜେ ସ୍ୱୟଂ କିଛି ଶୁଭାରମ୍ଭ କରନ୍ତୁ , ଆପଣ ନିଜ ଗାଁକୁ ଯେମିତି ସ୍ୱଚ୍ଛ ରଖୁଛନ୍ତି ସେମିତି ସମର୍ଥ ମଧ୍ୟ କରି ପାରିବେ । ସ୍ୱଚ୍ଛତାକୁ ନିଜ ସ୍ୱଭାବ କରି ରଖିବା ଶିଖନ୍ତୁ ଆଉ ସ୍ୱଚ୍ଛତା ଏଭଳି ଏକ ବିଷୟ ଯାହାକୁ ଆମକୁ ନିଜେ କରିବାକୁ ପଡିବ । ମାନି ନିଅନ୍ତୁ ଆମେ କେଉଁଠିକି ଯାଉଛେ , ହଠାତ୍ ଆମ ଶରୀର ଉପରେ କୌଣସି ଅଳିଆ ପଡିଗଲା , କୌଣସି ଅଳିଆ ଜିନିଷ ପଡିଗଲା । ଆମେ ଅପେକ୍ଷା କରୁଛେ କି ? ପାଖ ପଡୋଶୀରେ ଯିଏ ଯାଉଛି ସିଏ ସଫା କରିଦେବ , ଏଭଳି କରୁଛେ କି ? ଆମେ ଯେତେବଡ ମହାପୁରୁଷ ହେଉ ନା କାହିଁକି , ଆମେ ସାଙ୍ଗେ ସାଙ୍ଗେ , ପକେଟରୁ ରୁମାଲ ବାହାର କରୁ ଆଖି ପିଛୁଳାକେ ସଫା କରିବା ଆରମ୍ଭ କରି ଦେଉ , କାହିଁକି ? ଆବର୍ଜନା ଗୋଟିଏ କ୍ଷଣ ପାଇଁ ମଧ୍ୟ ଆମର ପସନ୍ଦ ନୁହେଁ । ଆମ ଶରୀର ଉପରେ ଯଦି ସାମାନ୍ୟ ମାତ୍ର ଆବର୍ଜନା ପଡିଲା ତ ଆମେ ତରନ୍ତ ସଫା କରି ଦେଉ । ଏମିତି ମଧ୍ୟ ଇଏ ଆମର ମାଟି ମାଆ ଭାରତ ମାତା , ତା ଉପରେ ଯଦି କୌଣସି ଆବର୍ଜନା ପଡିଲା ତ ତାକୁ ଆମ ସମସ୍ତଙ୍କୁ ମିଶି ସଫା କରିବାକୁ ପଡିବ । ଏହି ସ୍ୱଚ୍ଛତାକୁ ସ୍ୱଭାବରେ ପରିଣତ କରି ଦିଅ । ଯଦି ଏହି ସ୍ୱଚ୍ଛତାକୁ ସ୍ୱଭାବ କରି ଦେବା , ଆଉ ଯଦି ଥରେ ଆବର୍ଜନା ଚାଲିଯିବ ; ଆପଣ ଦେଖନ୍ତୁ ପୁଣି ଦେଶରେ କୁ-ପୋଷଣର ସମସ୍ୟା , ରୋଗ ପାଇଁ ଖର୍ଚ୍ଚ , ଏ ସବୁଥିରେ ହ୍ରାସ ଘଟିବ ।


    ଗରିବକୁ ସବୁଠାରୁ ଅଧିକ ଲାଭ ହେବ । ଆବର୍ଜନାରୁ ସବୁଠାରୁ ଅଧିକ ଅସୁବିଧା କାହାକୁ ହେଉଛି ତ ଗରିବକୁ , ନୂଆଣିଆ ଚାଳ ଘରେ ଜୀବନ କାଟୁଥିବା ଲୋକଙ୍କୁ ଅସୁବିଧା ହୁଏ , ମଇଳା ପାଣି ପିଇଲା ଲୋକଙ୍କୁ ଅସୁବିଧା ହୁଏ । ଏହା ମାନବତାର କାମ ଅଟେ , ଏହି ମାନବତାର କାମକୁ ଯଦି ଆମେ ସେହି ଭାବ ନେଇ କରିବା , ଜନ ସେବା , ଏହା ପ୍ରଭୁଙ୍କ ସେବା , ଆମର ଏଠି ଏହା କୁହାଯାଏ ; ସେହି ଭାବର ସହିତ ଯଦି ଆମେ କରିବା ତ ମୋର ବିଶ୍ୱାସ 2019 ରେ , ସ୍ୱଚ୍ଛ ଭାରତରେ କିଛି ହାସଲ କରିବାର ଅଛି ପରିବ ର୍ତ୍ତ ନ ଅନୁଭୂତ ହେଉ - ଏ ଭଳି ସ୍ଥିତି ସୃଷ୍ଟି କରିବାକୁ ହେବ ଆଉ ଏହା ସରକାରଙ୍କ ନାମରେ କରାଯିବ ଏଭଳି କଥା ମୋର ନୁହେଁ । ଏହାକୁ ସମାଜର ସ୍ୱଭାବ କରିବାକୁ ହେବ , ସମାଜରେ ଆନ୍ଦୋଳନ କରିବାକୁ ହେବ , ଆବର୍ଜନା ପ୍ରତି ବିତୃଷ୍ଣାର ବାତବରଣ ସୃଷ୍ଟି କରିବାକୁ ପଡିବ ତ ନିଜକୁ ନିଜେ ସବୁ ହୋଇଯିବ । ଶୌଚାଳୟ ହେଉଛି ତାହାର ଏକ ଅଂଶ । ଶୌଚାଳୟ ହୋଇଗଲା ଅର୍ଥ ସ୍ୱଚ୍ଛତା ହୋଇଗଲା , ଏହା ମୋର କଳ୍ପନା ନୁହେଁ । ଆଉ ସାରା ଦେଶରେ ଆଗରୁ କେବେ ସ୍ୱଚ୍ଛତା ଉପରେ ଚର୍ଚ୍ଚା ହେଉ ନଥିଲା । ଭଲ ହେଲା ବିଗତ ଦୁଇ ବର୍ଷ ଧରି ଲଗାତାର ସ୍ୱଚ୍ଛତା ଉପରେ ଚର୍ଚ୍ଚା ହେଉଛି । ଆଉ ମୁଁ ମଧ୍ୟ ଏହି କଥାକୁ ଜନ ସାଧାରଣଙ୍କ ସମ୍ମୁଖରେ ସ୍ୱୀକାର କରୁଛି ଯେ ସାଧାରଣ ଭାବେ ସରକାରଙ୍କ ତରଫରୁ କୌଣସି କଥା କୁହାଯାଏ ତ ସେହି ଦିନ ଗଣମାଧ୍ୟମ ସେଥିରୁ ଦୋଷ ତୃଟି ବାହାର କରିବାରେ ଲାଗିପଡେ , କ ’ ଣ ଅସୁବିଧା ଅଛି , କ ’ ଣ ଭୁଲ ଅଛି , କ ’ ଣ ମିଛ କହୁଛନ୍ତି ତା ’ କୁ ସେ ଧରନ୍ତି ।


    ସ୍ୱଚ୍ଛତା ଏଭଳି ଏକ ବିଷୟ ମୁଁ ଦେଖିଲି , ଗଣମାଧ୍ୟମ ଯାହାକୁ କୋଳେଇ ନେଇଛି ଆଉ ସରକାର ଯେତେ କାମ କରୁଛନ୍ତି ଗଣମାଧ୍ୟମର ଲୋକେ ତା ’ ଠାରୁ ଦୁଇପାଦ ଆଗକୁ କରୁଛନ୍ତି । ଏହା ଏଭଳି ଏକ ବିଷୟ ଯାହାକୁ ଦେଶର ପ୍ରତ୍ୟେକ ଲୋକ ସ୍ୱୀକାର କରିଛନ୍ତି ; ପ୍ରତ୍ୟେକ ଲୋକ ସ୍ୱୀକାର କରିଛନ୍ତି । ଯେଉଁ କାମକୁ ପ୍ରତ୍ୟେକ ଲୋକ ସ୍ୱୀକାର କରିଛନ୍ତି ସେଥିରେ ସଫଳତା ମିଳିବା ସ୍ୱଭାବିକ ଅଟେ , ତାହାକୁ ବ୍ୟବସ୍ଥିତ ଢଙ୍ଗରେ କରିବାକୁ ପଡିବ । କେବଳ ସ୍ୱଚ୍ଛତାର ମନ୍ତ୍ର କହିଲେ ହେବ ନାହିଁ ଏହାକୁ ଆମକୁ ବାସ୍ତବିକ ଶାରୀରିକ ଭାବେ କରିବାକୁ ପଡିବ । ଆଉ ଗାଁରେ ସଫେଇ ହେବ , ତ ପରିବ ର୍ତ୍ତି ତ ହିନ୍ଦୁସ୍ଥାନ ନଜରକୁ ଆସିବ । ଆମ ପରିବ ର୍ତ୍ତି ତ ଜୀବନ ନଜରକୁ ଆସିବ ।


    ମୋର ଆପଣମାନଙ୍କ ସହିତ , ଯେଉଁ ଯେଉଁ ଲୋକମାନଙ୍କ ସହିତ ସାକ୍ଷାତ ହୋଇଛି ମୁଁ ସେମାନଙ୍କୁ ବହୁତ ବହୁତ ଅଭିନନ୍ଦନ ଜଣାଉଛି ଆଉ ସେମାନଙ୍କ କାର୍ଯ୍ୟ ସେମାନଙ୍କ ଜୀବନ , ସେମାନଙ୍କ ପୁରୁଷାର୍ଥ , ସେମାନଙ୍କ ସଂକଳ୍ପ ଆମ ସମସ୍ତଙ୍କ ପାଇଁ ପ୍ରେରଣା ହେବ । ଆଉ ସାରା ଦେଶରୁ ଆସିଥିବା ମହିଳା ମାନେ ଅନ୍ତରାଷ୍ଟ୍ରୀୟ ମହିଳା ଦିବସରେ ସ୍ୱଚ୍ଛତା ଏବଂ ମହିଳା ; ସିଧା-ସିଧା ସମ୍ବନ୍ଧ ରହିଛି । କାରଣ ଆଜି ପର୍ଯ୍ୟନ୍ତ ପ୍ରତ୍ୟେକ ପ୍ରକାରର ସ୍ୱଚ୍ଛତା ରଖିବାରେ ଯଦି ସବୁଠାରୁ ଅଧିକ କେହି ଯୋଗଦାନ ଦେଇଛି ତ ଆମ ଦେଶର ନାରୀ ଶକ୍ତି ଦେଇଛନ୍ତି । ପ୍ରତ୍ୟେକ ପ୍ରକାରର ସ୍ୱଚ୍ଛତା , ସାମାଜିକ ଜୀବନର ପ୍ରତ୍ୟେକ ଲୁକ୍କାୟିତ ସ୍ୱଚ୍ଛତା , ଯଦି ଆଜି ମଧ୍ୟ ବଞ୍ଚି ରହିଛି , ସଂସ୍କାର ବଞ୍ଚି ରହିଛି , ସଦ ଗୁ ଣ ବଂଚି ରହିଛି , ସତ୍କାର୍ଯ୍ୟ ବଞ୍ଚି ରହିଛି ତ ସେଥିରେ ସବୁଠାରୁ ଅଧିକ ଯୋଗଦାନ ମାତୃଶକ୍ତିର ରହିଛି ।


    ସ୍ୱଚ୍ଛତାର ଏହି ଅଭିଯାନକୁ ମଧ୍ୟ ମାତୃଶକ୍ତିଙ୍କର ଆଶୀର୍ବାଦ ମିଳିବ , ଅ ଭୂ ତପୂର୍ବ ସଫଳତା ମିଳିବ , ଏହି ବିଶ୍ୱାସ ସହିତ ପୁଣିଥରେ ଆପଣମାନଙ୍କୁ ବହୁତ ବହୁତ ଶୁଭକାମନା ।


    ବହୁତ ବହୁତ ଧନ୍ୟବାଦ ।


    **********

    

    
    (Release ID: 1485694) Visitor Counter : 2