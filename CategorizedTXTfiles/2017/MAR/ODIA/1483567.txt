      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପେଟ୍ରୋଲିୟମ ମନ୍ତ୍ରୀଙ୍କ ଆମେରିକା ଗସ୍ତ
      ବୋଷ୍ଟନରେ ଏମଆଇଟି ଶକ୍ତି ସମ୍ମିଳନୀକୁ ସମ୍ବୋଧିତ କରିବେ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ,
      
      ବିଶ୍ୱର ସର୍ବବୃହତ୍ ହାଇଡ଼୍ରୋକାର୍ବନ ସମ୍ମିଳନୀ ସେରା ସପ୍ତାହରେ ଯୋଗଦେବେ,
      
      ଅନ୍ୟ ରାଷ୍ଟ୍ରର ପେଟ୍ରୋଲିୟମ ମନ୍ତ୍ରୀମାନଙ୍କ ସହ ଦ୍ୱିପାକ୍ଷିକ ଆଲୋଚନା
      Posted On: 02 MAR 2017 8:25PM by PIB Bhubaneshwar


    


    କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ରାଷ୍ଟ୍ର ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ମାର୍ଚ୍ଚ 3 ଠାରୁ 7 ତାରିଖ ପର୍ଯ୍ୟନ୍ତ ଆମେରିକା ବୋଷ୍ଟନ୍ ଏବଂ ହଷ୍ଟନ୍ ଅଭିମୁଖେ ଯାତ୍ରା କରୁଛନ୍ତି । ତାଙ୍କ ସହ ଦେଶର ରାଷ୍ଟ୍ରାୟ ତ୍ତ ତୈଳ ତଥା ବାଷ୍ପ କମ୍ପାନୀର ସିଇଓମାନଙ୍କର ଏକ ଉଚ୍ଚସ୍ତରୀୟ ପ୍ରତିନିଧିମଣ୍ଡଳ ମଧ୍ୟ ଯାତ୍ରା କରୁଛନ୍ତି । ଏହି ଗସ୍ତ କାଳରେ ମନ୍ତ୍ରୀ ଶ୍ରୀ ପ୍ରଧାନ ମାସାଚ୍ୟୁସେଟ୍ସ ଇନଷ୍ଟିଚ୍ୟୁଟ୍ ଅଫ୍ ଟେକ୍ନୋଲୋଜି (ଏମଆଇଟି) ଠାରେ ଆୟୋଜିତ ଶକ୍ତି ସମ୍ମିଳନୀରେ “ ଶକ୍ତି ସନ୍ତୁଳନ: ବଦଳୁଥିବା ଶକ୍ତି ସ୍ଥିତି ” ଶୀର୍ଷକ ଉପରେ ଉଦ୍ବୋଧନ ଦେବେ । ଏହା ବ୍ୟତୀତ ସେ ହାର୍ଭାର୍ଡ଼ କେନେଡ଼ି ସ୍କୁ ଲର ଛାତ୍ରଛାତ୍ରୀମାନଙ୍କୁ ଭାରତର ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ନୀତି ସଂପର୍କରେ ମଧ୍ୟ ଉଦ୍ବୋଧନ ଦେବାର କାର୍ଯ୍ୟକ୍ରମ ରହିଛି । ସେହିଭଳି ଟଫ୍ଟସ୍ ବିଶ୍ୱବିଦ୍ୟାଳୟର ଫ୍ଲେଚର ଶକ୍ତି ଓ ପର୍ଯ୍ୟାବରଣ କ୍ଲବ୍ ଠାରେ ଶ୍ରୀ ପ୍ରଧାନ ଛାତ୍ରଛାତ୍ରୀମାନଙ୍କ ସହ ପ୍ୟାରିସ ଜଳବାୟୁ ସମ୍ମିଳନୀର ଘୋଷଣାନାମା ପରିପ୍ରେକ୍ଷୀରେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ସେକ୍ଟର ପ୍ରତି ସୃଷ୍ଟ ଚାଲେଞ୍ଜ ତଥା ଜଳବାୟୁ ପରିବ ର୍ତ୍ତ ନ ପ୍ରତି ଭାରତର ପ୍ରତିବଦ୍ଧତା ସଂପର୍କରେ ଛାତ୍ରଛାତ୍ରୀମାନଙ୍କ ସହ ଭାବ ବିନିମୟ କରିବେ । ଏହା ପରେ ମନ୍ତ୍ରୀ ଶ୍ରୀ ପ୍ରଧାନ ବୋଷ୍ଟନ ସିଟିର ମେୟରଙ୍କୁ ସାକ୍ଷାତ କରିବା ସହ ସେଠାରେ ବସବାସ କରୁଥିବା ଭାରତୀୟ ସମୁଦାୟଙ୍କ ସହ ଭାବ ବିନିମୟ କରିବାର କାର୍ଯ୍ୟକ୍ରମ ରହିଛି ।


    ମାର୍ଚ୍ଚ 5 ରୁ 7 ତାରିଖ ପର୍ଯ୍ୟକ୍ତ ମନ୍ତ୍ରୀ ଶ୍ରୀ ପ୍ରଧାନ ବାର୍ଷିକ ‘ ସେରା ’ ସପ୍ତାହ ଉ ତ୍ସ ବରେ ଯୋଗଦେବେ । ଏହି ବୈଠକରେ ଯୋଗ ଦେଉଥିବା ଅନ୍ୟ ରାଷ୍ଟ୍ରର ପେଟ୍ରୋଲିୟମ ମନ୍ତ୍ରୀମାନଙ୍କ ସହ ସେ ଦ୍ୱିପାକ୍ଷିକ କଥାବା ର୍ତ୍ତା କରିବେ । ଏହି ସମ୍ମିଳନୀରେ କାନାଡ଼ା ସମେତ ସଂଯୁକ୍ତ ଆରବ ଏମିରେଟ୍ସ , ଇସ୍ରାଏଲ୍ , ଆମେରିକା , ନାଇଜେରିଆ , ସାଉଦି ଆରବ , ରୁଷିଆ ଏବଂ ଆନ୍ତର୍ଜାତିକ ଶକ୍ତି ଏଜେ ନ୍ସୀ ର ମହାସଚିବ ଆଦି ଯୋଗ ଦେଉଛନ୍ତି । ସେହିଭଳି ହାଇଡ଼୍ରୋକାର୍ବନ କ୍ଷେତ୍ରରେ ଏହି ସମ୍ମିଳନୀରେ ଯୋଗ ଦେଉଥିବା ବିଶିଷ୍ଟ ବିଶେଷଜ୍ଞ ଯଥା ଡ଼କ୍ଟର ଡ଼ାନିଏଲ ୟେର୍ଜିନ୍ , ବବ୍ ଡ଼ୁଡଲୀ ଆଦିଙ୍କୁ ଭେଟି ମନ୍ତ୍ରୀ ଶ୍ରୀ ପ୍ରଧାନ ସେମାନଙ୍କ ସହ ମତ ବିନିମୟ କରିବାର କାର୍ଯ୍ୟକ୍ରମ ରହିଛି । ହଷ୍ଟନ୍ ଅବସ୍ଥାନ କାଳରେ ସେ ସେଠାରେ ତୈଳ ତଥା ବାଷ୍ପ ସେକ୍ଟରରେ କାର୍ଯ୍ୟରତ ଭାରତୀୟ ବଂଶୋଦ୍ଭବ ବୈଜ୍ଞାନିକ ଏବଂ ସିଇଓମାନଙ୍କ ସହ ଭାବ ବିନିମୟ କରିବେ ଓ ସେଠାରେ ବସବାସ କରୁଥିବା ଭାରତୀୟ ସମୁଦାୟଙ୍କୁ ଭେଟିବେ । ସେରା ସପ୍ତାହ ପାଳନ ଅବସରରେ ଭାରତର ହାଇଡ଼୍ରୋକାର୍ବନ ସେକ୍ଟରର ପ୍ରଗତି ଏବଂ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋ ଦୀ ଙ୍କ ନେତୃତ୍ୱରେ ଏହି କ୍ଷେତ୍ରରେ ଅଣାଯାଇଥିବା ସଂସ୍କାର ସଂପର୍କରେ ଅନ୍ୟମାନଙ୍କୁ ଅବଗତ କରାଇବେ । ସେରା ସମ୍ମିଳନୀ ବିଶ୍ୱର ସର୍ବବୃହତ ହାଇଡ୍ରୋକାର୍ବନ ସମ୍ମିଳନୀ । ଭାରତର କ୍ରମବଦ୍ଧିଷ୍ଣୁ ତୈଳ ଓ ବାଷ୍ପ ସେକ୍ଟରରେ ପୁଞ୍ଜି ନିବେଶ ପାଇଁ ନିବେଶକମାନଙ୍କୁ ଆକୃଷ୍ଟ କରିବା ସକାଶେ ମନ୍ତ୍ରୀ ଶ୍ରୀ ପ୍ରଧାନ ଏହି ଅବସରରେ ସେଠାରେ ଉପସ୍ଥିତ ବିଭିନ୍ନ ରାଷ୍ଟ୍ରର ମନ୍ତ୍ରୀ , ନୀତି ନିର୍ଦ୍ଧାରକ , ପ୍ରଯୁକ୍ତିବିତ , ବୈଜ୍ଞାନିକ , ଯୋଜନାକାର ଓ ପରିଚାଳନା ବିଶେଷଜ୍ଞ , ଉ ଦ୍ୟୋ ଗପତି , ସେବା ଯୋଗାଣକାରୀ ତଥା ଭେଣ୍ଡରମାନଙ୍କ ସହ ଭାବ ବିନିମୟ କରିବାର କାର୍ଯ୍ୟକ୍ରମ ରହିଛି ।


    **********


    

    
    (Release ID: 1483567) Visitor Counter : 3