      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତର ପ୍ରଦେଶରେ ଆଜି ଶପଥ ନେଇଥିବା ନୂତନ ସରକାରଙ୍କୁ ପ୍ରଧାନମନ୍ତ୍ରୀଙ୍କ ଅଭିନନ୍ଦନ
      Posted On: 19 MAR 2017 4:06PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଉତ୍ତର ପ୍ରଦେଶରେ ନୂତନ ସରକାର ଗଠନ ଲାଗି ଶ୍ରୀ ଯୋଗୀ ଆଦିତ୍ୟନାଥ , ଶ୍ରୀ କେଶବ ପ୍ରସାଦ ମୌର୍ଯ୍ୟ , ଶ୍ରୀ ଦିନେଶ ଶର୍ମାଙ୍କ ସମେତ ଶପଥ ନେଇଥିବା ସବୁ ମନ୍ତ୍ରୀଙ୍କୁ ଅଭିନନ୍ଦନ ଜଣାଇଛନ୍ତି । ନୂତନ ସରକାର ଉପରେ ପୂର୍ଣ୍ଣ ଆସ୍ଥା ପ୍ରକଟ କରି ପ୍ରଧାନମନ୍ତ୍ରୀ କହିଛନ୍ତି ଯେ ଏହି ସରକାର ଅମଳରେ ବିକାଶର ନୂଆ ରେକର୍ଡ ହେବ ଏବଂ ଉତ୍ତର ପ୍ରଦେଶର ବିକାଶ ସହିତ ଭାରତର ମଧ୍ୟ ପ୍ରଗତି ଘଟିବ ।


    “ଯୋଗୀ ଆଦିତ୍ୟନାଥ , କେଶବ ପ୍ରସାଦ ମୌର୍ଯ୍ୟ , ଦିନେଶ ଶର୍ମା ଏବଂ ଆଜି ଶପଥ ନେଇଥିବା ସବୁ ମନ୍ତ୍ରୀଙ୍କୁ ମୋର ଅଭିନନ୍ଦନ । ଉତ୍ତର ପ୍ରଦେଶର ସେବାରେ ସମର୍ପିତ ସରକାରକୁ ଶୁଭ କାମନା ।


    ମୋର ଦୃଢ ବିଶ୍ଵାସ ଯେ ଏହି ନୂଆ ଟିମ ଉତ୍ତର ପ୍ରଦେଶକୁ ଉତ୍ତମ ପ୍ରଦେଶ ରୂପେ ଗଢିବାରେ


    ସମର୍ଥ ହେବେ । ବିକାଶର ସ୍ତର ରେକର୍ଡ ଛୁଇଁବ ।


    ଆମର ଏକମାତ୍ର ଲକ୍ଷ୍ୟ ଓ ଆଭିମୁଖ୍ୟ ହେଉଛି ବିକାଶ । ଯେତେବେଳେ ଉତ୍ତର ପ୍ରଦେଶ ଉନ୍ନତି କରିବ ଭାରତ ମଧ୍ୟ ସେତେବେଳେ ବିକଶିତ ହେବ । ଆମେ ଉତ୍ତର ପ୍ରଦେଶର ଯୁବଶକ୍ତି ପାଇଁ କାମ କରିବା ସହିତ ସେମାନଙ୍କ ଲାଗି ଉପଯୁକ୍ତ ସୁଯୋଗ ସୃଷ୍ଟି କରିବାକୁ ଚାହୁଁ ” , ବୋଲି ପ୍ରଧାନମନ୍ତ୍ରୀ କହିଛନ୍ତି ।


    **********

    

    
    (Release ID: 1484952) Visitor Counter : 2