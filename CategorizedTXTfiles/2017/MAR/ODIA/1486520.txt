      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ମେଗା ଶକ୍ତି ପ୍ରକଳ୍ପ ପାଇଁ ମେଗା ଶକ୍ତି ନୀତି-2009ରେ କ୍ୟାବିନେଟର ସଂଶୋଧନ
      Posted On: 31 MAR 2017 4:30PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟର ଅର୍ଥନୈତିକ ବ୍ୟାପାର କମିଟି ମେଗା ଶକ୍ତି ନୀତି-2009ରେ ସଂଶୋଧନ କରିଛନ୍ତି । ମେଗା ପ୍ରକଳ୍ପ ଗୁଡ଼ିକୁ (25ଟି ପ୍ରକଳ୍ପ) ଟ୍ୟାକ୍ସ କର୍ତ୍ତୃପକ୍ଷଙ୍କ ନିକଟରେ ଚୂଡ଼ାନ୍ତ ମେଗା ପ୍ରମାଣପତ୍ର ଦାଖଲ କରିବା ପାଇଁ ସମୟ ସୀମାକୁ ଆମଦାନୀ ଦିନଠାରୁ 60 ମାସ ପରିବର୍ତ୍ତେ 120 ମାସକୁ ବୃଦ୍ଧି କରାଯାଇଛି । ସେହିପରି ମେଗା ଶକ୍ତି ନୀତି ଅନୁସାରେ ଦୀର୍ଘକାଳୀନ ଶକ୍ତି କ୍ରୟ ବୁଝାମଣା ଅନୁଯାୟୀ ଲାଭକୁ ମଧ୍ୟ ଅନୁମୋଦନ ମିଳିଛି । ଏହା ଅନୁସାରେ ପ୍ରକଳ୍ପ ଦକ୍ଷତା ଅନୁଯାୟୀ କାର୍ଯ୍ୟକ୍ଷମ ହେଲେ ମୁକ୍ତ ହେଉଥିବା ବ୍ୟାଙ୍କ ଗ୍ୟାରେଣ୍ଟି ଅର୍ଥକୁ ପ୍ରଥମେ ବ୍ୟାଙ୍କର ଦେୟ ପରିଶୋଧରେ ବ୍ୟବହାର କରାଯିବ । ବ୍ୟାଙ୍କ ଗ୍ୟାରେଣ୍ଟି ମୁକ୍ତ ଦିଗରେ ରାଜସ୍ୱ ବିଭାଗର ପରାମର୍ଶ ଅନୁସାରେ ଏକ ସୁବ୍ୟବସ୍ଥିତ ପଦ୍ଧତି ପ୍ରସ୍ତୁତ କରାଯିବ । ଏହା ଦ୍ୱାରା ପ୍ରକଳ୍ପ ନିର୍ମାଣ କରୁଥିବା କମ୍ପାନିର ବୋଝ ହ୍ରାସ ପାଇବ ଏବଂ ଦେଶବ୍ୟାପି ଗ୍ରାହକଙ୍କ ସକାଶେ ବିଦ୍ୟୁତ ଦର ମଧ୍ୟ ହ୍ରାସ ପାଇବ ।


    **********


    

    
    (Release ID: 1486520) Visitor Counter : 2