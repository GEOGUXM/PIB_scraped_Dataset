      ନୀତି ଆୟୋଗ

      ନାଗରିକ ସମାଜ ସଂଗଠନର ସହଭାଗୀ ହେବ ନୀତି ଆୟୋଗ
      Posted On: 02 MAR 2017 8:26PM by PIB Bhubaneshwar


    


    ସରକାରୀ ନୀତି ଓ ଯୋଜନାର ପ୍ରଭାବଶାଳୀ ଭାବେ କାର୍ଯ୍ୟକାରିତାରେ ସିଭିଲ ସୋସାଇଟି ସଂଗଠନ(ନାଗରିକ ସମାଜ)ର ଗୁରୁତ୍ୱପୂର୍ଣ୍ଣ ଭୂମିକାକୁ ସ୍ୱୀକାର କରି ନୀତି ଆୟୋଗ ମାର୍ଚ୍ଚ 1 ତାରିଖ ବୁଧବାର ଦିନ ନୂଆଦିଲ୍ଲୀରେ କେନ୍ଦ୍ର ସରକାରଙ୍କ ପ୍ରମୁଖ ମନ୍ତ୍ରଣାଳୟ ଓ ବିଶିଷ୍ଟ ନାଗରିକ ସମାଜ ସଂଗଠନ ମଧ୍ୟରେ ଆଲୋଚନାର ଆ ୟୋ ଜନ କରିଥିଲେ ।


    ସରକାରଙ୍କ ସାମାଜିକ କ୍ଷେତ୍ର ପ୍ରୟାସକୁ ଆଗେଇ ନେବା ପାଇଁ କେନ୍ଦ୍ରର 15ଟି ମନ୍ତ୍ରଣାଳୟ ଓ ପ୍ରାୟ 17ଟି ଅଗ୍ରଣୀ ସ୍ୱେଚ୍ଛାସେବୀ ସଂଗଠନ ଏହି ଆଲୋଚନାରେ ଭାଗ ନେଇଥିଲେ । ଏହି ସଂଗଠନଗୁଡ଼ିକ ଦେଶର ସବୁ ଭାଗରୁ ଆସିଥିଲେ । ଶିକ୍ଷା , ସ୍ୱାସ୍ଥ୍ୟ , ବୟସ୍କଙ୍କ ଯତ୍ନ , ମହିଳା ସଶକ୍ତିକରଣ , ହସ୍ତତନ୍ତରେ ଗ୍ରାମାଂଚଳ ବିକାଶ ଦିଗରେ କାର୍ଯ୍ୟ କରୁଥିବା ଏହି ସଂଗଠନଗୁଡ଼ିକ ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ ,. ମହିଳା ଓ ଶିଶୁ ବିକାଶ ମନ୍ତ୍ରଣାଳୟ , ଏଫ୍ଏସ୍ଏସ୍ଏଆଇ , ସଂଖ୍ୟାଲଘୁ ମନ୍ତ୍ରଣାଳୟର ବରିଷ୍ଠ ଅଧିକାରୀମାନଙ୍କ ସହ ଆଲୋଚନା କରିଥିଲେ ।


    ସମାଜର ସାମଗ୍ରିକ ଅଭିବୃଦ୍ଧି ଓ ବିକାଶକୁ ସୁନିଶ୍ଚିତ କରିବାର ଶେଷ ମାଇଲ୍ ପର୍ଯ୍ୟନ୍ତ ନେବାରେ ନାଗରିକ ସମାଜ ସଂଗଠନଗୁଡ଼ିକର ପ୍ରମୁଖ ଭୂମିକାକୁ ଉଲ୍ଲେଖ କରି ନୀତି ଆୟୋଗ ଉପାଧ୍ୟକ୍ଷ ଡଃ ଅରବିନ୍ଦ ପା ନା ଗାରିୟା କହିଛନ୍ତି ଯେ ସରକାର ଓ ନାଗରିକ ସମାଜ ସଂଗଠନଗୁଡ଼ିକ ମଧ୍ୟରେ ପ୍ରଭାବଶାଳୀ ସହଭାଗିତା ଦ୍ୱାରା ସରକାରୀ ସମ୍ବଳର ବିଶେଷକରି ସାମାଜିକ କ୍ଷେତ୍ରରେ ସ କ୍ରି ୟ ବିନିଯୋଗ ଦୀର୍ଘକାଳୀନ ହୋଇପାରିବ ।


    ସହଭାଗୀ ଆଭିମୁଖ୍ୟର ସମ୍ଭାବନାକୁ ଗୁରୁତ୍ୱ ଦେଇ ସମସ୍ତ ନାଗରିକଙ୍କ ଜୀବନ ଉପରେ ସ୍ଥାୟୀ ପ୍ରଭାବ ପକାଇବା ପାଇଁ ନୀତି ଆୟୋଗ ସିଇଓ ଅମିତାଭ କାନ୍ତ କହିଛନ୍ତି ଯେ ସରକାର ଓ ନାଗରିକ ସମାଜ ସଂଗଠନ ମଧ୍ୟରେ ଉ ତ୍ତ ମ ସମନ୍ୱୟ ସୃଷ୍ଟି ଦ୍ୱାରା ଦାରିଦ୍ର୍ୟ ଓ ଅନାହାରର ମୂଳପୋଛ ସହ ସବୁପ୍ରକାରର ବଂଚିତ ବର୍ଗ ନିମନ୍ତେ ଅଭିନବ ସମାଧାନ ବାହାରି ପାରିବ । ଏହି ବୈଠକରେ ନାଗରିକ ସମାଜ ସଂଗଠନ ଓ ସରକାର ମଧ୍ୟରେ ଜାତୀୟ , ରାଜ୍ୟ , ଜିଲ୍ଲା ଓ ତୃଣମୂଳସ୍ତରରେ ସୁଦୃଢ଼ ଭାଗିଦାରୀର ପ୍ରଭାବଶାଳୀ ମାର୍ଗକୁ ଚିହ୍ନଟ କରାଯାଇଥିଲା । ଯାହାକି ପ୍ରମୁଖ ସରକାରୀ ଯୋଜନାର ସେବାକୁ ପ୍ରଦାନରେ ସୁଧାର କରିପାରିବ ।


    ଏହି ଗୋଲ ଟେବୁଲ ବୈଠକରେ ସାମାଜିକ କ୍ଷେତ୍ରର ସେବା ପ୍ରଦାନ ଯଥା ପାଣ୍ଠି ଆବଣ୍ଟନଠାରୁ ଆରମ୍ଭ କରି ତଦାରଖ , ମୂଲ୍ୟାଙ୍କନ ପ୍ରକ୍ରିୟା , ନାଗରିକ ସମାଜଗୁଡ଼ିକର ସ୍ୱତଃନିୟନ୍ତ୍ରଣ ପ୍ରସଙ୍ଗରେ ଆଲୋଚନା ହୋଇଛି । ପ୍ରତ୍ୟେକ ସାମାଜିକ ନାଗରିକ ସଂଗଠନ ନିର୍ଦ୍ଦିଷ୍ଟ କ୍ଷେତ୍ରୱାରି ସୁପାରିସ ସହ ସରକାରଙ୍କ ମନ୍ତ୍ରଣାଳୟ ଓ ବିଭାଗ ମଧ୍ୟରେ ସହଭାଗିତା ପାଇଁ ସଂଗଠନର ସ୍ୱଭାବ ଓ କାର୍ଯ୍ୟ ପ୍ରଦର୍ଶନ ଉପରେ ପ୍ରଭାବକୁ ସ୍ପଷ୍ଟ କରିଛନ୍ତି । ପ୍ରଥମ , ହେଲ୍ପ ଏଜ୍ ଇଣ୍ଡିଆ , ସୁଲଭ ଇଂଟରନ୍ୟାସନାଲ , ପ୍ରଦାନ , ଅକ୍ଷୟ ପାତ୍ର ଓ ପ୍ରୟାସ ଭଳି ଅଗ୍ରଣୀ ସ୍ୱେଚ୍ଛାସେବୀ ସଂଗଠନ ଦ୍ୱାରା ସ୍ୱେଚ୍ଛାସେବୀ ସଂଗଠନ ଓ ସରକାର ମଧ୍ୟରେ ସ୍ଥାୟୀ ଭାଗିଦାରୀ ବିକାଶ ନିମନ୍ତେ ପରାମର୍ଶ ଦେଇଥିଲେ ।


    ସହଭାଗିତାର ଭାବନାକୁ ଆଗେଇ ନେବା ପାଇଁ ପ୍ରଭାବାଶଳୀ ପ୍ରଶାସନ ନିମନ୍ତେ ସୁଦୃଢ଼ ସହଭାଗୀ ହେବାକୁ ନିୟମିତ ବ୍ୟବଧାନରେ ଏଭଳି ଆଲୋଚନା ଜାରି ରଖିବାକୁ ନିଷ୍ପ ତ୍ତି ହୋଇଛି ।


    **********


    

    
    (Release ID: 1483568) Visitor Counter : 3