      କ୍ୟାବିନେଟ

      ଜାତୀୟ ସ୍ୱାସ୍ଥ୍ୟ ନୀତି, 2017କୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 16 MAR 2017 9:24PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଜାତୀୟ ସ୍ୱାସ୍ଥ୍ୟ ନୀତି , 2017କୁ ସ୍ୱୀକୃତି ମିଳିଛି । ଜାତୀୟ ସ୍ୱାସ୍ଥ୍ୟ ନୀତି , 2017ରେ ଦେଶର ସମସ୍ତ ନାଗରିକଙ୍କୁ ପ୍ରତିଷେଧମୂଳକ ତଥା ପ୍ରୋତ୍ସାହକ ସ୍ୱାସ୍ଥ୍ୟସେବା ଯୋଗାଣ ସହ ସାର୍ବଜନୀନ ଗୁଣାତ୍ମକ ସ୍ୱାସ୍ଥ୍ୟସେବା ସୁନିଶ୍ଚିତ କରିବାକୁ ବ୍ୟାପକ ପ୍ରାବଧାନ କରାଯାଇଛି । ସମସ୍ତଙ୍କ ନିକଟରେ ଯେପରି ସ୍ୱାସ୍ଥ୍ୟସେବା ବ୍ୟାପକ ତଥା ସମନ୍ୱିତ ଭାବେ ଏବଂ ସୁଲଭ ମୂଲ୍ୟରେ ପହଂଚିପାରିବ ଏବଂ ସମସ୍ତଙ୍କର ଉପକାରରେ ଆସିବ ଏହାକୁ ସୁନିଶ୍ଚିତ କରିବା ସକାଶେ ସରକାର ସଂକଳ୍ପବଦ୍ଧ ।


    ଏହି ନୀତିରେ ସ୍ୱାସ୍ଥ୍ୟସେବା କ୍ଷେତ୍ରରେ ଥିବା ସମସ୍ତ ସମସ୍ୟା ପ୍ରତି ଦୃଷ୍ଟି ଦେବା ସହ ସେସବୁର କିଭଳି ସାମଗ୍ରିକ ଭାବେ ସମାଧାନ କରାଯାଇପାରିବ ସେଥି ନିମନ୍ତେ ବିଶେଷ ଦୃଷ୍ଟି ପ୍ରଦାନ କରାଯାଇଛି । ତେଣୁ ଏଥିରେ ଘରୋଇ ସହଭାଗିମାନଙ୍କୁ ଗୁରୁତ୍ୱପୂର୍ଣ୍ଣ ସହଯୋଗୀ ଭାବେ ଗ୍ରହଣ କରାଯାଇଛି । ଏଥିରେ ଗୁଣାତ୍ମକ ସ୍ୱାସ୍ଥ୍ୟସେବା ଉପଲବ୍ଧ କରିବା ସହ ଦିନକୁ ଦିନ ଦେଖାଦେଉଥିବା ନୂଆ ନୂଆ ଧରଣର ରୋଗର ସଫଳ ମୁକାବିଲା ଓ ନିୟନ୍ତ୍ରଣ ଉପରେ ଗୁରୁତ୍ୱାରୋପ କରାଯାଇଛି । ତେଣୁ ସ୍ୱାସ୍ଥ୍ୟସେବାକୁ ପ୍ରୋତ୍ସା ହନଧର୍ମୀ ତଥା ପ୍ରତିରୋଧୀ କରିବାକୁ ଉଦ୍ୟମ କରାଯିବ । ଏହି ନୀତି ସଂପୂର୍ଣ୍ଣ ଭାବେ ରୋଗୀକୈନ୍ଦ୍ରିକ ଏବଂ ଗୁଣାତ୍ମକ ଅଭିମୁଖୀ । ଏହା ଦ୍ୱାରା ଦେଶରେ ସ୍ୱାସ୍ଥ୍ୟ ନିରାପତାକୁ ସୁନିଶ୍ଚିତ କରିବା ସହ ଔଷଧ ଏବଂ ସାଧନ ସୃଷ୍ଟି କରାଯାଇପାରିବ ।


    ଜାତୀୟ ସ୍ୱାସ୍ଥ୍ୟନୀତି , 2017ର ପ୍ରମୁଖ ବୈଶିଷ୍ଟ୍ୟଗୁଡ଼ିକ ହେଲା ଏହା ଯେ , ସରକାର ଏହି ନୀତି କାର୍ଯ୍ୟାନ୍ୱୟନ କରି ସର୍ବାଧିକ ସମ୍ଭାବ୍ୟ ସ୍ତରର ଉ ତ୍ତ ମ ସ୍ୱାସ୍ଥ୍ୟରକ୍ଷା ହାସଲ କରିପାରିବେ ଏବଂ ଏହାଦ୍ୱାରା ଦେଶବାସୀ ସୁସ୍ଥ ହୋଇପାରିବେ । ତେଣୁ ସମସ୍ତ ପ୍ରକାର ବିକାଶମୂଳକ ନୀତିକୁ ସ୍ୱାସ୍ଥ୍ୟସେବା ଅଭିମୁଖୀ କରାଯିବ ଏବଂ ଏଥିରେ ପ୍ରତିଷେଧମୂଳକ ତଥା ପ୍ରୋତ୍ସା ହନଧର୍ମୀ ସ୍ୱାସ୍ଥ୍ୟସେବାକୁ ଅଗ୍ରାଧିକାର ପ୍ରଦାନ କରାଯିବ । ପରିଣାମତଃ କେହି ନାଗରିକ ଗୁଣାତ୍ମକ ସ୍ୱାସ୍ଥ୍ୟସେବା ପାଇବା ସକାଶେ କୌଣସି ପ୍ରକାର ଆର୍ଥିକ ସମସ୍ୟାର ସମ୍ମୁଖୀନ ହେବେନାହିଁ ।


    ସମାଜର ମଧ୍ୟମ ତଥା ନିମ୍ନ ସ୍ତରରେ ସ୍ୱାସ୍ଥ୍ୟସେବା ତଥା ଆର୍ଥିକ ସୁରକ୍ଷା ଉପଲବ୍ଧ କରାଇବା ଉ ଦ୍ଦେ ଶ୍ୟରେ ଏହି ନୀତିରେ ମାଗଣା ଔଷଧ ଉପଲବ୍ଧ କରାଇବା , ମାଗଣାରେ ସ୍ୱାସ୍ଥ୍ୟ ପରୀକ୍ଷା ଓ ନିଦାନ ଓ ମାଗଣାରେ ଜରୁରୀକାଳୀନ ସ୍ୱାସ୍ଥ୍ୟସେବା ପ୍ରଦାନ ସବୁ ସରକାରୀ ହସ୍ପିଟାଲରେ ଉପଲବ୍ଧ କରାଯିବ ।


    ମଧ୍ୟମ ତଥା ନିମ୍ନ ସ୍ତରରେ ସ୍ୱାସ୍ଥ୍ୟସେବାକୁ ଗୁରୁତ୍ୱପୂର୍ଣ୍ଣ ଢ଼ଙ୍ଗରେ ସ୍ୱଳ୍ପକାଳୀନ ଭି ତ୍ତି ରେ କରାଯିବ ଯାହାକି ସ୍ୱାସ୍ଥ୍ୟସେବା କ୍ଷେତ୍ରରେ ଥିବା ଜଟିଳ ତାରତମ୍ୟକୁ ଦୂର କରିବାରେ ସହାୟକ ହେବ । ତେଣୁ ସରକାର ସବୁ ପ୍ରକାର ସ୍ୱାସ୍ଥ୍ୟବ୍ୟବସ୍ଥା ଉପରେ ସମାନ ଭାବେ ଗୁରୁତ୍ୱ ଆରୋପ କରିବେ । ତଦ୍ୱାରା ସବୁଠାରେ , ସବୁ ସମୟରେ ସମସ୍ତ ପ୍ରକାର ସ୍ୱାସ୍ଥ୍ୟସେବା ଉପଲବ୍ଧ ହୋଇପାରିବ ।


    ଏଭଳି ଜାତୀୟ ଲକ୍ଷ୍ୟ ହାସଲ ନିମନ୍ତେ ସ୍ୱାସ୍ଥ୍ୟସେବା କ୍ଷେତ୍ରରେ ଥିବା ଜଟିଳ ତାରତମ୍ୟକୁ ପୂରଣ କରିବା ଉ ଦ୍ଦେ ଶ୍ୟରେ ଘରୋଇ କ୍ଷେତ୍ର ସହ ସରକାର ସକାରାତ୍ମକ ଏବଂ ଘନିଷ୍ଠତାର ସହ ସହଭାଗୀତା କରିବେ । ଗୁରୁତ୍ୱପୂର୍ଣ୍ଣ ସେବା ଓ ସାଧନ କ୍ରୟ , ଦକ୍ଷତା ବୃଦ୍ଧି , କୌଶଳ ବିକାଶ କାର୍ଯ୍ୟକ୍ରମ , ସଚେତନତା ସୃଷ୍ଟି , ସମାଜରେ ଦୀର୍ଘକାଳୀନ ଭି ତ୍ତି ରେ ନେଟୱାର୍କ ସୃଷ୍ଟି ଯଦ୍ୱାରା ଲୋକମାନଙ୍କ ମାନସିକ ସ୍ୱାସ୍ଥ୍ୟ ସୁସ୍ଥ ରହିବ ଏବଂ ବିପର୍ଯ୍ୟୟ ପରିଚାଳନା କ୍ଷେତ୍ରରେ ଏହି ସହଭାଗୀତା କରାଯିବ । ଘରୋଇ କ୍ଷେତ୍ରର ସହଭାଗୀତା ନିମନ୍ତେ ଏହି ନୀତିରେ ଉଭୟ ଆର୍ଥିକ ତଥା ଅଣ- ପ୍ରୋତ୍ସା ହନମୂଳକ ବ୍ୟବସ୍ଥା ରହିଛି ।


    ଏକ ନିର୍ଦ୍ଦିଷ୍ଟ ସମୟସୀମା ଭିତରେ ମୋଟ ଘରୋଇ ଉତ୍ପାଦର 2.5% ଅର୍ଥ ସ୍ୱାସ୍ଥ୍ୟସେବା ପାଇଁ ବ୍ୟୟ କରିବା ନିମନ୍ତେ ଏହି ନୀତିରେ ପ୍ରାବଧାନ ରହିଛି । ସ୍ୱାସ୍ଥ୍ୟ ଓ ନିରାମୟ କେନ୍ଦ୍ର ମାଧ୍ୟମରେ ଲୋକମାନଙ୍କୁ ବ୍ୟାପକ ପ୍ରାଥମିକ ସ୍ୱାସ୍ଥ୍ୟସେବା ଯୋଗାଇ ଦେବା ନିମନ୍ତେ ଏଥିରେ ବ୍ୟବସ୍ଥା କରାଯାଇଛି । ତେଣୁ ପ୍ରାଥମିକ ସ୍ୱାସ୍ଥ୍ୟସେବାକୁ ନିର୍ଦ୍ଦିଷ୍ଟ ଭାବେ ଚୟନଧର୍ମୀ ଢ଼ାଂଚାରୁ ବ୍ୟାପକ ବ୍ୟବସ୍ଥାରେ ପରିବ ର୍ତ୍ତି ତ କରିବାକୁ ଯୋଜନା କରାଯାଇଛି ଏବଂ ସେଥିରେ ବାର୍ଦ୍ଧକ୍ୟ ସେବାଯନ ô, ଆରୋଗ୍ୟକାରୀ ଉପଶମ ସେବା , ତଥା ପୁନଃଥଇଥାନ ସେବାକୁ ସାମିଲ କରାଯାଇଛି । ତେଣୁ ମୋଟ ବ୍ୟୟ ଅଟକଳର ସିଂହଭାଗ (ପ୍ରାୟ ଦୁଇ ତୃତୀୟାଂଶ ବା ତତୋଧିକ ପର୍ଯ୍ୟନ୍ତ) ପ୍ରାଥମିକ ସେବା ପାଇଁ ବ୍ୟୟ କରାଯିବାକୁ ସ୍ଥିର ହୋଇଛି । ତେଣୁ ଜିଲ୍ଲା ସ୍ତରରେ ସମସ୍ତ ପ୍ରକାର ସେକେଣ୍ଡାରୀ ସେବା ଉପଲବ୍ଧ କରାଯିବ ଯାହାକି ଏବେ କେବଳ ମେଡ଼ିକାଲ କଲେଜମାନଙ୍କରେ ଉପଲବ୍ଧ ।


    ରୋଗ ସଂକ୍ରମଣ ଏବଂ ଏହା ସୃଷ୍ଟି ହେବାର ଅବଧିକୁ ଦୃଷ୍ଟିରେ ରଖି ନୂତନ ସ୍ୱାସ୍ଥ୍ୟନୀତିରେ ନିଦ୍ଦିଷ୍ଟ ଭାବେ ପରିମାଣାତ୍ମକ ଲକ୍ଷ୍ୟ ଧାର୍ଯ୍ୟ କରାଯାଇଛି । ତେଣୁ ଏହା ଜନସ୍ୱାସ୍ଥ୍ୟର ସ୍ଥିତି ଓ କାର୍ଯ୍ୟକ୍ରମ , ସ୍ୱାସ୍ଥ୍ୟ ବ୍ୟବସ୍ଥାର କାର୍ଯ୍ୟକାରୀତା ଓ ଏହାର ସୁଦୃଢ଼ୀକରଣ ଉପରେ ଜୋର ଦିଆଯାଇଛି । ଏହା ଫଳରେ 2020 ସୁଦ୍ଧା ସମାଜରେ ଦେଖା ଦେଉଥିବା ପ୍ରମୁଖ ରୋଗଗୁଡ଼ିକୁ ପଞ୍ଜି କରଣ କରି ତାହାର ନିରାକରଣ ଦିଗରେ ନିର୍ଦ୍ଦିଷ୍ଟ ଭାବେ କାର୍ଯ୍ୟପନ୍ଥା ଗ୍ରହଣର ବ୍ୟବସ୍ଥା କରାଯାଇପାରିବ ।


    ଜାତୀୟ ସ୍ୱାସ୍ଥ୍ୟନୀତି , 2017ର ପ୍ରାଥମିକ ଉ ଦ୍ଦେ ଶ୍ୟ ହେଲା ଲୋକମାନଙ୍କୁ ରୋଗ ସଂପର୍କରେ ସୂଚୀତ କରିବା , ସେମାନଙ୍କ ମନରେ ଏହା ସଂପର୍କରେ ସ୍ପଷ୍ଟ ଧାରଣା ଦେବା , ଏବଂ ସରକାରୀ ସ୍ୱାସ୍ଥ୍ୟ ସେବା ବ୍ୟବସ୍ଥାକୁ ସୁଦୃଢ଼ କରିବା ସହ ଏହା ଉପରେ ପ୍ରାଧାନ୍ୟ ଆରୋପ କରିବା । ତେଣୁ ରୋଗ ନିରାକରଣ , ସ୍ୱାସ୍ଥ୍ୟସେବା ପ୍ରଦାନ ଏବଂ ଜନସାଧାରଣଙ୍କ ଉ ତ୍ତ ମ ସ୍ୱାସ୍ଥ୍ୟରକ୍ଷା ଦିଗରେ ସରକାର ଅଧିକ ସଚେତନ ରହିବେ । ଏଥିପାଇଁ ଅର୍ଥ ବରାଦ ଠାରୁ ବ୍ୟାପକ କାର୍ଯ୍ୟକ୍ରମ ଗ୍ରହଣ ନିମନ୍ତେ ଏଥିରେ ବିସ୍ତୃତ ପ୍ରାବଧାନ ରହିଛି । ତେଣୁ ମୋଟାମୋଟି ଭାବେ ସ୍ୱାସ୍ଥ୍ୟସେବାକୁ ଅଧିକ ପେଶାଦାରୀ କରିବା , ସେଥିରେ ନୀତି ନିୟମ ତଥା ସାଧୁତା ରକ୍ଷା , ସମାନତା ପ୍ରଦାନ , ଲୋକଙ୍କୁ ସୁଲଭ ମୂଲ୍ୟରେ ସ୍ୱାସ୍ଥ୍ୟସେବା ଉପଲବ୍ଧ କରାଇବା , ଏହାର ସାର୍ବଜନୀକରଣ , ରୋଗୀକୈନ୍ଦ୍ରିକ ଗୁଣାତ୍ମକ ସେବାଯନ ô ପ୍ରଦାନ , ଉ ତ୍ତ ରଦାୟିତ୍ୱ ତଥା ବିବିଧତା ନିମନ୍ତେ ନୂତନ ନୀତିରେ ଗୁରୁତ୍ୱ ପ୍ରଦାନ କରାଯାଇଛି । ଏହି ସବୁ ଲକ୍ଷ୍ୟ ପୂରଣ ନିମନ୍ତେ ଆବଶ୍ୟକ ଡ଼ିଜିଟାଲ ଟୁଲ୍ ର ବିକାଶ ନିମନ୍ତେ ଜାତୀୟ ଡ଼ିଜିଟାଲ ସ୍ୱାସ୍ଥ୍ୟ ପ୍ରାଧିକରଣ (ଏନଡ଼ିଏଚମ) ଗଠନ ନିମନ୍ତେ ନିଷ୍ପ ତ୍ତି ଗ୍ରହଣ କରାଯାଇଛି । ସେହିଭଳି ଆୟୁଷ ବ୍ୟବସ୍ଥାରୁ ଅଧିକ ସୁଫଳ ଲାଭ ଆଶାରେ ସରକାରୀ ସ୍ୱାସ୍ଥ୍ୟବ୍ୟବସ୍ଥାରେ ଆୟୁଷ ଔଷଧିର ଅଧିକରୁ ଅଧିକ ବ୍ୟବହାର ନିମନ୍ତେ ମଧ୍ୟ ଧ୍ୟାନ ଦିଆଯିବ । ସେହିଭଳି ଗ୍ରାମାଂଚଳ ଏବଂ ଯେଉଁ ଅଂଚଳ ସ୍ୱାସ୍ଥ୍ୟସେବା କ୍ଷେତ୍ରରେ ପଛରେ ରହିଛି ସେଠାରେ ସ୍ୱେଚ୍ଛାକୃତ ସେବାକୁ ପ୍ରୋତ୍ସା ହନ ଯୋଗାଯିବ । ଏହି ନୀତି ପ୍ରବ ର୍ତ୍ତ ନ ଦ୍ୱାରା ପ୍ରଗତିଶୀଳ ଢ଼ଙ୍ଗରେ ଲୋକମାନଙ୍କୁ ଗୁଣାତ୍ମକ ସ୍ୱାସ୍ଥ୍ୟସେବା ଯୋଗାଣ ସୁନିଶ୍ଚିତ କରାଯାଇପାରିବ ।


    **********

    

    
    (Release ID: 1484717) Visitor Counter : 5