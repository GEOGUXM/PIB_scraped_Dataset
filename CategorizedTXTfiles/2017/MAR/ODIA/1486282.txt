      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ସିନେମା ମାଧ୍ୟମରେ ଭାରତ ଓ ଭିଏତନାମ ସମ୍ପର୍କ ବୃଦ୍ଧି କରିବେ
      ସୂଚନା ଓ ପ୍ରସାରଣ ମନ୍ତ୍ରୀ ଏମ ଭେଙ୍କୟା ନାଇଡୁଙ୍କୁ ଭେଟିଲେ ଭିଏତନାମ ସୂଚନା ଓ ଯୋଗାଯୋଗ ମନ୍ତ୍ରୀ ଟ୍ରୋଙ୍ଗ ମିନ୍ ତୁଆନ ଓ ପ୍ରତିନିଧି

      Posted On: 27 MAR 2017 2:44PM by PIB Bhubaneshwar

    ଚଳଚ୍ଚିତ୍ର , ପ୍ରସାରଣ ଓ ସୂଚନା କ୍ଷେତ୍ରରେ ସହଯୋଗ ବୃଦ୍ଧି ପାଇଲେ ଭାରତ ଓ ଭିଏତନାମ ମଧ୍ୟରେ ସମ୍ପର୍କ ଆହୁରି ସୁଦୃଢ଼ ହେବ ବୋଲି ସୂଚନା ଓ ପ୍ରସାରଣ ମନ୍ତ୍ରୀ ଏଭ ଭେଙ୍କୟା ନାଇଡୁ କହିଛନ୍ତି । ଭିଏତନାମର ସୂଚନା ଓ ଯୋଗାଯୋଗ ମନ୍ତ୍ରୀ ଟ୍ରୋଙ୍ଗ ମିନ ତୁଆନଙ୍କ ନେତୃତ୍ୱରେ ଭାରତ ଗସ୍ତରେ ଆସିଥିବା ଭିଏତନାମ ପ୍ରତିନିଧି ମଣ୍ଡଳଙ୍କ ସହ ସାକ୍ଷାତ ଆଲୋଚନା କାଳରେ ସେ ଏହା ପ୍ରକାଶ କରିଛନ୍ତି । ଏଭଳି ସମ୍ପର୍କ ବୃଦ୍ଧି ଉଭୟପକ୍ଷଙ୍କ ଆନୁଷ୍ଠାନିକ ଦକ୍ଷତା ସୁଦୃଢ଼ୀକରଣ , ସାମାଜିକ ଗଣମାଧ୍ୟମ , ପ୍ରମୁଖ ସାମ୍ବାଦିକତା ଅନୁଷ୍ଠାନ ମଧ୍ୟରେ ଛାତ୍ର ବିନିମୟ କାର୍ଯ୍ୟକ୍ରମକୁ ପ୍ରୋତ୍ସାହନ ଯୋଗାଇବ । ଉଭୟ ଦେଶର ଚଳଚ୍ଚିତ୍ର ଓ ସାମ୍ବାଦିକତା ଅନୁଷ୍ଠାନ ମଧ୍ୟରେ ସମ୍ପର୍କ ବୃଦ୍ଧି ଏକାନ୍ତ ଜରୁରୀ ବୋଲି ମନ୍ତ୍ରୀ ଶ୍ରୀ ନାଇଡୁ ମତ ପୋଷଣ କରିଛନ୍ତି ।


    ଉଭୟପକ୍ଷଙ୍କ ମଧ୍ୟରେ ଆଲୋଚନା କାଳରେ ମନ୍ତ୍ରୀ ଶ୍ରୀ ନାଇଡୁ ନିର୍ଭର ପ୍ରତିଶ୍ରୁତି ପ୍ରଦାନ କରିଥିଲେ ଯେ ଉଭୟ ଦେଶର ସରକାରୀ ପ୍ରସାରଣ ସଂସ୍ଥା ମଧ୍ୟରେ ଆଦାନପ୍ରଦାନ କାର୍ଯ୍ୟକ୍ରମ , ବିଷୟବସ୍ତୁର ବିକାଶ , ପ୍ରଦର୍ଶନ ଓ ଚଳଚ୍ଚିତ୍ର ବିତରଣ ଘେନି ଭାରତ ସବୁମତେ ସହଯୋଗ କରିବ । ସୂଚନା ଓ ପ୍ରସାରଣ ମନ୍ତ୍ରଣାଳୟ ଅଧୀନରେ ସୃଷ୍ଟି କରାଯାଇଥିବା ଫିଲ୍ମ ସହାୟତା କାର୍ଯ୍ୟାଳୟ ( FFO ) ସମ୍ପର୍କରେ ସେ ଭିଏତନାମ ପ୍ରତିନିଧିମଣ୍ଡଳଙ୍କୁ ଅବଗତ କରାଇଥିଲେ । ଚଳଚ୍ଚିତ୍ର ନିର୍ମାତାମାନଙ୍କୁ ଫିଲ୍ମ ନିର୍ମାଣ ଓ ଅନୁମତି , ସୂଚନା ବଣ୍ଟନ ଏବଂ ସୁଟିଂ ସ୍ଥାନ ସମ୍ପର୍କୀତ ସବୁପ୍ରକାର ସହଯୋଗ ଯୋଗାଇଦେବା ହେଲା ଏଫଏଫଓର ମୁଖ୍ୟ ଦାୟିତ୍ୱ । ଭାରତୀୟ ଚଳଚ୍ଚତ୍ର ଶିଳ୍ପ ଏହାର ପ୍ରୋତ୍ସାହନ ଓ ଉତ୍ପାଦନ ପରବର୍ତ୍ତୀ କାର୍ଯ୍ୟ ସମ୍ପର୍କରେ ମଧ୍ୟ ରହିଥିବା ବିଭିନ୍ନ ବ୍ୟବସ୍ଥା ସମ୍ପର୍କରେ ସେ ଭାରତ ଗସ୍ତରେ ଆସିଥିବା ଭିଏତନାମ ପ୍ରତିନଧିମାନଙ୍କୁ ଅବଗତ କରାଇଥିଲେ ।


    ସେହିଭଳି ଭିଏତନାମ ପ୍ରତିନିଧିମାନେ ସେମାନଙ୍କ ଦେଶର ଚଳଚ୍ଚିତ୍ର ଶିଳ୍ପର ସ୍ଥିତି , ସମ୍ପର୍କରେ ସୂଚୀତ କରିବା ସହ ଦୁଇ ଦେଶ ମଧ୍ୟରେ ସହଯୋଗ ବୃଦ୍ଧି ନିମନ୍ତେ ଆଗ୍ରହ ପ୍ରକଟ କରିଥିଲେ । ଦୁଇ ରାଷ୍ଟ୍ର ମଧ୍ୟରେ 2014 ରେ ସାଂସ୍କୃତିକ ବିନିମୟ କାର୍ଯ୍ୟକ୍ରମ ଘେନି ଏକ ଚୁକ୍ତିନାମା ସ୍ୱାକ୍ଷରିତ ହୋଇଥିଲା । 2016 ରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଭିଏତନାମ ଗସ୍ତ ଉଭୟ ରାଷ୍ଟ୍ରଙ୍କ ମଧ୍ୟରେ ସାଂସ୍କୃତିକ ଭାବ ବିନିମୟକୁ ଅଧିକ ପ୍ରୋତ୍ସାହନ ଯୋଗାଇଥିଲା । 2017 ବର୍ଷଟି ଭାରତ - ଭିଏତନାମ କୂଟନୈତିକ ସମ୍ପର୍କର 45 ତମ ବାର୍ଷିକୀ ଭାବେ ପାଳନ କରାଯାଇଛି ।


    **********


    

    
    (Release ID: 1486282) Visitor Counter : 2