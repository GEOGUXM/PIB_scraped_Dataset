      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଆଇସିଡିଏସ ଅନ୍ତର୍ଗତ ନଗଦ ହସ୍ତାନ୍ତରଣ ନେଇ ସ୍ପଷ୍ଟୋକ୍ତି
      Posted On: 09 MAR 2017 6:09PM by PIB Bhubaneshwar


    


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟର ଆଇସିଡିଏସ (ସମନ୍ୱିତ ଶିଶୁ ବିକାଶ ଯୋଜନା) ଅନ୍ତର୍ଗତ ନଗଦ ହସ୍ତାନ୍ତରଣ ପାଇଁ ଆଧାର କାର୍ଡ ବାଧ୍ୟତାମୂଳକ କରାଯିବା ବିଷୟରେ କିଛି ସମ୍ବାଦପତ୍ର ଏବଂ ଟିଭି ଚ୍ୟାନେଲଗୁଡିକରେ ରିପୋର୍ଟ ପ୍ରକାଶିତ ହୋଇଛି । ଏହା ମଧ୍ୟ ସୂଚିତ କରାଯାଇଛି ଯେ 6 ବର୍ଷ ବୟସ ପର୍ଯ୍ୟନ୍ତ ଶିଶୁମାନଙ୍କ ପାଇଁ ସରକାର ଆଇସିଡିଏସ ଜରିଆରେ ସୁଖିଲା ରାସନ ବଦଳରେ ନଗଦ ଅର୍ଥ ଟ୍ରାନ୍ସଫର କରିବା ପାଇଁ ନିଷ୍ପତ୍ତି ନେଇଛନ୍ତି । ଆଇସିଡିଏସ ଅଧିନରେ ଅନୁପୂରକ ପୋଷଣ 6 ରୁ 36 ମାସ ବୟସର ଶିଶୁ (କୁପୋଷଣ ଶିଶୁମାନଙ୍କ ସହିତ) ଏବଂ ଗର୍ଭବତୀ ମହିଳା ଏବଂ ସ୍ତନପାନ କରାଉଥିବା ମା ’ ମାନଙ୍କ ପାଇଁ ହୋମ ରାସନ (ଟିଏସଆର) ଭାବେ ଉପଲବ୍ଧ କରାଯାଉଛି । କିନ୍ତୁ 3 ରୁ 6 ବର୍ଷର ଶିଶୁମାନଙ୍କ ପାଇଁ ଅଙ୍ଗନବାଡି କେନ୍ଦ୍ରଗୁଡିକରେ ଗରମ ଖାଦ୍ୟ ପ୍ରସ୍ତୁତ କରାଯାଉଛି ।


    ହୋମ ରାସନର ମାନକୁ ନେଇ ଆସୁଥିବା ଅଭିଯୋଗ ଦୃଷ୍ଟିରୁ ସରକାର ବ୍ୟବସ୍ଥାରେ ସଂସ୍କାର ଆଣିବା ସହିତ ଏହାକୁ ଆହୁ ରି ଅଧିକ ପାରଦର୍ଶୀ କରିବା ପାଇଁ ବିଚାର କରୁଛନ୍ତି ।


    ରାଷ୍ଟ୍ରୀୟ ଖାଦ୍ୟ ସୁରକ୍ଷା ଅଧିନିୟମ , 2013 ଧାରା 39 ଅଧିନରେ ଏମଡିଡିସିଡି ପରିପୂରକ ପୋଷଣ (ଆଇସିଡିଏସ ଅଧିନରେ) ନିୟମଗୁଡିକୁ ସୂଚିତ କରିବା ପାଇଁ ଅନିବାର୍ଯ୍ୟ । ଏହି ନିୟମଗୁଡିକୁ ପ୍ରଥମ ଥର ପାଇଁ 8 ଜୁନ 2015 ରେ ଲାଗୁ କରାଯାଇଥିଲା । ଏନଏଫଏସଏ ଧାରା 8 ଅଧିନରେ , ଖାଦ୍ୟ ଦିଆଯାଇ ନଥିବା ହିତାଧିକାରୀମାନଙ୍କୁ ଖାଦ୍ୟ ସୁରକ୍ଷା ଭତ୍ତା ପ୍ରଦାନ କରିବା ବାଧ୍ୟତାମୂଳକ । ଏନଏଫଏସଏ , 2013 ଅନୁଯାୟୀ ଏହି ଭତ୍ତା ପ୍ରଦାନ ବାଧ୍ୟତାମୂଳକ ।


    ଆଧାର କାର୍ଡ ନ ଥିଲେ ମଧ୍ୟ ହିତାଧିକାରୀଙ୍କୁ ଆଇସିଡିଏସ ଅଧିନରେ ପ୍ରଦାନ କରାଯାଉଥିବା ସୁବିଧାରୁ ବଂଚିତ କରାଯାଇପାରିବ ନାହିଁ ।


    ବିତରଣ ପ୍ରଣାଳୀରେ ପାରଦର୍ଶିତା ଆଣିବା ସହିତ ଲିକେଜ ନିୟନ୍ତ୍ରଣରେ ଆଧାରର ପ୍ରଭାବକୁ ଦୃଷ୍ଟିରେ ରଖି ସରକାର ଅନେକ କଲ୍ୟାଣକାରୀ ଯୋଜନାରେ ଆଧାରର ଉପଯୋଗ କରିବା ପାଇଁ ଆଦେଶ ଜାରୀ କରିଛନ୍ତି ।


    ଆଧାର ରେଗୁଲେସନ 2016 ନିୟମ 12 ଅଧିନରେ ବିଭାଗଗୁଡିକୁ ନିଜ ହିତାଧିକାରୀମାନଙ୍କୁ ଆଧାର ନାମାଙ୍କନ ସୁବିଧା ପ୍ରଦାନ କରିବା ପାଇଁ ବାଧ୍ୟତାମୂଳକ କରାଯାଇଛି , ଯାହା ଦ୍ୱାରା କୋ ÷ ଣସି ବ୍ୟକ୍ତି ଆଧାର ଅଭାବରୁ ମିଳୁଥିବା ଲାଭରୁ ବଂଜିତ ନ ହୁଅନ୍ତୁ ।


    6 ବର୍ଷ ବୟସର ପିଲାମାନଙ୍କ ପାଇଁ , ଜନ୍ମ ପ୍ରମାଣପତ୍ର ବା କୋ ÷ ଣସି ନିର୍ଦ୍ଦିଷ୍ଟ ନଥି , ଆଧାର ଅଧିନରେ ନାମାଙ୍କନ ପାଇଁ ଅନୁରୋଧ କରିଥିବା ଫର୍ମ , ବ୍ୟାଙ୍କ ପାସବୁକ୍ , ମତଦାତା ଚୟନ ପତ୍ର , ରାସନ କାର୍ଡ , କୃଷକ ଫଟୋ ପାସ ବୁକ , ପ୍ୟାନ କାର୍ଡ , ମନରେଗା/ ଆଇନଗତ ଅଭିଭାବକ ଆଦିଙ୍କ ସହିତ ଶିଶୁ ସମ୍ବନ୍ଧୀତ ପ୍ରମାଣ ଭାବେ ଏମ ଜି ଏନଆରଇଜିଏସ ଜବ କାର୍ଡ ଆଦି ଉପସ୍ଥାପିତ କରାଯାଇପାରିବ ।


    ଏହା ମଧ୍ୟ କୁହାଯାଇଛି ଯେ ଏହିଭଳି ବ୍ୟକ୍ତିଙ୍କର ଆଧାର ନମ୍ବର ଆସିବା ପର୍ଯ୍ୟନ୍ତ ବିକଳ୍ପ ପ୍ରମାଣପତ୍ର ଜରିଆରେ ସୁବିଧା ପ୍ରଦାନ କରାଯିବ ।


    ***********

    

    
    (Release ID: 1484178) Visitor Counter : 3