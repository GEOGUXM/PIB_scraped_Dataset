      କ୍ୟାବିନେଟ

      ଆନ୍ଧ୍ରପ୍ରଦେଶ ପାଇଁ ସ୍ୱତନ୍ତ୍ର ସହାୟତା ବ୍ୟବସ୍ଥାକୁ କେନ୍ଦ୍ର କ୍ୟାବିନେଟର ସ୍ୱୀକୃତି
      Posted On: 15 MAR 2017 6:06PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ନବଗଠିତ ଆନ୍ଧ୍ରପ୍ରଦେଶ ରାଜ୍ୟ ପାଇଁ ପ୍ରସ୍ତାବିତ କେତେକ ସ୍ୱତନ୍ତ୍ର ଆର୍ଥିକ ସହାୟତା ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛି । ଏହି ଅର୍ଥ ବାହ୍ୟ ସହାୟତା ପ୍ରକଳ୍ପ ( EPAs ) ତଥା ପୋଲାଭରମ ପ୍ରକଳ୍ପର ଜଳସେଚନ ବ୍ୟବସ୍ଥା ବିକାଶ ପାଇଁ ଉଦ୍ଦିଷ୍ଟ ନିମ୍ନଲିଖିତ ବ୍ୟବସ୍ଥା ମତେ ଆନ୍ଧ୍ରପ୍ରଦେଶକୁ ଏଭଳି କେନ୍ଦ୍ରୀୟ ସହାୟତା ଯୋଗାଇ ଦିଆଯିବ । 2015-16 ଠାରୁ 2019-20 ମଧ୍ୟରେ ଆନ୍ଧ୍ରପ୍ରଦେଶ ରାଜ୍ୟ କେନ୍ଦ୍ର ସରକାରଙ୍କଠାରୁ ଅତିରିକ୍ତ କେନ୍ଦ୍ରୀୟ ସହାୟତା ପାଇଥାନ୍ତା , ଏବେ କେନ୍ଦ୍ର ସରକାର ସ୍ୱତନ୍ତ୍ର ସହାୟତା ବ୍ୟବସ୍ଥା ଜରିଆରେ ଆନ୍ଧ୍ରପ୍ରଦେଶ ସର କା ରଙ୍କୁ ତାହା ଯୋଗାଇ ଦେବେ । କେନ୍ଦ୍ର ଓ ରାଜ୍ୟ ସରକାରଙ୍କ ମଧ୍ୟରେ କେନ୍ଦ୍ର ସରକାରଙ୍କ ପ୍ରାୟୋଜିତ କାର୍ଯ୍ୟକ୍ରମ ପ୍ରବ ର୍ତ୍ତ ନ ସକାଶେ ଆର୍ଥିକ ଭାର 90:10 ହିସାବରେ ବଣ୍ଟା ଯିବ । ଏହି ସ୍ୱତନ୍ତ୍ର ସହାୟତା ବାହ୍ୟ ସହାୟତା ପ୍ରକଳ୍ପ ( EPA ) ପାଇଁ ସଂଗୃହୀତ ଋଣ ପରିଶୋଧ ଓ ସୁଧ ପ୍ରଦାନ ବାବଦକୁ ଯୋଗାଇ ଦିଆଯିବ । ତେବେ ଯେଉଁ ସବୁ EPA 2015-16ରୁ 2019-20 ମଧ୍ୟରେ ରାଜ୍ୟ ସରକାରଙ୍କ ଦ୍ୱାରା ସ୍ୱାକ୍ଷରିତ ହୋଇଛି ସେହି ବାବଦକୁ ଏହି ଅର୍ଥ ବ୍ୟୟ କରାଯିବ ।


    କେବଳ 01.04.2014 ଠାରୁ ଆରମ୍ଭ ହୋଇଥିବା ପୋଲାଭରମ ପ୍ରକଳ୍ପର ଜଳସେଚନ କାର୍ଯ୍ୟକ୍ରମର ଅବଶିଷ୍ଟ ଅର୍ଥ (100%) କେନ୍ଦ୍ର ସରକାର ଯୋଗାଇଦେବେ । ଭାରତ ସରକାରଙ୍କ ପାଇଁ ଆନ୍ଧ୍ରପ୍ରଦେଶ ସରକାର ଏହି ପ୍ରକଳ୍ପର କାର୍ଯ୍ୟାନ୍ୱୟନ କରିବେ । ତେବେ ଏହା ସାମ ଗ୍ରୀ କ ସମନ୍ୱୟ , ଗୁଣବ ତ୍ତା ନିୟନ୍ତ୍ରଣ , ଡିଜାଇନ , ପ୍ରସଙ୍ଗ , ମନିଟରିଂ , ମଞ୍ଜୁ ରି ସଂକ୍ରାନ୍ତ ପ୍ରସଙ୍ଗ ଜଳସମ୍ପଦ ମନ୍ତ୍ରଣାଳୟ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରଣାଳୟ ଅଧୀନସ୍ଥ ପୋଲାଭରମ ପ୍ରକଳ୍ପ ପ୍ରାଧିକରଣ ଦ୍ୱାରା ନିୟନ୍ତ୍ରଣ କରାଯିବ । ଅର୍ଥ ମନ୍ତ୍ରଣାଳୟ ସହାୟତାରେ ପ୍ରାଧିକରଣ 01.04.2014 ସୁଦ୍ଧା ଏହାର ମୂଲ୍ୟ ଆକଳନ କରିବେ । ଏଭଳି ସହାୟତା ନବଗଠିତ ଆନ୍ଧ୍ରପ୍ରଦେଶ ରାଜ୍ୟର ଆର୍ଥିକ ବିକାଶରେ ସହାୟତ ହେବ ।


    **********

    

    
    (Release ID: 1484812) Visitor Counter : 2