      ଆଦିବାସୀ ବ୍ୟାପାର ମନ୍ତ୍ରଣାଳୟ

      ସରକାର ସ୍ଥାପନ କରିବେ ଏକଲବ୍ୟ ମଡ଼େଲର ଆବାସିକ ବିଦ୍ୟାଳୟ
      Posted On: 29 MAR 2017 7:33PM by PIB Bhubaneshwar


    ସରକାର ସାରା ଦେଶରେ 163ଟି ଗୁରୁତ୍ୱପୂର୍ଣ୍ଣ ଜିଲ୍ଲାକୁ ଚିହ୍ନଟ କରିଛନ୍ତି । ଏହିସବୁ ଜିଲ୍ଲାର ମୋଟ ଜନସଂଖ୍ୟାର 25 ପ୍ରତିଶତ ବା ତଦୁର୍ଦ୍ଧ୍ଵର ଲୋକ ତଫସିଲଭୁକ୍ତ ଜନଜାତି ବର୍ଗର । ସେହିସବୁ ଜିଲ୍ଲାରେ ଜନଜାତି ବିକାଶ କାର୍ଯ୍ୟକ୍ରମ ଯୋଜନା ମାଧ୍ୟମରେ ସରକାର ଏକଲବ୍ୟ ମଡ଼େଲର ଆବାସିକ ବିଦ୍ୟାଳୟ ସ୍ଥାପନ କରିବେ । 163 ଜିଲା ମଧ୍ୟରୁ 112ଟି ଜିଲ୍ଲା ପାଇଁ ଏକଲବ୍ୟ ମଡ଼େଲ ଆବାସିକ ବିଦ୍ୟାଳୟ ମଞ୍ଜୁର କରାଯାଇଛି । ସେହିସବୁ ଜିଳ୍ଲା ଗୁଡ଼ିକ ଓଡ଼ିଶା , ଅରୁଣାଚଳ ପ୍ରଦେଶ , ଆସାମ , ଛତିଶଗଡ଼ , ଦାଦ୍ରା ଓ ନଗରହାବେଲୀ , ଗୁଜରାଟ , ହିମାଚଳ ପ୍ରଦେଶ , ଜାମ୍ମୁ ଓ କାଶ୍ମୀର , ଝାଡ଼ଖଣ୍ଡ , ମଧ୍ୟପ୍ରଦେଶ , ମହାରାଷ୍ଟ୍ର , ମଣିପୁର , ମେଘାଳୟ , ମିଜୋରାମ , ନାଗାଲାଣ୍ଡ , ରାଜସ୍ଥାନ , ସିକିମ , ତେଲଙ୍ଗାନା ଏବଂ ତ୍ରିପୁରା ବୋଲି ଆଜି ରାଜ୍ୟସଭାରେ ଏକ ଲିଖିତ ପ୍ରଶ୍ନର ଉତ୍ତର ଜନଜାତି ବ୍ୟାପାର ରାଷ୍ଟମନ୍ତ୍ରୀ ଶ୍ରୀ ଯଶୱନ୍ତ ସିଂ ଭାଭୋର ପ୍ରକାଶ କରିଛନ୍ତି । ଏକଲବ୍ୟ ମଡ଼େଲ ଆବାସିକ ବିଦ୍ୟାଳୟ ଏକ ଆବଶ୍ୟକତାଭିତ୍ତିକ ପ୍ରକଳ୍ପ ଯାହା ରାଜ୍ୟ ସରକାରମାନଙ୍କ ଠାରୁ ମିଳିଥିବା ପ୍ରସ୍ତାବ ତଥା ଭୂମି ପ୍ରାପ୍ତି ଆଧାରରେ ଗ୍ରହଣ କରାଯାଇଛି । ମନ୍ତ୍ରଣାଳୟ ଏହି ଧରଣର ବିଦ୍ୟାଳୟ ନିର୍ମାଣ ସକାଶେ ଅର୍ଥ ଯୋଗାଇଥାନ୍ତି । କିନ୍ତୁ ଇଏମଆର ନିୟମାବଳୀ ଅନୁସାରେ ପ୍ରତ୍ୟେକ ରାଜ୍ୟ ଓ କେନ୍ଦ୍ରଶାସିତ ଅଂଚଳ ପ୍ରଶାସନ ଇଏମଆରଏସର ପରିଚାଳନା ଏବଂ ଏହାର ସଫଳ କାର୍ଯ୍ୟାନ୍ୱୟନ ପାଇଁ ସଂପୂର୍ଣ୍ଣ ଭାବେ ଦାୟୀ ରହିବେ । ଏପରିକି ସେହିସବୁ ବିଦ୍ୟାଳୟରେ ନାମଲେଖା ଏବଂ ଶିକ୍ଷକ ତଥା ଅନ୍ୟ କର୍ମଚାରୀ ନିଯୁକ୍ତ କରିବା ଦାୟିତ୍ୱ ସଂପୃକ୍ତ ରାଜ୍ୟ ସରକାରମାନଙ୍କ ଉପରେ ନ୍ୟସ୍ତ ରହିବ ବୋଲି ମନ୍ତ୍ରୀ ଶ୍ରୀ ଭାଭୋର ଗୃହରେ ସୂଚନା ଦେଇଛନ୍ତି ।


    **********

    
    
    (Release ID: 1486052) Visitor Counter : 2