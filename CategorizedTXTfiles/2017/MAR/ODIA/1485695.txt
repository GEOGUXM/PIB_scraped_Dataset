      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଭାରତରେ 4.5 ପ୍ରତିଶତ ଜନସଂଖ୍ୟା ମାନସିକ ବିଷାଦ ବିକାରଗ୍ରସ୍ତ
      Posted On: 24 MAR 2017 7:27PM by PIB Bhubaneshwar


    


    ଭାରତରେ ମାନସିକ ବିଷାଦ ବିକାର ବ୍ୟକ୍ତି ମୋଟ ଜନସଂଖ୍ୟାର 4.5 ପ୍ରତିଶତ ବୋଲି ବିଶ୍ୱ ସ୍ୱାସ୍ଥ୍ୟ ସଂଗଠନ ରିପୋର୍ଟ 2017 ‘ ବିଷାଦ ଏବଂ ଅନ୍ୟ ସାମାନ୍ୟ ମାନସିକ ବିକାର- ବୈଶ୍ୱିକ ସ୍ୱାସ୍ଥ୍ୟ ଅନୁମାନ ’ ରୁ ଜଣାପଡିଛି ।


    କେନ୍ଦ୍ର ସରକାର ଦେଶର 12 ଟି ରାଜ୍ୟରେ ନ୍ୟାସନାଲ ଇନଷ୍ଟିଚ୍ୟୁଟ ଅଫ ମେଣ୍ଟାଲ ହେଲ୍ଥ ଏବଂ ନ୍ୟୁରୋ ସାଇନ୍ସ , ବାଙ୍ଗାଲୁରୁ ମାଧ୍ୟମରେ ରାଷ୍ଟ୍ରୀୟ ମାନସିକ ସ୍ୱାସ୍ଥ୍ୟ ସର୍ବେକ୍ଷଣର ଆୟୋଜନ କରିଥିଲେ । ସର୍ବେକ୍ଷଣ ଅନୁଯାୟୀ ଭାରତରେ ବିଷାଦଗ୍ରସ୍ତ ବିକାରମାନଙ୍କ ସଂଖ୍ୟା 2.7 ପ୍ରତିଶତ ବୋଲି ଜଣାପଡିଥିଲା ।


    ମାନସିକ ବିକାର ଦୂର କରିବା ପାଇଁ ଭାରତ ସରକାର ରାଷ୍ଟ୍ରୀୟ ମାନସିକ ସ୍ୱାସ୍ଥ୍ୟ କାର୍ଯ୍ୟକ୍ରମ (ଏନଏମଏଚପି) କୁ 1982 ରୁ ଲାଗୁ କରୁଛନ୍ତି । ସରକାର ଏନଏମଏଚପି ଅଧିନସ୍ଥ ଦେଶର 339 ଜିଲାରେ ଜିଲା ସ୍ତରୀୟ ମାନସିକ ସ୍ୱାସ୍ଥ୍ୟ କାର୍ଯ୍ୟକ୍ରମ (ଡିଏମଏଚପି) ର କାର୍ଯ୍ୟାନ୍ୱୟନରେ ସମର୍ଥନ କରୁଛନ୍ତି । ଏହା ଜରିଆରେ ମାନସିକ ବିକାରଗ୍ରସ୍ତଙ୍କ ଚୟନ , ପରିଚାଳନା ଏବଂ ଚିକିତ୍ସା କରାଯାଉଛି । ମାନସିକ ବିକାରଗ୍ରସ୍ତମାନଙ୍କ ଉପରେ ପିଜି ପ୍ରଶିକ୍ଷଣ ସିଟ ସଂଖ୍ୟା ବୃଦ୍ଧି କରିବା ସହିତ ସେମାନଙ୍କ ଯତ୍ନ ଏବଂ ଚିକିତ୍ସା ସୁବିଧାରେ ସଂସ୍କାର , ମାନସିକ ସ୍ୱାସ୍ଥ୍ୟରେ ଉକ୍ରୃଷ୍ଟ ଥିବା 21 ଟି କେନ୍ଦ୍ର ପ୍ରତିଷ୍ଠା କରାଯିବ । ସ୍ନାତକରେ 39 ପଦ ମଧ୍ୟ ସୃଷ୍ଟି କରାଯାଇଛି । ଏହା ବ୍ୟତୀତ ତିନୋଟି କେନ୍ଦ୍ରୀୟ ସଂସ୍ଥାନ , ମାନସିକ ସ୍ୱାସ୍ଥ୍ୟ ସଂସ୍ଥାନ , ତେଜପୁର ଏବଂ ମାନସିକ ବ୍ୟାଧି ଅଧ୍ୟୟନ ଓ ଚିକିତ୍ସା ସଂସ୍ଥା , ରାଂଚି ରେ ସୁବିଧାକୁ ବୃଦ୍ଧି କରାଯାଇଛି ।


    କେନ୍ଦ୍ର , ରାଜ୍ୟ ମାନସିକ ସ୍ୱାସ୍ଥ୍ୟ ଅଧିକାରୀ , ଅନୁସନ୍ଧାନ ଏବଂ ପ୍ରଶିକ୍ଷଣ ଓ ସୂଚନା , ଶିକ୍ଷା ଏବଂ ସଂଚାର (ଆଇଇସି) ପାଇଁ ସହଯୋଗ ପ୍ରଦାନ କରାଯାଉଛି ବୋଲି ଆଜି ଲୋକସଭାରେ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀମତୀ ଅନୁପ୍ରିୟା ପଟେଲ ତାଙ୍କ ଲିଖିତ ଉତ୍ତରରେ ଦର୍ଶାଇଛନ୍ତି ।


    **********

    

    
    (Release ID: 1485695) Visitor Counter : 2