      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ମୁମ୍ବାଇ ବନ୍ଦର ପୋତାଶ୍ରୟ ଏବଂ ଜେଏନ ବନ୍ଦର ପୋତାଶ୍ରୟ ଚ୍ୟାନେଲ-2 ଖନନ, ସମ୍ପ୍ରସାରଣ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 22 MAR 2017 9:01PM by PIB Bhubaneshwar


    


    ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋ ଦୀ ଙ୍କ ଅଧ୍ୟକ୍ଷତାରେ ବସିଥିଲା । ଏଥିରେ ମୁମ୍ବାଇ ବନ୍ଦର ପୋତାଶ୍ରୟ ଏବଂ ଜେଏନ ବନ୍ଦର ପୋତାଶ୍ରୟ (ଫେଜ-2) ଖନନ ଏବଂ ପରିସର ବୃଦ୍ଧି ଲାଗି ବ୍ୟୟବରାଦ ପ୍ରସ୍ତାବକୁ ମଞ୍ଜୁରି ମିଳିଛି । ଏହି ପ୍ରକଳ୍ପ ବାବଦରେ ସେବା କର ମିଶାଇ 2029 କୋଟି ଟଙ୍କା ଖର୍ଚ୍ଚ ହେବ । ଜେଏନ ବନ୍ଦର ନ୍ୟାସ(ଜେଏନ ପି ଟି)ର ଅନ୍ତରୀଣ ଉତ୍ସ , ଆବଶ୍ୟକ ହେଲେ ବଜାରରୁ ସଂଗୃହିତ ଅର୍ଥରେ ପ୍ରକଳ୍ପ ପାଇଁ ବ୍ୟୟ କରାଯିବ । ଏହି ପ୍ରକଳ୍ପ ଦ୍ୱାରା ପୋତାଶ୍ରୟର ଚଉଡ଼ା ବର୍ତ୍ତମାନର 370 ମିଟରରୁ 450 ମିଟରକୁ ବୃଦ୍ଧି କରାଯିବ । ସେହିପରି ପୋତାଶ୍ରୟର ଲମ୍ବ 33.5 କିଲୋମିଟର ଠାରୁ 35.5 କିଲୋମିଟରକୁ ବୃଦ୍ଧି କରାଯିବ । ସେହିପରି ପୋତାଶ୍ରୟ ଡ୍ରାଫ୍ଟ ବର୍ତ୍ତମାନର 14 ମିଟରୁ ବଢ଼ାଇ 15 ମିଟର କରାଯିବ । ପୋତାଶ୍ରୟରେ ସର୍ବନିମ୍ନ ପରିମାଣ 35.03 ନିୟୁତ ଘନ ମିଟର ଏବଂ ପଥର ଖୋଦେଇ 1.73 ନିୟୁତ ଘନ ମିଟର ପର୍ଯ୍ୟନ୍ତ ଖୋଳାଯିବ ।


    ବିଶ୍ୱସ୍ତରୀୟ ଟେଣ୍ଡର ପ୍ରକ୍ରିୟା ମାଧ୍ୟମରେ ଏହି କାର୍ଯ୍ୟ କରାଯିବ ଏବଂ ଏହାକୁ 2 ବର୍ଷ ମଧ୍ୟରେ ଶେଷ କରାଯିବା ଲାଗି ଲକ୍ଷ୍ୟ ରଖାଯାଇଛି ।


    ବର୍ତ୍ତମାନ ଜେଏନ ପିଟି ର କଣ୍ଟେନର ଧାରଣ କ୍ଷମତା 5 ନିୟୁତ ଟିଇୟୁ (ୟୁନିଟ୍ ପିଛା 20 ଫୁଟ୍ ସମାନ) ରହିଛି । ଚତୁର୍ଥ ଟର୍ମିନାଲ୍ କାର୍ଯ୍ୟକ୍ଷମ ହେଲେ ଏହି କ୍ଷମତା 9.8 ନିୟୁତ ଟିଇୟୁ ହେବ । ଫଳରେ ଜେଏନ ବନ୍ଦରରେ 8 ହଜାରରୁ 12 ହଜାର ଟିଇୟୁ ପର୍ଯ୍ୟନ୍ତ ମାଲ ବା ହୀ ଜା ହାଜ ବନ୍ଦରରେ ଲାଗିପାରିବ ।


    ପ୍ରକଳ୍ପ ଶେଷ ହୋଇଗଲେ ଜେଏନ ପିଟି ର ଅତିରିକ୍ତ ଟ୍ରାଫିକ ପରିଚାଳନା କ୍ଷମତା 1.67 ନିୟୁତ ଟିଇୟୁକୁ ବୃଦ୍ଧି ପାଇବ । କ୍ଷମତା ବୃଦ୍ଧି ପାଇଲେ 12 , 500 ଟିଇୟୁ କ୍ଷମତା ବିଶିଷ୍ଟ ବଡ଼ ମାଲବାହୀ ଜା ହାଜ ଏଠାରେ ଯାତାୟାତ କରିପାରିବ ।


    **********

    

    
    (Release ID: 1485549) Visitor Counter : 2