      ଆୟୁଷ

      ‘ହୋମିଓପାଥି ଫର ହେଲ୍ଦି ଚାଇଲ୍ଡ’ ଯୋଜନାରେ 50 ହଜାରରୁ ଅଧିକ ପିଲା ପଞ୍ଜିକୃତ
      Posted On: 24 MAR 2017 7:29PM by PIB Bhubaneshwar


    


    ଆୟୁଷ ମନ୍ତ୍ରଣାଳୟ ଦ୍ୱାରା ‘ ହୋମିଓପାଥି ଫର ହେଲ୍ଦି ଚାଇଲ୍ଡ ’ ( ଏଚଏଚସି) କାର୍ଯ୍ୟକ୍ରମ ସେଣ୍ଟ୍ରାଲ କାଉନସିଲ ଫର ରିସର୍ଚ୍ଚ ଇନ ହୋମିଓପାଥି (ସିସିଆରଏଚ) ଏକ ସ୍ୱୟଂଶାସିତ ସଂସ୍ଥା ଜରିଆରେ କାର୍ଯ୍ୟକାରୀ କରାଯାଉଛି । ଏହି କାର୍ଯ୍ୟକ୍ରମ ଦେଶର 5 ଟି ରାଜ୍ୟର 6 ଟି ଜିଲାର 10 ଟି ବ୍ଲକରେ ପରୀକ୍ଷାମୂଳକ ଭାବେ କାର୍ଯ୍ୟକାରୀ କରାଯାଉଛି । ଏହି କାର ୍ଯ୍ୟକ୍ରମ ଝାଡଖଣ୍ଡ ଏବଂ ରାଜସ୍ଥାନରେ ଟ୍ରାଇବାଲ ସବ ପ୍ଲାନ ଅଧିନରେ ଦୁଇଟ ବ୍ଲକରେ କାର୍ଯ୍ୟକାରୀ କରାଯାଉଛି । ଏହି କାର୍ଯ୍ୟକ୍ରମରେ 50 ହଜାରରୁ ଅଧିକ ପିଲା ପଞ୍ଜି କୃତ ହୋଇସାରିଲେଣି ବୋଲି ଆୟୁଷ ରାଷ୍ଟ୍ରମନ୍ତ୍ରୀ ଶ୍ରୀ ଶ୍ରୀପଦ ୟେସୋ ନାଏକ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ସୂଚନା ପ୍ରଦାନ କରିଛନ୍ତି ।


    ଏହି ଯୋଜନାରେ 6 ମାସରୁ 3 ବର୍ଷ ପର୍ଯ୍ୟନ୍ତ ପିଲାମାନଙ୍କର ଦାନ୍ତ ଉଠି ବା ସମୟରେ ହେଉଥିବା ବିଭିନ୍ନ ସ୍ୱାସ୍ଥ୍ୟ ସମ୍ବନ୍ଧୀତ ଅସୁବିଧା ଏବଂ ରାଷ୍ଟ୍ରୀୟ ଶିଶୁ ସ୍ୱାସ୍ଥ୍ୟ କାର୍ଯ୍ୟକ୍ରମ (ଆରବିଏସକେ) କ୍ଷେତ୍ରରେ ଅଧିକ ଗୁରୁତ୍ୱ ପ୍ରଦାନ କରାଯାଉଛି । ହୋମିଓପାଥି ଔଷଧ ପିଲାମାନଙ୍କୁ ପ୍ରଦାନ କରି ସେମାନଙ୍କର ଦାନ୍ତକୁ ସୁସ୍ଥ ରଖାଯିବ । ଦାନ୍ତ ଉଠିବା ସମୟରେ ପିଲାମାନଙ୍କଠାରେ ଦେଖାଦେଉଥିବା ଝାଡାବାନ୍ତି , ଜ୍ୱର , କମ ଖାଦ୍ୟ ଖାଇବା , ଚିଡିଚିଡା ହେବା ଆଦି ପାଇଁ ହୋମିଓପାଥି ଔଷଧ ପ୍ରସ୍ତୁତ କରାଯାଉଛି । ସେହିଭଳି ଆରବିଏସକେ ଯୋଜନାରେ 0-18 ବର୍ଷ ବୟସ ର ପିଲାମାନଙ୍କ କ୍ଷେତ୍ରରେ ଦେଖାଯାଉଥିବା ଅଭାବ ଦୂର କରିବା ପାଇଁ ଔଷଧ ପ୍ରସ୍ତୁତ କରାଯାଉଛି । ଏହି କାର୍ଯ୍ୟକ୍ରମ ପାଇଁ ଓଡ଼ିଶାର କଟକ ଜିଲାର ନିଆଳି ଏବଂ କଣ୍ଟାପଡା ବ୍ଲକ ଚିହ୍ନଟ କରାଯାଇଛି ।


    ବିଭିନ୍ନ ବ୍ଲକରେ ଏହି କାର୍ଯ୍ୟକ୍ରମକୁ ସଠିକ ଭାବେ ପହଂଚାଇବା ପାଇଁ ହୋମିଓପାଥି ବିଶେଷଜ୍ଞମାନଙ୍କ ଦ୍ୱାରା ଫିଲ୍ଡ ୱାକରମାନଙ୍କୁ ପ୍ରଶିକ୍ଷଣ ପ୍ରଦାନ କରାଯାଇଛି । ସେମାନଙ୍କୁ ଔଷଧ କିଟ ଏବଂ ଡାଟା ରେକର୍ଡ କରିବା ପାଇଁ ରେଜିଷ୍ଟର ମଧ୍ୟ ପ୍ରଦାନ କରାଯାଇଛି ।


    **********

    

    
    (Release ID: 1485696) Visitor Counter : 2