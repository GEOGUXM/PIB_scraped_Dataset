      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଦେଶର 15ଟି କୃଷି ଆର୍ଥିକ ଗବେଷଣା ସଂସ୍ଥାନକୁ ଆଉ ଏକ ବର୍ଷ ପାଇଁ ଦିଆଯିବ 25 କୋଟି ଟଙ୍କାର ଅନୁଦାନ
      Posted On: 31 MAR 2017 4:14PM by PIB Bhubaneshwar


    ଦେଶରେ 12ଟି କୃଷି ଆର୍ଥିକ ଗବେଷଣା କେନ୍ଦ୍ର (ଏଇଆରସି) ଏବଂ 3ଟି କୃଷି ଆର୍ଥିକ ଗବେଷଣା ୟୁନିଟ (ଏଇଆରୟୁ)କୁ ଆଉ 1 ବର୍ଷ ପାଇଁ ଅନୁଦାନ ସହାୟତା ଦେବା ସକାଶେ କେନ୍ଦ୍ର ସରକାର ନିଷ୍ପତ୍ତି ନେଇଛନ୍ତି । ଏହି ଅନୁଦାନ 2017-18 ଆର୍ଥିକ ବର୍ଷ ଲାଗି କାର୍ଯ୍ୟକାରୀ ହେବ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକରେ ଏହି ନିଷ୍ପତ୍ତି ନିଆଯାଇଛି ।


    ମୋଟ 15ଟି ଯାକ ଏଇଆରସି ଏବଂ ଏଇଆରୟୁ ସଂସ୍ଥା ଲାଗି 25 କୋଟି ଟଙ୍କାର ଅନୁଦାନ ରାଶି ପ୍ରଦାନ କରାଯିବ । ବିଭିନ୍ନ ରାଜ୍ୟରେ କାର୍ଯ୍ୟରତ ଏହିସବୁ ସଂସ୍ଥାର କର୍ମଚାରୀମାନେ କେନ୍ଦ୍ରୀୟ ଅନୁଦାନ ଯୋଗୁଁ ଉପକୃତ ହେବେ । ଦେଶରେ ଉନ୍ନତ କୃଷି ବିକାଶ ନୀତି ତଥା ଏହି ନୀତି ଆଧାରିତ କାର୍ଯ୍ୟକ୍ରମ ଜରିଆରେ କୃଷି ଏବଂ ଅଣକୃଷି କ୍ଷେତ୍ରରେ ସର୍ବାଧିକ ନିଯୁକ୍ତି ସୁଯୋଗ ସୃଷ୍ଟି କରିବା ହେଲା ଏହିସବୁ ଏଇଆରସି ଏବଂ ଏଇଆରୟୁ ସଂସ୍ଥାର ମୂଖ୍ୟ ଉଦ୍ଦେଶ୍ୟ । 1 ବର୍ଷ ପରେ ଅନୁଦାନ ରାଶି ପ୍ରଦାନ ଅବଧିକୁ ପୁଣି ବୃଦ୍ଧି କରାଯିବ କି ନାହିଁ ତାହା ସ୍ଥିର କରାଯିବ ।


    **********

    
    
    (Release ID: 1486508) Visitor Counter : 2