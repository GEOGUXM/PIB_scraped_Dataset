      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଦେଶରେ ଥିବା କର୍କଟ ରୋଗୀଙ୍କ ସୂଚନା
      Posted On: 15 MAR 2017 7:37PM by PIB Bhubaneshwar


    


    କର୍କଟ ରୋଗରେ 17 ପ୍ରତିଶତ ସଂପୂର୍ଣ୍ଣ ସଂକ୍ରମିତ ହୋଇଥିବା ରୋଗୀ ଶେଷ ସମୟରେ ଡାକ୍ତରଖାନାରେ ପଞ୍ଜିକରଣ କରୁଛନ୍ତି ।


    ଦେଶରେ 2016 ମସିହା ସୁଦ୍ଧା 1451417 କର୍କଟ ରୋଗୀ ଥିବା କଥା ଇଣ୍ଡିଆନ କାଉନସିଲ ଅଫ ମେଡିକାଲ ରିସର୍ଚ (ଆଇସିଏମଆର) ଦ୍ୱାରା ପ୍ରଦାନ କରାଯାଇଥିବା ତଥ୍ୟରୁ ଜଣାପଡିଛି । ଆଇସିଏମଆର ରିପୋର୍ଟ ଅନୁଯାୟୀ 2014-15ରେ କର୍କଟ ରୋଗରେ 17 ପ୍ରତିଶତ ସଂପୂର୍ଣ୍ଣ ସଂକ୍ରମିତ ହୋଇଥିବା ରୋଗୀ ଶେଷ ସମୟରେ ଡାକ୍ତରଖାନାରେ ପଞ୍ଜିକରଣ କରିଥିଲେ ।


    କର୍କଟକୁ ଏକ ନୋଟିଫାଇଏବଲ ରୋଗ ଭାବେ ଘୋଷଣା କରିବା ପାଇଁ ବିଶେଷଜ୍ଞମାନେ ଭିନ୍ନ ଭିନ୍ନ ମତ ପୋଷଣ କରିଛନ୍ତି । ଭାରତ ସରକାରଙ୍କ ଦ୍ୱାରା ଏହି ପ୍ରସ୍ତାବ ଦିଆଯାଇନାହିଁ । ଭାରତୀୟ କାଉନସିଲ ଅଫ ମେଡିକାଲ ରିସର୍ଚ ଅଧିନରେ ବେଙ୍ଗାଲୁରୁଠାରେ ନ୍ୟାସନାଲ ସେଂଟର ଫର ଡିଜିଜ ଇନଫରମେଟିକ୍ସ ଆଣ୍ଡ ରିସର୍ଚ (ଏନସିଡିଆଇଆର) କାର୍ଯ୍ୟକାରୀ କରୁଛି ।


    କର୍କଟ ରୋଗର ନିୟନ୍ତ୍ରଣ , ନିଦାନ ଏବଂ ଉପଚାର ସହିତ ସ୍ୱାସ୍ଥ୍ୟ ସେବା କ୍ଷେତ୍ରରେ ସଂସ୍କାର ଆଣିବା ପାଇଁ ରାଜ୍ୟ ସରକାରଙ୍କ ପ୍ରୟାସରେ କେନ୍ଦ୍ର ସରକାର ସହାୟତା କରୁଛନ୍ତି । ନ୍ୟାସନାଲ ପ୍ରୋଗ୍ରାମ ଫର ପ୍ରିଭେନସନ ଆଣ୍ଡ କଂଟ୍ରୋଲ ଅଫ କ୍ୟାନସର , ଡାଇବେଟିସ , କାର୍ଡିଓଭାସ୍କୁଲାର ଡିଜିଜ ଆଣ୍ଡ ଷ୍ଟ୍ରୋକ (ଏନପିସିଡିସିଏସ) କାର୍ଯ୍ୟକ୍ରମ ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ (ଏନଏଚଏମ) ଜରିଆରେ କାର୍ଯ୍ୟକାରୀ କରାଯାଉଛି । ଏହି କାର୍ଯ୍ୟକ୍ରମରେ କର୍କଟ ନିୟନ୍ତ୍ରଣ , ପରୀକ୍ଷଣ , ଠିକ ସମୟରେ ଚିହ୍ନଟ ଏବଂ ଚିକିତ୍ସା ପାଇଁ ନିର୍ଦ୍ଦିଷ୍ଟ ଚିକିତ୍ସାଳୟକୁ ପଠାଯାଉଛି । ସ୍ତନ କର୍କଟ , ଗର୍ଭାଶୟ ଏବଂ ମୁଖ କର୍କଟ ଉପରେ ଅଧିକ ଗୁରୁତ୍ୱ ପ୍ରଦାନ କରାଯାଉଛି । ଜନସଂଖ୍ୟା ଆଧାରରେ ସାଧାରଣତଃ ସ୍ତନ କର୍କଟ , ଗର୍ଭାଶୟ ଏବଂ ମୁଖ କର୍କଟ ପରୀକ୍ଷଣ ପାଇଁ ରାଜ୍ୟସରକାରମାନଙ୍କୁ ନିୟମାବଳୀ ପ୍ରଦାନ କରାଯାଇଛି । ଏହିଭଳି ପରୀକ୍ଷଣ କର୍କଟ ସହିତ ଏନସିଡି ବିପଦ କାରକଗୁଡିକ ବିଷୟରେ ସଚେତନତା ବୃଦ୍ଧି କରିବ ।


    ଭାରତ ସରକାର ଟେରିଟୋରୀ କେୟାର କ୍ୟାନସର ସେଂଟର ଯୋଜନାକୁ ସହଯୋଗ କରିବା ପାଇଁ ଦେଶର ବିଭିନ୍ନ ସ୍ଥାନରେ ରାଜ୍ୟ କର୍କଟ ସଂସ୍ଥା (ଏସସିଆଇ) ଏବଂ ଟେରିଟୋରୀ କର୍କଟ କେନ୍ଦ୍ର (ଟିସିଟିଟି) ଖୋଲିଛନ୍ତି । ପ୍ରଧାନମନ୍ତ୍ରୀ ସ୍ୱାସ୍ଥ୍ୟ ସୁରକ୍ଷା ଯୋଜନା ଅଧିନରେ ନୂତନ ଏମ୍ସ ଏବଂ ଅନ୍ୟ ଉନ୍ନତ ସଂସ୍ଥା ଗୁଡିକରେ ଅଙ୍କୋଲୋଜି ଉପରେ ଗୁରୁତ୍ୱ ପ୍ରଦାନ କରାଯାଉଛି । ହରିଆଣାର ଝଝର ଠାରେ ରାଷ୍ଟ୍ରୀୟ କର୍କଟ ସଂସ୍ଥାର ପ୍ରତିଷ୍ଠା ଏବଂ କୋଲକାତାର ଚିତରଞ୍ଜନ ରାଷ୍ଟ୍ରୀୟ କର୍କଟ ସଂସ୍ଥାର ଦ୍ୱିତୀୟ କ୍ୟାମ୍ପସକୁ ଅନୁମତି ପ୍ରଦାନ କରାଯାଇଛି ।


    ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀମତୀ ଅନୁପ୍ରିୟା ପଟେଲ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉ ତ୍ତ ରରେ ଏହି ସୂଚନା ପ୍ରଦାନ କରିଛନ୍ତି ।


    **********

    

    
    (Release ID: 1484471) Visitor Counter : 2