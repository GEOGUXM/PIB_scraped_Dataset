      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଜଙ୍ଗଲ ଅଧିକାର ଆଇନ
      Posted On: 27 MAR 2017 2:33PM by PIB Bhubaneshwar


    ତଫସିଲଭୁକ୍ତ ଜନଜାତି ଓ ଅନ୍ୟାନ୍ୟ ପାରମ୍ପରିକ ଜଙ୍ଗଲ ଅଧିବାସୀ (ଜଙ୍ଗଲ ଅଧିକାର ସ୍ୱୀକୃତି) ଆଇନ , 2006 (ସଂକ୍ଷେପରେ FRA )ର ବ୍ୟବସ୍ଥା ଏବଂ ସେଥିରେ ଥିବା ନିମୟାବଳୀ ଅନୁସାରେ ସେହି ଆଇନକୁ ପ୍ରବର୍ତ୍ତନ କରିବାର ସମ୍ପୂର୍ଣ୍ଣ ଦାୟିତ୍ୱ ରାଜ୍ୟ/କେନ୍ଦ୍ରଶାସିତ କ୍ଷେତ୍ରର ସରକାରଙ୍କ ଉପରେ ନ୍ୟସ୍ତ । 31.1.2017 ତାରିଖ ସୁଦ୍ଧା ବିଭିନ୍ନ ରାଜ୍ୟ ସରକାରମାନଙ୍କ ଠାରୁ ମିଳିଥିବା ସୂଚନା ଅନୁସାରେ ଏଫଆରଏ ଅଧୀନରେ ଅଧିକାଂଶ ରାଜ୍ୟରେ ଗ୍ରାମସଭାମାନଙ୍କରେ ଜଙ୍ଗଲ ଅଧିକାର କମିଟି ଗଠନ କରାଯାଇଛି । କେବଳ ( 1 ) ଅରୁଣାଚଳ ପ୍ରଦେଶ ( 2) ମଣିପୁର (3) ମେଘାଳୟ (4) ନାଗାଲାଣ୍ଡ ଏବଂ ସିକିମରେ ଏହି କମିଟି ଗଠନ କରାଯାଇନାହିଁ ବୋଲି ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ କେନ୍ଦ୍ର ଜନଜାତି ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂହ ଭାଭୋର ପ୍ରକାଶ କରିଛନ୍ତି ।


    ଶ୍ରୀ ଭାଭୋର କହିଛନ୍ତି ଯେ ଯେହେତୁ ଏଫଆରଏର ପ୍ରବର୍ତ୍ତନ ଦାୟିତ୍ୱ ରାଜ୍ୟ ସରକାରମାନଙ୍କ ଉପରେ ନ୍ୟସ୍ତ ମଣିପୁର , ମେଘାଳୟ , ଅରୁଣାଚଳ ପ୍ରଦେଶ ସରକାରମାନେ ସେମାନଙ୍କ ରାଜ୍ୟରେ ପ୍ରଚଳିତ ପାରମ୍ପରିକ ବ୍ୟବସ୍ଥା ଅନୁସାରେ ଏଫଆରଏ ପ୍ରବର୍ତ୍ତନର କୌଣସି ଆବଶ୍ୟକତା ନାହିଁ ବୋଲି ଦର୍ଶାଇଛନ୍ତି । ସିକିମରେ କୌଣସି ବନବାସୀ ଜନଜାତି ନାହାନ୍ତି ଓ ଅନ୍ୟ ବନବାସୀମାନେ ନିଜସ୍ୱ ସ୍ଥିତିବାନ ଭୂମିର ଅଧକାରୀ । ନାଗାଲାଣ୍ଡରେ ଜମି ଅଧିକାର ବ୍ୟବସ୍ଥା ବେଶ ବିଚିତ୍ର ଓ ସେଠାରେ ଏଭଳି ଏଫଆରଏ ଗଠନ କରାଯିବାର ଆବଶ୍ୟକତା ନାହିଁ ବୋଲି ଶ୍ରୀ ଭାଭୋରା ଉଲ୍ଲେଖ କରିଥିଲେ ।


    ********

    
    
    (Release ID: 1486281) Visitor Counter : 2