      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      2017-18 ପାଇଁ ଫସପେଟ ଏବଂ ପଟାସ ସାରରେ ପୁଷ୍ଟି - ଭିତ୍ତିକ ରିହାତି ଦର କ୍ୟାବିନେଟ ଦ୍ୱାରା ନିର୍ଦ୍ଧାରଣ
      Posted On: 31 MAR 2017 4:38PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟବିନେଟର ଅର୍ଥନୈତିକ ବ୍ୟାପାର କମିଟି ବୈଠକରେ 2017-18 ମସିହା ସକାଶେ ଫସ୍ପେଟ ଏବଂ ପଟାସ୍ ସାରର ପୁଷ୍ଟି ଭିତ୍ତିକ ରିହାତି ଦର ନିର୍ଦ୍ଧାରଣ କରାଯାଇଛି । ଆନ୍ତର୍ଜାତିକ ଏବଂ ଘରୋଇ ବଜାରକୁ ଲକ୍ଷ୍ୟ କରି ନାଇଟ୍ରୋଜେନ୍ , ଫସ୍ଫରସ୍ , ପଟାସ ଏବଂ ସଲଫର ରିହାତି ସ୍ଥିର ହୋଇଛି । ଫସ୍ଫରସ୍ ପାଇଁ କିଲୋ ପିଛା ରିହାତି ପୂର୍ବ ବର୍ଷ ତୁଳନାରେ 13 ହଜାର 241 ଟଙ୍କାରୁ 11 ହଜାର 997 ଟଙ୍କାକୁ ହ୍ରାସ କରାଯାଇଛି । ପଟାସର ରିହାତି କିଲୋ ପିଛା 15 ହଜାର 470 ଟଙ୍କାରୁ 12 ହଜାର 395 ଟଙ୍କାକୁ ହ୍ରାସ କରାଯାଇଛି । ନାଇଟ୍ରୋଜେନର ରିହାତି 15 ହଜାର 54 ଟଙ୍କାରୁ 18 ହଜାର 989 ଟଙ୍କାକୁ ବୃଦ୍ଧି କରାଯାଇଛି । ସେହିପରି ସଲଫରର ରିହାତି କିଲୋ ପିଛା 2 ହଜାର 44 ଟଙ୍କାରୁ 2 ହଜାର 240 ଟଙ୍କାକୁ ବୃଦ୍ଧି କରାଯାଇଛି ।


    2016-17ମସିହାରେ ମୋଟ 279.8 ଲକ୍ଷ ମେଟ୍ରିକ୍ ଟନ୍ ଏହି ଶ୍ରେଣୀର ସାର ବ୍ୟବହାର ହୋଇଥିବା ବେଳେ ଚଳିତ ବର୍ଷ ମଧ୍ୟ ଏହି ପରିମାଣ ସମାନ ରହିବ ବୋଲି ଆଶା । ତେବେ ରିହାତିର ପରିମାଣ ଗତ ବର୍ଷ 20 , 688.43 କୋଟି ଟଙ୍କା ଥିବା ବେଳେ ଏ ବର୍ଷ ତାହା 19 , 848.99 କୋଟି ଟଙ୍କା ରହିବ ।


    **********

    
    
    (Release ID: 1486525) Visitor Counter : 2