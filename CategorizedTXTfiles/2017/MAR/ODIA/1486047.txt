      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଏନବିପିଜିଆର ଜିନ ବ୍ୟାଙ୍କରେ 64,829 ପ୍ରକାର ପାରମ୍ପରିକ ବିହନ ସଂରକ୍ଷିତ କରିଛି
      Posted On: 28 MAR 2017 7:20PM by PIB Bhubaneshwar


    ବିଭିନ୍ନ ଶସ୍ୟର ଭିନ୍ନ ଭିନ୍ନ ପ୍ରକାରର ପାରମ୍ପରିକ ବିହନ ସଂରକ୍ଷଣକୁ ପ୍ରୋତ୍ସାହନ ପ୍ରଦାନ ପାଇଁ ସରକାରଙ୍କର ଏକ ନୀତି ରହିଛି । ଜାତୀୟ ଉଦ୍ଭିଦ ବଂଶାନୁକ୍ରମିକ ସମ୍ପଦ ବ୍ୟୁରୋ ( NBPGR ) 64,829 ପ୍ରକାରର ପାରମ୍ପରିକ ବିହନକୁ ବିଭିନ୍ନ ରାଜ୍ୟରେ ଅବସ୍ଥିତ ଜିନ ବ୍ୟାଙ୍କରେ ସଂରକ୍ଷିତ କରିଛି ।


    ବିବିଧ ଉଦ୍ଭିଦ ସଂରକ୍ଷଣ ଏବଂ କୃଷକ ଅଧିକାର ପ୍ରାଧିକରଣ ( PPV ଏବଂ FRA ) ମଧ୍ୟ 1070 ପ୍ରକାରର ବିବିଧ ପାରମ୍ପରିକ ଶସ୍ୟ ବିହନକୁ ପଞ୍ଜୀକୃତ କରିଛି । କୃଷି କ୍ଷେତ୍ରରେ ଜୈବ ବିବିଧତା ପାଇଁ ଅର୍ଥନୈତିକ ଲାଭ ସମ୍ପନ୍ନ ଉଦ୍ଭିଦ ସଂରକ୍ଷଣ , ଉନ୍ନତିକରଣ କ୍ଷେତ୍ରରେ ଉଲ୍ଲେଖନୀୟ କାର୍ଯ୍ୟ କରୁଥିବା ସମ୍ପ୍ରଦାୟ ଓ ବ୍ୟକ୍ତିମାନଙ୍କୁ ପିପିଭି ଏବଂ ଏଫଆରଏ ପୁରସ୍କୃତ କରି ପ୍ରୋତ୍ସାହିତ କରିଥାଏ । ବିଭିନ୍ନ ସମ୍ପଦାୟ ମଧ୍ୟରେ ବିବିଧ ଦେଶୀ ଶସ୍ୟ ଏବଂ ପ୍ରତିକୂଳ ପାଣିପାଗ ସତ୍ତ୍ୱେ ବଢ଼ିପାରୁଥିବା ଆଞ୍ଚଳିକ ବିହନର ସଂରକ୍ଷଣ ପ୍ରକ୍ରିୟାକୁ ସୁଦୃଢ଼ କରିବା ପାଇଁ ଏନବିପିଜିଆର ଓ ପିପିଭି ଏବଂ ଏଫଆରଏ ପ୍ରତିବର୍ଷ ଜୈବ ବିବିଧତା ସଚେତନତା କାର୍ଯ୍ୟକ୍ରମ ଆୟୋଜନ କରିଥାନ୍ତି ଏବଂ କୃଷକମାନଙ୍କୁ ପ୍ରଶିକ୍ଷଣ ପ୍ରଦାନ କରିଥା ’ ନ୍ତି ।


    ଯେହେତୁ ପାରମ୍ପରିକ ବିହନ ଯୋଗାଡ ଏବଂ ସଂରକ୍ଷଣ ଏକ ନିୟମିତ ପ୍ରକ୍ରିୟା ତେଣୁ ମୁଖ୍ୟତଃ ଆଦିବାସୀ ଅଞ୍ଚଳରେ ଏନବିପିଜିଆର ଦ୍ୱାରା ଆସନ୍ତାବର୍ଷ ପାରମ୍ପରିକ ବିହନ ଯୋଗାଡ ପାଇଁ 42 ଟି ଅନ୍ୱେଷଣ ଓ ସଂଗ୍ରହ ମିଶନ ଗ୍ରହଣ କରାଯିବ ।


    ଆଜି ଲୋକସଭାରେ ଦେଇଥିବା ଏକ ପ୍ରଶ୍ନର ଉତ୍ତରରେ କୃଷି ଓ କୃଷକ କଲ୍ୟାଣ ରାଷ୍ଟ୍ର ମନ୍ତ୍ରୀ ପାର୍ଷୋତ୍ତମ ରୁପାଲା ଏହି ସୂଚନା ପ୍ରଦାନ କରିଛନ୍ତି ।


    *********

    
    
    (Release ID: 1486047) Visitor Counter : 4