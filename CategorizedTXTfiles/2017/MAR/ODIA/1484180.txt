      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ମାତୃତ୍ୱ ଲାଭ ସୁବିଧା (ସଂଶୋଧନ) ବିଲ, 2016 ଲୋକସଭାରେ ପାରିତ
      Posted On: 09 MAR 2017 6:11PM by PIB Bhubaneshwar


    


    ମାତୃତ୍ୱ ଲାଭ ସୁବିଧା (ସଂଶୋଧନ) ବିଲ , 2016 ଆଜି ଲୋକସଭାରେ ପାରିତ ହୋଇଛି । ଏହି ବିଲ ଶୀତକାଳୀନ ଅଧିବେଶନ ସମୟରେ ରାଜ୍ୟସଭାରେ ପାରିତ ହୋଇସାରିଛି ।


    ଏହି ବିଲ ମାତୃତ୍ୱ ଲାଭ ସୁବିଧା ଅଧିନିୟମ 1961 ଅଧିନରେ କର୍ମଜୀବି ମହିଳାମାନଙ୍କ ପାଇଁ ପ୍ରଥମ ଦୁଇଟି ସନ୍ତାନ ପାଇଁ 12 ସପ୍ତାହ ରୁ ବୃଦ୍ଧି କରାଯାଇ 26 ସପ୍ତାହ କରାଯାଇଛି । ପ୍ରଥମ ଦୁଇଟି ସନ୍ତାନ ପରେ ଅନ୍ୟ ସନ୍ତାନମାନଙ୍କ ପାଇଁ ପୂର୍ବରୁ ଥିବା 12 ସପ୍ତାହ ବଜାୟ ରହିଛି ।


    କମିଶନିଂଗ ମା ’ ଏବଂ ପୋଷ୍ୟ ସନ୍ତାନ ଗ୍ରହଣ କରୁଥିବା ମା ’ ମାନଙ୍କ ପାଇଁ 12 ସପ୍ତାହ ଛୁଟି ପ୍ରଦାନ କରାଯିବ । କମିଶନିଂଗ ମା ’ ହେଉଛନ୍ତି ଯେଉଁମାନେ ନିଜ ଡିମ୍ବାଣୁ ବ୍ୟବହାର କରି ଅନ୍ୟ ମହିଳାଙ୍କ ଗର୍ଭରୁ ଶିଶୁ ଜନ୍ମ କରିଥାନ୍ତି ।


    ପ୍ରତ୍ୟେକ ସଂସ୍ଥା ଯେଉଁଠାରେ 50 ଜଣରୁ ଅଧିକ କର୍ମଚାରୀ ଅଛନ୍ତି ସେଠାରେ କର୍ମଜୀବି ମହିଳାମାନଙ୍କ ପାଇଁ କ୍ରେଚର ସୁବିଧା ଉପଲବ୍ଧ କରାଇବା ପାଇଁ ବ୍ୟବସ୍ଥା କରାଯିବ । ଏହିଭଳି ମା ’ ମାନେ ଏହି କ୍ରେଚକୁ କାର୍ଯ୍ୟ ସମୟ ମଧ୍ୟରେ ନିଜ ଶିଶୁକୁ ଚାରିଥର ଖୁଆଇବା ପାଇଁ ବ୍ୟବସ୍ଥା କରାଯିବ ।


    ଆବଶ୍ୟକସ୍ଥଳରେ ନିଯୁକ୍ତିଦାତା ଜଣେ ମହିଳାଙ୍କୁ ଘରେ ରହି ଅଫିସ କାର୍ଯ୍ୟ କରିବା ପାଇଁ ସୁବିଧା ପ୍ରଦାନ କରିପାରିବେ ।


    ସମସ୍ତ ସଂସ୍ଥା ଜଣେ ମହିଳା ନିଯୁକ୍ତି ପାଇ କାର୍ଯ୍ୟରେ ଯୋଗଦେବା ଦିନଠାରୁ ସଂଫୃକ୍ତ ସୁବିଧା ପ୍ରଦାନ କରିବା ପାଇଁ ବ୍ୟବସ୍ଥା କରିବା ରଖିବା ଆବଶ୍ୟକ ।


    ଦେଶର ଲକ୍ଷ ଲକ୍ଷ ମହିଳାଙ୍କର ଦାବିକୁ ଦୃଷ୍ଟିରେ ରଖି ଏହି ବିଲ ପାରିତ ହେବା ଯୋଗୁଁ ଶ୍ରମ ଏବଂ ନିଯୁକ୍ତି ମନ୍ତ୍ରୀ ଶ୍ରୀ ବନ୍ଦାରୁ ଦତ୍ତାତ୍ରେୟଙ୍କୁ ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ଗାନ୍ଧୀ ଧନ୍ୟବାଦ ଜଣାଇଛନ୍ତି । କର୍ମଜୀବି ମହିଳାମାନଙ୍କ ପାଇଁ ଦେଇଥିବା ବାର୍ତ୍ତାରେ ଶ୍ରୀମତୀ ଗାନ୍ଧୀ ମହିଳାମାନଙ୍କୁ ଶୁଭେଚ୍ଛା ଜଣାଇଥିଲେ ଏବଂ କହିଥିଲେ ଯେ ମନ୍ତ୍ରଣାଳୟ ମହିଳାମାନଙ୍କ ସଶକ୍ତିକରଣ ପାଇଁ ଆଗକୁ ଆହୁରୀ କାର୍ଯ୍ୟ କରିବ ।


    କର୍ମଜୀବି ମହିଳାମାନେ ନିଜର ନବଜାତଙ୍କୁ 6 ମାସ ପର୍ଯ୍ୟନ୍ତ ସ୍ତନପାନ କରାଇବା ପାଇଁ ସଂଶୋଧିତ ବିଲ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଶ୍ରମ ମନ୍ତ୍ରଣାଳୟକୁ କରାଯାଇଥିବା ଅନୁରୋଧ କ୍ରମେ ପାରିତ କରାଯାଇଛି ।


    *********

    

    
    (Release ID: 1484180) Visitor Counter : 4