      କୋଇଲା ମନ୍ତ୍ରଣାଳୟ

      କୋଇଲା ଆମଦାନୀରେ ହ୍ରାସ
      Posted On: 23 MAR 2017 7:05PM by PIB Bhubaneshwar


    କୋଇଲା ଉତ୍ପାଦନ ବୃଦ୍ଧି ହେବା ଫଳରେ ଏହାର ଆମଦାନୀ ହ୍ରାସ ପାଇଛି । 2014-15 ରେ ଏହା 217.78 ମେଟ୍ରିକ ଟନ ଥିଲା ବେଳେ 2015-16ରେ ଏହା 199.88 ମେଟ୍ରିକ ଟନରେ ପହଂଚିଛି । 2016-17 ରେ କୋଇଲା ଆମଦାନୀ ହାର କମିବା ଚାଲୁ ରହିଛି । ଏପ୍ରିଲ 2016 - ଜାନୁଆରୀ 2017 ମଧ୍ୟରେ କୋଇଲା ଆମଦାନୀ ଗତ ବର୍ଷ ଏହି ସମୟାନ୍ତର ତୁଳନାରେ ଶତକଡା 2.59 ପ୍ରତିଶତ ହ୍ରାସ ପାଇଛି । ଆଜି ଲୋକ ସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ଶକ୍ତି , କୋଇଲା ଏବଂ ଅକ୍ଷୟ ଶକ୍ତି ( ସ୍ୱାଧୀନ ଦାୟିତ୍ୱ ) ରାଷ୍ଟ୍ରମନ୍ତ୍ରୀ ଶ୍ରୀ ପିୟୁଷ ଗୋୟଲ ଏହା ପ୍ରକାଶ କରିଛନ୍ତି ।


    ତେବେ କୋଇଲା ଆମଦାନୀ କେବଳ ଏହାର ଘରୋଇ ଉତ୍ପାଦନ ଉପରେ ନିର୍ଭରଶୀଳ ନୁହେଁ । ଏହା ଆମଦାନୀ କୋଇଲା ଉପରେ ନିର୍ଭରଶୀଳ ପାୱାର ପ୍ଳାଣ୍ଟ ଉପରେ ମଧ୍ୟ ନିର୍ଭର କରିଥାଏ । ଶକ୍ତି କ୍ଷେତ୍ର ପାଇଁ କୋଇଲା ବଣ୍ଟନ ବାବଦରେ ଖୁବ ଶୀଘ୍ର ଏକ ନୀତି ନିର୍ଦ୍ଧାରଣ କରାଯିବ ବୋଲି ମନ୍ତ୍ରୀ କହିଥିଲେ ।


    ମନ୍ତ୍ରୀ ପୁନଶ୍ଚ କହିଥିଲେ ଯେ ଆନ୍ତର୍ଜାତିକ ଶକ୍ତି ଏଜେନ୍ସି ( IEA ) ଅନୁଯାୟୀ , 2014 ରେ ଭାରତ ହେଉଛି ପୃଥିବୀରେ ତୃତୀୟ ସର୍ବାଧିକ କୋଇଲା ଉତ୍ପାଦନକାରୀ ଏବଂ ଦ୍ୱିତୀୟ ସର୍ବାଧିକ କୋଇଲା ଆମଦାନୀକାରି ରାଷ୍ଟ୍ର ।


    ***********

    
    
    (Release ID: 1486043) Visitor Counter : 2