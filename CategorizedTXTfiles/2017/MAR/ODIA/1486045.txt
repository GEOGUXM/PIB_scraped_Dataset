      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବାଣିଜ୍ୟ କାରବାର ସହଜ କରିବା ନେଇ ବିଶ୍ୱ ବାଣିଜ୍ୟ ସଂଗଠନ ସହ ରାଜିନାମା
      Posted On: 27 MAR 2017 7:11PM by PIB Bhubaneshwar


    ବାଣିଜ୍ୟ କାରବାର ସହଜ କରିବା ନେଇ ଭାରତ ଓ ବିଶ୍ୱ ବାଣିଜ୍ୟ ସଂଗଠନ ( WTO ) ମଧ୍ୟରେ 2016 ଏପ୍ରିଲ ମାସରେ ଯେଉଁ ରାଜିନାମା ହୋଇଥିଲା , ସେଥିରେ କିଛି ସଂଶୋଧନ ଆଣିବା ପାଇଁ କ୍ୟାବିନେଟ ସଚିବଙ୍କ ଅଧ୍ୟକ୍ଷତାରେ ବାଣିଜ୍ୟ ସହଯୋଗୀ ଜାତୀୟ କମିଟି ଗଠନ କରାଯାଇଛି ।


    ଟିଏଫଏ ବାଣିଜ୍ୟିକ ପରିଚାଳନା ପଦ୍ଧତିକୁ ସରଳୀକୃତ କରିବ ଏବଂ ଏକ ସ୍ୱଚ୍ଛ ପ୍ରକ୍ରିୟା ଚାଲୁ କରିବ ବୋଲି ଆଶା କରାଯାଉଛି । ଏହା ଫଳରେ ଆମଦାନୀ ଓ ରପ୍ତାନୀ କ୍ଷେତ୍ରରେ କାରବାର ଜନିତ ବ୍ୟୟ ହ୍ରାସ ପାଇବ ଏବଂ ସୀମା ସେପାରରେ ଦ୍ରବ୍ୟଗୁଡିକର କାରବାର ସହଜ ହୋଇପାରିବ । ଏପର୍ଯ୍ୟନ୍ତ ସୁଦ୍ଧା ଭାରତ ସମେତ 112 ଜଣ ସଦସ୍ୟ ଟିଏଫଏରେ ସଂଶୋଧନ ଆଣି ସାରିଲେଣି ।


    ସେବା କ୍ଷେତ୍ରରେ ବାଣିଜ୍ୟିକ ସହଯୋଗ ବୃଦ୍ଧି କରିବା ପାଇଁ ଡବ୍ଲୁଟିଓରେ ଏକ ପରିକଳ୍ପନା ପ୍ରସ୍ତାବିତ କରି ଏହାର ସଦସ୍ୟମାନଙ୍କ ମଧ୍ୟରେ ଏ ସମ୍ବନ୍ଧରେ ଆଲୋଚନା କରାଯାଇ ଏକ ଫଳାଫଳରେ ପହଞ୍ଚିବା ପାଇଁ ଭାରତ ଏକ ପଦକ୍ଷେପ ଗ୍ରହଣ କରିଥିଲା । ସେବା କ୍ଷେତ୍ରରେ ବାଣିଜ୍ୟ ସହଯୋଗିତା ବୃଦ୍ଧି ନେଇ ଭାରତର ପ୍ରସ୍ତାବ ଓ H-1B ଏବଂ L-1 ଶ୍ରେଣୀରେ ଆମେରିକା ଭିସା ମୂଲ୍ୟରେ ବୃଦ୍ଧି ଏହି ଦୁଇଟି ଯାକ ଭିନ୍ନ ପ୍ରସଙ୍ଗ ଏବଂ ଉପଯୁକ୍ତ ସ୍ତରରେ ଏହାକୁ ଭିନ୍ନ ଭାବେ ଗ୍ରହଣ କରାଯାଉଛି ।


    ଭାରତ ସରକାର ଦକ୍ଷ ବିଦେଶ କର୍ମଚାରୀଙ୍କ କ୍ଷେତ୍ରରେ ନିୟମ କଠୋର କରିବା ପାଇଁ ଇଂଲଣ୍ଡ ସରକାରଙ୍କ ସହ ନିୟମିତ ଭାବେ ଉଚ୍ଚସ୍ତରୀୟ ଆଲୋଚନା ଜାରି ରଖିଛନ୍ତି । ସେବା କ୍ଷେତ୍ରରେ ଭାରତ ଓ ଇଂଲଣ୍ଡ ମଧ୍ୟରେ ଦ୍ୱିପାକ୍ଷିକ ବାଣିଜ୍ୟ କାରବାର ସ୍ୱାର୍ଥ ଦୃଷ୍ଟିରୁ ବିସ୍ଥାପନ ଉପଦେଶ କମିଟିର ସୁପାରିସକୁ ଗ୍ରହଣ ନ କରିବା ପାଇଁ ଇଂଲଣ୍ଡ ସରକାରଙ୍କୁ ଅନୁରୋଧ କରାଯାଇଛି ।


    ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ବାଣିଜ୍ୟ ଏବଂ ଶିଳ୍ପମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଏହି ସୂଚନା ପ୍ରଦାନ କରିଛନ୍ତି ।


    ***************

    
    
    (Release ID: 1486045) Visitor Counter : 2