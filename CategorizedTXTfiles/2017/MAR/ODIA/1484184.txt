      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      2017 ରେ 1,70,025 ଜଣ ହଜ୍ ତୀର୍ଥଯାତ୍ରାରେ ଯିବେ ସବୁ ରାଜ୍ୟର କୋଟା ବଢ଼ିଲା
      Posted On: 10 MAR 2017 6:17PM by PIB Bhubaneshwar


    


    ସାଉଦି ଆରବ ଭାରତୀୟ ହଜ୍ ତୀର୍ଥଯାତ୍ରୀଙ୍କ କୋଟା ବୃଦ୍ଧକରିଥିବାରୁ ଏହାଦ୍ୱାରା ସମସ୍ତ ରାଜ୍ୟ ଲାଭବାନ୍ ହେବେ । ଏ ବର୍ଷ ଭାରତରୁ 34,005 ଜଣ ଅଧିକ ତୀର୍ଥଯାତ୍ରୀ ହଜ୍ ଯାତ୍ରାର ସୁବିଧା ପାଇବେ । 2017 ହଜ୍ ଯାତ୍ରା ପାଇଁ ବିଭିନ୍ନ ରାଜ୍ୟର କୋଟା ମାର୍ଚ୍ଚ 9 ତାରିଖରେ ପ୍ରକାଶ ପାଇଛି ଏବଂ ମାର୍ଚ୍ଚ 14 ତାରିଖରୁ ତୀର୍ଥଯାତ୍ରୀଙ୍କ ଚୟନ ପ୍ରକ୍ରିୟା ଆରମ୍ଭ ହେବ । ଗତ ଜାନୁଆରୀ 11 ତାରିଖରେ ଜେଦାହ ଠାରେ ସାଉଦି ଆରବର ହଜ୍ ଏବଂ ଉମରାହ ମନ୍ତ୍ରୀ ମହାମାନ୍ୟ ଡକ୍ଟର ମହମ୍ମଦ ସାଲେହ ବିନ୍ ତାହେର ବିନ୍ତେନ୍ ଏବଂ ଭାରତର କେନ୍ଦ୍ର ସଂଖ୍ୟାଲଘୁ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧୀନ)ମୁକ୍ତାର ଆବ୍ବାସ ନକ ଭୀ ଙ୍କ ମଧ୍ୟରେ ଏଥିପାଇଁ ବୁଝାମଣା ପତ୍ର ସ୍ୱାକ୍ଷର ହୋଇଥିଲା । ଦୀର୍ଘବର୍ଷ ପରେ ଭାରତର ହଜ୍ ଯାତ୍ରୀଙ୍କ ସଂଖ୍ୟାରେ ବୃଦ୍ଧି ଘଟିଛି ।


    2016 ରେ ଭାରତରୁ ବିଭିନ୍ନ ହଜ୍ କମିଟି ମାଧ୍ୟମରେ ପ୍ରାୟ 99,903 ଜଣ ହଜ୍ ଯାତ୍ରାରେ ଯାଇଥିଲେ । ଏହାବାଦ୍ ବେସରକାରୀ ଟୁର୍ ଅପରେଟରଙ୍କ ମାଧ୍ୟମରେ ପ୍ରାୟ 45,000 ତୀର୍ଥଯାତ୍ରୀ ହଜ୍ ଯାତ୍ରାରେ ଯାଇଥିଲେ । 2017 ମସିହାରେ ମୋଟ 1,70,025 ଜଣଙ୍କୁ ହଜ୍ ଯାତ୍ରା ପାଇଁ ଅନୁମତି ମିଳିବ । ଏଥିରୁ 1,25,025 ଜଣ ହଜ୍ କମିଟି ମାଧ୍ୟମରେ ଏବଂ 45,000 ଜଣ ବେସରକାରୀ ଟୁର ଅପରେଟରଙ୍କ ଜରିଆରେ ଯିବେ ।


    ନୂତନ ନିଷ୍ପତି ଫଳରେ ପ୍ରତ୍ୟେକ ରାଜ୍ୟର ହଜ୍ କୋଟା ବୃଦ୍ଧି ପାଇଛି । 2016 ରେ ଗୁଜରାଟର କୋଟା 7044 ଥିବା ବେଳେ 2017 ରେ ଏହା 10,877 କୁ ବୃଦ୍ଧି ପାଇଛି । ସେହିପରି ଉତର ପ୍ରଦେଶର କୋଟା 21,828 ରୁ 29,017 ହରିଆନାର କୋଟା 1011 ରୁ 1343, ଜମ୍ମୁ-କାଶ୍ମୀରର କୋଟା 6359 ରୁ 7960, କର୍ଣ୍ଣାଟକର କୋଟା 4477 ରୁ 5951, ମହାରାଷ୍ଟ୍ରର 7357 ରୁ 9780, ତାମିଲନାଡ଼ୁର 2399 ରୁ 3189, ପଶ୍ଚିମବଙ୍ଗର 8905 ରୁ 9940, ତେଲଙ୍ଗାନାର 2532 ରୁ 3367, ରାଜସ୍ଥାନର କୋଟା 3525 ରୁ 4686 କୁ ବୃଦ୍ଧି କରାଯାଇଛି । 2017 ରେ ହଜ୍ ଯାତ୍ରା ପାଇଁ ମୋଟ 4,48,268 ଟି ଆବେଦନପତ୍ର ମିଳିଛି । କେରଳରୁ ସର୍ବାଧିକ 95,236 ଟି ଆବେଦନପତ୍ର ମିଳିଛି ।


    ମନ୍ତ୍ରୀ ଶ୍ରୀ ନକ ଭୀ ଙ୍କ ଉଦ୍ୟମ କ୍ରମେ ପ୍ରଥମ ଥର ପାଇଁ ହଜ୍ ଯାତ୍ରା ଆବେଦନ ପ୍ରକ୍ରିୟାକୁ ଡିଜିଟାଲ କରାଯାଇପାରିଛି । ଗତ ଜାନୁଆରୀ 2 ତାରିଖରେ ହଜ୍ କମିଟିର ଇଣ୍ଡିଆ ମୋବାଇଲ ଆପ୍ ଆରମ୍ଭ ହୋଇଛି । ହଜ୍ ପାଇଁ ନୂତନ ୱେବ ସା ଇଟ ଉନ୍ମୋଚନ ହୋଇଥିବା ବେଳେ ଆବେଦନ ପ୍ରକ୍ରିୟାକୁ ଅନ୍ଲାଇନ୍ କରାଯାଇଛି ।


    ହଜ୍ ଯାତ୍ରାକୁ ତୀର୍ଥଯାତ୍ରୀଙ୍କ ପାଇଁ ସମ୍ପୂର୍ଣ୍ଣ ନିରାପଦ କରିବାକୁ ସଂଖ୍ୟାଲଘୁ ମନ୍ତ୍ରଣାଳୟ ଏବଂ ହଜ୍ କମିଟି ବହୁ ପୂର୍ବରୁ ପ୍ରସ୍ତୁତି ଆରମ୍ଭ କରିଦେଇକ୍ତି । 2011 ର ଜନଗଣନା ଅନୁଯାୟୀ ରାଜ୍ୟଗୁଡ଼ିକର ଜନସଂଖ୍ୟା ଆଧାରରେ ହଜ୍ କୋଟା ସ୍ଥିର କରାଯାଇଛି ।


    **********

    

    
    (Release ID: 1484184) Visitor Counter : 2