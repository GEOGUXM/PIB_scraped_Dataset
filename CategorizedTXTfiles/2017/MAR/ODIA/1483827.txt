      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ରାଷ୍ଟ୍ରପତି ପ୍ରଦାନ କରିବେ ସମ୍ମାନଜନକ ନାରୀଶକ୍ତି ପୁରସ୍କାର – 2016
      Posted On: 07 MAR 2017 11:25AM by PIB Bhubaneshwar


    ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ ଆନ୍ତର୍ଜାତିକ ମହିଳା ଦିବସ ଅବସରରେ ନୂଆଦିଲ୍ଲୀରେ ଆୟୋଜିତ ହେବାକୁ ଥିବା ଏକ ସ୍ଵତନ୍ତ୍ର ସମାରୋହରେ ନାରୀଶକ୍ତି ପୁରସ୍କାର 2016 ପ୍ରଦାନ କରିବାର କାର୍ଯ୍ୟକ୍ରମ ରହିଛି ।
    
    ଭାରତ ସରକାର ପ୍ରତିବର୍ଷ ମହିଳାମାନଙ୍କର ଅନୁଭୂତି ଏବଂ ସାମାଜିକ ଯୋଗଦାନକୁ ଦୃଷ୍ଟିରେ ରଖି କୃତୀତ୍ଵ ହାସଲକାରୀ ମହିଳା ଏବଂ ସଂସ୍ଥାଗୁଡିକୁ ନାରୀଶକ୍ତି ପୁରସ୍କାର ପ୍ରଦାନ କରିଥାନ୍ତି । ଏହାର ଘୋଷଣା ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ, ରାଜ୍ୟ ସରକାର, କେନ୍ଦ୍ରଶାସିତ ଅଞ୍ଚଳ, ସମ୍ବନ୍ଧିତ ମନ୍ତ୍ରଣାଳୟ/ ବିଭାଗ, ବେସରକାରୀ ସଂଗଠନ, ବିଶ୍ୱବିଦ୍ୟାଳୟ/ ଶିକ୍ଷଣ ସଂସ୍ଥାନ, ଘରୋଇ ଏବଂ ସାର୍ବଜନିକ କ୍ଷେତ୍ରର ଉପକ୍ରମଗୁଡିକ ଦ୍ୱାରା କରାଯାଏ । ଏହିସବୁ ସଂସ୍ଥା ମହିଳା ସଶକ୍ତିକରଣ ପାଇଁ କାର୍ଯ୍ୟ କରିଥାନ୍ତି ।
    
    ପୁରସ୍କାର ଚୟନ ସଂକ୍ରାନ୍ତ ଚୁଡାନ୍ତ ନିଷ୍ପତ୍ତି ରାଷ୍ଟ୍ରୀୟ ଚୟନ କମିଟି କରିଥାନ୍ତି । କେନ୍ଦ୍ର ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀଙ୍କ ଅଧ୍ୟକ୍ଷତାରେ ଚୟନ ସମିତି ବିଭିନ୍ନ ବିଭାଗ ପାଇଁ ପୁରସ୍କୃତ ହେବାକୁ ଥିବା ଲୋକମାନଙ୍କ ନାମ ପ୍ରସ୍ତୁତ କରିଥାନ୍ତି । ନାରୀ ଶକ୍ତି ପୁରସ୍କାର ଜରିଆରେ ଏକ ଲକ୍ଷ ଟଙ୍କା ନଗଦ ଏବଂ ପ୍ରମାଣ ପତ୍ର ପ୍ରଦାନ କରାଯାଏ ।

    **********
    
    
    (Release ID: 1483827) Visitor Counter : 4