      ନିର୍ବାଚନ ଆୟୋଗ

      ଇଭିଏମ ଜାଲିଆତି ଅଭିଯୋଗକୁ ଦୃଢ଼ ଭାବେ ଖଣ୍ଡନ କଲେ ନିର୍ବାଚନ ଆୟୋଗ
      Posted On: 16 MAR 2017 8:12PM by PIB Bhubaneshwar


    


    ଗୋଆ , ମଣିପୁର , ପଞ୍ଜାବ , ଉ ତ୍ତ ର ପ୍ରଦେଶ ଏବଂ ଉ ତ୍ତ ରାଖଣ୍ଡରେ ସମ୍ପ୍ରତି ଶେଷ ହୋଇଥିବା ବିଧାନସଭା ନିର୍ବାଚନରେ ଇଲେକ୍ଟ୍ରୋନିକ ଭୋଟିଂ ମେସିନ୍(ଇଭିଏମ୍) ଜାଲିଆତି କରାଯାଇଥିବା ନେଇ ବିଭିନ୍ନ ରାଜନୈତିକ ଦଳ ପକ୍ଷରୁ ଅଣାଯାଇଥିବା ଅଭିଯୋଗକୁ ଭାରତର ନିର୍ବାଚନ କମିଶନ୍(ଇସିଆଇ) ଦୃଢ଼ ଭାବେ ଖଣ୍ଡନ କରିଛନ୍ତି । କୌଣସି ନିର୍ଦ୍ଦିଷ୍ଟ ଅଭିଯୋଗ ନଥାଇ ବହୁଜନ ସମାଜ ପାର୍ଟି (ବିଏସ ପି ) ସାଧାରଣ ସମ୍ପାଦକଙ୍କ ପକ୍ଷରୁ ଇସିଆଇଙ୍କ ନିକଟରେ ପହଂଚିଥିବା ଏକ ଅଭିଯୋଗପତ୍ରର ଜବାବ ଦିଆଯାଇଛି । ଏହି ଉ ତ୍ତ ର ନିର୍ବାଚନ କମିଶନ ଙ୍କ ୱେବ ସା ଇଟ ରେ ମଧ୍ୟ ଅପଲୋଡ କରାଯାଇଛି ।


    ନିର୍ବାଚନ କମିଶନ ଙ୍କ ପକ୍ଷରୁ ଜାରି ଏକ ପ୍ରେସ୍ ବିବୃ ତି ରେ କୁହାଯାଇଛି ଯେ ଇଭିଏମ୍ ପ୍ରଚଳନ ହେବା ପରଠାରୁ ଏପରି ଏକାଧିକ ଅଭିଯୋଗ ହୋଇସାରିଛି । ଏପରିକି ଏ ସଂକ୍ରାନ୍ତରେ ବିଭିନ୍ନ ହାଇକୋର୍ଟ ଏବଂ ସୁପ୍ରିମ କୋ ର୍ଟରେ ମାମଲା ରୁଜୁ ହୋଇଛି । ହେଲେ ସମସ୍ତ ଅଭିଯୋଗ ତଥା ମାମଲାର ଭି ତ୍ତି ନଥିବାରୁ ସେଗୁଡ଼ିକ ଖାରଜ ହୋଇଯାଇଛି । ଇଭିଏମ୍ ଜାଲିଆତି / ଟାମ୍ପରିଂ କରିବା ଆଦୌ ସମ୍ଭବ ନୁହେଁ । ଇଭିଏମ ଜରିଆରେ ଭୋଟ ଗ୍ରହଣ ପ୍ରକ୍ରିୟାକୁ ସମ୍ପୂର୍ଣ୍ଣ ଗୋପନୀୟ , ନିରପେକ୍ଷ ତଥା ସୁରକ୍ଷିତ ରଖା ଯାଇଥାଏ ବୋଲି ନିର୍ବାଚନ କମିଶନ ଙ୍କ ପକ୍ଷରୁ କୁହାଯାଇଛି ।


    ଭୋଟ କାଗଜ ଦ୍ୱାରା ଭୋଟ୍ ଗ୍ରହଣ କ୍ଷେତ୍ରରେ କେତେକ ସମସ୍ୟା ରହିଥିବାରୁ ଡିସେମ୍ବର 1977ରେ ଇଲେକ୍ଟ୍ରୋନିକ ଭୋଟିଂ ମେସିନ୍(ଇଭିଏମ୍) ପ୍ରଚଳନ କରିବା ଲାଗି ନିର୍ବାଚନ କମିଶନ ନିଷ୍ପ ତ୍ତି ନେଇଥିଲେ । ଏ ସମ୍ପର୍କରେ 1988 ଡିସେମ୍ବରରେ ସଂସଦରେ ଏକ ବିଧେୟକ ଆଗତ ହୋଇଥିଲା । ଜନପ୍ରତିନିଧି ଆଇନ 1951ରେ ଏକ ଅତିରିକ୍ତ ଧାରା ସଂଯୋଗ କରାଯାଇଥିଲା , ଯାହା ଇଭିଏମ୍ ବ୍ୟବହାର ଲାଗି ଭାରତୀୟ ନିର୍ବାଚନ କମିଶନ ଙ୍କୁ କ୍ଷମତା ପ୍ରଦାନ କରିଥିଲା । ଏହି ଆଇନ ବଳରେ 15 ମାର୍ଚ୍ଚ , 1989 ଠାରୁ ନିର୍ବାଚନ ସମୟରେ ଇଭିଏମ୍ ବ୍ୟବହାର ଆଇନ କାର୍ଯ୍ୟକାରୀ ହେଲା । ଏହାପରେ ଜାନୁଆରୀ 1990ରେ ଭାରତ ସରକାର ଏକ ନିର୍ବାଚନ ସଂସ୍କାର କମିଟି ଗଠନ କରିଥିଲେ । ଏହି କମିଟି ଏକ ବିଶେଷଜ୍ଞ କମିଟି ଗଠନ କରିଥିଲା । ବିଶେଷଜ୍ଞ କମିଟି ଆବଶ୍ୟକ ତର୍ଜମା କରିବା ପରେ ଇଭିଏମ୍ ଦ୍ୱାରା ଭୋଟ୍ ଗ୍ରହଣ ସମ୍ପୂର୍ଣ୍ଣ ସୁରକ୍ଷିତ ବୋଲି ରିପୋର୍ଟ ଦେଇଥିଲେ । ଏହାପରେ ଏପ୍ରିଲ୍ 1990ରୁ ଇଭିଏମ୍ ଦ୍ୱାରା ଭୋଟ୍ ଗ୍ରହଣ ବ୍ୟବସ୍ଥା କାର୍ଯ୍ୟକାରୀ କରାଯାଇଥିଲା ।


    2000 ମସିହା ପରଠାରୁ ବିଭିନ୍ନ ରାଜ୍ୟ ବିଧାନସଭା ପାଇଁ ଅନୁଷ୍ଠିତ 107ଟି ନିର୍ବାଚନ ସହ 2004 , 2009 ଏବଂ 2014 ଲୋକସଭା ନିର୍ବାଚନରେ ଇଭିଏମ୍ ମାଧ୍ୟମରେ ସମ୍ପୂର୍ଣ୍ଣ ସୁରକ୍ଷିତ , ଗୋପନୀୟ ତଥା ନିରପେକ୍ଷ ଭୋଟ୍ ଗ୍ରହଣ ହୋଇଛି । ଇଭିଏମ୍ ଟାମ୍ପରିଂ ଅଭିଯୋଗ ଆଣି 2001ରେ ମାଡ୍ରାସ୍ ହାଇକୋର୍ଟ , 2002ରେ କେରଳ ହାଇକୋର୍ଟ , 2004ରେ ଦିଲ୍ଲୀ ହାଇକୋର୍ଟ , କର୍ଣ୍ଣାଟକ ହାଇକୋର୍ଟ ଏବଂ ବମ୍ବେ ହାଇକୋର୍ଟ(ନାଗପୁର ବେଂଚ)ରେ ପୃଥକ ପୃଥକ ମାମଲା ରୁ ଜ୍ଜୁ ହୋଇଛି । ମାତ୍ର ଏ ସମସ୍ତ ମାମଲାରେ ହୋଇଥିବା ଅଭିଯୋଗରେ କୌଣସି ଭି ତ୍ତି ନଥିବା ଦର୍ଶାଇ ଅଦାଲତ ଖାରଜ କରିଦେଇଛନ୍ତି । ଏଥିସହିତ ଦେଶରେ ଇଭିଏମ୍ ଦ୍ୱାରା ଭୋଟ୍ ଗ୍ରହଣ ସମ୍ପୂର୍ଣ୍ଣ ବିଶ୍ୱସ୍ତ , ଭରସାଯୋଗ୍ୟ ଏବଂ ଏହା ଜାଲିଆତି-ମୁକ୍ତ ବୋଲି କୋର୍ଟ ରାୟ ଦେଇସାରିଛନ୍ତି । ଏପରିକି ଉପରୋକ୍ତ ହାଇକୋର୍ଟଙ୍କ ରାୟକୁ ଚ୍ୟାଲେଞ୍ଜ କରି ସୁପ୍ରିମ କୋ ର୍ଟରେ ଦାଖଲ ହୋଇଥିବା ମାମଲା ମଧ୍ୟ ଖାରଜ ହୋଇଯାଇଛି ।


    କର୍ଣ୍ଣାଟକ ହାଇକୋର୍ଟ ତାଙ୍କର ଏକ ରାୟରେ ଦର୍ଶାଇଥିଲେ ଯେ ଇଭିଏମ ର କ ମ୍ପ୍ୟୁ ଟର ଟେକ୍ନୋଲଜି ଦେଶ ପାଇଁ ଏକ ମହାନ ଉପଲବ୍ଧୀ ଏବଂ ଏହା ଦେଶ ପାଇଁ ଗୌରବ । ବାଲଟ୍ ପେପର ଏବଂ ବାଲଟ୍ ବାକ୍ସ ଅପେକ୍ଷା ଇଭିଏମ୍ ଦ୍ୱାରା ଭୋଟ୍ ଗ୍ରହଣ ଅଧିକ ସୁରକ୍ଷିତ ତଥା ଗୋପନୀୟ ବୋଲି ଉଭୟ ମାଡ୍ରାସ୍ ଏବଂ କର୍ଣ୍ଣାଟକ ହୋଇକୋର୍ଟ ରାୟ ଦେଇସାରିଛନ୍ତି । ସେହିପରି ପର୍ସନାଲ୍ କ ମ୍ପ୍ୟୁ ଟର ଟେକ୍ନୋଲଜି ସହିତ ଇଭିଏମ୍ ମେସିନ ରେ ବ୍ୟବହୃତ ଟେକ୍ନୋଲଜି ତୁଳନୀୟ ନୁହେଁ । ତେଣୁ ଇଭିଏମ୍ ଭାଇରସ୍ କିମ୍ବା ବଗ୍ସ ( BUGs ) ଦ୍ୱାରା ପ୍ରଭାବିତ ହେବାର ସମ୍ଭାବନା ନଥିବା ମାଡ୍ରାସ୍ ହାଇକୋର୍ଟ ତାଙ୍କର ଏକ ରାୟରେ ଉଲ୍ଲେଖ କରିଥିଲେ । ଇଭିଏମ ରେ ବ୍ୟବହୃତ ଜ୍ଞାନକୌଶଳ ସମ୍ପୂର୍ଣ୍ଣ ରୂପେ ସୁରକ୍ଷିତ ତଥା ଦକ୍ଷ/ପାରଦର୍ଶୀ ବୋଲି କେରଳ ହାଇକୋର୍ଟ (ତା.06.02.2002ରିଖରେ)ରାୟ ଦେଇଥିଲେ । ତାଙ୍କର ଏହି ରାୟକୁ ସୁପ୍ରିମ କୋ ର୍ଟ ମଧ କାଏମ୍ ରଖିଥିଲେ । ଇଭିଏମ ରେ ଥିବା ତଥ୍ୟ ଏବଂ ଜ୍ଞାନକୌଶଳକୁ ଚୋରାଇ ହେବ ନାହିଁ କିମ୍ବା କୌଣସି ଅନଧିକୃତ ବ୍ୟକ୍ତିବିଶେଷ ଇଭିଏ ମର ବ୍ୟବହାର କରିପାରିବେ ନାହିଁ ।


    ଏହାସତ୍ୱେ 2009 ସାଧାରଣ ନିର୍ବାଚନ ସମୟରେ କେତେକ ରାଜନୈତିକ ଦଳ ଇଭିଏମ୍ ଟାମ୍ପରିଂ ନେଇ ଅଭିଯୋଗ ଆଣିଥିଲେ ଏବଂ ଏ ନେଇ ସୁପ୍ରିମ କୋ ର୍ଟରେ ମାମଲା ରୁଜୁ କରିଥିଲେ । ସୁପ୍ରିମ କୋ ର୍ଟଙ୍କ ନି ର୍ଦ୍ଦେ ଶକ୍ରମେ ଏପରି ଅଭିଯୋଗ ଆଣିଥିବା ବ୍ୟକ୍ତିବିଶେଷଙ୍କୁ ଅଭିଯୋଗ ପ୍ରମାଣିତ କରିବା ଲାଗି ନିର୍ବାଚନ କମିଶନ ଙ୍କ ସହିତ ଖୋଲା ଆଲୋଚନା ପାଇଁ କହିଥିଲେ । ନିର୍ବାଚନ କମିଶନ ଙ୍କ କାର୍ଯ୍ୟାଳୟରେ କେତେକ ବ୍ୟକ୍ତିବିଶେଷ ଇଭିଏମ୍ ଟାମ୍ପରିଂ ଲାଗି ପ୍ରୟାସ କରିଥିଲେ ହେଁ ସେଥିରେ ବିଫଳ ହୋଇଥିଲେ । ନିର୍ବାଚନ କମିଶନ ଙ୍କ ପକ୍ଷରୁ ଏ ସମସ୍ତ ଘଟଣାର ଭିଡିଓ ରେକର୍ଡିଂ କରାଯାଇଥିଲା । ଏହାଠାରୁ କିଛି ପାଦ ଆଗକୁ ଯାଇ ଇଭିଏମ୍ ଟାମ୍ପରିଂ ଅଭିଯୋଗ ଆଣିଥିବା କେତୋଟି ରାଜନୈତି ଦଳର କର୍ମକ ର୍ତ୍ତା , ବିଭିନ୍ନ କୋର୍ଟରେ ମାମଲା ରୁଜୁ କରିଥିବା ବ୍ୟକ୍ତିବିଶେଷଙ୍କୁ ସେମାନଙ୍କ ଅଭିଯୋଗ ପ୍ରମାଣ କରିବା ଲାଗି 3ରୁ 8 ଅଗଷ୍ଟ 2009 , ମଧ୍ୟରେ ନିର୍ବାଚନ କମିଶନ୍ ଡାକିଥିଲେ । ଏହି ସମୟରେ ଆନ୍ଧ୍ରପ୍ରଦେଶ , ଗୁଜରାଟ , ଦିଲ୍ଲୀ , କର୍ଣ୍ଣାଟକ , ମଧ୍ୟପ୍ରଦେଶ , ମହାରାଷ୍ଟ୍ର , ପଞ୍ଜାବ , ରାଜସ୍ଥାନ , ତାମିଲନାଡ଼ୁ ଏବଂ ଉ ତ୍ତ ରପ୍ରଦେଶ ଆଦି 10ଟି ରାଜ୍ୟରେ ବ୍ୟବହୃତ ଶତାଧିକ ଇଭିଏମ୍ ମେସିନ୍ ଅଣାଯାଇଥିଲା । ଇଭିଏମ୍ ମେସିନ୍ ନିର୍ମାଣ କରୁଥିବା ସଂସ୍ଥା ବିଇଏଲ୍ ଏବଂ ଇସିଆଇଏଲ ର ବିଶେଷଜ୍ଞଙ୍କ ଉପସ୍ଥିତିରେ ଅଭିଯୋଗ ପ୍ରମାଣ କରିବା ଲାଗି ଅଭିଯୋଗକାରୀଙ୍କୁ କୁହାଯାଇଥିଲା । ମାତ୍ର ସେମାନେ ଉକ୍ତ ଇଭିଏମ୍ ମେସିନ ଗୁ ଡ଼ିକ ଟ୍ୟାମ୍ପରିଂଯୋଗ୍ୟ ବୋଲି ପ୍ରମାଣ କରିବାରେ ବିଫଳ ହୋଇଥିଲେ ।


    ଏହାପରେ କେତେକ ଟିଭି ଚ୍ୟାନେଲ୍ ମାଧ୍ୟମରେ କିଛି ସାମାଜିକ କର୍ମୀ ଏକ ଇଭିଏମ୍ ମେସିନ୍ ଆଣି ତାହା ଟାମ୍ପରିଂ ଯୋଗ୍ୟ ବୋଲି ଦର୍ଶାଇଥିଲେ । ମାତ୍ର ଉକ୍ତ ମେସିନ୍ ମୁମ୍ବାଇସ୍ଥିତ ଇଭିଏମ୍ ୱେରହାଉସ ରୁ ଚୋରାଇ ନିଆଯାଇଥିବା ଏବଂ କେତେକ ବୈଷୟିକ ତ୍ରୁଟି ଥିବାରୁ ତାହା ବ୍ୟବହାର ଅନୁପଯୋଗୀ ଥିଲା ବୋଲି ନିର୍ବାଚନ କମିଶନଙ୍କ ପକ୍ଷରୁ ଅଭିଯୋଗକାରୀଙ୍କୁ ଜବାବ ଦିଆଯାଇଥିଲା । 2010ରେ ନିର୍ବାଚନ କମିଶନ ଙ୍କ ପକ୍ଷରୁ ଆୟୋଜିତ ଏକ ବୈଠକରେ ଆସାମ ଏବଂ ତାମିଲନାଡ଼ୁର କେତେକ ରାଜନୈତିକ ଦଳକୁ ବାଦ୍ ଦେଲେ ପ୍ରାୟତଃ ସମସ୍ତ ରାଜନୈତିକ ଦଳ ଇଭିଏମ ର ବିଶ୍ୱସନିୟତା ପ୍ରତି ସନ୍ତୋଷ ବ୍ୟକ୍ତ କରିଥିଲେ । 2009ରେ ଇଭିଏମ୍ ଟାମ୍ପରିଂଯୋଗ୍ୟ ନୁହେଁ ବୋଲି ଦିଲ୍ଲୀ ହାଇକୋର୍ଟ ଏକ ରାୟ ଦେଇଥିଲେ ।


    ନିର୍ବାଚନ କମିଶନ ଙ୍କ ପକ୍ଷରୁ ଜାରି ବିବୃତିରେ ଆହୁରି କୁହାଯାଇଛି ଯେ ଇଭିଏମ୍ ମେସିନ୍ ବୈ ଦ୍ୟୁ ତିକ ଭାବେ ସୁରକ୍ଷିତ । ଏଥିରେ ବ୍ୟବହୃତ ସଫ୍ଟୱେରରେ ୱାନ୍ ଟାଇମ୍ ପ୍ରୋଗ୍ରାମ୍ (ଓଟିପି) ଏବଂ ମାସ୍କ ଚିପ୍ ବ୍ୟବହାର କରାଯାଇଛି , ତେଣୁ ଥରେ ଇଭିଏମ୍ ପ୍ରସ୍ତୁତ ହୋଇଗଲେ ଏଥିରେ କୌଣସି ପରିବ ର୍ତ୍ତ ନ ଆଣିବା କିମ୍ବା ଏହାକୁ ଟାମ୍ପରିଂ କରିବା ସମ୍ଭବ ନୁହେଁ । ସେହିପରି କୌଣସି ତାର କିମ୍ବା ତାର ବିନା ଏହି ଇଭିଏମ୍ ମେସିନ କୁ ଅନ୍ୟ କୌଣସି ଯନ୍ତ୍ରାଂଶ ଦ୍ୱାରା ସଂଯୋଗ କରାଯାଇପାରିବ ନାହିଁ । ତେଣୁ ଏଥିରେ ଥିବା ତଥ୍ୟ ବଦଳାଇବା ସମ୍ଭବ ନୁହେଁ । ପ୍ରତିରକ୍ଷା ମନ୍ତ୍ରଣାଳୟ ଅଧୀନରେ କାର୍ଯ୍ୟ କରୁଥିବା ରାଷ୍ଟ୍ରାୟ ତ୍ତ ଉଦ୍ୟୋଗ ବିଇଏଲ୍ ଏବଂ ପରମାଣୁ ଶକ୍ତି ମନ୍ତ୍ରଣାଳୟ ଅଧୀନ ରାଷ୍ଟ୍ରାୟ ତ୍ତ ଉଦ୍ୟୋଗ ଇସିଆଇଏଲ୍ର ବିଶେଷଜ୍ଞ ଇଞ୍ଜିନିୟରଙ୍କ ଦ୍ୱାରା ଇଭିଏମ ର ସଫ୍ଟୱେର ବିକଶିତ କରାଯାଇଛି । ଇଭିଏମ୍ ମେସିନ୍ ପ୍ରସ୍ତୁତ ହୋଇଯିବା ପରେ ଏକ ନିରପେକ୍ଷ ବିଶେଷଜ୍ଞ କମିଟି ଏହାକୁ ଯାଂଚ କରିଥାଏ । ସେହିପରି ଇଭିଏମ ର କାର୍ଯ୍ୟଶୈଳୀ ଯାଂଚ କରିବା ଲାଗି ମଧ୍ୟ ଏକ ସ୍ୱତନ୍ତ୍ର ୟୁନିଟ୍ ରହିଛି ।


    ଇଭିଏମ ର ସଫ୍ଟୱେର ଏପରି ଡିଜାଇନ୍ କରାଯାଇଛି ଯେ ଜଣେ ମତଦାତା ଏଥିରେ କେବଳ ଥରେ ଭୋଟ୍ ଦେଇପାରିବେ । ବୁଥରେ ଥିବା ପ୍ରିଜାଇଡିଂ ଅଫିସର୍ ବାଲଟ୍ କଂଟ୍ରୋଲ ୟୁନିଟ କୁ ସଚଳ କଲେ ଭୋଟର ଇଭିଏମ ରେ ବଟନ୍ ଟିପି ଭୋଟ୍ ଦେଇପାରେ । ପ୍ରିଜାଇଡିଂ ଅଫିସର ପୁଣି ଥରେ ଅନୁମତି ପ୍ରଦାନ କଲେ ଯାଇ ପରବ ର୍ତ୍ତି ଭୋଟ୍ ରେକର୍ଡ ହୋଇପାରିଥାଏ । ଏହି ସମୟ ମଧ୍ୟରେ ଇଭିଏମ୍ ସମ୍ପୂର୍ଣ୍ଣ ଅକାମି ରହିଥାଏ । ତେଣୁ କୌଣସି ସମୟରେ ବାହାରୁ କୌଣସି ସଙ୍କେତ ଇଭିଏମ୍ ଗ୍ରହଣ କରିନଥାଏ । କୌଣସି ବାହ୍ୟ ମାଧ୍ୟମରେ ଇଭିଏମ୍ କୋଡିଂକୁ ପ୍ରଭାବିତ କରିବା ଏବଂ ପ୍ରିଜାଇଡିଂ ଅଫିସରଙ୍କ କଂଟ୍ରୋଲ ୟୁନିଟ କୁ ପ୍ରଭାବିତ କରିବା ସମ୍ଭବ ନୁହେଁ ବୋଲି 2006ରେ ବୈଷୟିକ ମୂଲ୍ୟାଙ୍କନ କମିଟି ରିପୋର୍ଟ ଦେଇସାରିଛି ।


    ବିଦେଶୀ ରାଷ୍ଟ୍ରଗୁଡ଼ିକରେ ଇଭିଏମ୍ ବ୍ୟବହାର କରାଯାଉନଥିବା ସମ୍ପର୍କରେ କେତେକ ରାଜନୈତିକ ଦଳ କରିଥିବା ଅଭିଯୋଗ ସମ୍ପର୍କରେ ପ୍ରତିକ୍ରିୟା ରଖି ନିର୍ବାଚନ କମିଶନ ଙ୍କ ପକ୍ଷରୁ କୁହାଯାଇଛି ଯେ ଇସିଆଇ ଦ୍ୱାରା ବ୍ୟବହୃତ ଇଭିଏମ ର ସ୍ୱାତନ୍ତ୍ର୍ୟ ରହିଛି । ଏହାକୁ ଅନ୍ୟ କୌଣସି ରାଷ୍ଟ୍ରରେ ବ୍ୟବହୃତ ଭୋଟିଂ ମେସିନ୍ ସହ ତୁଳନା କରାଯିବା ଉଚିତ୍ ନୁହେଁ । କେତେକ ରାଷ୍ଟ୍ରରେ ଇଂଟରନେଟ୍ ସଂଯୁକ୍ତ କ ମ୍ପ୍ୟୁ ଟର ଭୋଟିଂ ମେସିନ ର ବ୍ୟବହାର କରାଯାଉଛି ଯାହା ଆଦୌ ନିରାପଦ ନୁହେଁ । ତା ’ ଛଡ଼ା ଇଭିଏମ୍ ମେସିନ ର ସୁରକ୍ଷା ଏବଂ ପରିଚାଳନା ଲାଗି ନିର୍ବାଚନ କମିଶନଙ୍କ ପକ୍ଷରୁ କଡ଼ା ଯାଂଚ କରାଯାଇଥାଏ । ପ୍ରତ୍ୟେକ ନିର୍ବାଚନ ପୂର୍ବରୁ ରାଜନୈତିକ ଦଳଗୁଡ଼ିକର ପ୍ରତିନିଧିଙ୍କ ଉପସ୍ଥିତିରେ ଇଭିଏମ୍ ନିର୍ମାଣ କରୁଥିବା ସଂସ୍ଥାର ଇଞ୍ଜିନିୟରମାନେ ମେସିନ କୁ ଯାଂଚ କରିଥାନ୍ତି । ସେହିପରି ପ୍ରାର୍ଥୀ ଏବଂ ତାଙ୍କ ପ୍ରତିନିଧିମାନେ ଇଭିଏମ ରେ ପରୀକ୍ଷାମୂଳକ ଭୋଟିଂର ନମୁନା ଦେଖିଥାନ୍ତି । ସେମାନେ ଯାଂଚ କରିସାରିବା ପରେ ଇଭିଏମ କୁ ସିଲ୍ କରି ରଖିଦିଆଯାଇଥାଏ । ଉକ୍ତ ନମୁନାର ଏକ ପ୍ରମାଣ ମଧ୍ୟ ରଖାଯାଇଥାଏ । ଇଭିଏମ୍ ସିଲ୍ ହେବା ପରେ ପ୍ରାର୍ଥୀ କିମ୍ବା ସେମାନଙ୍କ ପ୍ରତିନିଧି ସିଲ ରେ ଦସ୍ତଖତ ମଧ୍ୟ ମାରିଥାନ୍ତି । ଭୋଟ୍ ଗ୍ରହଣ ପରେ ଇଭିଏମ କୁ କଡ଼ା ସୁରକ୍ଷା ମଧ୍ୟରେ ପୋଲିଂ ଷ୍ଟେସନ ରୁ ନିଆଯାଇ ଗଣନା ରୁମ ରେ ସଂରକ୍ଷିତ କରି ରଖାଯାଇଥାଏ । ଯେଉଁଠି କଡ଼ା ସୁରକ୍ଷା ବ୍ୟବସ୍ଥା ଥାଏ ।


    ଏସବୁ ଦୃଷ୍ଟିରୁ ଇଭିଏମ୍ ମାଧ୍ୟମରେ ଭୋଟ ଗ୍ର ହଣ ସମ୍ପୂର୍ଣ୍ଣ ରୂପେ ସୁରକ୍ଷିତ ତଥା ଏହାକୁ ଜାଲିଆତି କରିବା ଆଦୌ ସମ୍ଭବ ନୁହେଁ ବୋଲି ନିର୍ବାଚନ କମିଶନ ଙ୍କ ପକ୍ଷରୁ ସ୍ପଷ୍ଟ ଭାବେ କୁହାଯାଇଛି । ଏହାଛଡ଼ା ଇଭିଏମ ର ଟାମ୍ପରିଂ ନେଇ କୌଣସି ନିର୍ଦ୍ଦିଷ୍ଟ ଅଭିଯୋଗ ହୋଇନାହିଁ । ଯେଉଁସବୁ ଅଭିଯୋଗ ହୋଇଛି ତାହା ଭି ତ୍ତି ହୀନ ତଥା ଅମୂଳକ । ତେଣୁ ଏହି ଅଭିଯୋଗ ଗ୍ରହଣଯୋଗ୍ୟ ନୁହେଁ ବୋଲି ନିର୍ବାଚନ କମିଶନରଙ୍କ ପକ୍ଷରୁ କୁହାଯାଇଛି ।


    **********

    

    
    (Release ID: 1484711) Visitor Counter : 3