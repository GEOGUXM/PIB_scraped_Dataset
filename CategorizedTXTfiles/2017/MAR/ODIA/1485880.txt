      କୋଇଲା ମନ୍ତ୍ରଣାଳୟ

      କୋଇଲା ବ୍ଲକ ନିଲାମ
      Posted On: 27 MAR 2017 5:36PM by PIB Bhubaneshwar


    କୋଇଲା ଖଣି ( ସ୍ୱତନ୍ତ୍ର ପ୍ରାବଧାନ ) ଆଇନ 2015 ଅନୁସାରେ ନିଲାମ ଓ ବଣ୍ଟନ ଭିତ୍ତିରେ ଏପର୍ଯ୍ୟନ୍ତ 82 ଟି କୋଇଲା ଖଣି ପ୍ରଦାନ କରାଯାଇଛି । ଏହି 82 ଟି ଖଣି ମଧ୍ୟରୁ 31 ଟିକୁ ଇ - ନିଲାମ ପ୍ରକ୍ରିୟାରେ ଏବଂ 51 ଟିକୁ ବଣ୍ଟନ ପ୍ରକ୍ରିୟା ଭିତ୍ତିରେ ପ୍ରଦାନ କରାଯାଇଛି । ରାଜ୍ୟ ସଭାରେ ଏକ ପ୍ରଶ୍ନର ଲିଖିତ ଉତ୍ତରରେ ଶକ୍ତି , କୋଇଲା , ଖଣି ଓ ଅକ୍ଷୟ ଶକ୍ତି ବିଭାଗ ( ସ୍ୱାଧୀନ ଦାୟିତ୍ୱ ) ମନ୍ତ୍ରୀ ଶ୍ରୀ ପୀୟୁଷ ଗୋୟଲ ଏହା ପ୍ରକାଶ କରିଛନ୍ତି ।


    ମନ୍ତ୍ରୀ କରିଛନ୍ତି ଯେ କୋଇଲା ଖଣି ( ସ୍ୱତନ୍ତ୍ର ପ୍ରାବଧାନ ବିଶିଷ୍ଟ ) ଆଇନ , 2015 ଅଧୀନରେ କୌଣସି କୋଇଲା ଖଣି କିମ୍ବା ବ୍ଲକକୁ ଗତ ଏକ ବର୍ଷ ମଧ୍ୟରେ ନିଲାମ ପ୍ରଦାନ କରାଯାଇ ନାହିଁ । ତେବେ ଏହି ଆଇନରେ କୋଇଲା ବିକ୍ରି ପାଇଁ ଗତ ଏକ ବର୍ଷ ମଧ୍ୟରେ 6 ଟି କୋଇଲା ଖଣିକୁ ରାଜ୍ୟ ସରକାରଙ୍କ ଅଧୀକୃତ ବିଭିନ୍ନ ସଂସ୍ଥାମାନଙ୍କୁ ପ୍ରଦାନ କରାଯାଇଛି ।


    ମନ୍ତ୍ରୀ ପୁନଶ୍ଚ କହିଛନ୍ତି ଯେ କୋଇଲା ଖଣି ନିଲାମ କିମ୍ବା ବଣ୍ଟନ ପ୍ରକ୍ରିୟାରେ ସରକାର କୌଣସି ନିର୍ଦ୍ଧିଷ୍ଟ ରାଜସ୍ୱ ସୃଷ୍ଟି ଲକ୍ଷ୍ୟ ରଖିନାହାନ୍ତି । ଉଭୟ ପକ୍ଷ ମଧ୍ୟରେ ହୋଇଥିବା ରାଜିନାମା ଅନୁଯାୟୀ ନିର୍ଦ୍ଧାରିତ ସାମର୍ଥ୍ୟ ପରିମାପକ ଅନୁସାରେ କୋଇଲା ଖଣିର ବିକାଶ ନିମନ୍ତେ ପରିଚାଳନା ଗତ ପ୍ରକ୍ରିୟା ସ୍ଥିର କରାଯାଇଛି । କୋଇଲା ଖଣି ( ସ୍ୱତନ୍ତ୍ର ପ୍ରାବଧାନ ) ଆଇନ 2015 ଅନୁଯାୟୀ ମନୋନୀତ ହୋଇଥିବା ଜଣେ ସ୍ୱତନ୍ତ୍ର ଅଧିକାରୀ କୋଇଲା ଖଣିର ସମୀକ୍ଷା କରିବେ । କୋଇଲା ଖଣି ବିକାଶକୁ ନେଇ ଥିବା ସର୍ତ୍ତାବଳୀ ଏବଂ ସାମର୍ଥ୍ୟ ପରିମାପକକୁ ଉଲ୍ଲଙ୍ଘନ କଲେ ବଣ୍ଟନ ଆଦେଶ ପ୍ରତ୍ୟାହାର କରାଯିବ ବୋଲି ମନ୍ତ୍ରୀ ପ୍ରକାଶ କରିଛନ୍ତି ।


    ଅଧିକ ସୂଚନା ପ୍ରଦାନ କରି ମନ୍ତ୍ରୀ ପ୍ରକାଶ କରିଥିଲେ ଯେ ରାଜ୍ୟ ସ୍ତରରେ ବିଭିନ୍ନ ବିଳମ୍ବିତ ସମସ୍ୟାର ସମାଧାନ ପାଇଁ କୋଇଲା ମନ୍ତ୍ରଣାଳୟ ଏକ ଅନଲାଇନ କୋଇଲା ପରିଚାଳନା ପ୍ରକଳ୍ପ ପ୍ରତିଷ୍ଠା କରିଛନ୍ତି । କୋଇଲା ଖଣିର ତୁରନ୍ତ ପରିଚାଳନା ଗତ କାର୍ଯ୍ୟ ଲାଗି ଖଣିର ବିକାଶକୁ ବାଧା ଦେଉଥିବା ବିଭିନ୍ନ ଘଟଣା ସମ୍ବନ୍ଧରେ ସ୍ପଷ୍ଟୀକରଣ ପ୍ରଦାନ କରାଯାଇଛି ।


    ***************

    
    
    (Release ID: 1485880) Visitor Counter : 2