      ଖାଦ୍ୟ ପ୍ରକ୍ରିୟାକରଣ ଶିଳ୍ପ ମନ୍ତ୍ରଣାଳୟ

      101 ଟି ନୂତନ ସମନ୍ୱିତ ଶୀତଳ ଶୃଙ୍ଖଳ ପ୍ରକଳ୍ପକୁ ଅନୁମୋଦନ
      Posted On: 27 MAR 2017 5:27PM by PIB Bhubaneshwar


    ଭାରତ ହେଉଛି ବିଶ୍ୱର ସର୍ବାଧିକ ଖାଦ୍ୟ ଉତ୍ପାଦନ କରୁଥିବା ଦେଶମାନଙ୍କ ମଧ୍ୟରେ ଅନ୍ୟତମ । ଭାରତ ଫଳ ଓ ପରିବା ଉତ୍ପାଦନରେ ବିଶ୍ୱରେ ଦ୍ୱିତୀୟ । ଭାରତରେ ମାତ୍ର ଶତକଡା 2.2 ପ୍ରତିଶତ ଫଳ ଏବଂ ପରିବାର ପ୍ରକ୍ରିୟାକରଣ ହୋଇଥାଏ । ଦେଶର ପ୍ରତ୍ୟେକ ଉତ୍ପାଦନ ସ୍ଥଳରେ ଭାରତ କମ ଦରରେ ଉପଲବ୍ଧ ହେଲା ଭଳି ଶୀତଳ ଭଣ୍ଡାର ଓ ଶୀତଳ ଶୃଙ୍ଖଳ ଆବଶ୍ୟକ କରେ । ଖୁକ କମ ରାଜ୍ୟରେ ଶୀତଳ ଭଣ୍ଡାର ରହିଛି ଏବଂ ଏଥିମଧ୍ୟରୁ ପ୍ରାୟ ଶତକଡା 80 ରୁ 90 ପ୍ରତିଶତକୁ ଆଳୁ ମହଜୁଦ ରଖିବାରେ ବ୍ୟବହାର କରାଯାଏ । ଏ ଦିଗରେ ଭାରତକୁ ଅନେକ ବାଟ ଆଗକୁ ଯିବାର ରହିଛି । MOFPI ଦେଶରେ ଜାତୀୟ ଶୀତଳ ଶୃଙ୍ଖଳ ଗ୍ରୀଡ଼ ତିଆରି କରୁଛି ଯେପରିକି ସମସ୍ତ ଖାଦ୍ୟ ଉତ୍ପାଦନ ସ୍ଥାନ ଶୀତଳ ଭଣ୍ଡାର ଏବଂ ପ୍ରକ୍ରିୟାକରଣ ଶିଳ୍ପ ସହିତ ସଂଯୁକ୍ତ ହେବ ।


    ଖାଦ୍ୟ ପ୍ରକ୍ରିୟାକରଣ ଶିଳ୍ପ ମନ୍ତ୍ରଣାଳୟ ଦେଶରେ ନୂତନ ଶୀତଳ ଶୃଙ୍ଖଳ ଭିତ୍ତିଭୂମି ପ୍ରତିଷ୍ଠା କରିବା ପାଇଁ ନିୟମିତ ଭାବେ ଉଦ୍ୟମ କରୁଛି ଯେଉଁଥିରେ କି ଉଭୟ ଶୀତଳ ଭଣ୍ଡାର ଓ ପ୍ରକ୍ରିୟାକରଣର ସୁବିଧା ରହିଥିବ । 2015 ମେ ମାସରେ ମନ୍ତ୍ରଣାଳୟ 30ଟି ଶୀତଳ ଶୃଙ୍ଖଳ ପ୍ରକଳ୍ପ ପ୍ରତିଷ୍ଠା ପାଇଁ ମଞ୍ଜୁରୀ ମିଳିଛି । ମନ୍ତ୍ରଣାଳୟ ଦେଶବ୍ୟାପୀ 101ଟି ନୂତନ ସମନ୍ୱିତ ଶୀତଳ ଶୃଙ୍ଖଳ ପ୍ରକଳ୍ପ ପ୍ରତିଷ୍ଠା ପାଇଁ ମଞ୍ଜୁରୀ ପ୍ରଦାନ ସମ୍ବନ୍ଧୀୟ ଘୋଷଣା କରିଛି । ଫଳ , ପରିବା , ଦୁଗ୍ଧ , ମତ୍ସ୍ୟ , ମାଂସ , ସାମୁଦ୍ରିକ ଦ୍ରବ୍ୟ , କୁକୁଡା , ତୁରନ୍ତ ଖାଦ୍ୟ ଯୋଗ୍ୟ / ରନ୍ଧନ ଆଦି ଏହି ପ୍ରକଳ୍ପ ଅନ୍ତର୍ଗତ ।


    ଯୋଜନାବଦ୍ଧ ଭାବେ ଶୀତଳ ଶୃଙ୍ଖଳ ଭିତ୍ତିଭୂମି ପ୍ରତିଷ୍ଠା ପାଇଁ ମନ୍ତ୍ରଣାଳୟ ଗୁରୁତ୍ୱ ପ୍ରଦାନ କରୁଛି । ଏହା ଫଳରେ କ୍ରମେ ସାରା ଦେଶରେ ଶୀତଳ ଶୃଙ୍ଖଳ ଗ୍ରୀଡ଼ ପ୍ରତିଷ୍ଠା ହୋଇପାରିବ । ଏହା ଫଳରେ କୃଷକଙ୍କ ଆୟ ଦ୍ୱିଗୁଣିତ କରିବା ନେଇ ମାନ୍ୟବର ପ୍ରଧାନମନ୍ତ୍ରୀଙ୍କ ଅନ୍ତର୍ଦୁଷ୍ଟି ସଫଳ ହୋଇପାରିବ । ଏହା ମଧ୍ୟ କୃଷି ଯୋଗାଣ ଶୃଙ୍ଖଳରେ ନଷ୍ଟକୁ ହ୍ରାସ କରିବ ଏବଂ ବହୁ ନିଯୁକ୍ତି ସୁଯୋଗ ସୃଷ୍ଟି କରିବ ।


    ଶୀତଳ ଶୃଙ୍ଖଳ ଏବଂ ମୂଲ୍ୟ ଯୁକ୍ତ ଭିତ୍ତିଭୂମି ଯୋଜନା ଉଦ୍ୟୋଗୀମାନଙ୍କ ପାଇଁ 10 କୋଟି ଟଙ୍କା ପର୍ଯ୍ୟନ୍ତ ଆର୍ଥିକ ସହାୟତା ପ୍ରଦାନ କରିବ ।


    ଏହି 101 ଟି ନୂତନ ସମନ୍ୱିତ ଶୀତଳ ଶୃଙ୍ଖଳ ପ୍ରକଳ୍ପ ଗୁଡ଼ିକ ଖାଦ୍ୟ ପ୍ରକ୍ରୀୟାକରଣ କ୍ଷେତ୍ରରେ ଅତ୍ୟାଧୁନିକ ଭିତ୍ତିଭୂମି ସୃଷ୍ଟି କରିବା ପାଇଁ 3100 କୋଟି ଟଙ୍କାର ପୁଞ୍ଜିନିବେଶକୁ ପ୍ରୋତ୍ସାହନ ପ୍ରଦାନ କରିବ । ଏ ବାବଦରେ ମୋଟ 838 କୋଟି ଟଙ୍କାର ସହାୟତା ରାଶି ପ୍ରଦାନ କରାଯିବ ବୋଲି ଆଶା କରାଯାଉଛି । 101 ଟି ନୂତନ ଶୀତଳ ଶୃଙ୍ଖଳ ପ୍ରକଳ୍ପ ପ୍ରତିଷ୍ଠା ହେବା ଦ୍ୱାରା ଏହା ଅତିରିକ୍ତ 2.76 ଲକ୍ଷ ମେଟ୍ରିକ ଟନ କ୍ଷମତା ବିଶିଷ୍ଟ ଶୀତଳ ଭଣ୍ଡାର / ନିୟନ୍ତ୍ରିତ ପରିବେଶ / ଶୀତଳୀକୃତ ଭଣ୍ଡାର , ଘଣ୍ଟା ପ୍ରତି 115 ମେଟ୍ରିକ ଟନ କ୍ଷମତା ସମ୍ପନ୍ନ ବ୍ୟକ୍ତିଗତ ଦ୍ରୂତ ଶୀତଳୀକୃତ ବ୍ୟବସ୍ଥା , ପ୍ରତିଦିନ 56 ଲକ୍ଷ ଲିଟର ଦୁଗ୍ଧ ପ୍ରକ୍ରିୟାକରଣ ବ୍ୟବସ୍ଥା , ବ୍ୟାଚ ପିଛା 210 ମେଟ୍ରିକ ଟନ ହାରରେ ବ୍ଲାଷ୍ଟ ଶୀତଳୀକରଣ ଏବଂ 629 ଟି ଶୀତଳୀକୃତ ଯାନ ସୃଷ୍ଟି କରିବ ।


    ସମନ୍ୱିତ ଶୀତଳ ଶୃଙ୍ଖଳ ବ୍ୟବସ୍ଥା ସଂପୃକ୍ତ ରାଜ୍ୟମାନଙ୍କରେ କେବଳ ଖାଦ୍ୟ ପ୍ରକ୍ରୀୟାକରଣ ଭିତ୍ତିଭୂମି ଉନ୍ନତିରେ ସହାୟକ ହେବ ନାହିଁ ବରଂ କୃଷକମାନେ ଏହା ଫଳରେ ସେମାନଙ୍କର କୃଷିଜାତ ଦ୍ରବ୍ୟର ଭଲ ମୂଲ୍ୟ ପାଇପାରିବେ ଏବଂ କୃଷକଙ୍କ ଆୟ ଦ୍ୱିଗୁଣିତ କରିବା ଦିଗରେ ଏହା ଏକ ପଦକ୍ଷେପ ହେବ । ଏହି ଭିତ୍ତିଭୂମି ପଚିଯାଉଥିବା କୃଷିଜାତ ଦ୍ରବ୍ୟ ଜନିତ ନଷ୍ଟକୁ ମଧ୍ୟ ହ୍ରାସ କରିବ ଓ କୃଷିଜାତ ଦ୍ରବ୍ୟର ମୂଲ୍ୟ ବୃଦ୍ଧିପାଇବ । ଏହା ଫଳରେ ବିଶେଷ କରି ଗ୍ରାମାଞ୍ଚଳରେ ନିଯୁକ୍ତି ସୁଯୋଗ ବହୁ ଭାବେ ବୃଦ୍ଧି ପାଇବ ।


    ଉପରୋକ୍ତ ଶୀତଳ ଶୃଙ୍ଖଳ ଭିତ୍ତିଭୂମି ଏବଂ ଅନ୍ୟାନ୍ୟ ଆବଶ୍ୟକୀୟ ଭିତ୍ତିଭୂମି ସୃଷ୍ଟି ହେବା ଫଳରେ ଖାଦ୍ୟ ପ୍ରକ୍ରୀୟାକରଣ ନିମନ୍ତେ ଦେଶରେ ଦରକାରୀ ଭିତ୍ତିଭୂମିକୁ ଶକ୍ତିଶାଳୀ କରିବା ପାଇଁ ଏହା ପୁନଶ୍ଚ ସହାୟକ ହେବ । ଏହାଦ୍ୱାରା ଉତ୍ପାଦକଠାରୁ ପ୍ରକ୍ରୀୟାକାରକ , ଖୁଚୁରା ବ୍ୟବସାୟୀ ଏବଂ ରପ୍ତାନୀକାରୀଙ୍କ ପର୍ଯ୍ୟନ୍ତ ସଂକ୍ଷିପ୍ତ , ନିୟମିତ ଏବଂ ସଙ୍କୁଚିତ ଯୋଗାଣ ଶୃଙ୍ଖଳ ସୃଷ୍ଟିହେବ ଏବଂ ଏହା ଦେଶରେ ଫଳ ଓ ପରିବା , ଦୁଗ୍ଧ ଏବଂ ଅଣ ଉଦ୍ୟାନଜାତ ଖାଦ୍ୟ ଦ୍ରବ୍ୟ ପ୍ରକ୍ରିୟାକରଣକୁ ବଳ ଯୋଗାଇବ ।


    ********

    
    
    (Release ID: 1485876) Visitor Counter : 2