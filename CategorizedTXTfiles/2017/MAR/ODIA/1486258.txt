      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ମିଶନ 110 ଲକ୍ଷ
      Posted On: 16 MAR 2017 1:57PM by PIB Bhubaneshwar


    କ୍ରୀଡ଼ା ଏବଂ ଯୁବବ୍ୟାପାର ସେବା ( ସ୍ୱାଧୀନ ଦାୟିତ୍ୱ ) ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ଗୋଏଲ ଆଜି ଲୋକସଭାରେ ପ୍ରକାଶ କରିଛନ୍ତି ଯେ ଭାରତ ଚଳିତବର୍ଷ ଅକ୍ଟୋବରରେ ଫିଫା 17 ବର୍ଷରୁ କମ ବିଶ୍ୱକପର ଆୟୋଜନ କରିବ । ଦେଶରେ ଫୁଟବଲକୁ ଲୋକପ୍ରିୟ କରିବା ପାଇଁ ସରକାର ଏହାକୁ ଏକ ସୁଯୋଗ ଭାବରେ ଦେଖୁଛନ୍ତି । ତେଣୁ ଫିଫା ସହିତ ମିଳିତ ଭାବେ ସରକାର 10.2.2017 ରେ “ ମିଶନ 110 ଲକ୍ଷ ” ନାମରେ ଏକ ବିଶିଷ୍ଟ କାର୍ଯ୍ୟକ୍ରମ ଘୋଷଣା କରିଛନ୍ତି । ଏହି ମିଶନ ଅନ୍ତର୍ଗତ ଫିଫା 17 ବର୍ଷରୁ କମ ଫୁଟବଲ ବିଶ୍ୱକପ ଆରମ୍ଭ ହେବା ଯାଏ ଦେଶର 30 ଟି ସହରରେ ବିଭିନ୍ନ କାର୍ଯ୍ୟକ୍ରମ ଆୟୋଜନ କରାଯିବ ।


    ଏକ ଲିଖିତ ଉତ୍ତରରେ ସେ ପ୍ରକାଶ କରିଥିଲେ ଯେ ଏହି କାର୍ଯ୍ୟକ୍ରମରେ ଅତିକମରେ 110 ଲକ୍ଷ ଛାତ୍ର , ଅଭିଭାବକ , କୋଚ , ଶିକ୍ଷକ ଆଦିଙ୍କୁ ବିଭିନ୍ନ କର୍ମଶାଳା , ଆଲୋଚନା ଚକ୍ର , ଯୋଗାଯୋଗ କାର୍ଯ୍ୟକ୍ରମ ଏବଂ ବିଭିନ୍ନ ପ୍ରତିଯୋଗିତା ମାଧ୍ୟମରେ ସମ୍ମିଳିତ କରାଯିବ । ଦେଶରେ ମିଶନ 110 ଲକ୍ଷ କାର୍ଯ୍ୟକ୍ରମକୁ ଠିକ ଭାବେ ପରିଚାଳିତ କରିବା ପାଇଁ ଚଳିତ 2016-17 ଆର୍ଥିକ ବର୍ଷରେ ସରକାର 30 କୋଟି ଟଙ୍କା ବ୍ୟୟ ବରାଦ କରିଛନ୍ତି ।


    **********

    
    
    (Release ID: 1486258) Visitor Counter : 2