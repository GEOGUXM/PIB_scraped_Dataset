      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ରାଜଧାନୀରେ ଉଗାଡ଼ି ସମାରୋହରେ ଯୋଗଦେଲେ ପ୍ରଧାନମନ୍ତ୍ରୀ
      ‘ଭାରତର ବିବିଧତା ତାର ପରିଚୟ ଓ ସାମର୍ଥ୍ୟ ’
      ଉଗାଡ଼ି ମିଲନ୍ କାର୍ଯ୍ୟକ୍ରମର ଆୟୋଜନ କଲେ ଭେଙ୍କୟା ନାଇଡୁ
      Posted On: 26 MAR 2017 5:22PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଆଜି ଉଗାଡ଼ି ସମାରୋହରେ ସାମିଲ ହୋଇ କହିଛନ୍ତି ଯେ ଭାରତର ବିବିଧତା ତା ’ ର ପରିଚୟ ଓ ସାମର୍ଥ୍ୟ । ନିଜ ବାସଭବନରେ ଏହି କାର୍ଯ୍ୟକ୍ରମର ଆୟୋଜନ ସୂଚନା ଓ ପ୍ରସାରଣ , ସହରାଂଚଳ ବିକାଶ ଓ ଗୃହନିର୍ମାଣ ମନ୍ତ୍ରୀ ଏମ୍ . ଭେଙ୍କୟା ନାଇଡୁ କରିଥିଲେ ।


    ଏହି ଅବସରରେ ପ୍ରଧାନମନ୍ତ୍ରୀ ମୋଦୀ ଦେଶକୁ ନବବର୍ଷର ଶୁଭକାମନା ଜଣାଇବା ସହ କହିଥିଲେ ଯେ ପର୍ବପର୍ବାଣି ପ୍ରକୃତିରେ ପରିବର୍ତ୍ତନକୁ ଦର୍ଶାଇଥାଏ ଓ ଏହା ଆମର ସଂସ୍କୃତି ତଥା ପରମ୍ପରା ସହ ଜଡ଼ିତ । ସରକାରଙ୍କ ‘ ଏକ ଭାରତ ଶ୍ରେଷ୍ଠ ଭାରତ ’ ପଦକ୍ଷେପର ଉଦାହରଣ ଦେଇ ମୋଦୀ କହିଛନ୍ତି ଯେ ଏହା ଆଗାମୀ ପୀଢ଼ିକୁ ବିଭିନ୍ନ ରାଜ୍ୟ ଓ ତା ’ ର ସଂସ୍କୃତିଗୁଡ଼ିକର ବିବିଧତାକୁ ବୁଝିବାରେ ସହାୟତା ମିଳିବ । ଏଥିରେ ସମସ୍ତ ଭାରତୀୟଙ୍କ ମନରେ ଏକତାର ଭାବନା ସୁଦୃଢ଼ ହେବ । ସେ ରାଜ୍ୟ ସରକାରମାନଙ୍କୁ ନିଜ ରାଜ୍ୟର ବିଭିନ୍ନ କ୍ଷେତ୍ରର ସଂସ୍କୃତି ଓ ପରାମ୍ପରାର ବୈଶିଷ୍ଟ୍ୟକୁ ପ୍ରୋତ୍ସାହନ ଦେବା ପାଇଁ ପରସ୍ପରକୁ ସହଯୋଗ କରିବା ନିମନ୍ତେ ଆହ୍ୱାନ ମଧ୍ୟ ଦେଇଛନ୍ତି ।


    ଏକ ଭାରତ ଶ୍ରେଷ୍ଠ ଭାରତ ପଦକ୍ଷେପ ସମ୍ପର୍କରେ ପ୍ରଧାନମନ୍ତ୍ରୀ ହରିଆଣା ଓ ତେଲଙ୍ଗାନା ମଧ୍ୟରେ ହୋଇଥିବା ବୁଝାମଣାପତ୍ରର ଉଦାହରଣ ଦେଇଥିଲେ । ଯାହା ଆଧାରରେ ଫିଲ୍ମତ୍ସୋବ , ଭାଷା , ବ୍ୟଞ୍ଜନ କ୍ଷେତ୍ରରେ ଉଭୟ ରାଜ୍ୟ ମଧ୍ୟରେ ସହଯୋଗ ବୃଦ୍ଧି ପାଇବ । ଖେଳାଳୀ , ନୀତି ନିର୍ମାତା ଓ ବିଧାୟକମାନଙ୍କୁ ପରସ୍ପରର ରାଜ୍ୟକୁ ଯିବାଆସିବାର ସୁଯୋଗ ମିଳିବ ।


    ସାଂସ୍କୃତିକ କାର୍ଯ୍ୟକ୍ରମ ‘ ଜଟାୟୁ ମୋକ୍ଷମ ’ ର ପ୍ରଶଂସା କରି ପ୍ରଧାନମନ୍ତ୍ରୀ କହିଥିଲେ ଯେ ଜଟାୟୁର ସଂଘର୍ଷ ଆମ ସମସ୍ତଙ୍କୁ ଆତଙ୍କବାଦକୁ ସାହାସର ସହ ମୁକାବିଲା କରିବା ପାଇଁ ପ୍ରେରଣା ଦେଉଛି । ଯାହା ଆଜି ସମ୍ପୂର୍ଣ୍ଣ ମାନବତା ସମ୍ମୁଖରେ ସବୁଠାରୁ ବଡ଼ ଚ୍ୟାଲେଞ୍ଜ ପାଲଟିଛି ।


    ଅତିଥିମାନଙ୍କୁ ସ୍ୱାଗତ କରି ଶ୍ରୀ ନାଇଡୁ କହିଥିଲେ ଯେ ଭାରତୀୟ କ୍ୟାଲେଣ୍ଡର ଅନୁସାରେ ଉଗାଡ଼ିରୁ ନବବର୍ଷର ଆରମ୍ଭ ହୋଇଥାଏ । ଏହା ସମଗ୍ର ଦେଶରେ ଚଳିତ ମାସରୁ ପାଳନ ହୋଇଥାଏ । ଉଗାଡ଼ି ପଛାଡ଼ି 6 ଟି ବିଭିନ୍ନ ସ୍ୱାଦ ( ସଟ୍ ରୁଚି ) ର ସମ୍ମିଶ୍ରଣ ହୋଇଥାଏ । ଯେଉଁଥିରେ ମିଠା , ଖଟା , ମସଲା , ଲୁଣିଆ , କଷା ଓ ପିତାର ସ୍ୱାଦ ଖୁସି , ଘୃଣା , କ୍ରୋଧ , ଭୟ , ଆଶ୍ଚର୍ଯ୍ୟ ଓ ଉଦାସିର ବିଭିନ୍ନ ଭାବନାର ପ୍ରତୀକ । ସେ କହିଛନ୍ତି ଯେ ଭାରତୀୟ ସଂସ୍କୃତି ହେଉଛି ଅଭିନବ ଓ ସବୁଠାରୁ ଭବ୍ୟ । କାରଣ ଏଠାରେ ପ୍ରତ୍ୟେକ ପର୍ବପର୍ବାଣି ଓ ପରମ୍ପରା ବିଜ୍ଞାନ ଉପରେ ଆଧାରିତ ।


    ଶ୍ରୀ ନାଇଡୁ କହିଛନ୍ତି ଯେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ନୂଆ ବର୍ଷରେ ଦେଶରେ ଅଧିକ ସମୃଦ୍ଧି ଓ ବିକାଶ ହେବ ।


    ଦକ୍ଷିଣ ଭାରତର କେତେକ ଭାଗରେ ଉଗାଡ଼ି ବସନ୍ତ ଓ ଗ୍ରୀଷ୍ମ ଋତୁର ଆଗମନରେ ତଥା ନବବର୍ଷର ଆରମ୍ଭରେ ପାଳନ ହୋଇଥାଏ । ଖୁସିର ଏହି ଉତ୍ସବ ବିକାଶ ଓ ସମୃଦ୍ଧିର ପ୍ରତୀକ ଅଟେ । କାରଣ ଏହା ନବବର୍ଷର ପର୍ବପର୍ବାଣି ସହ ନୂଆ କାର୍ଯ୍ୟ ଆରମ୍ଭ କରିବାର ସୁଯୋଗ ମଧ୍ୟ ଦେଇଥାଏ ।


    ଏହି କାର୍ଯ୍ୟକ୍ରମରେ ଲୋକସଭା ବାଚସ୍ପତି ସୁମିତ୍ରା ମହାଜନ , ଦିଲ୍ଲୀ ଉପରାଜ୍ୟପାଳ ଅନୀଲ ବୈଜଲ , ଆଇନ ଓ ନ୍ୟାୟ ମନ୍ତ୍ରୀ ରବି ଶଙ୍କର ପ୍ରସାଦ , ପର୍ଯ୍ୟଟନ ଓ ସଂସ୍କୃତି ମନ୍ତ୍ରୀ ମହେଶ ଶର୍ମା , ବିଜ୍ଞାନ ଓ ପ୍ରଯୁକ୍ତିବିଦ୍ୟା ମନ୍ତ୍ରୀ ଡଃ ହର୍ଷବର୍ଦ୍ଧନ , କ୍ରୀଡ଼ା ଓ ଯୁବ ବ୍ୟାପାର ମନ୍ତ୍ରୀ ବିଜୟ ଗୋଏଲ , ସୂଚନା ଓ ପ୍ରସାରଣ ରାଷ୍ଟ୍ରମନ୍ତ୍ରୀ ରାଜ୍ୟବର୍ଦ୍ଧନ ରାଠୋର , ସାଂସଦମାନେ , ସୁପ୍ରିମକୋର୍ଟ ଓ ହାଇକୋର୍ଟର ବରିଷ୍ଠ ବିଚାରପତିଗଣ , ସୂଚନା ଓ ପ୍ରସାରଣ ମନ୍ତ୍ରଣାଳୟ ଏବଂ ସହରାଂଚଳ ବିକାଶ ଓ ଗୃହନିର୍ମାଣ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ମଧ୍ୟ ଉପସ୍ଥିତ ଥିଲେ ।


    ଏହି ଅବସରରେ ତାମିଲନାଡୁ , କର୍ଣ୍ଣାଟକ , କେରଳ , ତେଲଙ୍ଗାନା ଓ ଆନ୍ଧ୍ରପ୍ରଦେଶର କଳାକାରମାନେ ସାଂସ୍କୃତିକ କାର୍ଯ୍ୟକ୍ରମ ପରିବେଷଣ କରିଥିଲେ ।


    **************

    
    
    (Release ID: 1485875) Visitor Counter : 2