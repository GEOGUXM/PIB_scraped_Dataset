      ରାଷ୍ଟ୍ରପତିଙ୍କ ସଚିବାଳୟ

      ଆଧୁନିକ ଭାରତରେ ଲିଙ୍ଗଭେଦର ସ୍ଥାନ ନାହିଁ : ରାଷ୍ଟ୍ରପତି
      Posted On: 08 MAR 2017 10:08AM by PIB Bhubaneshwar


    ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ ଅନ୍ତର୍ଜାତୀୟ ମହିଳା ଦିବସ ଉପଲକ୍ଷେ ରାଷ୍ଟ୍ରପତି ଭବନ ଠାରେ ଆୟୋଜିତ ଏକ କାର୍ଯ୍ୟକ୍ରମରେ 2016 ବର୍ଷ ପାଇଁ ନାରୀ ଶକ୍ତି ପୁରସ୍କାର ପ୍ରଦାନ କରିଥିଲେ ।


    ଏହି ଅବସରରେ ଉଦ୍ବୋଧନ ଦେଇ ରାଷ୍ଟ୍ରପତି ପୁରସ୍କାର ଜିତିଥିବା ମହିଳା ଏବଂ ନାରୀ ସଂଗଠନଗୁଡ଼ିକୁ ଶୁଭେଚ୍ଛା ଜ୍ଞାପନ କରିଥିଲେ । ସେ କହିଥିଲେ ଯେ ସମ୍ମାନିତ ସଂଗଠନ ଏବଂ ମହିଳାମାନେ ପ୍ରତ୍ୟେକଟି ଆହ୍ୱାନକୁ ଗ୍ରହଣ କରିବା ସହ ଉ ତ୍କ ର୍ଷତା ଲାଭ କରିଛନ୍ତି ଏବଂ ସେମାନଙ୍କ ପ୍ରତି ରହିଥିବା ଉଚ୍ଚାକାଂକ୍ଷାକୁ ପୂରଣ କରିବାରେ ସଫଳ ହୋଇଛନ୍ତି । ପ୍ରତ୍ୟେକଟି ସଫଳତା ପଛରେ ପ୍ରତିଶ୍ରୁତିବଦ୍ଧତା ଏବଂ ଦୃଢ଼ତାର ଏକ କାହାଣୀ ରହିଥାଏ । ପ୍ରତ୍ୟେକଟି ଉପଲ ବ୍ଧି ହଜାର ହଜାର ମହିଳାଙ୍କ କଠିନ ପରିଶ୍ରମର ଫଳ ତେଣୁ ସେମାନେ ମଧ୍ୟ ସମ୍ମାନ ପାଇବାର ହକ ଦାର ।

    ଏହି ଅବସରରେ ରାଷ୍ଟ୍ରପତି କହିଥିଲେ ଯେ ମହିଳାଙ୍କ ପ୍ରତି ବୃଦ୍ଧି ପାଉଥିବା ହିଂସା ପ୍ରତି ସରକାର ମଧ୍ୟ ଚିନ୍ତିତ ଅଛନ୍ତି । ଭାରତରେ ମହିଳାମାନଙ୍କୁ ଆବଶ୍ୟକ ସୁରକ୍ଷା ମିଳିନପାରିବା ଉଦ ବେ ଗର ବିଷୟ । ଆଧୁନିକ ଭାରତରେ ସାମୂହିକ ବିକାଶ ମୂଳ ଲକ୍ଷ୍ୟ ହୋଇଥିବାରୁ ଲିଙ୍ଗଗତ ଭେଦଭାବ ଆଦୌ ଗ୍ରହଣ ଯୋଗ୍ୟ ନୁହେଁ । ସ୍କୁଲ୍ ଏବଂ ଉଚ୍ଚଶିକ୍ଷା ପ୍ରତିଷ୍ଠାନଗୁଡ଼ିକରେ ଶିଶୁ ଏବଂ ଯୁବକମାନଙ୍କୁ ଅଧିକ ସମ୍ବେଦନଶୀଳ କରାଗଲେ ମହିଳାମାନଙ୍କୁ ଉଚିତ୍ ସମ୍ମାନ ମିଳିପାରିବ । ଏହି କାର୍ଯ୍ୟ ଗ୍ରାମାଞ୍ଚଳ ଏବଂ ସହରାଞ୍ଚଳର ଲୋକମାନଙ୍କ ମଧ୍ୟରେ ସୁସଙ୍ଗତ ସରକାରୀ କାର୍ଯ୍ୟକ୍ରମ ମାଧ୍ୟମରେ ଉଚିତ୍ ଉପାୟ ଜରିଆରେ କରାଯିବା ଆବଶ୍ୟକ ।


    ରାଷ୍ଟ୍ରପତି ଏହି ଅବସରରେ କହିଥିଲେ ଯେ ଅନ୍ତର୍ଜାତୀୟ ମହିଳା ଦିବସରେ ପ୍ରତ୍ୟେକ ଝିଅ ଏବଂ ମହିଳାମାନଙ୍କୁ ଏହା ଆଶ୍ୱସ୍ତ କରାଯିବା ଆବଶ୍ୟକ ଯେ ଭାରତ ସରକାର ସେମାନଙ୍କ ପାଇଁ ସକ୍ଷମ ବାତାବରଣ ଉପଲବ୍ଧ କରାଇବାରେ ସଂକଳ୍ପବଦ୍ଧ । ଯାହାଦ୍ୱାରା ସେମାନଙ୍କୁ ସମାନ ସୁବିଧାସୁଯୋଗ ମିଳିପାରିବ । ମହିଳାମାନେ ଆତ୍ମବିଶ୍ୱାସୀ ହେବା ଉଚିତ୍ , ସେମାନଙ୍କ ଭିତରେ ଏହି ବିଶ୍ୱାସ ଆସିବା ଜରୁରି ଯେ ଯେଉଁ କ୍ଷେତ୍ରକୁ ସେମାନେ ଯାଉଛନ୍ତି , ସେହି କ୍ଷେତ୍ରରେ ସେମାନେ ନିଜ ଉଚ୍ଚାକାଂକ୍ଷାକୁ ପୂରଣ କରିପାରିବେ । ଦେଶର ବିଭିନ୍ନ ପ୍ରାନ୍ତରେ ପୁଅ-ଝିଅଙ୍କ ଜନ୍ମ ଅନୁପାତରେ ତାରତମ୍ୟ ବୃଦ୍ଧି ପାଉଥିବା ଦେଖି ପ୍ରଧାନମନ୍ତ୍ରୀ ‘ ବେଟୀ ବଚାଅ-ବେଟୀ ପଢ଼ାଅ ’ ଅଭିଯାନ ଆରମ୍ଭ କରିଛନ୍ତି । ଏହି ଅଭିଯାନ ଏପରି କରାଯାଇଛି ଯାହାଦ୍ୱାରା ପ୍ରତ୍ୟେକ ଅଞ୍ଚଳରେ ଝିଅମାନେ ପ୍ରାଥମିକ ଶିକ୍ଷାରେ ନାମ ଲେଖାଇବା ଲାଗି ପ୍ରୋତ୍ସାହନ ପାଇପାରିବେ । ଏହି କାର୍ଯ୍ୟକ୍ରମ ଅଧୀନରେ 2015 ସୁଦ୍ଧା ଦେଶର 100 ଟି ଜିଲ୍ଲାକୁ ବଛାଯାଇଛି ଏବଂ 2016 ରେ ଏଥିରେ ଆହୁରି 61 ଟି ଜିଲ୍ଲା ଯୋଡ଼ାଯାଇଛି ।


    *******

    

    
    (Release ID: 1483902) Visitor Counter : 3