      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଆଉ 50ଟି ନୂତନ କେନ୍ଦ୍ରୀୟ ବିଦ୍ୟାଳୟ ପ୍ରତିଷ୍ଠା ପ୍ରସ୍ତାବକୁ କେନ୍ଦ୍ର କ୍ୟାବିନେଟର ମଞ୍ଜୁରି
      Posted On: 15 MAR 2017 4:59PM by PIB Bhubaneshwar


    


    ଦେଶର ବିଭିନ୍ନ ସ୍ଥାନରେ ଆଉ 50 ଟି ନୂତନ କେନ୍ଦ୍ରୀୟ ବିଦ୍ୟାଳୟ ଖୋଲାଯିବ । ଏ ସଂକ୍ରାନ୍ତ ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ଅନୁମୋଦନ କରିଛନ୍ତି ।


    50 ଟି ନୂତନ କେନ୍ଦ୍ରୀୟ ବିଦ୍ୟାଳୟ ପ୍ରତିଷ୍ଠା ଲାଗି ମୋଟ 1160 କୋଟି ଟଙ୍କାର ବ୍ୟୟ ଅଟକଳ ପ୍ରସ୍ତୁତ କରାଯାଇଛି । ପ୍ରାଥମିକ ପର୍ଯ୍ୟାୟରେ ଏହିସବୁ କେନ୍ଦ୍ରୀୟ ବିଦ୍ୟାଳୟରେ ପ୍ରଥମରୁ ପଂଚମ ଶ୍ରେଣୀ ପର୍ଯ୍ୟନ୍ତ ପାଠ୍ୟକ୍ରମ ଓ ଶିକ୍ଷାଦାନ ଆରମ୍ଭ କରା ଯିବ । ପ୍ରତି ବର୍ଷ ଗୋଟିଏ କରି ଶ୍ରେଣୀ ବଢ଼ି ଦ୍ୱାଦଶ ପର୍ଯ୍ୟନ୍ତ ଶ୍ରେଣୀମାନ ଖୋଲାଯିବ । ପ୍ରଥମ ପର୍ଯ୍ୟାୟରେ 650 ସ୍ଥାୟୀ ଶିକ୍ଷକ ଓ ଅଣ-ଶିକ୍ଷକ ପଦବୀ ରହିବ । ପରବ ର୍ତ୍ତି ପର୍ଯ୍ୟାୟ ଅର୍ଥାତ ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ ପୂର୍ଣ୍ଣାଙ୍ଗ ବିଦ୍ୟାଳୟ କାର୍ଯ୍ୟକ୍ଷମ ହେଲେ ଏହିସବୁ କେନ୍ଦ୍ରୀୟ ବିଦ୍ୟାଳୟରେ ମୋଟ 4 ହଜାର ସ୍ଥାୟୀ ପଦବୀ ସୃଷ୍ଟି ହେବ । ସେଥିମଧ୍ୟରେ 2900 ଶିକ୍ଷକ ଏବଂ 1100 ଅଣ-ଶିକ୍ଷକ ପଦବୀ ରହିବ ।


    ଏବେ ଦେଶରେ ପରି ଚା ଳିତ ବିଭିନ୍ନ କେନ୍ଦ୍ରୀୟ ବିଦ୍ୟାଳୟରେ ମୋଟ 12 ଲକ୍ଷ ଛାତ୍ର ଛାତ୍ରୀ ଅଧ୍ୟୟନ କରୁଥିବା ବେଳେ ନୂତନ କେନ୍ଦ୍ରୀୟ ବିଦ୍ୟାଳୟମାନ ପ୍ରତିଷ୍ଠା ଦ୍ୱାରା ଆଉ 50 ହଜାର ଅଧିକ ଛାତ୍ର ଛାତ୍ରୀ ଉନ୍ନତମାନର ଶିକ୍ଷାଦାନ ସୁବିଧା ପାଇବେ । କେନ୍ଦ୍ରୀୟ ବିଦ୍ୟାଳୟଗୁଡିକରେ ଉନ୍ନତମାନର ଶିକ୍ଷାଦାନ ହେଉଥିବାରୁ ଏହିଭଳି ବିଦ୍ୟାଳୟମାନ ଅଧିକରୁ ଅଧିକ ପ୍ରତିଷ୍ଠା ପାଇଁ ସାରା ଦେଶରେ ଆଗ୍ରହ ବୃଦ୍ଧି ପାଉଛି । ବ ର୍ତ୍ତ ମାନ ମୋଟ 1142 ଟି କେନ୍ଦ୍ରୀୟ ବିଦ୍ୟାଳୟ କାର୍ଯ୍ୟ କରୁଛି । ସେଥିମଧ୍ୟରେ ମସ୍କୋ , କାଠମାଣ୍ଡୁ ଓ ତେହେରାନସ୍ଥିତ କେନ୍ଦ୍ରୀୟ ବିଦ୍ୟାଳୟ ମଧ୍ୟ ରହିଛି ।


    **********

    

    
    (Release ID: 1484638) Visitor Counter : 2