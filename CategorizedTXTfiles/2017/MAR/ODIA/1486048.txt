      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      2014-15 ବର୍ଷରେ ପ୍ରଚଳିତ ଦର ଅନୁଯାୟୀ ମୋଟ ଉତ୍ପାଦିତ ଦୁଗ୍ଧର ମୂଲ୍ୟ 5,00,405 କୋଟି ଟଙ୍କା
      Posted On: 28 MAR 2017 7:23PM by PIB Bhubaneshwar


    ଜାତୀୟ ଆୟ - ବ୍ୟୟ ହିସାବ ପରିସଂଖ୍ୟାନ ବିବରଣୀ , 2016 , ଅନୁଯାୟୀ 2014-15 ବର୍ଷରେ ପ୍ରଚଳିତ ଦର ଅନୁଯାୟୀ ମୋଟ ଦୁଗ୍ଧ ଉତ୍ପାଦନର ମୂଲ୍ୟ ରହିଛି 5,00,405 କୋଟି ଟଙ୍କା । ସ୍ଥିର ମୂଲ୍ୟରେ 2011-12 ବର୍ଷରେ ଏହା 3,89,846 କୋଟି ଟଙ୍କା ଥିଲା । ଗତ ବର୍ଷ ସହିତ ତୁଳନା କଲେ ସ୍ଥିର ମୂଲ୍ୟାନୁସାରେ ଦୁଗ୍ଧ ଉତ୍ପାଦନରେ ପ୍ରାୟ ଶତକଡା 7.4 ପ୍ରତିଶତ ବୃଦ୍ଧି ଘଟିଛି ।


    ଜାତୀୟ ଗୋଜାତ ଦ୍ରବ୍ୟ ବିକାଶ ବୋର୍ଡର ଏକ ଆକଳନ ଅନୁଯାୟୀ ମୋଟ ଦୁଗ୍ଧ ଉତ୍ପାଦନରୁ ଶତକଡା 46 ପ୍ରତିଶତ ଆଞ୍ଚଳିକ ସ୍ତରରେ ଖର୍ଚ୍ଚ ହୋଇଥାଏ ଏବଂ ବଳକା 54 ପ୍ରତିଶତ ବଜାରରେ ବିକ୍ରୟ ପାଇଁ ବଳକା ହୁଏ । ବଜାରରେ ବିକ୍ରି ହେବା ପାଇଁ ଉପଲବ୍ଧ ବଳକା ଦୁଗ୍ଧରେ ସଂଗଠିତ କ୍ଷେତ୍ରର ଯୋଗଦାନ ହେଉଛି ଶତକଡା 30 ପ୍ରତିଶତ । ଅବଶିଷ୍ଟ 70 ପ୍ରତିଶତ ଅସଙ୍ଗଠିତ କ୍ଷେତ୍ରରୁ ଆସିଥାଏ । ମୋଟ ତରଳୀକୃତ ସଂଗଠିତ ଦୁଗ୍ଧ ବଜାରରେ ସମବାୟ ଏବଂ ଘରୋଇ କ୍ଷେତ୍ରର ଯୋଗଦାନ ପ୍ରାୟ ସମାନ ।


    ଯଦିଓ ଦେଶର ମୋଟ ଘରୋଇ ଉତ୍ପାଦରେ ପଶୁପାଳନ କ୍ଷେତ୍ରର ଅବଦାନ ଶତକଡା 4 ପ୍ରତିଶତ , ତଥାପି ଦୁଗ୍ଧ କ୍ଷେତ୍ରରେ ଘରୋଇ ଉତ୍ପାଦର ଆକଳନ ଭିନ୍ନ ଭାବେ ଉପଲବ୍ଧ ନୁହେଁ । ଆହୁରି ମଧ୍ୟ ମୋଟ ପଶୁପାଳନ କ୍ଷେତ୍ରରେ ଦୁଗ୍ଧଜାତ ଦ୍ରବ୍ୟର ମୂଲ୍ୟ ଶତକଡା 67 ପ୍ରତିଶତ ।


    କୃଷକମାନଙ୍କ ଅଧିକ ରୋଜଗାର ପାଇଁ ଗୋପାଳନ ଏକ ଗୁରୁତ୍ୱପୂର୍ଣ୍ଣ ଉତ୍ସ । ଦୁଗ୍ଧ ପ୍ରକ୍ରିୟାକରଣ ସୁବିଧା ଉପଲବ୍ଧ ହେବା ଫଳରେ ଏହା କୃଷକମାନଙ୍କୁ ମୂଲ୍ୟ ବୃଦ୍ଧି କ୍ଷେତ୍ରରେ ସହାୟକ ହେବ । ବନ୍ୟା ପରିଚାଳନା କାର୍ଯ୍ୟକ୍ରମ ଅନ୍ତର୍ଗତ ପ୍ରତିଷ୍ଠା କରାଯାଇଥିବା ବହୁ ସଂଖ୍ୟକ ଦୁଗ୍ଧ ପ୍ରକ୍ରୀୟାକରଣ ପ୍ରକଳ୍ପ ଗୁଡ଼ିକ ପୁରୁଣା କାଳିଆ ହୋଇଗଲାଣି ଏବଂ ଏଗୁଡ଼ିକ ଆଉ ସମୟୋପଯୋଗୀ ହୋଇ ରହି ନାହାନ୍ତି । 3 ବର୍ଷ ମଧ୍ୟରେ ନାବାର୍ଡ ଦ୍ୱାରା ଏକ ଦୁଗ୍ଧ ପ୍ରକ୍ରିୟାକରଣ ଏବଂ ଭିତ୍ତିଭୂମି ଉନ୍ନୟନ ଅନୁଦାନ ପାଣ୍ଠି ପ୍ରତିଷ୍ଠା କରାଯିବ । ପ୍ରାଥମିକ ଭାବେ 2000 କୋଟି ଟଙ୍କାର ଆର୍ଥିକ ଅନୁଦାନରେ ଏହି ପାଣ୍ଠି ପ୍ରତିଷ୍ଠା କରାଯିବ ।


    ଏବେ ଦୁଗ୍ଧ ସମବାୟଗୁଡ଼ିକ ସଂଗୃହୀତ ମୋଟ ଦୁଗ୍ଧରୁ ଶତକଡା 20 ପ୍ରତିଶତ ପାରମ୍ପରିକ ତଥା ଅନ୍ୟ ମୂଲ୍ୟ ଯୁକ୍ତ ଉତ୍ପାଦ ପ୍ରସ୍ତୁତ କରିଥା ’ ନ୍ତି ।


    ଲୋକସଭାରେ ଆଜି ଏକ ପ୍ରଶ୍ନର ଉତ୍ତର ଦେଇ କୃଷକ ଏବଂ କୃଷି କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ସୁଦର୍ଶନ ଭଗତ ଏହି ସୂଚନା ପ୍ରଦାନ କରିଛନ୍ତି ।


    **************


    

    
    (Release ID: 1486048) Visitor Counter : 4