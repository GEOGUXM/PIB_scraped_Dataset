      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କୋଲ-ବେଡ ମିଥେନ ବାଷ୍ପ ବିପଣନ, ମୂଲ୍ୟ ନିର୍ଦ୍ଧାରଣ କ୍ଷେତ୍ରରେ ସ୍ୱତନ୍ତ୍ରତା ପ୍ରଦାନ ନୀତିକୁ କ୍ୟାବିନେଟର ଅନୁମୋଦନ
      Posted On: 15 MAR 2017 5:04PM by PIB Bhubaneshwar


    


    କୋଲ-ବେଡ ମିଥେନ ଗ୍ୟାସ ବିପଣନକାରୀମାନଙ୍କୁ ଏହି ବାଷ୍ପର ମୂଲ୍ୟ ନିର୍ଦ୍ଧାରଣ ଓ ବିକ୍ରୀବଟା କ୍ଷେତ୍ରରେ ଅଧିକ ସ୍ୱତନ୍ତ୍ରତା ମିଳିବ । ଏଥିଲାଗି ପ୍ରସ୍ତାବିତ ନୀତିର ବିଚାର କରି ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ଏହାକୁ ଅନୁମୋଦନ କରିଛନ୍ତି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜିର କ୍ୟାବିନେଟ କମିଟି ବୈଠକରେ କୋଲ-ବେଡ ମିଥେନ ବ୍ୟବସାୟର ବିଭିନ୍ନ ଦିଗ , ବିଶେଷ କରି ଏହି କାରବାରରେ ପୂର୍ଣ୍ଣ ସ୍ୱଚ୍ଛତା ରକ୍ଷା ଏବଂ ଏହାକୁ ପ୍ରତିଯୋଗୀତାମୂଳକ କରିବା ଉପରେ ଗୁରୁତ୍ୱ ଦିଆଯାଇ ବିଚାର କରାଯାଇଥିଲା ।


    ନିୟନ୍ତ୍ରିତ ବ୍ୟବସାୟ ପରିବ ର୍ତ୍ତେ ମୁକ୍ତ କୋଲ-ବେଡ ମିଥେନ ବାଷ୍ପ ବିପଣନ ଓ ମୁଲ୍ୟ ନିର୍ଦ୍ଧାରଣ ଲାଗି ପ୍ରସ୍ତାବିତ ନୀତିରେ ଗୁରୁତ୍ୱ ଦିଆଯାଇଛି । ଏହି ବ୍ୟବସାୟରେ ସମ୍ପୃକ୍ତ ଠିକାଦାରମାନଙ୍କୁ ସେମାନଙ୍କର ଯେକୌଣସି ଅଂଶୀଦାରଙ୍କୁ ଗ୍ୟାସ ବିକ୍ରୀ ପାଇଁ ଅନୁମତି ମିଳିବ । ଆବଶ୍ୟକ କ୍ରେତା ନ ମିଳିଲେ ଅଂଶୀଦାରମାନଙ୍କୁ ଏଭଳି ଗ୍ୟାସ ବିକ୍ରୀ ଲାଗି ଅନୁମତି ଦିଆଯିବାର ବ୍ୟବସ୍ଥା ହୋଇଛି । ତେବେ ପେଟ୍ରୋଲିୟମ ଯୋଜନା ଓ ବିଶ୍ଳେଷଣ ସେଲ ଦ୍ୱାରା ନିର୍ଦ୍ଧାରିତ ଓ ବିଜ୍ଞାପିତ ଦର ଅନୁସାରେ ସମ୍ପୃକ୍ତ ଠିକାଦାର କମ୍ପାନୀମାନଙ୍କୁ ରୟାଲିଟି ଓ ଅନ୍ୟାନ୍ୟ ପାଉଣା ସରକାରଙ୍କ ନିକଟରେ ପୈଠ କରିବାକୁ ପଡିବ ।


    ଏପ୍ରକାର ନୂତନ ସମୟୋପଯୋଗୀ ନୀତି କୋଲ-ବେଡ ମିଥେନ ଗ୍ୟାସ ବ୍ୟବସାୟ କ୍ଷେତ୍ରକୁ ପ୍ରୋ ତ୍ସା ହିତ କରିବା ସହ ଦେଶରେ ମିଥେନ ଗ୍ୟାସର ଉତ୍ପାଦନକୁ ବୃଦ୍ଧି କରିବ । ସେହିଭଳି କୋଲ-ବେଡ ମିଥେନ ଗ୍ୟାସ ଉ ତ୍ତୋ ଳନ ଓ ଉତ୍ପାଦନ ଦ୍ୱାରା ଦେଶରେ ଆର୍ଥିକ କାରବାର , ଏଥି ସଂଲଗ୍ନ ବ୍ୟବସାୟ ଏବଂ ନିଯୁକ୍ତି ସୁଯୋଗ ବୃଦ୍ଧି ପାଇବ ।


    **********

    
    
    (Release ID: 1484645) Visitor Counter : 2