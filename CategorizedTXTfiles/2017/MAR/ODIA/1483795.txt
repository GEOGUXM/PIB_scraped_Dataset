      ରାଷ୍ଟ୍ରପତିଙ୍କ ସଚିବାଳୟ

      ଶ୍ରୀ ରବି ରାୟଙ୍କ ବିୟୋଗରେ ରାଷ୍ଟ୍ରପତିଙ୍କ ଶୋକ
      Posted On: 07 MAR 2017 6:25PM by PIB Bhubaneshwar


    


    ରାଷ୍ଟ୍ରପତି ଶ୍ରୀ ପ୍ରଣବ ମୂଖାର୍ଜୀ ଲୋକସଭାର ପୂର୍ବତନ ବାଚସ୍ପତି , ବୟୋବୃଦ୍ଧ ସମାଜବାଦୀ ନେତା ତଥା ବିଶିଷ୍ଟ ପାର୍ଲାମେଂଟାରିୟାନ ଶ୍ରୀ ରବି ରାୟଙ୍କ ବିୟୋଗରେ ଶୋକ ପ୍ରକାଶ କରିଛନ୍ତି ।


    ଏହି ମର୍ମରେ ରାଷ୍ଟ୍ରପତି ରବି ରାୟଙ୍କ ପତ୍ନୀ ଡଃ ସରସ୍ୱତୀ ସ୍ୱାଇଁଙ୍କ ନିକଟକୁ ଏକ ଶୋକ ସନ୍ଦେଶ ପଠାଇଛନ୍ତି । ଏଥିରେ ରାଷ୍ଟ୍ରପତି କହିଛନ୍ତି “ ଶ୍ରୀ ରବି ରାୟଙ୍କ ବିୟୋଗ ଖବର ଶୁଣି ମୁଁ ଅତ୍ୟନ୍ତ ମର୍ମାହତ ।


    ସ୍ୱାଧିନତା ସଂଗ୍ରାମୀ , ବୟୋଜ୍ୟେଷ୍ଠ ସମାଜବାଦୀ ନେତା ଏବଂ ପାର୍ଲାମେଂଟାରିୟାନ ଭାବେ ଶ୍ରୀ ରାୟ ବିଭିନ୍ନ ପଦ ପଦବୀରେ ରହି ଦେଶ ସେବା କରିଯାଇଛନ୍ତି । ସେ କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଏବଂ ଲୋକସଭାର ବାଚସ୍ପତି ରୂପେ ସଫଳତାର ସହ କାର୍ଯ୍ୟ ତୁଲାଇଥିଲେ । ସମାଜର ତୃଣମୂଳ ସ୍ତର ସହ ଅହରହ ସମ୍ପର୍କ ରଖିଥିବା ଏହିଭଳି ନେତୃସ୍ଥାନୀୟ ବ୍ୟକ୍ତିଙ୍କୁ ଦେଶ ଆଜି ହରାଇ ବସିଛି ।


    ମୋର ସମ୍ବେଦନାପୂର୍ଣ୍ଣ ଶୋକ ସନ୍ଦେଶକୁ ଗ୍ରହଣ କରନ୍ତୁ । ଏହି ଦୁଃଖଦ ମୂହୁର୍ତ୍ତ ତଥା ଅପୁରଣୀୟ କ୍ଷତିକୁ ସହିବା ପାଇଁ ଆପଣ ଏବଂ ଆପଣଙ୍କ ପରିବାରର ସଦସ୍ୟମାନଙ୍କୁ ଭଗବାନ ଶକ୍ତି ଦିଅନ୍ତୁ ବୋଲି ମୁଁ ପ୍ରାର୍ଥନା କରୁଛି ” ।


    **********

    

    
    (Release ID: 1483795) Visitor Counter : 4