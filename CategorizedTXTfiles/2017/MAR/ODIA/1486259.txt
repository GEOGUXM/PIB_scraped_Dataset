      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      “ଦ୍ରବ୍ୟ ବଜାରର ପରିବର୍ତ୍ତିତ ଧାରା” ପଞ୍ଚମ ଆନ୍ତର୍ଜାତିକ ସମ୍ମିଳନୀକୁ କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀଙ୍କ ସମ୍ବୋଧନ
      Posted On: 18 MAR 2017 2:00PM by PIB Bhubaneshwar


    କୃଷକଙ୍କୁ ବଜାର ସହିତ ଯୋଡିବା ପାଇଁ ଏକ ସ୍ଥାୟୀ ଯୋଜନା ଉପରେ ସରକାର କାର୍ଯ୍ୟ କରୁଛନ୍ତି ।


    କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂ କହିଲେ ଯେ , କୃଷକଙ୍କୁ ବଜାର ସହିତ ସଂଯୁକ୍ତ କରିବା ପାଇଁ ସରକାର ଏକ ସ୍ଥାୟୀ ଯୋଜନା ଉପରେ କାର୍ଯ୍ୟ କରୁଛନ୍ତି । “ ଦ୍ରବ୍ୟ ବଜାରର ପରିବର୍ତ୍ତିତ ଗତିଧାରା ” ପଞ୍ଚମ ଆନ୍ତର୍ଜାତିକ ସମ୍ମିଳନୀକୁ ସମ୍ବୋଧିତ କରି ସେ କହିଲେ ଯେ , ଖାଦ୍ୟ ଶସ୍ୟ ବ୍ୟବସାୟରେ ଅଂଶଗ୍ରହଣ କରିବା ନେଇ ସେ କୃଷକମାନଙ୍କୁ ସହଯୋଗ କରିବେ ।


    ଶ୍ରୀ ରାଧାମୋହନ ସିଂ କହିଲେ ଯେ , ଆଗୁଆ ବାଣିଜ୍ୟ ଆନୁମାନିକ ମୂଲ୍ୟର ଏକ ସୂଚକାଙ୍କ ହୋଇଥାଏ ଏବଂ ଏହାଫଳରେ ଉଭୟ କ୍ରେତା ଓ ବିକ୍ରେତା ସେମାନଙ୍କ ଭବିଷ୍ୟତ ବ୍ୟବସାୟ ସମ୍ବନ୍ଧରେ ଉପଯୁକ୍ତ ଯୋଜନା ପ୍ରସ୍ତୁତ କରିପାରିବେ । ଏହା କୃଷକମାନଙ୍କୁ ଆଗୁଆ କୃଷିକାର୍ଯ୍ୟ ପାଇଁ ଯୋଜନା ପ୍ରସ୍ତୁତ କରିବାରେ ସହାୟକ ହେବ ଏବଂ ମଧ୍ୟବର୍ତ୍ତୀ ବ୍ୟକ୍ତିର ଭୂମିକାକୁ ଦୂର କରିପାରିବ ।


    ମନ୍ତ୍ରୀ କହିଲେ ଯେ ରାଜ୍ୟ ସରକାରମାନଙ୍କ ଦ୍ୱାରା ନିର୍ଦ୍ଧାରିତ 6,746ଟି ମଣ୍ଡିରେ ଦେଶବ୍ୟାପୀ କୃଷି ଜାତ ଦ୍ରବ୍ୟର ବିକ୍ରୟ କରାଯାଇ ଥାଏ । ସରକାର ଏପିଏମସି ମଣ୍ଡିର ସହାୟତା ନେଉଛନ୍ତି ଏବଂ ଘରୋଇ କ୍ଷେତ୍ର ଦ୍ୱାରା ମଣ୍ଡି ପ୍ରତିଷ୍ଠା ପାଇଁ ବ୍ୟବସାୟ ଆଇନରେ ସଂଶୋଧନ ଆଣୁଛନ୍ତି ।


    ଶ୍ରୀ ରାଧାମୋହନ ସିଂ କହିଲେ ଯେ ଇ - ନାମ ଦ୍ରବ୍ୟର ବ୍ୟବସାୟ ପାଇଁ ଏକ ଅନଲାଇନ ଭିତ୍ତିଭୂମି ପ୍ରଦାନ କରିଥାଏ । ଏହାଦ୍ୱାରା କୃଷକକୁ ତା ’ ର କୃଷିଜାତ ଦ୍ରବ୍ୟ ପାଇଁ ସର୍ବାଧିକ ମୂଲ୍ୟ ମିଳିଥାଏ ଏବଂ ଏହା ସିଧାସଳଖ ତା ’ ର ଆକାଉଂଟକୁ ସ୍ଥାନାନ୍ତରିତ ହୋଇଥାଏ । ସେ କହିଲେ ଯେ 12ଟି ରାଜ୍ୟର 277ଟି ମଣ୍ଡିକୁ ଇ - ନାମ ପୋର୍ଟାଲ ସହ ସଂଯୁକ୍ତ କରାଯାଇ ସାରିଛି ଏବଂ ଆସନ୍ତା ବର୍ଷ ସୁଦ୍ଧା 585ଟି ମଣ୍ଡି ଏହି ଭିତ୍ତିଭୂମି ସହିତ ସଂଯୁକ୍ତ ହେବେ ।


    ମନ୍ତ୍ରୀ କହିଲେ ଯେ ଭାରତ ଏବେ କୃଷି ଉତ୍ପାଦନରେ କେବଳ ଆତ୍ମ ନିର୍ଭରଶୀଳ ନୁହେଁ ବରଂ ଦେଶ ଖାଦ୍ୟ ଶସ୍ୟ ରପ୍ତାନୀ କରୁଛି ଏବଂ କୃଷି ବିକାଶ ଶତକଡା 2 ପ୍ରତିଶତରୁ 4.4 ପ୍ରତିଶତକୁ ବୃଦ୍ଧି ପାଇଛି ।


    2017-18 ବଜେଟରେ ଗ୍ରାମୀଣ କୃଷି ଓ ଏହାର ସହାୟକ କ୍ଷେତ୍ର ପାଇଁ ଅନୁଦାନ ବ୍ୟବସ୍ଥାରେ ଶତକଡା 24 ପ୍ରତିଶତ ବୃଦ୍ଧି କରାଯାଇଥିବା ବେଳେ ଏହା 1 , 87 , 223 କୋଟି ଟଙ୍କାରେ ପହଂଚିଛି ।


    **********


    

    
    (Release ID: 1486259) Visitor Counter : 4