      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ସ୍ୱଚ୍ଛ ସିନେମା ସ୍ୱଚ୍ଛ ଭାରତ ପ୍ରୟାସ ଇ-ସିନେପ୍ରମାଣ ରୋକିବ ସିନେମା ଦୁର୍ନୀତି
      • ଅନଲାଇନ ଫିଲ୍ମ ପ୍ରମାଣପତ୍ର ବ୍ୟବସ୍ଥା ସ୍ୱଚ୍ଛତା ଓ ଇଜ ଅଫ ଡୁଇଂ ବିଜିନେସକୁ ପ୍ରୋତ୍ସାହନ ଯୋଗାଇବ: ଶ୍ରୀ ଭେଙ୍କୟା ନାଇଡୁ
      • ସିନେ ଶିଳ୍ପର ବର୍ତ୍ତମାନର ଧାରା ସହ ପାଦ ମିଳାଇ ଚାଲିବା ସକାଶେ ନୂତନ ପ୍ରଯୁକ୍ତିକୁ ଗ୍ରହଣ କରାଯିବାର ଆବଶ୍ୟକତା ରହିଛି
      • CBFCର ଅନଲାଇନ ଫିଲ୍ମ ପ୍ରମାଣପତ୍ର ବ୍ୟବସ୍ଥାର ଶୁଭାରମ୍ଭ କଲେ ସୂଚନା ଓ ପ୍ରସାରଣମନ୍ତ୍ରୀ
      Posted On: 27 MAR 2017 2:47PM by PIB Bhubaneshwar


    ଅନଲାଇନରେ ଫିଲ୍ମ ପ୍ରମାଣପତ୍ର ପ୍ରଦାନ ବ୍ୟବସ୍ଥା ଦୁର୍ନୀତିକୁ ରୋକିବା ସହ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ “ ଇଜ ଅଫ ଡୁଇଂ ବିଜିନେସ ” ତଥା “ ଡିଜିଟାଲ ଇଣ୍ଡିଆ ” ଅଭିଯାନକୁ ପ୍ରୋତ୍ସାହନ ଯୋଗାଇବ ବୋଲି କେନ୍ଦ୍ର ସୂଚନା ଓ ପ୍ରସାରଣ ମନ୍ତ୍ରୀ ଶ୍ରୀ ଏମ ଭେଙ୍କୟା ନାଇଡୁ କହିଛନ୍ତି । ଫିଲ୍ମ ସାର୍ଟିଫିକେସନ ପ୍ରକ୍ରିୟାକୁ ସମ୍ପୂର୍ଣ୍ଣ ଡିଜିଟାଇଜେସନ କରାଯିବା ଦ୍ୱାରା ସୁଶାସନ ( Good Governance ) କୁ ପ୍ରୋତ୍ସାହନ ମିଳିବ ଓ ଏଥିରେ ଅଧିକ ସ୍ୱଚ୍ଛତା ଓ ସକ୍ରିୟତା ହାସଲ କରାଯାଇପାରିବ । ଏହି ପ୍ରକ୍ରିୟାକୁ ଯେତେଦୂର ସମ୍ଭବ ପ୍ରତ୍ୟକ୍ଷ ଭେଟ ସାକ୍ଷାତକୁ ଏଡାଇ ସାକାର କରାଯିବା ନିମନ୍ତେ ପ୍ରୟାସ କରାଯାଇଛି । ଏହାଦ୍ୱାରା ସିବିଏଫସି କାର୍ଯ୍ୟାଳୟକୁ ଯଥା ସମ୍ଭବ କାଗଜବିହୀନ କରାଯିବା ସହ ଏହି କାର୍ଯ୍ୟାଳୟର ସମସ୍ତ କାର୍ଯ୍ୟକୁ ଉପଯୁକ୍ତ ଭାବେ ତଦାରଖ କରାଯାଇପାରିବ । ଏପରିକି ଆବେଦନକାରୀଙ୍କ ପ୍ରତି ମଧ୍ୟ ଯଥେଷ୍ଟ ଦୃଷ୍ଟି ପ୍ରଦାନ କରିହେବ । ସ୍ୱଚ୍ଛ ଶାସନ ବ୍ୟବସ୍ଥା ସ୍ୱରୂପ ମନ୍ତ୍ରଣାଳୟ ପକ୍ଷରୁ ଅଧିକରୁ ଅଧିକ ଅନଲାଇନ ବ୍ୟବସ୍ଥା ଗ୍ରହଣ କରାଯିବ ।


    ଏହି ଅବସରରେ ମନ୍ତ୍ରୀ ଶ୍ରୀ ନାଇଡୁ ଅନଲାଇନ ଫିଲ୍ମ ପ୍ରମାଣପତ୍ର ପ୍ରଦାନ ବ୍ୟବସ୍ଥାର ଶୁଭାରମ୍ଭ କରିଥିଲେ ।


    ଗଣମାଧ୍ୟମ ଓ ଆମୋଦପ୍ରମୋଦ ସେକ୍ଟରରେ “ ଇଜ ଅଫ ଡୁଇଂ ବିଜିନେସ ” ର ପ୍ରସାରଣ ଦିଗରେ ତାଙ୍କ ମନ୍ତ୍ରଣାଳୟ ସକାରାତ୍ମକ ଭାବେ ପଦକ୍ଷେପ ନେଉଛି ବୋଲି ସୂଚାଇ ମନ୍ତ୍ରୀ ଶ୍ରୀ ନାଇଡୁ କହିଥିଲେ ଯେ 2015 ରେ ସ୍ଥାପିତ ଫିଲ୍ମ ସାର୍ଟିଫିକେସନ ଅଫିସ ସିଙ୍ଗଲ ୱିଣ୍ଡୋ କ୍ଲିଅରାନ୍ସ ଢ଼ାଂଚାରେ ଭାରତରେ ବିଦେଶୀ ଚଳଚ୍ଚିତ୍ର ନିର୍ମାତାଙ୍କୁ ସାହାଯ୍ୟ ସହଯୋଗ କରିଆସୁଛି ।


    ଏହି କାର୍ଯ୍ୟକ୍ରମରେ ସୂଚନା ଓ ପ୍ରସାରଣ ରାଷ୍ଟ୍ରମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂହ ରାଠୋର ସୂଚନା ଓ ପ୍ରସାରଣ ସଚିବ ଶ୍ରୀ ଅଜୟ ମିତ୍ତଲ , ସିବିଏଫସିର ସିଇଓ ଅନୁରାଗ ଶ୍ରୀବାସ୍ତବ ଏବଂ ମନ୍ତ୍ରଣାଳୟର ବହୁ ବରିଷ୍ଠ ପଦାଧିକାରୀ ଉପସ୍ଥିତ ଥିଲେ ।


    ***********

    
    
    (Release ID: 1486283) Visitor Counter : 2