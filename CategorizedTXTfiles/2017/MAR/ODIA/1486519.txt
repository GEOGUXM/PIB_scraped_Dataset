      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ପ୍ରମାଣୀକୃତ ସମସ୍ତ ଜୈବିକ କୃଷି ଉତ୍ପାଦର ରପ୍ତାନି ପାଇଁ କ୍ୟାବିନେଟର ଅନୁମତି
      Posted On: 31 MAR 2017 4:28PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟର ଅର୍ଥନୈତିକ ବ୍ୟାପାର କମିଟି ସମସ୍ତ ପ୍ରକାର ବ୍ୟକ୍ତିଗତ ଜୈବିକ କୃଷି ଉତ୍ପାଦ ଉପରୁ ରପ୍ତାନି ପରିମାଣ କଟକଣା ହଟାଇବାକୁ ନିଷ୍ପତ୍ତି ନେଇଛି । ତେବେ ଦେଶରେ ତୈଳବୀଜ ଏବଂ ଡାଲି ଜାତୀୟ ଉତ୍ପାଦର ଅଭାବ ରହୁଥିବାରୁ ଏହାର ରପ୍ତାନି ପରିମାଣ କଟକଣା ଥିଲେ ମଧ୍ୟ ଏଥିରେ କୋହଳ କରାଯାଇଛି । ଏବେ ଏହା ବାର୍ଷିକ 10 ହଜାର ମେଟ୍ରିକ୍ ଟନ୍ ପରିବର୍ତ୍ତେ 50 ହଜାର ମେଟ୍ରିକ ଟନ୍ ପର୍ଯ୍ୟନ୍ତ ରପ୍ତାନି କରିହେବ । ଗହମ , ଚିନି , ଅଣ-ବାସୁମତି ଚାଉଳ , ଜୈବିକ ଚିନି ର ରପ୍ତାନି ପରିମାଣ କଟକଣା ହଟାଇବା ସହ ଜୈବିକ ତୈଳବୀଜ ରପ୍ତାନି ପରିମାଣ ବୃଦ୍ଧି ଯୋଗୁ ଚାଷୀଙ୍କ ଆୟ ବୃଦ୍ଧି ପାଇବା ନିଶ୍ଚିତ ।


    ଏକ ସ୍ଥିର ଜୈବିକ କୃଷି ଉତ୍ପାଦ ରପ୍ତାନି ନୀତି ଯୋଗୁ ଦେଶରେ ଜୈବିକ କୃଷିକୁ ପ୍ରୋତ୍ସାହିତ କରୁଥିବା ବିଭିନ୍ନ ଯୋଜନା ସକାଶେ ଫଳପ୍ରଦ ହେବ ବୋଲି ଆଶା କରାଯାଇଛି ।


    **********

    
    
    (Release ID: 1486519) Visitor Counter : 2