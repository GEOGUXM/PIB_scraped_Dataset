      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ନଡ଼ିଆ ଶସର ସର୍ବନିମ୍ନ ସହାୟକ ମୂଲ୍ୟ ବୃଦ୍ଧି ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 22 MAR 2017 8:43PM by PIB Bhubaneshwar


    


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋ ଦୀ ଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକରେ ଉନ୍ନତ ମାନ(ଏଫଏ କ୍ୟୁ )ର ପେଷା ହୋଇଥିବା ଶୁଖିଲା ନଡ଼ିଆ ଶସର ସର୍ବନିମ୍ନ ସହାୟକ ମୂଲ୍ୟ(ଏମସପି) 2017 ଋତୁ ନିମନ୍ତେ କ୍ୱିଣ୍ଟାଲ୍ ପିଛା 6500 ଟଙ୍କା ବୃଦ୍ଧି ପ୍ରସ୍ତାବକୁ ଅନୁମୋଦନ ମିଳିଛି । ଏହି ଦର 2016 ଋତୁରେ କ୍ୱିଣ୍ଟାଲ୍ ପିଛା 5950 ଟଙ୍କା ଥିଲା । ସେହିପରି ଉନ୍ନତ ମାନର ଗୋଟା ଶୁଖିଲା ନଡ଼ିଆ ଶସ ର ମୂଲ୍ୟ କ୍ୱିଣ୍ଟାଲ୍ ପିଛା 6785 ଟଙ୍କାକୁ ବୃଦ୍ଧି ପ୍ରସ୍ତାବ ମଧ୍ୟ କ୍ୟାବିନେଟର ମଞ୍ଜୁରି ଲାଭ କରିଛି । ଏହି ଦର 2016 ଋତୁରେ କ୍ୱିଣ୍ଟାଲ୍ ପ୍ରତି 6240 ଟଙ୍କା ଥିଲା ।


    ନଡ଼ିଆ ଶସର ସହାୟକ ମୂଲ୍ୟ ବଢ଼ାଇ ଦିଆଯାଇଥିବାରୁ ଚାଷୀଙ୍କୁ ଉତ୍ପାଦିତ ଫସଲର ଉଚିତ ମୂଲ୍ୟ ମିଳିପାରିବ ଏବଂ ଦେଶରେ ନଡ଼ିଆ ଚାଷ କ୍ଷେତ୍ରରେ ନିବେଶ ବୃଦ୍ଧି ପାଇବା ସହ ଏହାର ଉତ୍ପାଦନ ଏବଂ ଉତ୍ପାଦକତା ମଧ୍ୟ ବଢ଼ିବ । କୃଷି ଖର୍ଚ୍ଚ ଏବଂ ଦର କମିଶନ୍(ସିଏସିପି)ଙ୍କ ସୁପାରିସ କ୍ରମେ ଏହି ଦରବୃଦ୍ଧି ପ୍ରସ୍ତାବକୁ ମଞ୍ଜୁରି ଦିଆଯାଇଛି । ଜାତୀୟ ଏବଂ ଅନ୍ତର୍ଜାତୀୟ ବଜାରରେ ଖାଇବା ତେଲ , ନଡ଼ିଆ ଶସ , ନଡ଼ିଆ ତେଲର ଚାହିଦା ଏବଂ ଉତ୍ପାଦନକୁ ଦୃଷ୍ଟିରେ ରଖି ସିଏସିପିର ବିଶେଷଜ୍ଞମାନେ ଦର ନିର୍ଦ୍ଧାରଣ କରିଥାନ୍ତି ।


    **********

    

    
    (Release ID: 1485538) Visitor Counter : 2