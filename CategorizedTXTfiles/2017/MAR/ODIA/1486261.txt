      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଅଲିମ୍ପିଆନମାନଙ୍କୁ ସରକାର ପର୍ଯ୍ୟବେକ୍ଷକ ନିଯୁକ୍ତ କଲେ
      Posted On: 20 MAR 2017 2:05PM by PIB Bhubaneshwar


    ସରକାର ନିମ୍ନଲିଖିତ ଅଲିମ୍ପିଆନମାନଙ୍କୁ ବିଭିନ୍ନ କ୍ରୀଡ଼ା ବର୍ଗରେ ପର୍ଯ୍ୟବେକ୍ଷକ ଭାବେ ନିଯୁକ୍ତ କରିଛନ୍ତି । ଏମାନେ ହେଲେ ...


    ଶ୍ରୀମତି ପି . ଟି . ଉଷା ଏବଂ ଶ୍ରୀମତି ଅଞ୍ଜୁ ବବି ଜର୍ଜ – ଆଥଲେଟିକ୍ସ , ଡ . ସଞ୍ଜିବ କୁମାର ସିଂ – ଧନୁର୍ବିଦ୍ୟା , ଶ୍ରୀମତି ଅପନ୍ନା ପୋପଟ – ବ୍ୟାଡମିଂଟନ , ଶ୍ରୀମତି ମ୍ୟାରି କମ ଏବଂ ଶ୍ରୀ ଅଖିଳ କୁମାର – ବକ୍ସିଂ , ଶ୍ରୀ ଜଗବିର ସିଂ – ହକି , ଶ୍ରୀ ଅଭିନବ ବିନ୍ଦ୍ରା – ସୁଟିଂ , ଶ୍ରୀ ସୋମଦେବ ଦେବବର୍ମନ – ଟେନିସ , ଶ୍ରୀମତି କର୍ଣ୍ଣମ ମାଲେଶ୍ୱରୀ – ଭାରୋତ୍ତଳନ , ଶ୍ରୀ ସୁଶୀଲ କୁମାର – କୁସ୍ତି , ଶ୍ରୀ ଆଇଏମ ବିଜୟନ – ଫୁଟବଲ , ଶ୍ରୀ ଖଜନ ସିଂ – ସନ୍ତରଣ ଓ ଶ୍ରୀ କମଳେଶ ମେହଟ୍ଟା - ଟେବୁଲ ଟେନିସ ।


    ଉଚ୍ଚ ପ୍ରାଧାନ୍ୟ ତଥା ପ୍ରାଧାନ୍ୟ ପ୍ରଦାନ କରାଯାଉଥିବା କ୍ରୀଡ଼ା ବର୍ଗରେ ସମସ୍ତ ଦିଗ ଯଥା ଚୟନ ପ୍ରକ୍ରିୟା , ଜାତୀୟ ଶିବିର ଲାଗି ଗୁଣାତ୍ମକତା ସ୍ଥିର , ଦୀର୍ଘମିଆଦରେ ଆଥଲେଟ ବିକାଶ ଯୋଜନା , ପ୍ରଶିକ୍ଷଣ , ବୈଷୟିକ ପଦାଧିକାରୀଙ୍କ ଉନ୍ନତି ଏବଂ ଆଥଲେଟଙ୍କ ପ୍ରଦର୍ଶନର ମୂଲ୍ୟାୟନ ଓ ପରିଚାଳନା ଆଦି ସବୁକୁ ନେଇ ନିଯୁକ୍ତ ପର୍ଯ୍ୟବେକ୍ଷକମାନେ ସରକାର , ଭାରତୀୟ କ୍ରୀଡ଼ା ଅଧିକାରୀ , ଜାତୀୟ କ୍ରୀଡ଼ା ଫେଡେରେସନ ଏବଂ ସଂପୃକ୍ତ ଅଲିମ୍ପିକ ଆସୋସିଏସନମାନଙ୍କୁ ସହାୟତା ପ୍ରଦାନ କରିବେ । ନିଜନିଜ ବିଭାଗୀୟ କ୍ରୀଡାରେ ପର୍ଯ୍ୟବେକ୍ଷକମାନେ ମତଦାନ କରିବା ସହିତ ଭାରତରେ କ୍ରୀଡ଼ାର ବିକାଶ ନିମନ୍ତେ ଏମାନଙ୍କଠାରୁ ପରାମର୍ଶ ନିଆଯିବ । 2020 , 2024 , 2028 ମିଶନ ଅଲିମ୍ପିକ ନିମନ୍ତେ କାର୍ଯ୍ୟଯୋଜନା ଓ ଏହାର କାର୍ଯ୍ୟକାରିତା ନିମନ୍ତେ ଜାତୀୟ ପର୍ଯ୍ୟବେକ୍ଷକମାନେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବେ ।


    ********************

    
    
    (Release ID: 1486261) Visitor Counter : 2