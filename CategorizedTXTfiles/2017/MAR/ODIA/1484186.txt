      ନିର୍ବାଚନ ଆୟୋଗ

      ଇସିଆଇ ୱେବସାଇଟରେ 5 ରାଜ୍ୟର ବିଧାନସଭା ନିର୍ବାଚନ ଟ୍ରେଣ୍ଡ୍ ଏବଂ ଫଳାଫଳ ଘୋଷଣା
      ପ୍ରଥମ ଥର ଲାଗି ଇଣ୍ଟରଆକ୍ଟିଭ ଡାସବୋର୍ଡ ମାଧ୍ୟମରେ ପ୍ରଦାନ କରାଯିବ ତୁଳନାତ୍ମକ ଚିତ୍ର

      Posted On: 10 MAR 2017 6:23PM by PIB Bhubaneshwar

    


    ଫେବୃଆରୀ - ମାର୍ଚ୍ଚ , 2017 ରେ ଅନୁଷ୍ଠିତ 5ଟି ରାଜ୍ୟର ବିଧାନସଭା ନିର୍ବାଚନର ଟ୍ରେଣ୍ଡ୍ ଏବଂ ଚୂଡ଼ାନ୍ତ ଫଳାଫଳ ଘୋଷଣା ନିମନ୍ତେ ନିର୍ବାଚନ କମିଶନଙ୍କ ତରଫରୁ ବ୍ୟାପକ ଏବଂ ସୁରକ୍ଷିତ ବ୍ୟବସ୍ଥା କରାଯାଇଛି । ଆସନ୍ତାକାଲି ସକାଳ 8ଟାରୁ ଲୋକପ୍ରିୟ ୱେବସାଇଟ୍ www . eciresults.nic.in ଜରିଆରେ ଏହି ଟ୍ରେଣ୍ଡ୍ ଏବଂ ଫଳାଫଳ ସମ୍ପର୍କିତ ସୂଚନା ପ୍ରଦାନ କରାଯିବ । ପ୍ରତ୍ୟେକ ରାଜ୍ୟର ସଦ୍ୟତମ ସ୍ଥିତି ସଂପର୍କରେ ନିରବଚ୍ଛିନ୍ନ ଭାବେ ସୂଚନା ଦିଆଯିବ । ଆଇଟି ସଲ୍ୟୁସନ , ନିର୍ବାଚନ ଲଢ଼ୁଥିବା ପ୍ରତ୍ୟେକ ପ୍ରାର୍ଥୀ ବିଭିନ୍ନ ରାଉଣ୍ଡରେ ପାଇଥିବା ମୋଟ ଭୋଟ୍ ସଂଖ୍ୟାକୁ ସଂଗ୍ରହ କରିବ । ଏହାକୁ ମିଶାଇ ନିର୍ବାଚନମଣ୍ଡଳୀ ପିଛା ଫଳାଫଳ ସଂପର୍କରେ ସୂଚନା ଦେବ । ସେହିଭଳି ପ୍ରତି ରାଜନୈତିକ ଦଳ ଏବଂ ପ୍ରାର୍ଥୀପିଛା ଫଳାଫଳର ସଦ୍ୟତମ ଟ୍ରେଣ୍ଡ୍ ସଂପର୍କରେ ଏଥିରୁ ସୂଚନା ମିଳିପାରିବ ।


    ଏଥି ସହିତ ପ୍ରଥମ ଥର ଲାଗି ନିର୍ବାଚନ କମିଶନ ମତବିନିମୟ ( Interactive ) ଡାସବୋର୍ଡ ମାଧ୍ୟମରେ ନିର୍ବାଚନୀ ପରିସଂଖ୍ୟାନକୁ ପ୍ରଦାନ କରିବେ । ଏହାକୁ ବ୍ୟବହାରକାରୀମାନେ ସହଜରେ ବୁଝିପାରିବେ ଏବଂ ଫଳାଫଳର ଏକ ତୁଳନାତ୍ମକ ଚିତ୍ର ପାଇପାରିବେ । ମାର୍ଚ୍ଚ 12 ତାରିଖଠାରୁ ଏହି ଡାସବୋର୍ଡରେ ଇନଫୋଗ୍ରାଫିକ୍ସ ମାଧ୍ୟମରେ ଫଳାଫଳକୁ ଅତି ସହଜ ଓ ବୋଧଗମ୍ୟ ଢ଼ଙ୍ଗରେ ଉପସ୍ଥାପନ କରାଯିବ ।


    ସୂଚନାଯୋଗ୍ୟ ଯେ ଏହି ୱେବସାଇଟର ଦୈନିକ 36 ନିୟୁତ ଠାରୁ ଆରମ୍ଭ କରି 16 ବିଲିୟନ୍ ପର୍ଯ୍ୟନ୍ତ ସୂଚନା ଗ୍ରହଣ ଓ ଏହାର ସଦ୍ୟତମ ପରିସଂଖ୍ୟାନ ପ୍ରଦାନର ଅତୀତର ଟ୍ରାକରେକର୍ଡ଼ ରହିଛି । www.eci.nic . in ଜରିଆରେ ମଧ୍ୟ ଏହି ୱେବସାଇଟକୁ ଆକସେସ୍ କରିବାର ସୁବିଧା ରହିଛି ଯାହାକି ନିର୍ବାଚନ ଆୟୋଗଙ୍କର ମୁଖ୍ୟ ୱେବସାଇଟ୍ ରୂପେ ସୁପରିଚିତ ।


    **********

    
    
    (Release ID: 1484186) Visitor Counter : 2