      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ବାଲ୍ୟ ବିବାହ ଅଧିନିୟମ 2006 ଅର୍ନ୍ତଗତ 2013-15 ମଧ୍ୟରେ 795 ମାମଲା ପଞ୍ଜିକୃତ
      Posted On: 10 MAR 2017 7:40PM by PIB Bhubaneshwar


    


    ବାଲ୍ୟ ବିବାହ ଅଧିନିୟମ ଅନୁଯାୟୀ 2015ରେ ସର୍ବାଧିକ 293 ଟି ମାମଲା ଦାୟର କରାଯାଇଛି ବୋଲି ଜାତୀୟ ଅପରାଧ ରେକର୍ଡ ବ୍ୟୁରୋ (ଏନସିଆରବି) ପ୍ରଦାନ କରିଥିବା ତଥ୍ୟ ରୁ ଜଣାପଡିଛି ।


    2013ରେ 222ଟି ମାମଲା ଦାୟର ହୋଇଥିବା ବେଳେ 2014ରେ 280ଟି ମାମଲା ଦାୟର କରାଯାଇଥିଲା । ଯେଉଁ ଅଭିଭାବକମାନେ କନ୍ୟା ସନ୍ତାନମାନଙ୍କୁ ବୋଝ ବୋଲି ଭାବନ୍ତି ସେମାନେ ବାଲ୍ୟ ବିବାହ କରାଇଥାନ୍ତି ଯାହା ଏକ ମାନସିକ ସମସ୍ୟା । ସାମାଜିକ ପ୍ରଥା , ପରମ୍ପରା , ନିରକ୍ଷରତା , ଆର୍ଥିକ ଅନଗ୍ରସରତା , ସମାଜରେ ମହିଳାମାନଙ୍କର ଦୁର୍ବଳ ସ୍ଥିତି , ବାଲ୍ୟ ବିବାହ ଦ୍ୱାରା ହେଉଥିବା କୁପରିଣାମ ବିଷୟରେ ଅଜ୍ଞାନତା ଆଦି କାରଣ ବାଲ୍ୟ ବିବାହ ଅଭ୍ୟାସକୁ ପ୍ରୋତ୍ସାହିତ କରିଥାଏ ।


    ବାଲ୍ୟ ବିବାହ ଦୂର କରିବା ସହିତ ଏହାକୁ ସଂପୂର୍ଣ୍ଣ ଭାବେ ନିଷେଧ କରିବା ପାଇଁ ଭାରତ ସରକାର ବାଲ୍ୟ ବିବାହ ଧାରା , 2006 ପ୍ରଚଳିତ କରିଛନ୍ତି । ରାଜ୍ୟ / କେନ୍ଦ୍ର ଶାସିତ ଅଂଚଳଗୁଡିକ ବିଭିନ୍ନ ସମୟରେ ବାଲ୍ୟ ବିବାହ ଅଧିନିୟମ , 2006 ଲାଗୁ କରିବା ପାଇଁ ଅନୁରୋଧ କରିଥିଲେ । ବାଲ୍ୟ ବିବାହ ଅଭ୍ୟାସ ଏକ ସାମାଜିକ କୁ-ସଂସ୍କାର । ଏହାକୁ କେବଳ ବିଧି ବ୍ୟବସ୍ଥା ହସ୍ତକ୍ଷେପ ଜରିଆରେ ଦୂର କରାଯାଇପାରିବ ନାହିଁ । ସରକାର ଏଥିପାଇଁ ଗଣମାଧ୍ୟମ ଜରିଆରେ ପ୍ରଚାର ପ୍ରସାର କାର୍ଯ୍ୟକ୍ରମ କରିବାର ଆବଶ୍ୟକତା ରହିଛି ।


    ଏହି ସୂଚନା ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ କ୍ରିଷ୍ଣା ରାଜ ଆଜି ଲୋକସଭାରେ ଏକ ପ୍ରଶ୍ନର ଉ ତ୍ତ ରରେ ଦେଇଛନ୍ତି ।


    **********

    
    
    (Release ID: 1484472) Visitor Counter : 2