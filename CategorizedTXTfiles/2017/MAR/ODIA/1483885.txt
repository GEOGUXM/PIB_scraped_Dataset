      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ସିଆରଜେଡ୍ ଅନୁମୋଦନ ନିମନ୍ତେ ନୂତନ ୱେବ୍ ପୋର୍ଟାଲର ଶୁଭାରମ୍ଭ
      Posted On: 08 MAR 2017 7:24PM by PIB Bhubaneshwar


    


    କେନ୍ଦ୍ର ଜଙ୍ଗଲ , ପରିବେଶ ଓ ଜଳବାୟୁ ପରିବଆରଟିଟିନ ରାଷ୍ଟ୍ର ମନ୍ତ୍ରୀ ଶ୍ରୀ ଅନିଲ ମାଧବ ଡାଭେ ଆଜି ଉପକୂଳ ବିନିୟାମକ କ୍ଷେତ୍ର ( CRZ ) ମଞ୍ଜୁରି ନିମନ୍ତେ ୱେବ ପୋର୍ଟାଲ ଶୁଭାରମ୍ଭ କରିଛନ୍ତି । ଏହି ପୋର୍ଟାଲକୁ " ବ୍ୟବସାୟିକ ସୁଗମତାର ଏକ ଉତ୍ତମ ଉଦାହରଣ ' ବୋଲି ଶ୍ରୀ ଡାଭେ କହିଛନ୍ତି । ଗୋଟିଏ ଝରକା ଜରିଆରେ ସିଆରଜେଡ୍ ମଞ୍ଜୁରି ନିମନ୍ତେ ଆବେଦନ ଜମା କରିବାରେ ଏବଂ ମଞ୍ଜୁରି ସମ୍ବନ୍ଧୀୟ ତ୍ୱରିତ ସୂଚନା ପାଇବାରେ ଏହି ପୋର୍ଟାଲ ସହାୟକ ହେବ ।


    ପ୍ରକଳ୍ପ ପ୍ରସ୍ତାବ ନିମନ୍ତେ ଉପକୂଳ ବିନିୟାମକ କ୍ଷେତ୍ର ଅନ୍ତର୍ଗତ ମନ୍ତ୍ରଣାଳୟ ଠାରୁ ଆବଶ୍ୟକ ମଞ୍ଜୁରି ପ୍ରାପ୍ତ କରିବା ଲାଗି ଏହା ଏକ ୱେବ ଆଧାରିତ ପ୍ରଣାଳୀ । ଏହି ପ୍ରଣାଳୀ ଦ୍ୱାରା ପ୍ରକଳ୍ପ ପ୍ରସ୍ତାବ ଏବଂ ରାଜ୍ୟ ଉପକୂଳ କ୍ଷେତ୍ର ପ୍ରବନ୍ଧନ ପ୍ରାଧିକରଣ ( SCZMA ) ତଥା ନଗରପାଳିକା / ନଗର ନିଗମ ସଂସ୍ଥା ସହ ସମ୍ବନ୍ଧୀୟ ରାଜ୍ୟ / କେନ୍ଦ୍ର ଶାସିତ ପ୍ରଦେଶର ପ୍ରଶାସନିକ ସଂସ୍ଥାଗୁଡ଼ିକୁ ନିଜ ପ୍ରସ୍ତାବର ସ୍ଥିତି ଜାଣିବାରେ ସହାୟତା ମିଳିବ । ପରିବେଶ ଏବଂ ଜଙ୍ଗଲ ମଞ୍ଜୁରି ପ୍ରଦାନ ନିମନ୍ତେ ବର୍ତ୍ତମାନର ପ୍ରଣାଳୀ ଭଳି ଏହି ପ୍ରଣାଳୀ ୱେବ୍ ଆଧାରିତ । ଏହି ପୋର୍ଟାଲରେ ଭବିଷ୍ୟତର ସମସ୍ତ ସନ୍ଦର୍ଭ ନିମନ୍ତେ ପ୍ରତ୍ୟେକ ପ୍ରସ୍ତାବର ଭିନ୍ନ ଭିନ୍ନ ପରିଚୟ ଦିଆଯାଇଛି ।


    ଏହା ଇଣ୍ଟରନେଟ୍ ସୁବିଧା ଥିବା ଯେକୌଣସି କମ୍ପ୍ୟୁଟରରେ ଉପଲବ୍ଧ । ୱେବ୍ ପୋର୍ଟାଲର ଉଦ୍ଦେଶ୍ୟ ହେଉଛି ଦକ୍ଷତା ବଢ଼ାଇବା , ସିଆରଜେଡ୍ ମଞ୍ଜୁରି ପ୍ରକ୍ରିୟାରେ ପାରଦର୍ଶୀତା ଏବଂ ଉତ୍ତରଦାୟିତ୍ୱ ଆଣିବା , ପ୍ରସ୍ତାବର ସ୍ଥିତି ସମ୍ପର୍କରେ ସଠିକ୍ ସୂଚନା ଉପଲବ୍ଧ କରାଇବା , ବ୍ୟବସାୟ ନିମନ୍ତେ ସୁଗମ ପରିସ୍ଥିତି ଆଣିବା ଏବଂ ସୂଚନା ତଥା ସେବା ସୁବିଧାଜନକ ଭାବେ ନାଗରିକଙ୍କ ନିକଟରେ ପହଂଚାଇବା ।


    *********

    

    
    (Release ID: 1483885) Visitor Counter : 5