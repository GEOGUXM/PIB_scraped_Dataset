      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଆନ୍ତର୍ଜାତୀୟ ମହିଳା ଦିବସ ଉପଲକ୍ଷେ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ତରଫରୁ ‘ଆମେ ସମସ୍ତେ ସମାନ’ ଅଭିଯାନ
      Posted On: 02 MAR 2017 4:08PM by PIB Bhubaneshwar


    ଆଗାମୀ ମାର୍ଚ୍ଚ 8 ଆନ୍ତଃରାଷ୍ଟ୍ରୀୟ ମହିଳା ଦିବସ ଉପଲକ୍ଷେ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଲିଙ୍ଗ ଭେଦଭାବ ଦୂର କରିବା ଲକ୍ଷ୍ୟ ନେଇ ‘ଆମେ ସମସ୍ତେ ସମାନ’ #WeAreEqual ଅଭିଯାନ ଆରମ୍ଭ କରିଛନ୍ତି ।
    
    ଆଗାମୀ ମହିଳା ଦିବସରେ ରାଷ୍ଟ୍ରପତି ମହିଳା ସଶକ୍ତିକରଣ କ୍ଷେତ୍ରରେ ଉଲ୍ଲେଖନୀୟ ଯୋଗଦାନ ପାଇଁ ବିଭିନ୍ନ ବ୍ୟକ୍ତି ଏବଂ ସଂସ୍ଥାଗୁଡିକୁ ସମ୍ମାନିତ କରିବାର କାର୍ଯ୍ୟକ୍ରମ ରହିଛି । ସମାନ ସମାଜ ସୃଷ୍ଟି କରିବା ପାଇଁ ଉଭୟ ମହିଳା ଏବଂ ପୁରୁଷମାନଙ୍କର ଯେଗଦାନ ଗୁରୁତ୍ୱପୂର୍ଣ୍ଣ । ଏହି ଅଭିଯାନ ଏହି କ୍ଷେତ୍ରରେ ଏକ ସକାରାତ୍ମକ ଦୃଷ୍ଟିକୋଣ ଆଣିପାରିବ । ଏହି ଅଭିଯାନ ଆରମ୍ଭ ହେବା ପରଠାରୁ ମନ୍ତ୍ରଣାଳୟର ଫେସବୁକ ଏବଂ ଟ୍ୱିଟର ଜରିଆରେ 2.6 କୋଟି ଲୋକ ଯୋଡି ହୋଇଛନ୍ତି । ସାମାଜିକ ଗଣମାଧ୍ୟମ ଜରିଆରେ ଆସୁଥିବା ପୋଷ୍ଟଗୁଡିକ ପୁରୁଷ ଏବଂ ମହିଳାମାନଙ୍କର ସମାଜ ପ୍ରତି ଥିବା କର୍ତ୍ତବ୍ୟନିଷ୍ଠା ଦର୍ଶାଉଛି ।
    
    ‘ଆମେ ସମସ୍ତେ ସମାନ’ #WeAreEqual ଅଭିଯାନରେ ବିଶିଷ୍ଟ ସିନେ ତାରକା ଶ୍ରୀ ଅମିତାଭ ବଚ୍ଚନ, ସୁଶ୍ରୀ ଦିୟା ମିର୍ଜା, କ୍ରୀଡାବିତ ମେରି କମ, ସଂଗ୍ରାମ ସିଂହ, ଇସ୍ରୋ ବୈଜ୍ଞାନିକ ସୁଶ୍ରୀ କେ ଥେନମୋଝି ସେଲଭି, ସୁଶ୍ରୀ ଶୁଭ ଭାରିଅର ଏବଂ ସୁଶ୍ରୀ ମିନଲ ରୋହିତ ଅନ୍ୟତମ ସାମିଲ ହୋଇଛନ୍ତି । ସୁଶ୍ରୀ ବାସୁ ପ୍ରିମାଲାନି, ଜଣେ ଟ୍ରାଇଆଥଲେଟ, ହାସ୍ୟ ଅଭିନେତା, ସଂଗୀତକାର ଏବଂ ନାରୀ ଶକ୍ତି ପୁରସ୍କାର ବିଜେତା ମଧ୍ୟ ଏହି ଅଭିଯାନରେ ସାମିଲ ହୋଇ ଲିଙ୍ଗ ଭେଦଭାବ ଦୂର କରିବା ବିଷୟକୁ ନେଇ ଏକ ଭିଡିଓ ପ୍ରସ୍ତୁତ କରିଛନ୍ତି । Change.org, ଲ ବ୍ରେକ ଥ୍ରୁ, ଗାର୍ଲସ କାଉଣ୍ଟ. ଆଦି ସମେତ ଅନେକ ମହିଳା ମାନଙ୍କ ସଶକ୍ତିକରଣ ପାଇଁ କାମ କରୁଥିବା ସଂସ୍ଥାଗୁଡିକ ସାମିଲ ହୋଇ ମନ୍ତ୍ରଣାଳୟର ବାର୍ତ୍ତାକୁ ଆଗକୁ ନେବା ଦିଗରେ ସହଯୋଗର ହାତ ବଢାଇଛନ୍ତି । ସାଧାରଣ ଲୋକଙ୍କ ପାଇଁ ମନ୍ତ୍ରଣାଳୟ ଦ୍ୱାରା ଲିଙ୍ଗଗତ ଭେଦଭାବ ଏବଂ ସମାନତାକୁ ନେଇ ଏକ ବ୍ୟବହାରିକ ଲଘୁ ଭିଡିଓ ପ୍ରସ୍ତୁତ କରାଯାଇଛି ।

    **********
    

    
    (Release ID: 1483585) Visitor Counter : 3