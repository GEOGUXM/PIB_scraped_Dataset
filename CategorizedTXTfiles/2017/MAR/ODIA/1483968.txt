      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ମଧ୍ୟପ୍ରଦେଶ ଓ ଉତ୍ତରପ୍ରଦେଶରେ ଘଟିଥିବା ଆତଙ୍କବାଦୀ ଘଟଣା ସମ୍ପର୍କରେ ଲୋକସଭାରେ ସ୍ୱରାଷ୍ଟ୍ର ମନ୍ତ୍ରୀଙ୍କ ମନ୍ତବ୍ୟ
      Posted On: 09 MAR 2017 4:59PM by PIB Bhubaneshwar


    ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂ ଆଜି ଲୋକସଭାରେ ମଧ୍ୟପ୍ରଦେଶ ଓ ଉ ତ୍ତ ରପ୍ରଦେଶରେ ମାର୍ଚ୍ଚ 7 - 8 , 2017 ରେ ଘଟିଥିବା ଆତଙ୍କବାଦୀ କାଣ୍ଡ ସମ୍ପର୍କରେ ସୂଚନା ପ୍ରଦାନ କରିଛନ୍ତି । ଲୋକସଭାରେ ଏହି ସୂଚନା ଦେଇ ଶ୍ରୀ ସିଂ କହିଛନ୍ତି ଯେ , ବ ର୍ତ୍ତ ମାନ ସୁଦ୍ଧା ମିଳିଥିବା ସୂଚନା ଅନୁସାରେ ମାର୍ଚ୍ଚ 7 , 2017 ତାରିଖ ଦିନ 9 ଟା 41 ମିନିଟ ସମୟରେ ଭୋପାଳ - ଉଜ୍ଜୟିନୀ ପାସେଞ୍ଜର ଟ୍ରେନ ନଂ - 59320 ର ଏକ ଅସଂରକ୍ଷିତ ବଗିରେ ମଧ୍ୟପ୍ରଦେଶର ସାଜାପୁର ଜିଲ୍ଲାର ଜାବଡି ଷ୍ଟେସନ ନିକଟରେ ଏକ ବିସ୍ଫୋରଣ ଘଟିଥିଲା । ଏଥିରେ 10 ଜଣ ଯାତ୍ରୀ ଆହତ ହେବା ସହ ରେଳବାଇର ସମ୍ପତି ନଷ୍ଟ ହୋଇଥିଲା । ଆହତମାନଙ୍କୁ ତୁରନ୍ତ ନିକଟବ ର୍ତ୍ତୀ ହସ୍ପିଟାଲରେ ଚିକିତ୍ସା ପାଇଁ ଭ ର୍ତ୍ତି କରାଯାଇଥିଲା । ଏବେ ସମସ୍ତ ଆହତ ବିପଦମୁକ୍ତ ଥିବା ଜଣାପଡିଛି ।


    ଏହି ଘଟଣା ପରିପ୍ରେକ୍ଷୀରେ ବିସ୍ଫୋରକ ଦ୍ରବ୍ୟ ଆଇନର ଧାରା - 3 / 4ରେ ଏକ ମାମଲା ଉଜ୍ଜୟିନୀର ଜିଆରପି ପୁଲିସ ଷ୍ଟେସନରେ ଦାୟର କରାଯାଇଛି । ଟ୍ରେନ ଜଗୁଆଳିଙ୍କ ରିପୋର୍ଟ ଆଧାରରେ ଏବେ ତଦନ୍ତ ଜାରି ରହିଛି । ଏହି ସୂଚନା ମିଳିବା ମାତ୍ରେ ମଧ୍ୟପ୍ରଦେଶର ପୁଲିସ ମହାନିଦେ୍ର୍ଦଶକ ଅନ୍ୟ ବରିଷ୍ଠ ପୁଲିସ ଓ ପ୍ରଶାସନିକ ଅଧିକାରୀମାନଙ୍କ ସହ ଘଟଣା ସ୍ଥଳ ପରିଦର୍ଶନ କରିବା ସହ ଏହାର ତଦନ୍ତ ନିମନ୍ତେ ପଦକ୍ଷେପ ଗ୍ରହଣ କରିଛନ୍ତି । ଘଟଣାସ୍ଥଳର ପ୍ରାଥମିକ ତଦନ୍ତରୁ ମିଳିଥିବା ସୂଚନା ଅନୁସାରେ ଆତତାୟୀମାନେ ଆଇଇଡି ପ୍ରସ୍ତୁତ ବୋମା ଯାହାକି ସ୍ଥାନୀୟ ଭାବେ ଉପଲବ୍ଧ ବିସ୍ଫୋରକ ଦ୍ରବ୍ୟରୁ ପ୍ରସ୍ତୁତ କରାଯାଇଥିଲା , ତାହା ବ୍ୟବହାର କରିଥିଲେ ।

    ମଧ୍ୟପ୍ରଦେଶ ପୁଲିସ ଏହି ଘଟଣାର ତଦନ୍ତ ପାଇଁ କେନ୍ଦ୍ରୀୟ ଏଜେନ୍ସିମାନଙ୍କ ସହ ସମନ୍ୱୟ ରକ୍ଷା କରିଛି । ପରବ ର୍ତ୍ତି ସମୟରେ ଗୁଇନ୍ଦା ସୂଚନା ଅନୁସାରେ 3 ଜଣ ସନ୍ଦିଗ୍ଧଙ୍କୁ ମଧ୍ୟପ୍ରଦେଶ ପୁଲିସ ଯାନବାହନ ଯାଂଚ ବେଳେ ହୋସାଙ୍ଗାବାଦ ଜିଲ୍ଲାର ପିପାରିଆଠାରୁ ଗିରଫ କରିଥିଲା । ସେମାନଙ୍କୁ ପଚରାଉଚରା ବେଳେ ଜଣାପଡିଥିଲା ଯେ ସେମାନେ ଏହି ଟ୍ରେନ ବିସ୍ଫୋରଣ କାଣ୍ଡରେ ସମ୍ପୃକ୍ତ । ତେଣୁ ସେମାନଙ୍କୁ ଗିରଫ କରାଯାଇଛି । ଏହି ଘଟଣାରେ କେନ୍ଦ୍ରୀୟ ଏଜେନ୍ସି ସହଯୋଗରେ ଅଧିକ ତଦନ୍ତ ଜାରି ରହିଛି । ଘଟଣାରେ ଆଉ କେଉଁମାନେ ସମ୍ପୃକ୍ତ ସେ ସମ୍ପର୍କରେ ତଦନ୍ତ ଚାଲୁରହିଛି ।


    ସନ୍ଦିଗ୍ଧମାନଙ୍କ ଠାରୁ ମିଳିଥିବା ସୂଚନା ଆଧାରରେ ଉ ତ୍ତ ରପ୍ରଦେଶ ପୁଲିସ ଲକ୍ଷ୍ନୌ , ଇଟାୱା , କାନପୁର ଏବଂ ଔ ରେୟାଠାରେ କାର୍ଯ୍ୟାନୁଷ୍ଠାନ ଗ୍ରହଣ କରିଛି । ଲକ୍ଷ୍ନୌରେ ମହମ୍ମଦ ସୈଫୁଲ୍ଲା ଓରଫ ଅଲ୍ଲୀ ନାମକ ଜଣେ କାନପୁର ନିବାସୀ ଯୁବକ କାକୋରି ଥାନା ଅନ୍ତର୍ଗତ ହାଜି କଲୋନୀରେ ଭଡା ଘରେ ରହୁଥିବା ସୂଚନା ମିଳିଥିଲା । ଉ ତ୍ତ ରପ୍ରଦେଶ ଏଟିଏସ ଏହି ସୂଚନା ଆଧାରରେ ସେ ଘରକୁ ଘେରାଉ କରିବା ସହ ସୈଫୁଲ୍ଲାକୁ ଗିରଫ କରିବା ଲାଗି ପ୍ରବଳ ଉଦ୍ୟମ କରିଥିଲେ । କିନ୍ତୁ ସେ ଆତ୍ମସମର୍ପଣ କରିବା ପରିବ ର୍ତ୍ତେ ଏଟିଏସ ଉପରକୁ ଗୁଳି ଚାଳନା କରିଥିଲା । 12 ଘଂଟାର ପ୍ରୟାସ ପରେ ଏଟିଏସ ଦଳ ସୈଫୁଲ୍ଲା ରହୁଥିବା କୋଠରୀ ଭିତରକୁ ପ୍ରବେଶ କରିଥିଲେ । ଏହି ସମୟରେ ଉଭୟ ପକ୍ଷଙ୍କ ମଧ୍ୟରେ ଗୁଳିଗୋଳା ଘଟି ସନ୍ଦିଗ୍ଧ ଆତଙ୍କବାଦୀ ସୈଫୁଲ୍ଲା ନିହତ ହୋଇଥିଲା । ଏଟିଏସ ଟିମ ସୈଫୁଲ୍ଲା ରହୁଥିବା କୋଠରିରୁ 8 ଟି ପିସ୍ତଲ , 630 ରାଉଣ୍ଡ ଅଫୁଟା ଗୁଳି ଓ ଅନ୍ୟ ସାମଗ୍ରୀ ଯଥା – 1.5 ଲକ୍ଷ ଟଙ୍କା , 45 ଗ୍ରାମ ସୁନା , 3 ଟି ମୋବାଇଲ ଫୋନ , 4 ଟି ସିମ କାର୍ଡ , 2 ଟି ୱେୟାରଲେସ ସେଟ ଏବଂ କିଛି ବିଦେଶୀ ମୁଦ୍ରା ଜବତ କରିଛି । ଏହି ଘଟଣାରେ ଲକ୍ଷ୍ନୌ ଏଟିଏସ ଅସ୍ତ୍ରଶସ୍ତ୍ର ଆଇନର 3 ,4,25,27 ଏବଂ ଭାରତୀୟ ଦଣ୍ଡବିଧି ଆଇନର 307 , 121- A, 122 , 123 ଏବଂ 124- A ଅନୁସାରେ ଏକ ଫୌଜଦାରୀ ମାମଲା ରୁଜୁ କରିଛନ୍ତି । ଏଟିଏସ କାନପୁର ୟୁନିଟ ଯାଜମାଓ ଥାନା ଅଞ୍ଚ ଳରେ ଆଉ ଜଣେ ସନ୍ଦିଗ୍ଧ ଅପରାଧୀକୁ ଗିରଫ କରିବା ସହ ତାଙ୍କ ବିରୋଧରେ ମାମଲା ରୁଜୁ କରିଛି । ଏହା ବ୍ୟତୀତ ଇଟାୱା ଏବଂ ଔରେୟାଠାରୁ ଜଣେ ଲେଖାଏଁ ସନ୍ଦିଗ୍ଧ ଆତଙ୍କବାଦୀଙ୍କୁ ଉ ତ୍ତ ରପ୍ରଦେଶ ପୁଲିସ ଗିରଫ କରିଛି । ସେମାନଙ୍କ ବିରୋଧରେ ଅସ୍ତ୍ରଶସ୍ତ୍ର ଚୋରାଯୋଗାଣ କରୁଥିବା ଅଭିଯୋଗରେ ମାମଲା ରୁଜୁ କରାଯାଇଛି । ଏହି ଦୁଇଟି ଘଟଣାରେ ସର୍ବମୋଟ 6 ଜଣ ଲୋକଙ୍କୁ ଏ ପର୍ଯ୍ୟନ୍ତ ଗିରଫ କରାଯାଇଛି ।


    ମଧ୍ୟପ୍ରଦେଶ ଓ ଉ ତ୍ତ ରପ୍ରଦେଶରେ ଘଟିଥିବା ଏହି ବିସ୍ଫୋରଣ ଘଟଣାରେ କେନ୍ଦ୍ରୀୟ ଏଜେନ୍ସି ଏବଂ ରାଜ୍ୟ ପୁଲିସ ବଳ ମଧ୍ୟରେ ଉପଯୁକ୍ତ ସମନ୍ୱୟ ରକ୍ଷା କରାଯାଇଥିବାରୁ ସ୍ୱରାଷ୍ଟ୍ର ମନ୍ତ୍ରୀ ଏହାକୁ ପ୍ରଶଂସା କରିଛନ୍ତି । ଉଭୟ ରାଜ୍ୟର ପୁଲିସ ତୁରନ୍ତ କାର୍ଯ୍ୟାନୁଷ୍ଠାନ ଗ୍ରହଣ କରିଥିବାରୁ ଜାତୀୟ ନିରାପ ତ୍ତା ପ୍ରତି ଥିବା ବିପଦକୁ ଏଡାଇ ଦିଆଯାଇପାରିଛି ବୋଲି ସେ କହିଛନ୍ତି । ଏହି ଘଟଣାର ତଦନ୍ତ ଭାର ଏବେ ଏନଆଇଏ ହାତରେ ଦିଆଯାଇଛି ବୋଲି ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ସିଂ ଗୃହକୁ ଅବଗତ କରାଇଛନ୍ତି ।


    **********

    

    
    (Release ID: 1483968) Visitor Counter : 3