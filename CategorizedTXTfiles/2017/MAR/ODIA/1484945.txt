      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆନ୍ତର୍ଜାତିକ ହୀରା ସମ୍ମିଳନୀ – “ ଖଣିରୁ ବଜାର 2017 ” କୁ ଭିଡିଓ କନଫେରେନ୍ସ ଜରିଆରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 19 MAR 2017 3:44PM by PIB Bhubaneshwar


    


    ଭାରତ ଏବଂ ଦେଶ ବାହାରୁ ଆସିଥିବା ସମ୍ମାନିତ ଅତିଥିବୃନ୍ଦ


    ପ୍ରତିନିଧିମଣ୍ଡଳୀ


    ଭାଇ ଓ ଭଉଣୀମାନେ


    ଅନ୍ତର୍ଜାତୀୟ ହୀରା ସମ୍ମିଳନୀର ନୈଶ୍ୟଭୋଜୀ କାର୍ଯ୍ୟକ୍ରମରେ ଉଦ୍ବୋଧନ ଦେଇ ମୁଁ ବେଶ ଖୁସି । ଏହି ସମ୍ମିଳନୀ ହେଉଛି ଭାରତୀୟ ରତ୍ନ ଏବଂ ଅଳଙ୍କାର ରପ୍ତାନୀ ପ୍ରୋତ୍ସାହନ ପରିଷଦର ସୁବର୍ଣ୍ଣ ଜୟନ୍ତୀ ସମାରୋହର ଏକ ଅଂଶବିଶେଷ । ଚଳିତ ଥର ଏହି ସମ୍ମିଳନୀର ବିଷୟବସ୍ତୁ ରହିଛି ‘ ଖଣିରୁ ବଜାର 2017’ , ଯାହା ସାରା ବିଶ୍ୱରୁ ଖଣି ସହିତ ଜଡ଼ିତ ବ୍ୟକ୍ତିବିଶେଷ , ହୀରା କମ୍ପାନୀ , ବିଶେଷଜ୍ଞ , ଖୁଚୁରା ବ୍ୟବସାୟୀ , ବ୍ୟାଙ୍କର ଏବଂ ବିଶ୍ଲେଷକମାନଙ୍କୁ ଏକ ତ୍ରୀ ତ କରିପାରିଛି ।


    ଏହି ପରିଷଦ 50 ବର୍ଷ ପୂର୍ବେ ଗଠିତ ହୋଇଥିଲା , ସେବେଠାରୁ ଭାରତ ଏହି କ୍ଷେତ୍ରରେ ଉଲ୍ଲେଖନୀୟ ଅଗ୍ରଗତି ହାସଲ କରିଛି । ଆପଣମାନେ ସମସ୍ତେ ଜାଣନ୍ତି ଯେ , ଭାରତ ବର୍ତ୍ତମାନ ବିଶ୍ୱର ସର୍ବବୃହତ କଟାଯାଇଥିବା ଏବଂ ପଲିସ୍( Cut & Polished) ହୋଇଥିବା ହୀରା ଉତ୍ପାଦନ କରୁଥିବା ରାଷ୍ଟ୍ର । ରପ୍ତାନୀର ମୂଲ୍ୟ ସହିତ ନିଯୁକ୍ତି ସୁଯୋଗ ସୃଷ୍ଟି କରିବାରେ ରତ୍ନ ଏବଂ ଅଳଙ୍କାର କ୍ଷେତ୍ର ଭାରତର ସବୁଠୁ ଅଗ୍ରଣୀ କ୍ଷେତ୍ର । ଗତ ଚାରି ଦଶନ୍ଧୀ ମଧ୍ୟରେ ଭାରତ ହୀରା ଉତ୍ପାଦନ ଏବଂ ରପ୍ତାନୀ କ୍ଷେତ୍ରରେ ଅଗ୍ରଣୀ ରାଷ୍ଟ୍ର ଭାବେ ଉଭା ହୋଇଛି । ରତ୍ନ ଏବଂ ଅଳଙ୍କାର ରପ୍ତାନୀ ଭାରତର ମୋଟ୍ ରପ୍ତାନୀଯୋଗ୍ୟ ପଣ୍ୟଦ୍ରବ୍ୟର 50 ପ୍ରତିଶତ ଅଂଶ ଅକ୍ତିଆର କରିଛି । ଏହା ହିଁ ଭାରତର ସଫଳତାର କାହାଣୀ । 1966-67 ରେ 8 ମିଲିଅନ ଡଲାର ମୂଲ୍ୟର ରତ୍ନ ଏବଂ ହୀରା ରତ୍ପାନୀ ହେଉଥିବା ବେଳେ ଏହାର ପରିମାଣ 1982-83 ରେ ଏକ ବିଲିୟନ ଡଲାରରେ ପହଞ୍ଚିଥିଲା । 1987-88 ରେ ଏହା ଦୁଇ ବିଲିୟନ ଡଲାରରେ ପହଞ୍ଚିଲା । 2003-04 ରେ ଏହି ପରିମାଣ 10 ବିଲିୟନ ଡଲାର , 2007-08 ରେ 20 ବିଲିୟନ ଡଲାର ଏବଂ ଏବେ ଏହାର ପାଖାପାଖି 40 ବିଲିୟନ ଡଲାରରେ ପହଞ୍ଚିଛି ।


    ବନ୍ଧୁଗଣ , ବର୍ତ୍ତମାନ ପର୍ଯ୍ୟନ୍ତ ଖଦଡ଼ା ହୀରା କିଣିବା ଲାଗି ଭାରତୀୟ ରପ୍ତା ନି କାରୀଙ୍କୁ ବିଦେଶ ଯିବାକୁ ପଡ଼ୁଥିଲା । ଏହା ଯୋଗାଣ ଶୃଙ୍ଖଳାର ଦକ୍ଷତା ହ୍ରାସ କରୁଥିଲା । ତେଣୁ ଭାରତରେ ହୀରା ର ମାନ ପରଖିବା ଏବଂ ବ୍ୟବସାୟ କରିବା ଲାଗି ଆପଣମାନଙ୍କ ମଧ୍ୟରୁ କେତେଜଣ ଆମର ଦୃଷ୍ଟି ଆକର୍ଷଣ କରିଥିଲେ । ଡିସେମ୍ବର 2014 ରେ ଦିଲ୍ଲୀରେ ବିଶ୍ୱ ହୀରା ସମ୍ମିଳନୀ ଆୟୋଜିତ ହୋଇଥିଲା , ଏହି ଅବସରରେ ରୁଷ ରାଷ୍ଟ୍ରପତିଙ୍କ ଉପସ୍ଥିତିରେ ମୁଁ କହିଥିଲି ଯେ ଆମେ ଏ ଦିଗରେ ଏକ ସ୍ୱତନ୍ତ୍ର ବି ଜ୍ଞା ପିତ ଅଞ୍ଚଳ ପ୍ରତିଷ୍ଠା କରିବୁ । ଏହି ପ୍ରତିଶ୍ରୁତି ପୂରଣ କରାଯାଇଛି । ଖଦଡ଼ା ହୀରା ପରଖିବା ଲାଗି ଭାରତ ମଧ୍ୟକୁ ପ୍ରବେଶ ଅନୁମତି ଦେବା ଲାଗି ଆଇନରେ କେତେକ ପରିବର୍ତ୍ତନ କରାଯାଇଛି , ଏହାକୁ ଶୁଳ୍କମୁକ୍ତ କରିବାର ପ୍ରସ୍ତାବ ବିଚାରାଧୀନ ଅଛି । ଭାରତ ଡାଇମଣ୍ଡ ବର୍ସ ଠାରେ ଏକ ସ୍ୱତନ୍ତ୍ର ବି ଜ୍ଞା ପିତ ଅଞ୍ଚଳ ନଭେମ୍ବର 2015 ଠାରୁ କାର୍ଯ୍ୟକାରୀ ହେଉଛି । ଏହା ଫଳପ୍ରଦ ହୋଇସାରିଛି । ପୂର୍ବରୁ କେବଳ ଆଠରୁ ନଅ ଜଣ ବଡ଼ ବ୍ୟବସାୟୀ ବେଲଜିୟମ , ଆଫ୍ରିକା ଏବଂ ଇସ୍ରାଏଲ୍ ଭ୍ରମଣ କରି ବିଶ୍ୱସ୍ତରୀୟ ଖଦଡା ହୀରା ଦେଖିବାର ସୁଯୋଗ ପାଉଥିଲେ । ହେଲେ ଏବେ ପାଖାପାଖି 3 ହଜାର କ୍ଷୁଦ୍ର ଏବଂ ମଧ୍ୟମ ଧରଣର ବ୍ୟବସାୟୀ ନୂଆ ବିଜ୍ଞପିତ ଅଞ୍ଚଳ ଜରିଆରେ ହୀରା ଦେଖିବାର ସୁଯୋଗ ପାଉଛନ୍ତି । ବର୍ତ୍ତମାନ ହୀରା କାଟିବା ଏବଂ ପଲିସ୍ କରିବା ଲାଗି ଏକ ବୃହତ ବଜାର ଭାବେ ପରିଗଣିତ ହେଉଥିବା ଭାରତକୁ ଏକ ଅନ୍ତର୍ଜାତୀୟ ହୀରା ବ୍ୟବସାୟର ପେଣ୍ଠ ରୂପେ ପରିଣତ କରିବା ମୋର ଉ ଦ୍ଦେ ଶ୍ୟ ।


    ଭାଇ ଓ ଭଉଣୀମାନେ , ଭାରତକୁ ଏକ ନୂଆ ପିଢ଼ିରେ ପରିବର୍ତ୍ତନ କରିବା ଆମର ଲକ୍ଷ୍ୟ । ଦାୟିତ୍ୱ ଗ୍ରହଣ କରିବା ପରଠାରୁ ସରକାର ବ୍ୟାପକ ପରିବର୍ତ୍ତନମୂଳକ ପଦକ୍ଷେପ ନେଉଛନ୍ତି । ‘ ମେକ୍ ଇନ୍ ଇଣ୍ଡିଆ ’ ସେଥିମଧ୍ୟରୁ ଗୋଟିଏ । ଭାରତକୁ ନିର୍ମାଣ ନିମନ୍ତେ ଏକ ପସନ୍ଦଯୋଗ୍ୟ ଲକ୍ଷ୍ୟସ୍ଥଳୀରେ ପରିଣତ କରିବା ଲାଗି ଆମର ଲକ୍ଷ୍ୟ । ଗତ 50 ବର୍ଷ ମଧ୍ୟରେ ରତ୍ନ ଏବଂ ଅଳଙ୍କାର କ୍ଷେତ୍ରରେ 475 ବିଲିୟନ ଡଲାର ମୂଲ୍ୟର ରତ୍ପାନୀ ହୋଇପାରିଛି । ଭାରତରେ କମ୍ ସୁନା ଏବଂ ହୀରା ଉତ୍ପାଦନ ସତ୍ତ୍ୱେ ଏହି ସଫଳତା ମିଳିବା ଉଲ୍ଲେଖନୀୟ । ଆଉ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ ହେଉଛି ସ୍କିଲ୍ ଇଣ୍ଡିଆ । ସ୍କିଲ୍ ଇଣ୍ଡିଆର ମୂଳ ଉ ଦ୍ଦେ ଶ୍ୟ ହେଉଛି ଏକବିଂଶ ଶତାବ୍ଦୀର ଅର୍ଥ ବ୍ୟବସ୍ଥା କୁ ସମୃଦ୍ଧ କଲା ଭଳି ଏକ କୁଶଳୀ ଶ୍ରମଗୋଷ୍ଠୀ ସୃଷ୍ଟି କରିବା । ରତ୍ନ ଏବଂ ଅଳଙ୍କାର କ୍ଷେତ୍ରରେ 4.6 ନିୟୁତ ଲୋକଙ୍କୁ ନିଯୁକ୍ତି ମିଳଛି । ଏଥିମଧ୍ୟରୁ କେବଳ ହୀରା କାରବାର କ୍ଷେତ୍ରରେ 1 ନିୟୁତ ଲୋକ ନିଯୁକ୍ତି ପାଇପାରିଛନ୍ତି । ତେଣୁ ମେକ୍ ଇନ୍ ଇଣ୍ଡିଆ ଏବଂ ସ୍କିଲ୍ ଇଣ୍ଡିଆ ଯୋଜନା କାର୍ଯ୍ୟକାରୀ କରିବା କୁ ରତ୍ନ ଏବଂ ଅଳଙ୍କାର କ୍ଷେତ୍ରରେ ଭରପୂର ସୁଯୋଗ ରହିଛି ।


    ଆଜି ଆମ ଗହଣରେ କିଛି ଆଫ୍ରିକୀୟ ରାଷ୍ଟ୍ରର ପ୍ରତିନିଧିମାନେ ରହିଛନ୍ତି । ଆଫ୍ରିକା ସହିତ ସମ୍ପର୍କକୁ ନେଇ ଭାରତ ସର୍ବଦା ଗର୍ବ ଅନୁଭବ କରିଥାଏ । ଉପନିବେଶବାଦ ସମୟରୁ ଆମ ଭିତରେ ଐତିହାସିକ ସମ୍ପର୍କ ରହିଛି ଏବଂ ସମାନ ସମସ୍ୟା ଦେଇ ଗତି କରିବା ସ୍ୱାଭାବିକ ଭାବେ ଆମକୁ ପରସ୍ପରର ଆହୁରି ନିକଟତର କରିଛି । ଏଠାରେ ମୁଁ ମୋର ଆଫ୍ରିକୀୟ ବନ୍ଧୁମାନଙ୍କୁ ନିର୍ଭର ପ୍ରତିଶ୍ରୁତି ଦେଉଛି ଯେ ସେମାନଙ୍କ ରତ୍ନ ଏବଂ ଅଳଙ୍କାର କ୍ଷେତ୍ରର ବିକାଶ ଏବଂ ସେଠାକାର ବିଶେଷଜ୍ଞଙ୍କୁ ତାଲିମ ଦେବା ଦିଗରେ ଭାରତ ସର୍ବଦା ସହଯୋଗ କରିବ ।


    ମୁଁ ଆରମ୍ଭରୁ କହିଛି ଏହି କ୍ଷେତ୍ର ଦୀର୍ଘ ପଥ ଅତିକ୍ରମ କରିଆସିଛି । ଏହାସତ୍ତ୍ୱେ ଯେଉଁଠି ପହଞ୍ଚିବା କଥା ତା ’ ଠାରୁ ପଛରେ ରହିଛି । ଆମର ସବୁଠୁ ବଡ଼ ଶକ୍ତି ହେଉଛି ହୀରା କାଟିବା ଏବଂ ପଲିସ୍ କରିବା । ରତ୍ନ ଏବଂ ଅଳଙ୍କାର ବଜାରର ବିଶ୍ୱସ୍ତରୀୟ ମୂଲ୍ୟ ତୁଳନାରେ ଆମର ଅଂଶଧନ ଯେତିକି ରହିବା କଥା ତା ’ ଠୁ କମ୍ ରହିଛି । କିନ୍ତୁ ଆମର ଭବିଷ୍ୟତ ହୀରା କାଟିବା ଏବଂ ପଲିସ୍ କରିବା ଠାରୁ ଆହୁରି ବ୍ୟାପକ ହେବ । ଆମ ପାଖରେ ବ୍ୟବହୃତ ହୋଇପାରିନଥିବା ଅନେକ ସୁଯୋଗ ରହିଛି । ମୁଁ ଆପଣମାନଙ୍କୁ ଏକ ପ୍ରଶ୍ନ ପଚାରିବାକୁ ଚାହେଁ :


    ହାତ ତିଆରି ଅଳଙ୍କାର କ୍ଷେତ୍ରରେ ଭାରତର ଅଂଶଧନ ବୃଦ୍ଧି ଦିଗରେ ଆପଣମାନଙ୍କର କି ଯୋଜନା ରହିଛି ?


    ମୋତେ କୁହାଯାଇଛି ଯେ ଅଧିକାଂଶ କ୍ଷେତ୍ରରେ ଭାରତର ରପ୍ତା ନି କାରୀଙ୍କୁ ଆମଦା ନି କାରୀମାନେ ହିଁ ପ୍ରଭାବିତ କରିଥାନ୍ତି - ରପ୍ତା ନି କାରୀଙ୍କ ଇଚ୍ଛାନୁଯାୟୀ ଡିଜାଇନ୍ ଏବଂ ବୈଶିଷ୍ଟ୍ୟ ନିର୍ଦ୍ଧାରଣ କରିଥାଏ । ଏହାର ଅର୍ଥ ହେଉଛି ବିଶ୍ୱସ୍ତରୀୟ ରୁଚି ପୂରଣ କରିବା କ୍ଷେତ୍ରରେ ନେତୃତ୍ୱ ନେବା ବଦଳରେ ଭାରତ ବିଶ୍ୱସ୍ତରୀୟ ଫେ ଶନର ଗୋଡ଼ାଣିଆ ସାଜିଛି । ଏହା ଆମର ଦୀର୍ଘ ଅଭିଜ୍ଞତା ଏବଂ ଅନେକ ଡିଜାଇନ୍ ପ୍ରତିଭାଙ୍କ ପ୍ରତି ଅନ୍ୟାୟ । ଭାରତରେ ଅନେକ ପ୍ରସିଦ୍ଧ ମୂର୍ତ୍ତି ରହିଛି , ମୂର୍ତ୍ତିକଳାର ଇତିହାସ ଭାରତରେ 2 ହଜାର ବର୍ଷ ପୁରୁଣା । ଅଧିକାଂଶ ମୂର୍ତ୍ତି ଅଳଙ୍କାର ପରିଧାନ ଅବସ୍ଥାରେ ଥିବା ଦେଖିବାକୁ ମିଳିଥାଏ । ଏହି କଳା ବିଶ୍ୱର ବିଭିନ୍ନ ଅଞ୍ଚଳର ଲୋକମାନଙ୍କୁ ମୋହିତ କରିଛି । ଆମେ ସେଥିପ୍ରତି କେବେ ଗୁରୁତ୍ୱ ଦେଇଛୁ ? ଏହି ସବୁ କଳା ଉପରେ ଆଧାରିତ ଅଳଙ୍କାର ପ୍ରସ୍ତୁତି ଏବଂ ପ୍ରୋତ୍ସାହନ ଦିଗରେ ଆମେ କେବେ ଚିନ୍ତା କରିଛୁ ?


    ବନ୍ଧୁଗଣ ଆମେ ଏପରି ଏକ ସମୟରେ ବାସ କରୁଛୁ ଯେଉଁଠି ପୋଷାକ ନିର୍ମାତା ଲୋକମାନଙ୍କ ପସନ୍ଦ ପରିବର୍ତ୍ତନ କରିଥାଏ । କେଶବିନ୍ନ୍ୟାସକାରୀ ନିଜ ଗ୍ରାହକଙ୍କ କେଶ ସଜାଇଥାଏ । ଆମେ ଏପରି ଏକ ଯୁଗରେ ରହୁଛୁ , ଯେତେବେଳେ ହୀରାର ବ୍ୟବହାର ଚଷମା , ହାତଘଣ୍ଟା ଏବଂ କଲମରେ କରାଯାଉଛି । ତା ’ ହେଲେ କ ’ ଣ ଆମ ଅଳଙ୍କାର ନିର୍ମାତାମାନେ ନିଜ ଦକ୍ଷତା , କୌଶଳ ଏବଂ ଐତିହ୍ୟ ଜରିଆରେ ବିଶ୍ୱସ୍ତରୀୟ ରୁଚି ଏବଂ ଫେ ଶନକୁ ବଦଳାଇପାରିବେ ନାହିଁ ?


    ବିଶ୍ୱସ୍ତରୀୟ ରୁଚିକୁ ପରିବର୍ତ୍ତନ କରିବାକୁ ଚାହୁଁଥିଲେ ଆମ ଉଦ୍ୟୋଗଜଗତକୁ ପ୍ରଥମେ ବଜାର ବିଷୟରେ ବିସ୍ତୃତ ଜ୍ଞାନ ହାସଲ କରିବାକୁ ପଡ଼ିବ । ଆମର ଉଦ୍ୟୋଗୀଙ୍କୁ ପ୍ରଥମେ ବ୍ୟବହାରକାରୀଙ୍କ ଆବଶ୍ୟକତାକୁ ଅନୁଧ୍ୟାନ କରିବାକୁ ହେବ ଏବଂ ସେମାନେ କ ’ ଣ ଚାହୁଁଛନ୍ତି ଜାଣିବାକୁ ହେବ । ଉଦାହରଣ ସ୍ୱରୂପ କେତେକ କ୍ଷେତ୍ର ଏବଂ କେତେକ ଗୋଷ୍ଠୀ ସୁନା ପସନ୍ଦ କରିପାରନ୍ତି , କେହି ରୁପା ଏବଂ ଅନ୍ୟ କେହି ପ୍ଲାଟିନମ୍ ଚାହିଁପାରନ୍ତି । ମୂଳ କଥା ହେଉଛି ଦୃଢ଼ ଭାବେ ଗ୍ରାହକଙ୍କ ସହିତ ଯୋଡ଼ି ନହେବା ପର୍ଯ୍ୟନ୍ତ ଆମେ ବିଶ୍ୱସ୍ତରରେ ନେତୃତ୍ୱ ନେଇପାରିବା ନାହିଁ । ଇ-କମର୍ସ ଆମକୁ ଗ୍ରାହକଙ୍କ ସହିତ ସିଧାସଳଖ ସମ୍ପର୍କ ରଖିବା ସହଜ ମାର୍ଗ ଦେଇଛି । ଏହାର ଭାରତୀୟ ଉଦ୍ୟୋଗ ପାଇଁ ଏକ ସୁବର୍ଣ୍ଣ ସୁଯୋଗ । ତେଣୁ ଷ୍ଟାର୍ଟଅପ୍ ଯୋଜନା ଆରମ୍ଭ କରିବାକୁ ଚାହୁଁଥିବା ଯୁବ ଉଦ୍ୟୋଗୀମାନଙ୍କୁ ଶିଳ୍ପଜଗତ ପ୍ରୋତ୍ସାହନ ଦେବା ଆବଶ୍ୟକ ଯାହାଦ୍ୱାରା ସେମାନେ ଭାରତୀୟ ଅଳଙ୍କାର ପାଇଁ ବର୍ଦ୍ଧିତ ବଜାର ସୁଯୋଗ ସୃଷ୍ଟି କରିପାରିବେ ।


    ଅତୀତରେ ଏକଦା ଭାରତର ଉତ୍ପାଦିତ ଦ୍ରବ୍ୟ ବିଶ୍ୱସ୍ତରରେ ସ୍ୱତନ୍ତ୍ର ସମ୍ମାନ ହାସଲ କରିଥିଲା । ବର୍ତ୍ତମାନ ସଫ୍ଟୱେର କ୍ଷେତ୍ରରେ ଉଚ୍ଚ ଦକ୍ଷତା ଏବଂ ଉ ତ୍କ ର୍ଷ ଲାଗି ଭାରତ ବିଶ୍ୱସ୍ତରରେ ଏକ ସ୍ୱତନ୍ତ୍ର ପରିଚୟ ପାଇଛି । ଅଳଙ୍କାର କ୍ଷେତ୍ରରେ ଆମକୁ ସେପରି କରିବାକୁ ହେବ । ଏହା ହାସଲ ହୋଇପାରିଲେ ଆମ ନିକଟରେ ଭରପୂର ସୁଯୋଗ ରହିଛି । ଏହି କାର୍ଯ୍ୟକୁ ପରିଷଦ ଅଗ୍ରାଧିକାର ଦେବା ଆବଶ୍ୟକ । ତେବେ ଏ କ୍ଷେତ୍ରରେ ରାଜ୍ୟଗୁଡ଼ିକର ଭୂମିକା ରହିଛି । ଦାୟିତ୍ୱ ଗ୍ରହଣ କରିବା ପରଠାରୁ ରପ୍ତାନୀ ପ୍ରୋତ୍ସାହନ ଲାଗି ଆମେ ରାଜ୍ୟସରକାରଗୁଡ଼ିକୁ ଉତ୍ସାହିତ କରିଆସିଛୁ । ମୁଁ ଭାବୁଛି ଉଦ୍ୟୋଗ ଜଗତ ସେମାନଙ୍କ ସହିତ ସିଧାସଳଖ ସମ୍ପର୍କରେ ରହିଥିବ । ରପ୍ତାନୀ ବ୍ୟତୀତ ଭାରତ ବିଶ୍ୱରେ ଏକ ଦ୍ରୁତ ଅଭିବୃଦ୍ଧିଶୀଳ ଅର୍ଥ ବ୍ୟବସ୍ଥା ହୋଇଥିବାରୁ ଘରୋଇ ବଜାରରେ ଚାହିଦା ମଧ୍ୟ ରହିଛି ।


    ତେଣୁ ନିଜର ଅଭିବୃଦ୍ଧି ଲାଗି ଉଦ୍ୟୋଗ ଜଗତ ଯୋଜନା କରିବା ଆବଶ୍ୟକ । କିନ୍ତୁ ତାହା ଯଥେଷ୍ଟ ନୁହେଁ । ଆପଣମାନଙ୍କ ମଧ୍ୟରେ ଥିବା ଦୁର୍ବଳ ବିଷୟରେ ମଧ୍ୟ ଭାବିବା ଜରୁରୀ । ଏହି ଉଦ୍ୟୋଗରେ କମ୍ ପାରିଶ୍ରମିକ ପାଉଥିବା ଏବଂ କମ୍ ସମୃଦ୍ଧ ଲୋକମାନଙ୍କ ବିଷୟରେ ମଧ୍ୟ ପରିଷଦ ଭାବିବା ଆବଶ୍ୟକ । ଉଦାହରଣ ସ୍ୱରୂପ ଜୟପୁର , ଥିରି ସୁର , ବାରଣାସୀ , ରାଜକୋଟ , ଏବଂ କୋ ଏ ମ୍ବାଟୁର ଆଦି ସ୍ଥାନରେ ରହୁଥିବା କାରୀଗରଙ୍କ ଉନ୍ନତି ଦିଗରେ ଚିନ୍ତା କରାଯିବା ଆବଶ୍ୟକ । ଏହି କାରିଗରମାନଙ୍କୁ ସରକାରଙ୍କ ସର୍ବନିମ୍ନ ମୂଲ୍ୟର ସାମାଜିକ ସୁରକ୍ଷା ଯୋଜନା ଯେପରିକି ଦୁର୍ଘଟଣା ପାଇଁ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା , ଜୀବନ ବୀମା ପାଇଁ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ଏବଂ ଅଟଳ ପେନସନ୍ ଯୋଜନା ଭଳି କାର୍ଯ୍ୟକ୍ରମେରେ ଅନ୍ତର୍ଭୂକ୍ତ କରିବା ଲାଗି ଉଦ୍ୟୋଗ ଜଗତ ସୁନିଶ୍ଚିତ ପଦକ୍ଷେପ ନେବ କି ?


    ଦୁର୍ଘଟଣା ବୀମା ବାବଦରେ ମାସକୁ ମାତ୍ର ଟଙ୍କାଟିଏ ଏବଂ ଜୀବନ ବୀମା ବାବଦକୁ ଦିନକୁ ମାତ୍ର ଟଙ୍କାଟିଏ ଖର୍ଚ୍ଚ କରିବାକୁ ପଡ଼ିଥାଏ । ପାଖାପାଖି 5 ହଜାର ଟଙ୍କାର ବ୍ୟାଙ୍କ ଜମା ବାବଦରେ ମିଳୁଥିବା ସୁଧ ଅର୍ଥରେ ଏହି ବୀମା ପ୍ରିମିୟମ୍ ସ୍ଥାୟୀ ଭାବେ ଭରଣା କରିବା ସହଜ ।


    ବନ୍ଧୁଗଣ 2022 ରେ ଭାରତ ସ୍ୱାଧୀନତାର 75 ବର୍ଷ ପୂରଣ କରିବ । ରତ୍ନ ଏବଂ ଅଳଙ୍କାର ଉଦ୍ୟୋଗ ଏହି ସମୟସୁଦ୍ଧା ନିଜ ପାଇଁ କେଉଁ ଲକ୍ଷ୍ୟ ନିର୍ଦ୍ଧାରଣ କରିଛି ? ଏହା ମଧ୍ୟରେ ଆପଣମାନେ ଦେଶ ପାଇଁ କ ’ ଣ କରିପାରିବେ ? ଆପଣମାନେ ସେଠାରେ କିପରି ପହଞ୍ଚିବେ ? ଆପଣମାନେ କେତେ ସଂଖ୍ୟକ ନିଯୁକ୍ତିସୁଯୋଗ ସୃଷ୍ଟି କରିପାରିବେ ? ଏଥିପ୍ରତି ଗୁରୁତର ସହ ଚିନ୍ତା କରିବା ଲାଗି ଏବଂ ଯୋଜନା ପ୍ରସ୍ତୁତ କରିବା ଲାଗି ମୁଁ ଆପଣମାନେ ସମସ୍ତଙ୍କୁ ଆହ୍ୱାନ ଜଣାଉଛି । ଯଦି ନୀତିନିୟମରେ କୌଣସି ପରିବର୍ତ୍ତନର ଆବଶ୍ୟକତା ରହିଛି , ଆପଣମାନେ ଆଗେଇ ଆସି ସକାରାତ୍ମକ ପରାମର୍ଶ ଦିଅନ୍ତୁ ବୋଲି ମୁଁ ଆହ୍ୱାନ କରୁଛି । ଦେଶର ହିତ ପାଇଁ ଉଦ୍ଦିଷ୍ଟ ହୋଇଥିଲେ ଆମେ ନିଶ୍ଚିତ ରୂପେ ତାହା ଗ୍ରହଣ କରିବୁ ।


    ମୋତେ ନିଜ କଥା ରଖିବାର ସୁଯୋଗ ଦେଇଥିବାରୁ ଆପଣ ସମସ୍ତଙ୍କୁ ଧନ୍ୟବାଦ ଜଣାଇ ମୁଁ ମୋର ବକ୍ତବ୍ୟ ଶେଷ କରୁଛି । ଏହି ସମ୍ମିଳନୀ ସଫଳ ହେଉ ବୋଲି ମୋର ଶୁଭେଚ୍ଛା ।


    **********

    

    
    (Release ID: 1484945) Visitor Counter : 2