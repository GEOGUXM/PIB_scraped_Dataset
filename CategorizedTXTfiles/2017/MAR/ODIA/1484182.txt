      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ମଧ୍ୟ ପ୍ରଦେଶ ଏବଂ ଉତ୍ତର ପ୍ରଦେଶ ଘଟଣାବଳୀ ସମ୍ପର୍କରେ ରାଜ୍ୟସଭାରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀଙ୍କ ବିବୃତି
      Posted On: 10 MAR 2017 6:13PM by PIB Bhubaneshwar


    


    ମଧ୍ୟପ୍ରଦେଶ ଏବଂ ଉତରପ୍ରଦେଶରେ ମାର୍ଚ୍ଚ 7 ଓ 8 ତାରିଖରେ ଘଟିଥିବା ଘଟଣାବଳୀ ସମ୍ପର୍କରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ରାଜ୍ୟସଭାରେ ଆଜି କହିଲେ ଯେ , ସୂଚନାନୁସାରେ ଗତ 7 ତାରିଖ ସକାଳ 9 ଟା 41 ମିନିଟରେ ମଧ୍ୟପ୍ରଦେଶର ସାଜାପୁର ଜିଲ୍ଲା ଅନ୍ତର୍ଗତ ଜାବଦି ଷ୍ଟେସନ ନିକଟରେ ଭୋପାଳ-ଉଜ୍ଜୟିନୀ ପାସେଞ୍ଜର ଟ୍ରେନ ଅସଂରକ୍ଷିତ ବଗିରେ ଏକ ବିସ୍ଫୋରଣ ହୋଇଥିଲା । ବିସ୍ଫୋରଣରେ 10 ଜଣ ଆହତ ହୋଇଥିବା ବେଳେ ରେଲୱେ ସମ୍ପତି ନଷ୍ଟ ହୋଇଥିଲା । ଏବେ ସମସ୍ତ ଆହତ ବିପଦମୁକ୍ତ ଅଛନ୍ତି । ଏହି ଘଟଣାକୁ ନେଇ ମାମଲା ରୁଜୁ ହେବା ସହ ତଦନ୍ତ ଜାରି ରହିଛି । ବରିଷ୍ଠ ପୁଲିସ ଅଫିସରଙ୍କ ସହ ମଧ୍ୟପ୍ରଦେଶ ପୁଲିସ ଡିଜି ଘଟଣାସ୍ଥଳରେ ତଦନ୍ତ କରିଥିଲେ । ଆଇଇଡ଼ି ଦ୍ୱାରା ବିସ୍ଫୋରଣ ଘଟାଯାଇଥିବା ପ୍ରାରମ୍ଭିକ ତଦନ୍ତରୁ ଜଣାପଡ଼ିଥିଲା ।


    ପରେ ଘଟଣାର ତଦନ୍ତ ବେଳେ ମଧ୍ୟପ୍ରଦେଶର ହୋସଙ୍ଗାବାଦ ଜିଲ୍ଲା ଅନ୍ତର୍ଗତ ପିପରିୟା ନିକଟରେ କେନ୍ଦ୍ରୀୟ ଗୋଇନ୍ଦା ସୂତ୍ର ଆଧାରରେ 3 ଜଣଙ୍କୁ ଏହି ଘଟଣାରେ ଗିରଫ କରାଯାଇଥିଲା । ଅଧିକ ତଦନ୍ତ ପରେ ଅନ୍ୟାନ୍ୟ ଅଭିଯୁକ୍ତ ମାନଙ୍କୁ ଚିହ୍ନଟ କରାଯାଇଥିଲା । ଅଭିଯୁକ୍ତ ମାନଙ୍କୁ ଜେରାରୁ ମିଳିଥିବା ସୂଚନା ଆଧାରରେ ଉ ତ୍ତ ର ପ୍ରଦେଶ ପୁଲିସ ଇଟୱା , କାନପୁର , ଲକ୍ଷ୍ନୌ ଏବଂ ଔରେୟାଠାରେ ଚଢ଼ାଉ କରିଥିଲା ।


    ଲକ୍ଷ୍ନୌର କାକୋରି ପୁଲିସ ଥାନା ଅନ୍ତର୍ଗତ ହାଜିପୁର କଲୋନିରେ ମହମ୍ମଦ ସୈଫୁଲ୍ଲା ଓରଫ ନାମକ କାନପୁରର ବ୍ୟକ୍ତି ଭଡ଼ାରେ ରହୁଥିବା ସୂଚନା ମିଳିଥିଲା । ଉ ତ୍ତ ର ପ୍ରଦେଶର ଉକ୍ତ ଅଞ୍ଚ ଳରେ ଚଢ଼ାଉ କରି ଆତଙ୍କବାଦୀ ସୈଫୁଲ୍ଲାକୁ ଆତ୍ମସମର୍ପଣ କରିବାକୁ ନି ର୍ଦ୍ଦେ ଶ ଦେଇଥିଲେ । କିନ୍ତୁ ସେ ନି ର୍ଦ୍ଦେ ଶ ଅମାନ୍ୟ କରିଥିଲା ଏବଂ 12 ଘଣ୍ଟା ର ଗୁଳି ବିନିମୟ ପରେ ପ୍ରାଣ ହରାଇଥିଲା । ସୈଫୁଲ୍ଲା ରହୁଥିବା କୋଠରୀରୁ 8 ଟି ପିସ୍ତଲ , 630 ଟି ଗୁଳି , ଦେଢ଼ ଲକ୍ଷ ଟଙ୍କା , 45 ଗ୍ରାମ ସୁନା , 3 ଟି ମୋବାଇଲ ଫୋନ୍ , 4 ଟି ସିମ କା ର୍ଡ , 2ଟି ୱେୟାରଲେସ୍ ସେଟ୍ , କେତେକ ବିଦେଶୀ ମୁଦ୍ରା ଏବଂ ଅନ୍ୟାନ୍ୟ ସାମଗ୍ରୀ ଏଟିଏସ୍ ଜବତ କରିଥିଲା ।


    କାନପୁରର ଏଟିଏସ୍ ୟୁନିଟ୍ ଜାଜମାଉ ଥାନା ଅନ୍ତର୍ଗତ ଅଞ୍ଚ ଳରୁ ଅନ୍ୟ ଜଣେ ଅଭିଯୁକ୍ତକୁ ଗିରଫ କରିବାରେ ସଫଳ ହୋଇଛି । ସୈଫୁଲ୍ଲା ଗ୍ୟାଙ୍ଗ କୁ ଅସ୍ତ୍ରଶସ୍ତ୍ର ଯୋଗାଇଥିବା ଅଭିଯୋଗରେ ଇଟାୱା ଏବଂ ଔରେୟାରେ 2 ଜଣଙ୍କୁ ଉ ତ୍ତ ର ପ୍ରଦେଶ ପୁଲିସ ଗିରଫ କରିଛି । ଏହି ଘଟଣାରେ 8 ତାରିଖ ସୁଦ୍ଧା ମୋଟ 6 ଜଣଙ୍କୁ ଗିରଫ କରାଯାଇଛି । ଘଟଣାର ଅଧିକ ତଦନ୍ତ ଦାୟିତ୍ୱ ଏନ୍ଆଇଏକୁ ଦିଆଯାଇଛି ବୋଲି ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ସିଂହ କହିଥିଲେ ।


    **********

    

    
    (Release ID: 1484182) Visitor Counter : 2