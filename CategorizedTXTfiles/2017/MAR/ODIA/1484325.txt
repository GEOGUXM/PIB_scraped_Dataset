      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ବେଟୀ ବଚାଓ ବେଟୀ ପଢାଓ ଯୋଜନାରେ ନଗଦ ପ୍ରୋତ୍ସାହନ ନାମରେ ଅବୈଧ ଫର୍ମ ପ୍ରଦାନ ମାମଲାର ଯାଞ୍ଚ କରିବ ସିବିଆଇ
      Posted On: 14 MAR 2017 6:44PM by PIB Bhubaneshwar


    


    ବେଟୀ ବଚାଓ ବେଟୀ ପଢାଓ ଯୋଜନା ଅଧିନରେ କିଛି ଅନଧିକୃତ ସଂସ୍ଥା / ବ୍ୟକ୍ତି ନଗଦ ପ୍ରୋତ୍ସାହନ ନାମରେ ଅବୈଧ ଭାବେ ଫର୍ମ ପ୍ରଦାନ କରୁଥିବାର ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ନଜରକୁ ଆସିଛି । ସାର୍ବଜନୀନ କଲ୍ୟାଣ ଏବଂ ମାମଲାର ଗୁରୁତ୍ୱକୁ ଦେଖି କେନ୍ଦ୍ରୀୟ ଯାଞ୍ଚ ବ୍ୟୁରୋ ( ସିବିଆଇ ) କୁ ଏହାର ତଦନ୍ତ ଦାୟିତ୍ୱ ପ୍ରଦାନ କରାଯାଇଛି ।


    ଏହି ଯୋଜନାରେ ବ୍ୟକ୍ତିଗତ ଭାବେ କୌଣସି ପ୍ରକାରର ନଗଦ ପ୍ରୋତ୍ସାହନ ପ୍ରଦାନ କରାଯିବାର ବ୍ୟବସ୍ଥା ନାହିଁ । ବେଟୀ ବଚାଓ ବେଟୀ ପଢାଓ ପିସିପିଏନଡିଟି ଧାରାକୁ କଡାକଡି ଭାବେ ଲାଗୁ କରିବା , କନ୍ୟା ସନ୍ତାନମାନଙ୍କୁ ଉତ୍ତମ ଶିକ୍ଷା ପ୍ରଦାନ ଓ ମହିଳାମାନଙ୍କ ସଶକ୍ତିକରଣ ଉପରେ ଅଧିକ ଗୁରୁତ୍ୱ ପ୍ରଦାନ କରିଥାଏ ।


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ସଂପୃକ୍ତ ଅବୈଧ କାର୍ଯ୍ୟକ୍ରମ ହେଉଥିବା ଉତ୍ତରପ୍ରଦେଶ , ହରିଆନା , ଉତ୍ତରାଖଣ୍ଡ , ପଞ୍ଜାବ ଏବଂ ବିହାର ରାଜ୍ୟଗୁଡିକର ରାଜ୍ୟସରକାରଙ୍କ ଦୃଷ୍ଟିକୁ ଆଣିଛନ୍ତି । ବିଭିନ୍ନ ଗଣମାଧ୍ୟମ ଜରିଆରେ ମନ୍ତ୍ରଣାଳୟ ଦ୍ୱାରା ବାରମ୍ବାର ଚେତାବନୀ ଦିଆଯାଉଛି । ମନ୍ତ୍ରଣାଳୟ ଦ୍ୱାରା ଜନସାଧାରଣଙ୍କୁ ସୂଚିତ କରାଯାଇଛି ଯେ କୋ ÷ ଣସି ବ୍ୟକ୍ତିଗତ ସୂଚନା ପ୍ରଦାନ କରନ୍ତୁ ନାହିଁ କିମ୍ବା କୌଣସି ନକଲି ଯୋଜନାରେ ଅନ୍ତର୍ଭୁକ୍ତ ହୁଅନ୍ତୁ ନାହିଁ । ଅନେକ ବ୍ୟକ୍ତି ପ୍ରସ୍ତୁତ କରାଯାଇଥିବା ନକଲି ବେଟୀ ବଚାଓ ବେଟୀ ପଢାଓ ଯୋଜନାର ଫର୍ମ ପୂରଣ କରି ନିଜର ସଂପୂର୍ଣ୍ଣ ବିବରଣୀ ପ୍ରଦାନ କରୁଛନ୍ତି ।


    ***********

    

    
    (Release ID: 1484325) Visitor Counter : 2