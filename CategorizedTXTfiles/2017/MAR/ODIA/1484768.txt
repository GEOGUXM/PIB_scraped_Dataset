      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀଙ୍କ ସହ ନେପାଳର ଉପ-ପ୍ରଧାନମନ୍ତ୍ରୀ ତଥା ସ୍ୱରାଷ୍ଟ୍ର ମନ୍ତ୍ରୀଙ୍କ ଆଲୋଚନା
      Posted On: 16 MAR 2017 4:11PM by PIB Bhubaneshwar


    ନେପାଳର ଉପ-ପ୍ରଧାନମନ୍ତ୍ରୀ ତଥା ସ୍ୱରାଷ୍ଟ୍ର ମନ୍ତ୍ରୀ ବିମଳେନ୍ଦ୍ର ନିଧି ଆଜି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କୁ ଭେଟି ବିଭିନ୍ନ ପ୍ରସଙ୍ଗରେ ଆଲୋଚନା କରିଛନ୍ତି । ନିକଟରେ ଭାରତ-ନେପାଳ ସୀମା ଉତ୍ତର ପ୍ରଦେଶର ଲକ୍ଷ୍ମୀପୁର ଖେରି ଜିଲ୍ଲାରେ ଜଣେ ନେପାଳୀ ନାଗରିକଙ୍କ ମୃତ୍ୟୁକୁ ନେଇ ରାଜନାଥ ସିଂହ ଗଭୀର ଦୁଃଖ ପ୍ରକାଶ କରିଥିଲେ । ନେପାଳର ସଂସ୍ଥା ସହ ମିଶି ଭାରତ ଏହି ଘଟଣାର ନିରପେକ୍ଷ ତଦନ୍ତ କରିବ ବୋଲି ସେ ପ୍ରତିଶ୍ରୁତି ଦେଇଥିଲେ ।

    ରାଜନାଥ ସିଂହ ଆହୁରି କହିଥିଲେ ଯେ , ନିରାପତ୍ତା ଏବଂ ସୀମା ସହଯୋଗ ସମେତ ବିଭିନ୍ନ କ୍ଷେତ୍ରରେ ଦୁଇ ଦେଶ ବନ୍ଧୁ ଏବଂ ପରିବାର ଭଳି ସମ୍ପର୍କ ରଖିଛନ୍ତି । ଅଜାଣତରେ କୌଣସି ଘଟଣା ଘଟିଲେ ଦୁଇ ଦେଶର ପ୍ରତିନିଧିଙ୍କ ମିଳିତ ତଦନ୍ତରେ ଏହାର ସମାଧାନ ହେବା ଉଚିତ । ଏଥିସହ ଡିଜି , ଏସ୍ଏସବି ଏବଂ ନେପାଳର ଆର୍ମଡ ପୁଲିସ ଫୋର୍ସ ମଧ୍ୟରେ ନିୟମିତ ବୈଠକ କରାଯିବା ଉପରେ ରାଜନାଥ ସିଂହ ଗୁରୁତ୍ୱ ଦେଇଥିଲେ ।
    ଆଜିର ବୈଠକରେ କେନ୍ଦ୍ର ସ୍ୱରାଷ୍ଟ୍ର ସଚିବ ରାଜିବ ମେହରିଶି , ଭାରତରେ ଥିବା ନେପାଳର ରାଷ୍ଟ୍ରଦୂତ ଦୀପ କୁମାର ଉପାଧ୍ୟାୟ , ସ୍ୱରାଷ୍ଟ୍ର ବିଭାଗ ଏବଂ ବୈଦେଶିକ ବିଭାଗର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    **********


    

    
    (Release ID: 1484768) Visitor Counter : 2