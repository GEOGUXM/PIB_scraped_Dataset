      امور داخلہ کی وزارت

      دراندازی میں اضافہ
      Posted On: 30 MAR 2017 2:20PM by PIB Delhi


    نئی دہلی۔ 30 ؍مارچ۔ امور داخلہ کے وزیر مملکت جناب کرن رجیجو نے راجیہ سبھا میں جناب لال سنگھ وڈوڈیا کے سوال کے تحریری جواب میں کہا ہے کہ ہند۔ نیپال اور ہند۔ بھوٹان سرحدوں کے بارے میں دراندازی کے اعداد وشمار دستیاب نہیں ہیں۔ یہ دوست ممالک کی سرحدیں ہیں اور یہاں کیلئے ویزا کی ضرورت نہیں ہوتی۔ ہند۔ چین سرحد سے بھی دراندازی کے کسی معاملے کی اطلاع نہیں ملی ہے۔اگرچہ ہند۔ بنگلہ دیش سرحد پر 2015 میں دراندازی کے دو معاملات کی اطلاع ملی تھی جب کہ 2016 میں 3 معاملات کی اطلاع ملی ہے۔ ہند۔ پاک سرحد پر دراندازی کے 2015 میں 122 معاملات رونما ہوئے تھے جب کہ 2016 میں ان کی تعداد بڑھ کر 370 ہوئی ہے۔ جب کہ ہند۔ میانمار سرحد پر دراندازی کے معاملات 2015 میں 108 سے کم ہوکر 2016 میں 74 ہوئے ہیں ۔سرحد پر اسمگلنگ اور دراندازی کو روکنے کیلئے حکومت نے کئی سطحوں پر حفاظت کے سخت انتظامات کئے ہیں۔ ان انتظامات میں سرحدی محافظ دستے کی تعیناتی، سرحدی باڑ اور سڑک کی تعمیر جگہ جگہ فلڈ لائٹس کا لگایا جانا، سرحدی چوکیوں کا قیام اور نگرانی کے ہائی ٹیک آلات کا استعمال اور حفاظتی دستوں کو جدید اسلحہ اور مخصوص گاڑیاں فراہم کرایا جانا شامل ہے۔ یہ اقدامات انٹلی جنس کے ذریعے فراہم کردہ اطلاعات کی بنیاد پر کئے گئے ہیں۔


    م ن ۔ ا گ۔ ع ن

    
    
    (Release ID: 1486114) Visitor Counter : 2