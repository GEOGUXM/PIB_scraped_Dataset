      صحت اور خاندانی بہبود کی وزارت

      ڈبہ بند خوردنی اشیاء کی کوالٹی کنٹرول کا انتظام
      Posted On: 28 MAR 2017 8:33PM by PIB Delhi


    نئی دہلی،28/مارچ ،صحت و کنبہ بہود کے وزیر مملکت جناب پھگن سنگھ کلستے نے راجیہ سبھا میں ایک تحریری جواب میں بتایا ہے کہ خوراک سلامتی اور معیارات اتھارٹی آف انڈیا کے قیام کی غرض سے 2006 میں خوراک سلامتی اور معیارات ایکٹ وضع کیا گیا تھا۔ اس ایکٹ کے تحت خوردنی اشیاء کے لئے معیارات کا تعین سائنسی معیارات کی بنیاد پر کیاجانا ہے۔ ساتھ ہی ساتھ خوردنی اشیاء کی تیاری، ذخیرے، تقسیم، فروخت اور درآمدات میں بھی ان معیارات کا لحاظ رکھاجاتاہے تاکہ انسانی استعمال کے لئے دستیاب خوراک پوری طرح سے محفوظ رہ سکے۔ ایف ایس ایس ایکٹ مجریہ 2006 کے نفاذ سے متعلق ذمہ داری نیز اس کے ضوابط کو عمل میں لائے جانے کا کام بنیادی طورپر ریاستی حکومتوں اور مرکزی انتظام کے علاقوں کے تحت خوراک سلامتی محکموں کے ذمہ ہے۔ ریاستوں/مرکزی انتظام کے علاقوں میں اس قانون کے نفاذ کے لئے معقول ڈھانچے تشکیل دیئے گئے ہیں۔


    وزیر موصوف نے بتایا کہ خوراک سلامتی اور معیارات کے قائدہ نمبر 2.2(پیکیجنگ اور لیبلنگ)قواعد 2011کے مطابق کسی خوردنی شئ کی لیبلنگ یا کھانے کی ڈبہ بندی کے سلسلے میں یہ بات لازم قرار دی گئی ہے کہ اس کے لیبلوں پر تغذیہ جاتی اطلاعات بھی فراہم کی جائیں۔


    متعلقہ ریاستی حکومتوں /مرکزی انتظام کے علاقوں کی حکومت کے تحت خوراک سلامتی محکموں کے افسران کے ذریعے ڈبہ بند خوراک کی باقاعدہ نگرانی معائنہ کے فرائض انجام دیئے جاتے ہیں۔ گاہ بگاہ اچانک ان کے نمونے بھی جمع کئے جاتے ہیں تاکہ خوردنی مصنوعات میں طے شدہ معیارات کی پابندی کو یقینی بنایا جا سکے۔


    

    م ن ۔ک ا


    U- 1492


    (28.03.17)


    Words.292

    
    
    (Release ID: 1485920) Visitor Counter : 2