      صحت اور خاندانی بہبود کی وزارت

      پانی سے پھیلنے والے امراض کی روک تھام
      Posted On: 28 MAR 2017 8:32PM by PIB Delhi


    نئی دہلی،28/مارچ ،صحت و کنبہ بہبود کی وزیر مملکت محترمہ انو پریہ پٹیل نے راجیہ سبھا میں ایک سوال کے تحریری جواب میں بتایا ہے کہ کالرا یا ہیضہ ، اسہال کے زمرے کی شدید بیماریاں(پیچش اور اسہال)چھوٹی آنتوں کا بخار (ٹائیفائیڈ) اور وائرل ہیپاٹائٹس اے اور ای آلودہ پانی پینے سے لاحق ہوتی ہیں۔ انہوں نے بتایا کہ پینے کے صاف پانی کی فراہمی اور صحتی خدمات جیسی باتیں ریاستی حکومتوں /مرکزی انتظام کے علاقوں کی حکومتوں کے دائرہ کار کے تحت آتی ہیں۔ تاہم حکومت ہند نے پینے کا صاف پانی دستیاب کرانے اور اس طرح کی بیماریوں کی روک تھام کے لئے مؤثر نگرانی اور تدارکی انتظام کے لئے متعدد اقدامات کئے ہیں۔


    وزیر موصوفہ نے بتایا کہ پینے کے پانی اور صفائی ستھرائی کی وزارت کی جانب سے اطلاع موصول ہو ئی ہے کہ تمام ریاستوں کو مطلع کر دیا گیا ہے کہ وہ ہمہ گیر اور طویل المدت چارہ جوئی کے طورپر تمام بستیوں میں پائپ کے ذریعے آبی بہم رسانی کا انتظام کریں۔ تاہم ، چونکہ ان پروجیکٹوں کو بالیدہ ہونے میں ایک طویل مدت(مثال کے طور پر تین سے پانچ سال) لگتی ہےاور دیہی افراد کو اس دوران زہریلا اور آلودہ پانی استعمال کرنے کے لئے مجبور حالت میں نہیں چھوڑا جا سکتا، تمام ریاستوں کو مشورہ دیا گیا ہے کہ وہ اپنے یہاں کمیونٹی واٹر پیوری فکیشن پلانٹوں کی تنصیب کا اہتمام کریں۔ یہ قدم اس لئے اٹھایا گیا ہے تاکہ روزانہ فی کس 8 سے 10 لیٹر پینے کا صاف پانی فراہم کرایا جا سکے تاکہ اس کھانا پکایا جا سکے اور اسے پینے کیلئے بھی استعمال کیاجا سکے۔


    وزیر موصوفہ نے مزید کہا کہ صحت و کنبہ بہبود کی وزارت اپنے مربوط امراض نگرانی پروگرام کے تحت ریاستی حکومتوں اور مرکزی انتظام کے علاقوں کو پانی کے ذریعے پھیلنے والی بیماریوں سمیت دیگر تمام امراض کی مؤثر شناخت اور ان سے نمٹنے کے لئے امداد فراہم کرتی ہے اور اس کے لئے اپنی جانب اضافی افرادی قوت، کی فراہمی اورتجربہ گاہوں کو مستحکم کرنےکے لئے بھی قدم اٹھاتی ہے۔ نیز ریاستوں کو اطلاعاتی و مواصلاتی ٹیکنالوجی سازو سامان اور سرمایہ بھی فراہم کیا جاتا ہے۔


    

    م ن ۔ک ا


    U- 1491


    (28.03.17)


    Words.385

    
    
    (Release ID: 1485919) Visitor Counter : 2