      الیکٹرانکس اور اطلاعات تکنالوجی کی وزارت

      جناب روی شنکر پرساد نے ڈیجیٹل ادائیگی کی پہل پر منظم چھوٹے اور درمیانہ تاجروں کی تربیت کا افتتاح کیا
      Posted On: 05 MAR 2017 6:15PM by PIB Delhi


    نئی دہلی،04 مارچ 2017؛ الکٹرانکس و اطلاعاتی ٹکنالوجی اور قانون و انصاف کے مرکزی وزیر جناب روی شنکر پرساد نے سماج کے تمام طبقوں کو مطلع کیا کہ وہ ڈیجیٹل لین دین کو اپنی زندگی میں اپنائے۔ وہ منظم چھوٹے اور درمیانہ بزنس کو اس میں شامل کرنے / ڈیجیٹل ادائیگی کی پہل پر مختصر اور درمیانہ تاجروں کی تربیت کے افتتاح کے موقع پر بول رہے تھے۔ یہ منصوبہ الکٹرانکس و اطلاعاتی ٹکنالوجی کی وزارت کی جانب سے قومی الیکٹرانکس اور اطلاعاتی ٹکنالوجی انسٹی ٹیوٹ (این آئی ای ایل آئی ٹی) کو سونپا گیا ہے۔ انہوں نے کہا کہ نظام میں شفافیت کو شامل کرنے کا مقصد نظام میں شفافیت لانا اور بدعنوانی کی لہر کو معاشرے کے تمام طبقات کے درمیان شراکت داری کو فروغ دے کر کم کرنا ہے۔


    اس کے علاوہ وزیر موصوف نے بتایا کہ وزیر اعظم جناب نریندر مودی نے ہندوستان کو ڈیجیٹل کے شعبے میں ایک ترقی یافتہ ملک بنانے کا تہیہ کیا ہے جو ترقی پذیر ممالک کے لئے ایک رول ماڈل کے طور پر کام کرے گا۔ انہوں نے کہا کہ اس مقصد کو پورا کرنے کا کام وزارت کا ہے۔

    اس طرح کی تربیت کا مقصد یو پی آئی، يوایس ایس ڈی ، بی بی پی ایس، اے ای پی ایس وغیرہ کو سمجھنا، اپنانا اور انہیں آسان بنانا ہے تاکہ آسان طریقے سے ڈیجیٹل اقتصادی نظام قائم ہو سکے اور صلاحیت کی تعمیر کے ذریعے تاجروں تک ڈیجیٹل بزنس کے فوائد پہنچ سکے۔ قریب 13500 چھوٹے اور درمیانے غیر منظم / منظم بزنس / تاجروں کو اس طرح کی تربیت دینے کا ہدف مقرر کیا گیا ہے۔این آئی ای ایل آئی ٹی پانچ علاقائی ورکشاپ کا دہلی، جے پور، کولکتہ، ممبئی، چنئی اور 30 ​​ ریاستی سطح کا ورکشاپ اور 100 ڈیجی دھن کیمپوں کا انعقاد کرے گا۔

    (م ن ۔ رض۔ م ج۔ ۔ت ح ۔ 2017۔03۔05 )
    
    
    (Release ID: 1483633) Visitor Counter : 11