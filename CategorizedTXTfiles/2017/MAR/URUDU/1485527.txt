      کامرس اور صنعت کی وزارتہ

      خدمات کے شعبے میں بین الاقوامی تجارت کے فروغ کے لئے مؤثر اور عمدہ خدمات فراہم کرنے پر زور
      Posted On: 23 MAR 2017 7:45PM by PIB Delhi


    نئی دہلی۔ 23 مارچ ؍ تجارت و صنعت کی وزیر محترمہ نرملاسیتا رمن نے خدمات کے شعبے میں کاروبار کو آسان بنانے کی افادیت کو نمایاں کرتے ہوئے اثر انگیزی پر زور دیا ہے۔ آج نئی دلی میں خدمات کے شعبے میں تجارت کو فروغ دینے سے متعلق ورکشاپ کا افتتاح کرتے ہوئے انھوں نے زور دے کر کہا کہ خدمات کے شعبے میں بین الاقوامی تجارت کو فروغ دینے کے لئے مؤثر خدمات کی فراہمی بہت ضروری ہے۔ وزیر موصوفہ نے کہا کہ منڈی تک رسائی صرف اپنے آپ میں کافی نہیں ہے بلکہ یہ ایک باقاعدہ موضوع ہے۔ انھوں نے کہا کہ اس وقت معلومات ، پیداوار کی ایک حقیقت بن چکی ہے اور یہ جاننا بہت ضروری ہے کہ اسے کس طرح سنبھالا اور برتا جائے۔ واضح رہے کہ عالمی بینک کے گروپ نے تجارت و صنعت کی وزارت کے تحت محکمہ تجارت، حکومت ہند کی شراکت داری میں دو روزہ ورکشاپ کا اہتمام کیا ہے جس کا تعلق خدمات کے شعبے میں قابل توجہ موضوعات پر غور و فکر کرنے سے ہے۔ خدمات کے شعبے میں بین الاقوامی تجارت کو فروغ دینے کے لئے بھارت نے متعدد اقدامات کئے ہیں اور اس کے تحت فروری 2017 میں ڈبلیو ٹی او کے تحت خدمات کے شعبے میں تجارتی سہوتوں سے متعلق ایک معاہدے کا مسودہ قانونی مواد کے ساتھ تیار کیا ہے۔ اس مسودے میں متعدد سرحدی اور سرحد کے علاوہ دیگر رکاوٹوں سے متعلق مسائل کو جامع طور پر حل کرنے کی تجویز شامل ہے۔ اس کا تعلق سپلائی کے ہر قسم کے طریقے سے بھی ہے۔ تجارت کے راستے میں صنعت کے ذریعے جن رکاوٹوں اور دقتوں کو سامنا کیاجاتا ہے اور کاروبار کو بڑھانے کے لئے جن مضمرات کو بروئے کار لایا جانا چاہئے، ان تما عناصر پر اس معاہدے میں احاطہ کرنے کی کوشش کی گئی ہے۔ اس قانونی مسودے سے قبل بھارت نے اکتوبر 2016 میں خدمات کے شعبے میں تجارتی سہولتوں کا ایک نظریاتی خاکہ بھی پیش کیا تھا۔ بعد ازاں نومبر 2016 میں، ٹی ایف ایس معاہدے سے متعلق ممکنہ عناصر پر مبنی ایک عنصری دستاویز بھی پیش کی گئی تھی۔ بھارت کی جانب سے جتنی تجاویز پیش کی گئی ہیں انھوں نے ڈبلیو ٹی او کے اندر اور باہر دونوں جگہ اس شعبے میں متعلقین کے درمیان کافی اشتیاق پیدا کیا ہے۔ متعدد اراکین نے بھارت کے اس جدید کاری کے خیال کا خیر مقدم کیا ہے۔ چند ارکین نے کچھ نکات کے سلسلے میں تشویشات کا بھی اظہار کیا ہے۔ بھارت کو توقع ہے کہ تمام شراکت دار اس پہل قدمی کو آگے بڑھانے میں مثبت مباحثے کے ذریعے اپنا تعاون دیں گے۔ یہ بات بھی تسلیم کی گئی ہے کہ یہ ورکشاپ بہت مناسب وقت میں منعقد ہوئی ہے۔ جب دنیا بھر سے تحفظاتی آوازیں بلند ہورہی ہیں، ایسے نازک وقت میں عالمی بینک جیسے اداروں کو آزاد اور منصفانہ تجارت کے عمدہ اور مساویانہ طریقوں کی شناخت میں بہت اہم رو ل اداکرنا ہے۔ اس سلسلے میں ورکشاپ نے عالمی بینک کے گروپ کے ساتھ شراکت کا رابطہ قائم کیا ہے اور اس کے توسط سے بیداری پھیلانے اور مواد اور طریقہ کار کے سلسلے میں غور و فکر کرنے کا ایک عمدہ پلیٹ فارم بھی فراہم ہوا ہے۔


      م ن ۔ن ر

    

    
    (Release ID: 1485527) Visitor Counter : 2