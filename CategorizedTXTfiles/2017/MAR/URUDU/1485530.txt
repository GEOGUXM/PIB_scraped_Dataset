      وزارت خزانہ

      بھارت- سنگاپور ڈی ٹی اے اے کے ضمن میں ترمیم سے متعلق تیسرے معاہدے کی مشتہری
      Posted On: 23 MAR 2017 7:49PM by PIB Delhi


    نئی دہلی۔ 23 مارچ ؍ بھارت اور سنگاپور کے مابین دوہرے ٹیکس سے احتراز کرنے سے متعلق معاہدے (ڈی ٹی اے اے) کے سلسلے میں تیسرے سمجھوتے سے متعلق ترمیم کی مشتہری عمل میں آگئی ہے۔ واضح رہے کہ بھارت اور سنگاپور کے مابین دوہرے ٹیکس سے بچنے کے معاہدے پر ، 30 دسمبر 2016 کو دستخط ہوئے تھے اور یہ معاہدہ 27 فروری 2017 سے نافذ ہوگیا تھا۔ اب اسے سرکاری گزٹ میں مشتہر کردیا گیا ہے۔

    بھارت –سنگاپور ڈی ٹی اے اے، فی الوقت ایک کمپنی میں اہم منافع جات پر رہائش کی بنیاد پر ٹیکسیشن کی تجاویز کی وضاحت کرتا ہے۔ ڈی ٹی اے اے میں کی گئی مذکورہ تیسری پروٹوکول ترمیم، یکم اپریل 2017 سے نافذالعمل ہوگی۔ اس ترمیم کے ذریعے اہم منافع جات پر جو کمپنی کو اپنے حصص کی فروخت سے حاصل ہوں گے، وسائل پر مبنی ٹیکسیشن کا راستہ ہموار ہوگا۔ اس کے نفاذ کے نتیجے میں مالیہ کو لاحق ہونے والا خسارہ بھی کم ہوگا اور دوہرے غیر ٹیکسیشن سے بھی بچا جاسکے گا اور ساتھ ساتھ ہی سرمایہ کاری کی آمد کا راستہ بھی ہموار ہوگا۔ سرمایہ کاروں کو اطمینان بخش اور یقینی ماحول فراہم کرانے کی غرض سے ،یکم اپریل 2017 سے قبل حصص میں کی گئی سرمایہ کاری کو اس سے علیحدہ رکھا گیا ہے۔ شرط یہ ہے کہ یہ تمام تر سرمایہ کاری 2005 کے پروٹوکول میں متذکرہ حدود اور شرائط کو پورا کرتی ہو۔ اس کے علاوہ یکم اپریل 2017 سے 31 مارچ 2019 کے درمیان دو سال کی ٹرانزیشن مدت بھی فراہم کی گئی ہے۔ اس مدت کے دوران وسیلہ ملک میں شئیرز پر حاصل ہونے والے بڑے منافعوں پر نارمل ٹیکس کے نصف کے برابر ٹیکس وصول کیا جائے گا۔ شرط یہ ہے کہ منافع سے متعلق کلاز میں دی گئی شرطوں کو ملحوظ خاطر رکھا گیا ہو۔
    مذکورہ تیسرے پروٹوکول کے ذریعے ڈی ٹی اے اے میں ایک نیا آرٹیکل 9 (2) بھی شامل کیا گیا ہے، جسکی مدد سے منتقلی قیمتوں کے معاملے میں اقتصادی دوہرے ٹیکس سے بچا جاسکے گا۔ یہ قدم ٹیکس دہندہ کی ضروریات سے ہم آہنگ اور ٹیکس دہندہ دوست قدم ہے اور بھارت نے منتقلی قیمتوں کے معاملات میں باہمی معاہدے کے ضوابط کے سلسلے میں کم از کم معیارات کے تقاضوں کو پورا کرنے کے لئے منافع کی منتقلی (بی ای پی ایس) کا جو لائحہ عمل وضع کررکھا ہے ، اس عہد کی پاسداری بھی کرتا ہے۔ تیسرا پروٹوکول، ٹیکس کی چوری یا ٹیکس کی ادائیگی سے بچنے والوں کے خلاف،اندرون ملک قوانین کے نفاذ اور استعمال کا بھی راستہ ہموار کرے گا۔

      م ن ۔ن ر
    
    
    (Release ID: 1485530) Visitor Counter : 2