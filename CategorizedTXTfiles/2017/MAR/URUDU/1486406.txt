      آبی وسائل، دریائی ترقیات اور گنگا احیاء کی وزارت

      ملک میں 91 اہم آبی ذخائر کی آبی سطح میں 2 فیصد کی کمی
      Posted On: 31 MAR 2017 8:58PM by PIB Delhi


    نئی دہلی، 31 /مارچ ،ملک میں 91 اہم آبی ذخائر میں پانی کے ذخیرے کی صورتحال 30مارچ2017 کو ختم ہونے والے ہفتے میں 52632 بی سی ایم تھی جو ان تمام آبی ذخائر کی مجموعی ذخیرہ صلاحیت کا33 فیصد حصہ ہے۔ پانی کا یہ ذخیرہ گزشتہ برس کی اسی مدت کے دوران کیے گئے ذخیرے کے مقابلے میں 133 فیصد زائد ہے اور گزشتہ دس برسوں کے دوران کئے گئے آبی ذخیرے کے مقابلے میں 102 فیصد زائد ہے۔


    ان 91 آبی ذخائر کی مجموعی ذخیرہ صلاحیت 157.799 بی سی ایم ہے جو 253388مجموعی آبی ذخیرہ صلاحیت کا 62 فیصد ہے اور ملک میں اتنی ہی آبی ذخیرے کی صلاحیت کا تخمینہ لگایا گیا ہے۔ مذکورہ 91 اہم آبی ذخائر میں سے 37 آبی ذخائر ایسے ہیں جہاں آبی ذخیرے سے پن بجلی حاصل کرنے کی تنصیبی صلاحیت 60 میگاوا ٹ سے زیادہ ہے۔ آبی ذخائر کی خطے وار ذخیرہ صلاحیت کا جائزہ لیں تو شمالی خطے کے تحت ہماچل پردیش ، پنجاب اور راجستھان کی ریاستیں آتی ہیں۔ مرکزی آبی کمیشن کے زیر نگرانی 6 ایسے ذخیرے ہیں جن کی مجموعی ذخیرہ صلاحیت اس خطے میں 18.01 بی سی ایم ہے۔


    مشرقی خطے کے تحت جھارکھنڈ ، اڈیشہ، مغربی بنگال اور تری پورہ کی ریاستیں آتی ہیں۔ ان ریاستوں میں 15 آبی ذخائر ایسے ہیں جو مرکزی آبی کمیشن کے زیر نگرانی کام کرتے ہیں اور ان کی مجموعی ذخیرہ صلاحیت فی الحال 18.83 بی سی ایم ہے۔


    مغربی خطے کے تحت گجرات اور مہاراشٹر کی ریاستیں آتی ہیں ۔ ان میں 27 آبی ذخائر ایسے ہیں جو مرکزی آبی کمیشن کے زیر نگرانی ہیں اور فی الحال ان کی مجموعی آبی ذخیرہ صلاحیت 27.07 بی سی ایم ہے۔


    وسطی خطے کے تحت اترپردیش، اتراکھنڈ، مدھیہ پردیش اور چھتیس گڑھ کی ریاستیں آتی ہیں۔ ان میں 12 آبی ذخائر مرکزی آبی کمیشن کے زیر نگرانی ہیں اور ان کی مجموعی ذخیرہ صلاحیت فی الحال 42.30 بی سی ایم ہے۔


    جنوبی خطے کے تحت آندھرا پردیش، تلنگانہ، اے پی اینڈ ٹی جی (دونوں ریاستوں میں دو مشترکہ پروجیکٹ) ، کرناٹک، کیرلا اور تملناڈو کی ریاستیں آتی ہیں ۔ ان میں 31 آبی ذخائر ایسے ہیں جو مرکزی آبی کمیشن کے زیر نگرانی ہیں اور ان کی مجموعی آبی ذخیرہ صلاحیت فی الحال 51.59 بی سی ایم ہے۔ گزشتہ برس کے مقابلے میں جن ریاستوں میں اس برس پانی کا زیادہ ذخیرہ کیا گیا ہے، ان میں پنجاب، راجستھان، جھارکھنڈ، اڈیشہ، مغربی بنگال، گجرات، مہاراشٹر، اترپردیش و اتراکھنڈ، مدھیہ پردیش، چھتیس گڑھ، اے پی اینڈ ٹی جی اور تلنگانہ کی ریاستیں شامل ہیں۔ جن ریاستوں میں گزشتہ برس کے مقابلے میں اس برس قدرے کم آبی ذخیرہ کیا گیا ہے ان میں ہماچل پردیش تریپورہ، آندھرپردیش، کرناٹک، کیرالہ اور تمل ناڈو کی ریاستیں شامل ہیں۔


    U- 0000

    
    
    (Release ID: 1486406) Visitor Counter : 2