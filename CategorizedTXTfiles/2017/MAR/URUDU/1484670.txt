      سماجی انصاف اور تفویض اختیارات کی وزارت

      صفائی کرمچاریوں کے قومی کمیشن کےنئےچیرمین نے اپنے دو اراکین کے ہمراہ آج اپنا عہدہ سنبھالا
      Posted On: 16 MAR 2017 5:57PM by PIB Delhi


    نئی دہلی، 16 مارچ / صفائی کرمچاریوں کے قومی کمیشن کے نئے چیرمین جناب منہر والجی بھائی زالا نے اپنے دو اراکین محترمہ منجو دلیر اور جناب دلیپ کلو ہاتھیبید کےہمراہ آج یہاں اپنا عہدہ سنبھال لیاہے۔ نئےچیرمین اور دو نوں رکن کا استقبال کرتے ہوئے کمیشن کے سکریٹری جناب نارائن داس نے کہا کہ کمیشن اب زیادہ بہتر ڈھنگ سے کام کرسکتا ہے کیونکہ کمیشن کے چیرمین اور اراکین کا یہ عہدہ پچھلے تقریباً ایک سال سے خالی پڑا ہوا تھا۔ ملک بھر میں پھیلے ہوئے صفائی کرمچاریوں کو کمیشن کے نئے چیرمین اور اراکین کا بے صبری سے انتظار تھا تاکہ وہ اپنی شکایات کو ان تک پہنچاسکیں۔


    حکومت کے تیئں اپنے گہرے تشکر کا اظہار کرتے ہوئے کمیشن کے نئے چیئرمین جناب زالا نے اس موقع پر موجود صفائی کرمچاریوں کو یقین دلایا کہ وہ اور ان کی نئی ٹیم ان لوگوں کے سماجی اور اقتصادی حالات سے وابستہ امور نیز کام کے حالات کو بہتر طور سے حل کرنے کو یقینی بنائے گی۔ انہوں نے یہ بھی کہا کہ کمیشن اس بات پر بھی نظر رکھے گا کہ مرکزی حکومت کے ذریعہ چلائی جارہی فلاح و بہبود کی مختلف اسکیمیں اوربازآبا د کاری کے فوائد ان کے اصلی حقداروں تک پہنچے۔


      اس موقع پر موجود صفائی کرمچاریوں نے کمیشن کے نئےچیرمین اور دونوں رکن کو یقین دلایا کہ وہ لوگ کمیشن کے اغراض و مقاصد کو پورا کرنے میں انہیں اپنا پورا تعاون دیں گے۔


    Uno- 1213

    
    
    (Release ID: 1484670) Visitor Counter : 2