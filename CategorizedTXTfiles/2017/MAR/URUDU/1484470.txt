      امور صارفین، خوراک اور عوامی تقسیم کی وزارت

      صارفین کے امور کے محکمے نے صارفین کے حقوق کا عالمی دن 2017 منایا
      Posted On: 15 MAR 2017 7:11PM by PIB Delhi


    نئیدہلی، 15 مارچ،صارفین کے امور، خوراک اور عوامی نظام تقسیم کے مرکزی وزیر رام ولاس پاسوان نے کہا ہے کہ حکومت صارفین کو ڈیجیٹائزیشن کا مکمل فائدہ فراہم کرنے اور آن لائن انتظام سے جڑے (رسک) جوکھم کے خلاف حفاظتی اقدام کرنے کے لئے پہلے سے صحیح سمت میں کام کررہی ہے۔ جناب پاسوان نے کہا کہ یہ ٹیکنالوجی کا دور ہے اور اس ڈیجٹیل دور میں صارفین کو باخر رکھنا اور ان کے تنازعات کو حل کرناایک چیلنج ہے۔ ہمارے قومی صارفین ہیلپ لائین کنورجینس پروگرام، جہاں صارفین کے تنازعات کو آن لائن درج کیا جاتا ہے اور ان کو فوراً نمٹایا جاتا ہے کے تحت آنے والی ای کامرس کمپنیوں کی تعداد بڑھ رہی ہے۔


    جناب پاسوان نے نئی دہلی میں منعقد صارفین کے حقوق کے عالمی دن 2017 کے موقع پر یہ باتیں کہیں۔ صارفین کے حقوق کے عالمی دن 2017 ڈیجٹل دور میں صارفین کے حقوق کے موضوع پر منایا گیا۔ پروگرام کی صدارت جناب رام ولاس پاسوان نے کی۔ قانون و انصاف، الیکٹرونکس اور آئی ٹی کے مرکزی وزیر جناب روی شنکر پرساد پروگراممیں چیف گیسٹ تھے۔


    جناب رام ولاس پاسوان نے کہا کہ ڈبہ بند اشیا کے ضابطوں میں یہ بتانے کے لئے ترمیم کی جارہی ہے کہ اگر ای کامرس کمپنیاں آن لائن پلیٹ فارموں پر فروخت کے لئے ڈبہ بند چیزوں کی پیشکش کرتی ہیں تو انہیں اپنی سائٹس پر لازمی اعلانات پیش کرنے ہوں گے۔ جناب پاسوان نے تجویز پیش کی کہ ڈیجیٹل بیداری پروگراموں کو تیار کرنے کے لئے صارفین معاملے کے محکمے اور انفارمیشن ٹیکنالوجی وزارت دونوں کو ساتھ ملکر کام کرنا ہوگا اور انہوں نے نیس کوم کے چیئرمین چندر شیکھر سے درخو است کی کہ وہ کمپنیوں کو کوڈ آف ایتھکس (اخلاقیات) پر قائم رہنے کے لئے حوصلہ افزائی کریں تاکہ وہ قرار میں صارفین کے نجی ڈاٹا کو غلطی سے بھی نہ چھپائیں اور اس پر دستخط کرنے کا دباؤ نہ ڈالیں۔


    قانون اور انصاف کے مرکزی وزیر جناب روی شنکر پرساد نے اپنے خطاب میں ڈیجیٹل طور سے لائق سماج کی بجائے ڈیجیٹل طور سے بااختیار سماج پر توجہ دینے کے لئے زور دیا۔ انہوں ے کہا کہ سرکار کی تمام تر توجہ ڈیجیٹل حکمرانی پر ہے۔


    U- 1183

    

    
    (Release ID: 1484470) Visitor Counter : 2