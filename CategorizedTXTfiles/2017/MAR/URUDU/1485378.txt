      کابینہ

      اسٹارٹ اپس کے لئے سرمایہ فراہمی سے متعلق فنڈ کے قیام کی تجویز کو کابینہ کی منظوری
      Posted On: 23 MAR 2017 2:18PM by PIB Delhi


    نئی دہلی۔ 23 ؍مارچ۔مرکزی کابینہ نے وزیراعظم جناب نریندر مودی کی قیادت میں درج ذیل تجاویز کو منظوری دے دی ہے جن کا تعلق اسٹارٹ اپس کے لئے سرمایہ فراہمی سے متعلق فنڈ کے قیام کی تجویز سے ہے۔ واضح رہے کہ اسٹارٹ اپس کے لئے فنڈ گزشتہ برس ماہ جون میں قائم کیا گیا تھا اور اس کی ابتدائی پونجی 1000 کروڑ روپئے کے بقدر ہے۔


    اسٹارٹ اپس کے لئے فنڈ کی تجویز کے تحت متبادل سرمایہ کاری فنڈ فراہم کرائے جائیں گے اور گزٹ نوٹیفکیشن جی ایس آر 180 (ای) مورخہ 17.02.2016 کی شرطوں کا لحاظ رکھتے ہوئے ایف ایف ایس سے ملنے والے تعاون کی کم سے کم دوگنی رقم کی سرمایہ کاری اسٹارٹ اپس کو اپنی جانب سے کرنی ہوگی۔ ایک شرط یہ بھی رکھی گئی ہے کہ اگر کوئی اسٹارٹ اپ اپنی مجوزہ شکل نہیں لے پاتا اور متعلقہ اسٹارٹ اپ کیلئے منظور شدہ رقم کُلی طور پر جاری نہیں کی گئی ہے تو اس صورت میں بیلنس فنڈنگ بعدازاں کی جاسکتی ہے۔

    اس بات کا بھی فیصلہ کیا گیا کہ متعلقہ شعبے میں پوری محنت شاقہ انجام دینے ، قانونی اور تکنیکی پہلوؤں کو ملحوظ خاطر رکھنے کے ساتھ آپریٹنگ اخراجات کے سلسلے میں وینچرکیپٹل انویسٹمنٹ کمیٹی یعنی صنعتی پونجی سرمایہ کاری کمیٹی وغیرہ کی میٹنگ طلب کرنی ہوگی تاکہ اسٹارٹ اپ کیلئے فنڈ کی فراہمی کے سلسلے میں گفت وشنید ہوسکے اور اے آئی ایف کے لئے جس قدر فنڈ فراہم کرنے کا عہد کیا گیا ہے اس کے مقابلے میں 0.5 فیصد تک کے سرمایہ کیلئے کوئی فیصلہ لیا جاسکے۔ ہر سال کی ابتداء یعنی یکم اپریل اور یکم اکتوبر کو مذکورہ رقم کو جاری کیے جانے والے فنڈ سے منہا کرلیا جائیگا۔

    ۔۔۔۔۔۔۔۔۔۔۔۔۔۔۔۔۔۔۔۔۔۔

    م ن ۔ ۔ ع ن

    Words-322

    U-1355
    
    
    (Release ID: 1485378) Visitor Counter : 2