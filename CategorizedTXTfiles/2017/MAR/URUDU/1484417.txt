      صدر جمہوریہ کا سکریٹریٹ

      راشٹرپتی بھون کے ان ریزیڈینٹس پروگرام میں شریک اسکالروں ،
      Posted On: 15 MAR 2017 4:56PM by PIB Delhi

      مصنفین اور فنکاروں کی صدر جمہوریہ سے ملاقات
      نئی دہلی، 15 مارچ / راشٹرپتی بھون کے ان ریزیڈ ینس پروگرام کا حصہ رہنے والے 10 جدت طراز اسکالروں ، 2 مصنفوں ا ور 2 فنکاروں نے آج (15 مارچ 2017) کو راشٹرپتی بھون میں صدر جمہوریہ ہند جناب پرنب مکھرجی سے ملاقات کی۔
      اس موقع پر اظہار خیال کرتے ہوئے صدر جمہوریہ نے کہا کہ ان ریزیڈینس فنکار ، مصنفین اور جدت طراز اسکالرز ہمارے لئے خاص ہیں کیونکہ وہ جدت طرازانہ ، حساس اور تصوراتی ذہن رکھتے ہیں جو وقت ، جگہ اور ماحول کے حدود و قیود سے ماورا ہوتے ہیں۔ انہوں نے کہا کہ ان کی تخلیقات کےاثرات ابدی ہوتے ہیں۔ انہیں اس بات کی خوشی ہے کہ ان کے دور صدارت کے دوران ان ریزیڈینس پروگرام نے اس میں شامل ہونے والے افراد کی تخلیقی صلاحیتوں کو جلا بخشنے کا ایک موقع فراہم کیا۔ انہوں نے کہا کہ ان ریزیڈینس پروگرام کے تصوراتی اور حساس ذہن کے حامل شرکا ء ہندستان کی روح کو متحد رکھنے کا کام انفرادی طور پر کرتے رہے ہیں۔ لہذا وہ ہمارے لئے خاص ہیں۔ انہوں نے اس امید کا اظہار کیا کہ ان ریزیڈینس پروگرام کے یہ شرکاء جب اپنے آبائی جگہوں پر جائیں گے تو وہ اپنےملک ہندستان کو جس طریقہ سے دیکھتے ہیں اورملک کی بہتری اور خوشحالی میں جس طریقہ سے وہ تعاون دے سکتے ہیں ، اس میں ایک نئی جہت کا اضافہ کریں گے۔
      صدر جمہوریہ کی سکریٹری محترمہ اومیتا پول نے کہا کہ اپنے عہدے کی ذمہ داری سنبھالتے وقت صدر جمہوریہ کا ویژن تھا کہ ہندستان میں جدت طرازی کو ایک تحریک کی شکل اختیار کرلینی چاہئے ۔ انہوں نے کہا کہ یہ بات انتہائی مسرت آمیز کہ ان کا یہ تصور حقیقت کی شکل لے رہا ہے۔ انہوں نے اس امید کا اظہار کیا کہ جدت طرازی کا یہ سلسلہ جاری رہے گا اور مستقبل میں یہ مزید رفتار حاصل کرے گا۔
      نیشنل انوویشن فاؤنڈیشن کے نائب صدر جناب انل گپتا نے کہا کہ جناب پرنب مکھرجی کے دور صدارت میں جدت طرازی کی ایک روایت قائم ہوئی ہے اور یہ پیغام ہر طرف گیا ہے کہ تخلیقی صلاحیتوں کی اپنی اہمیت ہے۔
      ان ریزیڈینس پروگرام کے شرکاء نے بھی اس موقع پر اپنے خیالات کا اظہار کیا اور کہا کہ وہ دو ہفتے پر مشتمل ان ریزیڈینس پروگرام کا حصہ بننے کا موقعدینے کے لئے صدر جمہوریہ کے تہہ دل سے شکرگزار ہیں۔ ا نہوں نے ان کے دور صدارت میں کئے گئے متعدد اقدامات کی ستائش کی جن میں اسمارٹ گرام پہل ، سماگم ، اسپرش وغیرہ شامل ہیں۔ انہوں نے کہا کہ ان کے اندر نئی توانائی اور جوش و جذبہ پیدا ہوا ہے اور اپنے طریقے سےسماج کی فلاح و بہبود کے کام میں تعاون دینے کےلئے ان کے عزم کو پختگی ملی ہے۔ جدت طراز اسکالروں نے کہا کہ ان کی جدت طرازانہ جذبہ اور ان میں موجود صلاحیتوں کو اس دوران تقویت ملی کیونکہ جدت طرازوں کے اس میلے نے انہیں متعلقہ شعبے کے متعلقین کے ساتھ راست روابط کے مواقع پیدا کئے اور ان کے لئے نئے نئے امکانات کی راہیں وا ہوئیں۔ انہوں نے یہ بھی کہا کہ اس پروگرام سے فیلو شپ حاصل کرنے والوں کے جذبے کو بھی تقویت ملی کیونکہ انہیں اس پروگرام کے دوران ملک کے مختلف پس منظر سے آنے والے اپنے جیسے لوگوں کے ساتھ رابطہ کا موقعہ ملا۔
      Uno- 1168
      
      
    
    
    (Release ID: 1484417) Visitor Counter : 2