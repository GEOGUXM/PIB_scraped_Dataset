      قبائیلی امور کی وزارت

      این سی ایس ٹی نے سکم اسمبلی میں قبائل کے لئے 5 اضافی سیٹوں کی تجویز کو منظوری دی
      Posted On: 23 MAR 2017 7:04PM by PIB Delhi


    نئی دہلی۔ 23 مارچ ؍ درج فہرست قبائل کے قومی کمیشن (این سی ایس ٹی)نے سکم اسمبلی میں قبائل کے لئے 5 اضافی نشستوں کی منظوری دے دی ہے۔ آج نئی دلی میں منعقد اپنے مکمل اجلاس میں مجوزہ تجویز کی سفارشات کو منظوری دی گئی، جس میں سکم اسمبلی میں درج فہرست قبائل کے لئے ریزرو سیٹوں کی تعداد کو 12 سے بڑھاکر 17 کیا جانا تھا۔ فی الحال سکم اسمبلی میں ارکان کی تعداد 32 ہے جو بڑھ 40 ہوجائیں گی۔ مجوزہ 8 اضافی سیٹوں میں سے 5 نشستیں لیمبو اور تمنگ قبائل کے لئے ریزرو ہوں گی۔

    کمیشن نے تین ارکان پر مشتمل ایک اعلیٰ سطحی کمیٹی کو درج فہرست قبائل پر ہورہے بے رحمانہ سلوک کی تفتیش کرنے کے لیے بھیجنے کا فیصلہ کیا ہے۔ کمیشن نے قبائلی فلاحی پروگراموں کی تازی ترین صورتحال جاننے کے لئے ریاستوں کو ایک مکتوب بھیجنے کا بھی فیصلہ کیا ہے۔ ریاستوں سے قبائلی مشاورتی کمیٹیوں کی سرگرمیوں کے بارے میں مکمل تفصیلات مہیا کرانے کے لئے بھی کہا گیا ہے۔ کمیشن نے ریاستوں سے درخواست کی ہے کہ وہ اپنی سرکاری ویب سائٹ پر این سی ٹی ویب سائٹ کا لنک جوڑیں تاکہ لوگوں کو کمیشن کی سرگرمیوں کے بارے میں پتہ چل سکے۔
    کمیشن کی پہلی میٹنگ کی صدارت کرتے ہوئے کمیشن کے چئیرمین جناب نند کمار سائی نے کہا کہ کمیشن درج فہرست قبائل کی زمین کی غیرقانونی منتقلی کے خلاف کارروائی کے لئے بہت سنجیدہ ہے۔ انھوں نے کہا کہ اس سلسلے میں ایک تفصیلی مطالعہ کی اجائے گا۔ بعد میں نئی دلی میں اس سال مئی میں کسی وقت اس معاملے پر ایک قومی سطح کی ورکشاپ کا انعقاد کیا جائے گا جس میں ریاستی حکومتوں کے نمائندوں کو بھی مدعو کیا جائے گا۔
    جناب سائی نے کہا کہ کوئی بھی افسر جو کمیشن کے ذریعے جاری نوٹس کو سنجیدگی سے نہیں لے گا اور مقررہ مدت تک درکار جانکاری فراہم نہیں کراسکے گا تو این سی ایس ٹی اس کے خلاف سخت کارروائی کرے گا۔ چیئرمین نے کہا کہ کمیشن کو مؤثر بنانے کے لئے تمام اقدام کئے جانے چاہئیں۔ انھوں نے مزید کہا کہ این سی ایس ٹی کی تمام سرگرمیوں کی پوری طرح تشہیر کی جانی چاہئے تاکہ قبائل کی بہبود کے لئے کمیشن اہم رول اداکرسکے۔

    جناب سائی نے کمیشن کے افسران اور ممبران سے اپیل کی کہ وہ درج فہرست قبائل کی بہبود کے لئے خود کو وقف کرکے مل جل کر کام کریں۔

    کمیشن کی نائب صدر نشیں محترمہ انوسوئیہ اوئیکے، رکن کرشنا دامور اور ہرشد بھائی چنی لال واسوا، کمیشن کے سکریٹری جناب راگھو چندر اور سینئر حکام نے کمیشن کے اس اجلاس میں شرکت کی۔

      م ن ۔ ش ت۔ن ر
    
    
    (Release ID: 1485513) Visitor Counter : 2