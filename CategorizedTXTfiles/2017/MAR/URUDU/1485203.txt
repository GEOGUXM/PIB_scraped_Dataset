      امور داخلہ کی وزارت

      آئی پی ایس افسروں کی کارکردگی کے جائزے کا معیار
      Posted On: 22 MAR 2017 5:32PM by PIB Delhi


    


    نئی دہلی 22 ؍ مارچ 2017 ، وزارت داخلہ نےکل ہند خدمات (وفات نیز سبکدوشی فوائد) ضوابط 1958 کے ضابطہ نمبر 16 کے ذیلی ضابطہ نمبر 3 کے تحت حاصل اختیارات کو بروئے کار لاتے ہوئے مفاد عامہ میں دو آئی پی ایس افسروں جناب مینک شیل چوہان ، آئی پی ایس (اے جی ایم یو ٹی: 1998) اور جناب راج کمار دیوانگن، آئی پی ایس (سی ایچ : 1992) کو 5 جنوری 2017 کو جاری کئے گئے حکمنامے کے ذریعہ قبل از وقت سبکدوش کردینے کا فیصلہ کیا ہے۔


    ان افسروں کے سلسلے میں جائزہ عمل کی ضرورت ہے:


    ( i ) وہ سبھی افسران جنہوں نے 15 برسوں کی کوالیفائنگ سروس مکمل کرلی ہے۔


    ( ii ) وہ سبھی افسران جنہوں نے 25 برسوں کی کوالیفائنگ سروس مکمل کرلی ہے یا جن کی عمر 50 سال ہوچکی ہے (دونوں میں سے جو پہلے ہو) بشرطیکہ


    (الف) متعلق افسر نے کم از کم 15 برسوں کی کوالیفائنگ سروس مکمل کی ہو۔


    (ب) ریاستی سروس کے ان افسرون کے معاملے میں جنہیں پروموشن یا سلیکشن کے ذریعہ آل انڈیا سروس میں بحال کیا گیا ہے، ان کے لئے یہ چاہیے کہ انہوں نے آل انڈیا سروس میں واقعتاً کم از کم 5 سال مکمل کرلئے ہوں۔


    جائزہ کمیٹی کل ہند خدمات (وفات نیز سبکدوشی فوائد) ضوابط 1958 کے ضابطہ نمبر 16 کی شق 3 کے تحت افسروں کے ریکارڈز کا جائزہ لیتی ہے۔ اس میں دو چیزوں کو پیش نظر رکھا جاتا ہے۔ پہلا مقصد مشتبہ کردار کے افسروں کو نکال باہر کرنا اور ایسی افسروں کو بھی نکال باہر کرنا جنہوں نے اپنی افادیت کھودی ہو اور جو غیر موثر رہ گئے ہیں۔


    ریاست جھارکھنڈ کی حکومت کے ذریعہ گزشتہ دو برسوں اور رواں سال کے دوران انڈین پولیس سروس کے افسروں کے سروس کے جائزے سے متعلق کوئی تجویز موصول نہیں ہوئی ہے۔ ریاست حکومت کو اس طرح کا جائزہ لینے کی صلاح دی گئی ہے۔


    یہ اطلاع امور داخلہ کے وزیر مملکت جناب کرن رجیجو نے آج راجیہ سبھا میں جناب سنجیو کمار کے سوال کے تحریرک جواب میں دی ہے۔


    ۔۔۔۔۔۔۔۔۔۔۔

    م ن۔ م م۔ ن ا۔

    (22-03-2017)

    U- 1341
    
    
    (Release ID: 1485203) Visitor Counter : 2