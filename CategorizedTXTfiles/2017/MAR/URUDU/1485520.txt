      کوئلے کی وزارت

      کوئلے کی درآمدات میں کمی
      Posted On: 23 MAR 2017 7:19PM by PIB Delhi


    نئی دہلی۔ 23 ؍مارچ۔ملک میں کوئلے کی پیداوار میں خاطر خواہ اضافہ ہوا ہے جس کی وجہ سے اس کی درآمدات میں بھی کمی آئی ہے۔ 15-2014 میں 217.78 میٹرک ٹن کوئلے کی درآمد کی گئی تھی جبکہ 16-2015 میں کم ہوکر یہ 199.88 میٹرک ٹن رہ گئی۔ 17-2016 میں بھی کوئلے کی درآمد میں یہ کمی جاری رہی اور اپریل 2016 سے جنوری 2017 کے دوران کوئلے کی درآمدات میں پچھلے سال کے مقابلے 2.59 فیصد کی کمی آگئی۔ یہ بات بجلی، کوئلے اور نئی و قابل تجدید توانائی اور کانوں کے وزیر مملکت (آزادانہ چارج) جناب پیوش گوئل نے لوک سبھا میں آج ایک سوال کے تحریری جواب میں بتائی۔


    البتہ کوئلے کی درآمدات کا انحصار کوئلے کی محض گھریلو پیداوار پر نہیں ہے۔ اس کا انحصار دیگر عوامل پر بھی ہے، جیسے درآمد شدہ کوئلے کے مطابق ڈیزائن کیا گیا بجلی پلانٹ اور درکار درجے کے ، کھانا پکانے کے کوئلے کی ناکافی دستیابی ۔ وزیر موصوف نے یہ بھی بتایا کہ بجلی کے شعبے میں استعمال کیلئے کوئلے کو مختص کرنے کے مقصد سے ایک پالیسی وضع کی جارہی ہے۔

    وزیر موصوف نے یہ بھی بتایا کہ بین الاقوامی توانائی ایجنسی (آئی ای اے) بھارت دنیا میں کوئلہ پیدا کرنے والا سب سے بڑا ملک ہے اور 2014 میں یہ دنیا کا کوئلہ برآمد کرنے والا دوسرا سب سے بڑا ملک تھا۔

    
    
    (Release ID: 1485520) Visitor Counter : 2