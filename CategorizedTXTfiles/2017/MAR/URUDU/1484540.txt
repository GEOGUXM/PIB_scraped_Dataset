      کابینہ

      سی بی ایم گیس کے لئے کول بیڈ میتھین گیس مارکیٹنگ اور قیمتوں کے تعین سے متعلق پالیسی کو کابینہ کی منظوری
      Posted On: 16 MAR 2017 12:23PM by PIB Delhi


    نئی دہلی، 16 ۔مارچ ۔ کابینہ کی اقتصادی امور سے وابستہ کمیٹی نے وزیر اعظم جناب نریندر مودی کی قیادت میں کول بیڈ میتھین (سی بی ایم ) ٹھیکے داروں کو گھریلو منڈیوں میں سی بی ایم کی فروخت کے لئے ٹھیکے داروں کو اجازت دینے سے متعلق پالیسی کو اپنی منظوری دےدی ہے جس کے تحت وہ مذکورہ سی بی ایم کی قیمتوں کے تعین کے ازخودمجاز ہوں گے ۔ سی بی ایم کی فروخت کے لئے منڈی قیمتوں کو نظر میں رکھتے ہوئے ، ہر صورت میں فروخت کی اجازت جو ٹھیکے داروں کو دی گئی ہے ، اس میں ا س بات کا لحاظ رکھا جائے گا کہ سی بی ایم کی فروخت کا عمل کُلیّ طور پر شفاف اور مسابقتی طریقے پر انجام پائے ۔اس کا مقصد یہ ہے کہ گیس کے لئے کسی قسم کی تجارتی بندش کے بغیر ممکنہ طور پر بہترین اور اچھی سے اچھی قیمتیں حاصل ہوسکیں۔


    سی بی ایم ٹھیکے داروں کو یہ اجاز ت بھی دی گئی ہے کہ وہ سی بی ایم کو اپنے کسی بھی ملحقہ یا متصل ادارے کو اس صورت میں فروخت کرسکتے ہیں جب وہ خریداروں کی شناخت نہ کرسکیں ۔ تاہم حکومت کو ادا کی جانے والی رائلٹی اور دیگر واجبات کا انحصار پٹرولیم منصوبہ بندی اور تجزیہ سیل (پی پی اے سی ) کے ذریعہ مشتہر کردہ قیمتوں یا فروخت کی قیمتوں کے لحاظ سے ، جو بھی زیادہ ہوگی ، اسی پر ہوگا۔

    توقع ہے کہ یہ پالیسی ملک میں سی بی ایم آپریشن کو فروغ دینے کے درکار ترغیبات فراہم کرکے گیس کی پیداوار بڑھانے میں مدد گار ہوگی اورا یسی معاشی سرگرمیوں کو فروغ دے گی جو انجام کار سی بی ایم آپریشنوں اور متعلقہ سرگرمیوں میں مزید روز گار کے مواقع فراہم کریں گی۔

    م ن ۔س ش۔ رم

    U-1192
    
    
    (Release ID: 1484540) Visitor Counter : 2