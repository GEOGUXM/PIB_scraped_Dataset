      وزارات ثقافت

      وزارت ثقافت 23 سے 31 مارچ 2017 کے دوران شمال مشرق میں راشٹریہ سنسکرتی مہوتسو کا اہتمام کرے گی
      Posted On: 21 MAR 2017 3:58PM by PIB Delhi


    نئی دہلی 21 ؍ مارچ 2017 ، پانچویں ’راشٹریہ سنسکرتی مہوتسو (آر ایس این) 2017‘ کا اہتمام وزارت ثقافت کی جانب سے بھارت کے شمال مشرق خطے میں 23 سے 31 مارچ 2017 کے دوران کیا جارہا ہے۔ اس جشن کا افتتاح اروناچل پردیش میں عوام کے پریڈ گراؤنڈ میں 23 مارچ 2017 کو عمل میں آئے گا نیز اس کی توسیع شمال مشرقی خطے کی ریاستوں یعنی دیماپور (ناگالینڈ) 26 سے 28 مارچ، مجولی (آسام) میں 27 سے 29 مارچ ، امپھال (منی پور) میں 27 سے 29 مارچ، آئزول (میزورم) میں 28 سے 30 مارچ ، گنگٹوک (سکم) میں 28 سے 30 مارچ، شیلانگ (میگھالیہ) میں 29 سے 31 مارچ اور کھوائی(تریپورہ) میں 29 سے 31 مارچ 2017 کے دوران ہوگی۔کھلے آسمان کے نیچے پریڈ گراؤنڈ میں زبردست اسٹیج لگایا گیا ہے اور اس اسٹیج پر 23 سے 25 مارچ کے دوران دن ساڑھے12 بجے سے شام 4 بجے تک ثقافتی پروگرام پیش کئے جائیں گے۔اس نوروزہ ثقافتی جشن کا افتتاح ناگالینڈ اور ہماچل پردیش کے گورنر جناب پدمانابھا بالا کرشنا آچاریہ ، ثقافت اور سیاحت کے وزیر مملکت (آزادانہ چارج) ڈاکٹر مہیش شرما اور اروناچل پردیش کے وزیراعلی جناب پیما کھنڈو، مہمان ذی وقار کی موجودگی میں کریں گے۔


    راشٹریہ سنسکرتی مہوتسو یعنی آر ایس ایم کے تحت خصوصی توجہ اس بات پر دی جائے گی کہ بھارتی ثقافت کی مالا مال تکثریت اور منفرد نوعیت کو نمایاں کیا جائے تاکہ قومی اتحاد کو مستحکم بنانے کے لئے مختلف ریاستوں میں باہمی روابط استوار ہوسکیں اور ملک کے دیگر حصوں کے فنکاروں کو شمال مشرق کے عوام کے ساتھ ثقافت کے ایک دھاگے میں پرویا جاسکے۔ مہوتسو بھارتی ثقافت کے ورثے اور ثقافتی تکثریت کو فروغ دینے کی غرض سے شروع کیا گیا تھا اور اس کا مقصد یہ بھی تھا کہ نئی نسل کو ازسر نو بھارتی ثقافت سے روشناس کرایا جاسکے۔


    م ن۔ ن ا۔

    
    
    (Release ID: 1485058) Visitor Counter : 2