      وزیراعظم کا دفتر

      گجرات کے بھروچ میں متعدد ترقیادتی پروجیکٹوں کو قوم کے نام وقف کرنے کے موقع پر وزیراعظم کی تقریر کا متن
      Posted On: 08 MAR 2017 6:05PM by PIB Delhi

      نئیدہلی، 8 مارچ، کل میں ماں گنگا کے پاس تھا، آج ماں نرمدا کے پاس ہوں۔ کل بنارس تھا، آج بھروچ ہوں۔ بنارس تاریخ سے بھی پرانا ہندوستان کا شہر ہے، بھروچ گجرات کا قدیم ترین شہر ہے۔
      بھائیو، بہنو! میں سب سے پہلے تو جناب نتن گڈکری جی کا، ان کی پوری ٹیم کا، گجرات حکومت کا تہہ دل سے شکریہ ادا کرتا ہوں۔ دنیا کو پتہ نہیں چلے گا اس پل کے بننے کا مطلب کیا ہوتا ہے، کیونکہ بھروچ نے پل نہ ہونے سے تکلیف کیسی ہوتی ہے اس کو جھیلا ہے۔ جب اتنی تکلیفیں جھیلی ہوں، گھنٹوں-گھنٹوں تک ایمبولینس کو بھی رکے رہنا پڑا ہو، تب یہ سہولت حاصل ہو؛ وہ کتنی اہمیت رکھتی ہے، یہ گجرات کے لوگ بخوبی جانتے ہیں اور بھائیو بہنو! اس پل کے بننے سے صرف بھروچ انکلیشور کا مسئل.
      ہ نہیں ہے، یہ ہندوستان کے مغربی حصے میں آباد ہر کسی کو تکلیف دینے والی حالت تھی۔
      ہم جتنے وقت وزیر اعلی رہے، اس بات کے لئے لڑتے رہے۔ لیکن جب مجھے خدمت کرنے کا موقع ملا، وقتاً فوقتاً، جدید ٹیکنالوجی کی طرف سے ہندوستان میں پہلی بار اتنا لمبا اس ٹیکنالوجی کا حامل پل بنا ہے اور وہ بھی ماں نرمدا کے کنارے پر ۔
      نتن جی نے جس ذہن کے ساتھ اس کام کو ہاتھ میں لیا اور مسلسل اس کا معائنہ کیا اور ان کے ڈپارٹمنٹ کی پوری ٹیم نتائج لانے کے لئے کوشاں رہی اور اسی کا نتیجہ ہے کہ آج ہم اس پل کا افتتاح کر پا رہے ہیں۔
      ابھی میں اتر پردیش میں تھا۔ انتخابی جلسوں میں مختلف خطوں میں جاتا تھا، تو لوگ مجھے کچھ یادگار چیزیں دکھاتے تھے۔ کیا یادگاری چیزیں تھیں؟ کوئی کہتا تھا وہ دور ستون،کھمبا جو دکھتا ہے نا، یہ 15 سال پہلے پل کا سنگ بنیاد رکھا گیا تھا۔ اب تک دو ستون کھڑے کئے گئے ہیں، آگے کچھ کام نہیں ہوا ہے۔ کاشی میں بھی 13 سال پرانا ایک ڈھانچہ پڑا ہے۔ میں نے کہا اچھا ہوتا حکومت ہند کو دے دیتے، میں آ کر اس کو پورا کر دیتا۔ ایک طرف ملک میں کوئی بھی کام 10 سال، 12 سال، 15 سال، اور یہ بالکل معمول کا اور عام لگتا تھا؛ اس کے سامنے مقررہ وقت پر کام مکمل کرنے کا کلچرل جو گجرات میں ہم لوگوں نے نافذ کیا تھا، آج پورے ہندوستان میں لاگو کرنے کی سمت میں ہم کام کر رہے ہیں۔
      بھائیو، بہنو!آج مجھے دہیج جانے کا موقع ملا۔ کوئی تصور بھی نہیں کر سکتا ہے کہ دہیج ، وہ صرف بھروچ کے زیور نہیں ہے؛ دہیج پورے ہی ہندوستان کا گہنا ہے۔ جب اس کی مکمل ترقی ہوگی اور جس تیزی سے یہ آگے بڑھ رہا ہے، قریب قریب 8 لاکھ لوگوں کو روزگار دینے کی اس میں صلاحیت ہوگی۔ آپ غور کیجئے اس علاقے میں اتنا بڑا روزگار کا موقع پیدا ہو، حالات، ایسے ہیں کہ اس علاقے کا مقام، پوزیشن کیسی بنے گی، اس کا آپ اندازاہ کر سکتے ہیں بھائیو۔ اور میں بار بار دہیج جاتا تھا آپ بخوبی جانتے ہیں۔ اس چپے چپے سے میں واقف ہوں۔ اپنی آنکھوں سے اس کو ترقی کرتے ہوئے دیکھا ہے۔ اور آج جب یہ تکمیل کی طرف قدم رکھ رہا ہے، پی سی پی آر، دہیج ، اوپل ، بھائیو، بہنو! ملک کی معیشت کو ایک نئی طاقت ملنے والی ہے، اور یہ بھروچ کی سرزمین پر ہو رہا ہے۔ میں آپ کو بہت بہت مبارکباد دیتا ہوں۔
      میں وزیر اعلی کو مبارکباد دینا چاہتا ہوں، کیونکہ جب بس پورٹ کا تصورکیا ؛ میں یہاں وزیر اعلی تھا تو میرے ذہن میں ایک خیال آتا تھا کہ یہ کیسی حکومت ہے، یہ امیر اگر ہوائی اڈے پر جاتا ہے، ہوائی جہاز میں بیٹھنے جاتا ہے تو اس کو ہر طرح کی سہولت دستیاب ہوتی ہے۔ ٹھنڈی ہوا چلتی ہے، ٹھنڈا پانی ملتا ہے، جو کھانے کے لئے چاہے وہ کھانا ملتا ہے، کیا میرے ملک کے غریب کو اس کا حق نہیں ہونا چاہیے کیا؟ کیا ہوائی جہاز میں پرواز کرنے والوں کے لئے ہی یہ سب ہونا چاہئے ؟ اس بات نے میرے دل کو ہر پل جھنجھوڑا۔
      اور اس کا نتیجہ تھا کہ بڑوداہ میں، بروڑ میں سب سے پہلا پی پی پی ماڈل پر ایک ایسا بس اڈے بنا، ایک ایسا پورٹ بنا، جس کی ویڈیو یو ٹیوب پر دنیا بھر میں لاکھوں لوگ دیکھتے رہے کہ ایسا بھی کوئی بس اسٹینڈ ہو سکتا ہے؟ اور بس میں غریب سے غریب شخص جاتا ہے۔ غریب سے غریب آدمی اپنے ہاتھ میں تھیلا لے کر بس میں جاتا ہے۔ بیڑی پیتا ہے، کہیں پر بھی بیڑی پھینکتا ہے۔ آج اگر بڑودہ میں جائیے، وہاں پوری طرح صاف ستھرا بس اسٹینڈ ہے ۔ اسی ماڈل پر احمد آباد میں بس اسٹینڈ بنا۔ اب تک شاید چار بن چکے ہیں، اور مجھے خوشی ہے کہ ریاستی حکومت نے اسی منصوبہ بندی کو آگے بڑھاتے ہوئے ویسا ہی شاندار بس پورٹ بھروچ میں بنانے کا فیصلہ کیا ہے۔
      آپ تصور کیجئے بھروچ سےسردار سروور ڈیم تک قریب سوا سو، ڈیڑھ سو کلومیٹر کا پورا راستہ یہ پانی سے پورا لبالب بھرا ہو گا، وہ منظر کتنا دلفریب ہوگا ۔ اس پورے علاقے میں زمین میں پانی جانے سے تقریبا ڈیڑھ سو کلومیٹر کا علاقہ، دونوں طرف 20-20 کلومیٹر پانی کے اندر اوپر آئیں گے۔
      بھروچ میں میں جب وزیر اعلی تھا تب بھی یہ بات آتی تھی۔ تب ہمارا رمیش یہاں کا ایک رکن اسمبلی ہوا کرتا تھا۔ تب بھی یہ بات آتی تھی کہ یہاں پینے کے پانی۔
      میں اپنی آنکھوں کے سامنے اس تصویر کو بخوبی دیکھ پا رہا ہوں اور دنیا کا سب سے بڑا بلند سردار ولبھ بھائی پٹیل کا مجمسہ بنے گا،یکجہتی کا مجسمہ۔ دنیا بھر کے مسافر آئیں گے، كیوڈيا كورین تک بہت بہترین قسم کا روڈ ہمارے نتن جی کا ڈپارٹمنٹ بنا رہا ہے۔ لیکن ایک اور امکان کے لئے بھی میں نے نتن جی سے کہا ہے کہ اس کی بھی ابھی سے پریکٹس شروع کروا دی جائے، اگر بھاڑبھوج کا بیئر بن جاتا ہے۔ اور نرمدا کے اندر پانی رہتا ہے تو کیا ٹورسٹوں کو ہم یہاں یہ چھوٹے چھوٹے اسٹیمر میں سردار سروور ڈیم تک لے جا سکتے ہیں کیا؟
      لوگوں کو گوا میں سالگرہ منانی ہوتی ہے تو چھوٹے چھوٹے اسٹیمر میں پانی کے بیچ چلے جاتے ہیں۔ اس علاقے میں بھی سورت کے لوگوں کو سالگرہ منانی ہوگی تو وہ بھی یہاں پر آ جائیں گے؛ اور بھروچ والے تو جائیں گے ہی جائیں گے۔
      بھائیو، بہنو! ایک ہی نظام سے کتنی تبدیلی لائی جا سکتی ہے، اگر وژن صاف ہو، نیت ٹھیک ہو، پالیسیاں پرفیکٹ ہوں تو کامیابی کے آڑے کچھ نہیں آتا بھائیو، بہنو! کامیابی حاصل ہو کر رہتی ہے۔
      میں آج جب گجرات میں آیا ہوں، نتن جی آئے ہیں تو ان کی خواہش ہے کہ ان کے ڈپارٹمنٹ کا اعلان میں کروں۔ یہاں تک کہ اگر میں اعلان کرتا ہوں تو بھی کریڈٹ نتن جی کو جاتا ہے۔ یہ ان کے تخیل اور ان کے پاس جرات مندانہ فیصلہ کرنے کی جو صلاحیت ہے یہ اسی کا نتیجہ ہے۔ ان ڈپارٹمنٹ نے فیصلہ کیا ہے اور مجھے خوشی ہونا بے حد فطری ہے۔ انہوں نے گجرات میں آٹھ شاہراہوں کو قومی شاہراہوںمیں تبدیل کرنے کا فیصلہ کیا ہے۔
      ایسا کرنے میں قریب قریب 12 ہزار کروڑ روپیہ انویسٹ ہوں گے، 12 ہزار کروڑ روپیہ۔ اکیلے نتن جی کے ڈپارٹمنٹ سے یہ آٹھ راستوں پر 12 ہزار کروڑ روپیہ لگے گا! آپ تصور کر سکتے ہو، گجرات کے انفرااسٹرکچر کو چار چاند لگ جائیں گے بھائی، بہنو! چار چاند! اور یہ آٹھ راستوں کی لمبائی قریب قریب 1200 کلومیٹر ہے۔ جس میں اونا، دھاری، بگسرا، امریلی، بابرا، جسدن، چوٹلا، یہ پورا جو ریاستی شاہراہ ہے، اب قومی شاہراہ بنے گی۔ دوسرا، ناگیسری، كھامبا، چلالا، امریلی، ریاستی شاہراہیں ہیں جو قومی شاہراہیں بنیں گی۔ پوربندر، بھانوڑ، جام جودھپور، تالاواڑ، ریاستی شاہراہ ہیں، قومی شاہراہ بنیں گی۔ آنند، كٹھوال، كپروچ، پايڑ، دھن سرا، موڑھاسا، یہ ریاستی شاہراہ ہیں، قومی شاہراہ بنیں گی۔ پورا ، پورا قبائلی علاقوں کو اس کا سب سے بڑا فائدہ ملنے والا ہے۔ لکھپت، کچھ کو ترقی دینی ہے، دھولاویراکا ڈیولپمنٹ کرنا ہے، سیاحت کو بڑھانا ہے۔
      لکھپت، گڈھولی، حاجی پور، كھاوڑا، دھیلاورا، مووانا، ساكل پور، آپ ہندوستان کی سرحد کی حفاظت کہو، کچھ کی سیاحت کی ترقی کہو، دھولاویرا جو انسانی تہذیب کا قدیم ترین اور تسلیم شدہ شہر ہے ، 5 ہزار سال پرانا، ایک کونے میں ہے۔ جب وہ مرکزی اہمیت کا حامل بنے گا، دنیا کے ٹورسٹو کو اپنی طرف متوجہ کرے گا؛ جس کا گجرات کو فائدہ ملے گا۔
      كھنبھاليا، اڑوانا، پوربندر؛ چتوڑھا، راپر، دھولاورا؛ كھنبھاليا، واوڑھ، رناوا؛ آپ غور کیجئے کہ یہ انفرااسٹرکچر سے اتنی بڑی لاگت سے لوگوں کو تو روزگار ملے گا، کام ملے گا، یہ تو ہونا ہی ہے۔ لیکن سب سے بڑی بات بدقسمتی سے، خاص کر ہم اپنے نوجوان کھو دیتے ہیں۔ نوجوان بڑے جوش و خروش سے گاڑی تیز چلاتا ہے، موٹر سائیکل تیز چلتا ہے، حادثہ ہوتا ہے، لاکھوں لوگ حادثوںمیں بے موت مر جاتے ہیں۔ اس تحریر کی وجہ سے حادثوں پر کافی مقدار میں کنٹرول کیا جاتا ہے، کیونکہ روڈ کی تعمیر ایسی ہوتی ہے۔ ایک طرح سے یہ انسانیت کا بھی کام ہے۔
      آپ لوگوں کو اگر یاد ہو، احمد آباد، راجکوٹ، بگودرا؛ کوئی دن ایسا نہیں جاتا تھا کہ بگودرا کے پاس حادثے نہ ہوئے ہوں اور رات میں لوگ مرے نہ ہوں، روزانہ۔ جب کیشو بھائی پٹیل وزیر اعلی بنے، انہوں نے اس منظر کو روز دیکھا تھا۔ وہ راجکوٹ سے آتے جاتے تھے۔ ہماری پارٹی کے بھی کئی سینئر رہنما احمد آباد-راجکوٹ شاہراہ پر حادثے میں مارے گئے تھے۔ اور میں احمد آباد میں، تب تو میں سیاست میں نہیں تھا؛ اکثر مجھے رات کو فون آتا تھا کہ اتنا بڑا حادثہ آج ہوا ہے، احمد آباد-راجکوٹ کے روڑ کو4 لین کر دیا، حادثوں میں بہت بڑی کمی آ گئی، بہت بڑی کمی آ گئی۔
      یہ نیشنل کا نیٹ ورک ، یہ اس طرح سے بہت بڑے سیکورٹی کے نقطہ نظر سے، انسانیت کی نظر سے، ایک نظام تیار ہورہا ہے۔ اب روڈ کا ماڈل بھی ہم نے تبدیل کر دیا ہے۔ راستے پر انتظامات بھی وسیع ہوں، راستوں کے نزدیک میں ہلی پیڈ بھی ہو، راستوں کے نزدیک ڈھابے ، ٹوائلٹ، یہ سارے انتظامات دستیاب ہوں۔ کیونکہ راستوں سے لوگ روز جاتے آتے ہیں، ان کو یہ انتظامات میسر ہوں، واش روم مل جائے۔ ان ساری سہولیات پر مشتمل قومی شاہراہ بنانے کی سمت میں، اور جدید راستے؛ نتن جی اپنے نئے تصورات کے ساتھ اس کام کو کرنے میں لگے ہیں۔
      ایک ساگرمالا پروجیکٹ ، دیکھئے ایک دہلی میں ایک ایسی حکومت بیٹھی ہے جو ٹکڑوں میں نہیں سوچتی۔ ہم مسائل کو حل کرنے کی سمت میں سوچتے ہیں۔ ہم نے ایک ساگرمالا یوجنا بنائی، اس ساگرمالا یوجنا کے تحت بھارت کا پورا نقشہ آپ جہاں نقشہ بناتےہو، اسے پورا کا پورا انفرااسٹرکچر سے بندھ جانا چاہئے۔ روڈ سے کہیں پر بھی ڈس کنکٹ نہیں ہونا چاہئے، ایک سرے سے نکلے تو اسی روڈ سے پورے ہندوستان کا سفر کرکے آپ واپس آ سکتے ہیں۔ اس طرح ایک ساگرمالا پروجیکٹ ، بھارت مالا پروجیکٹ ، اس کو ہم تعمیر کر رہے ہیں۔ اس بھارت مال سے روڈ کا نیٹ ورک ہوگا، ساگرمالا سے جو سمندری کنارے ہیں اس کے انفرااسٹرکچر کا کام ہوگا۔ بھارت مالا اور ساگرمالا پورٹ لینڈ ڈیولپمنٹ کو ایک نئی طاقت دے گی۔ اور اس کی وجہ اکیلے بندرگاہ سیکٹرمیں ساگرمالا کے تحت 8 لاکھ کروڑ روپے سے زیادہ کا نئی سرمایہ کاری آنے والے کچھ ہی سالوں میں کرنے کی کی سمت میں ہم آگے بڑھ رہے ہیں۔ اور اس کا فائدہ گجرات کو خاص طور سے ملے گا، یہاں کی بندر گاہوں کو فائدہ ملے گا، یہاں کے بندر گاہوں سے جڑی ہوئی ریل ہو، روڈ ہو، کنکٹی وٹی ہو، اس کا فائدہ ملے گا۔
      ایک پردھان منتری کرشی سنچائی یوجنا ہم نے لاگو ہے۔ آپ حیران ہوں گے، ہمارے ملک میں حکومتیں کیسی چلی ہیں، ڈیم تو بنا دیا لیکن ڈیم سے پانی کہاں لے جانا، کس طرح لے جانا؛ اس کی یوجنا ہی نہیں بنائی۔ 20-20 سال پہلے ڈیم بنے ہیں، پانی بھرا پڑا ہے، نہر نہیں ہے۔ میں نے ایسا سارا تلاش کرکے نکالا اور تقریبا 90 ہزار کروڑ روپیہ سے پردھان منتری کرشی سنچائی یوجنا کے تحت ڈیم ٹو ڈرپ یعنی ڈرپ ری کیشن کرنے تک کھیت میں ڈیم سے لے کر ڈرپ ری کیشن تک مکمل چین کھڑی کرنا، 90 ہزار کروڑ روپیہ لگا کر کسان کو پانی پہنچانے کا ، پورے ملک میں ایسے بند پڑے پروجیکٹ تھے، اس پر کام میں لگایا ہے۔
      ملک جدید ہونا چاہئے۔ ہم پرانی زندگی بسر نہیں کر سکتے۔ 20 ویں صدی میں رہ کر ہم 21 ویں صدی کی دنیا کا مقابلہ نہیں کر سکتے ہیں۔ اگر 21 ویں صدی کے دنیا کا مقابلہ کرنا ہے تو ہمیں بھی اپنے آپ کو 21 ویں صدی میں لے جانا ہوگا۔ اور یہ مان کے چلئے بھائیو، بہنو! اب ہندوستان دنیا کے ساتھ برابری کرنے کے میدان میں آ گیا ہے۔ اب ہم اپنے گھر میں یہ، وہ، تو تو، میں، میں، میں وقت برباد کرنے والوں میں سے نہیں ہیں؛ ہم دنیا کے افق پر ہندوستان کو اپنی جگہ دلانے میں لگے ہوئے ہیں۔ اور اس کی وجہ سے ہمیں بھی ہندوستان 21 ویں صدی کی ضروریات کےموافق بنانا ہوگا اور اس میں ہمیں جس طرح شاہراہیں چاہئیں، ویسے ہی آئی ویز بھی چاہیے۔ آئی ویز کا میرا مطلب ہے انفارمیشن ویز۔ پورے ملک میں آپٹیکل فائبر نیٹ ورک ۔ ابھی جیسے پل بنانے گئے، کچھ لوگ اس کا کریڈٹ لینے کے لئے گھومتے پھرتے رہتے ہیں، فائدہ اٹھاؤ، کچھ بھی بول دو فائدہ اٹھاو۔ کرنا-دھرنا کچھ نہیں۔
      بھائیو، بہنو! ہمارے ملک میں پرانی حکومت میں آپٹیکل فائبر نیٹ ورک ، یہ یوجنا بنی تھی۔ وہ یوجنا ایسی بنی تھی کہ جب میں وزیر اعظم بنا تب تک انہیں سوا لاکھ گاؤں میں یہ کام پورا کرنے کا ان فائلوں میں لکھا ہوا ہے۔ 2014، مارچ تک سوا لاکھ گاؤوں میں آپٹیکل فائبر لگانا، یہ پرانی حکومت کا فیصلہ تھا، یوجنا بنائیتھی۔ اور جب میں وزیر اعظم بنا تو نے پوچھ گچھ کی؛ میں نے کہا بھائی سوا لاکھ گاؤں میں سے کتنا ہوا؟ آپ سوچو گے کتنا ہوا ہوگا بھائیو سوا لاکھ گاؤں میں سے؟ کتنا ہوا ہوگا؟ کوئی سوچے گا، ایک لاکھ ہوا ہوگا؛ کوئی سوچے گا 50 ہزار ہوا ہوگا؛ جب میں نے حساب لیا تو صرف 59 گاؤں، 50 اور 9؛ 60 بھی نہیں، اتنے گاؤوں میں آپٹیکل فائبر لگا تھا۔
      تب یہ کام کرنے کا طریقہ تھا، ہم نے کام ہاتھ میں لیا، اس ملک میں ڈھائی لاکھ پنچایتیں ہیں، ڈھائی لاکھ پنچایتوں میں آپٹیکل فائبر نیٹ ورک ڈالنا ہے۔ اب تک 68 ہزار دیہات میں کام ہو چکا ہے۔ کہاں 59 اور کہاں 68 ہزار ، یہ فرق ہے بھائیو، بہنو!۔ اگر ارادہ نیک ہو، عوا کا بھلا کرنے کا ارادہ ہو تو کام میں کبھی رکاوٹیں نہیں آتی ہیں۔ عوام کا بھی تعاون حاصل ہے، کام ہوتا ہے، ملک آگے بڑھتا ہے۔
      گیس کی پائپ لائن، آپٹیکل فائبر نیٹ ورک، پانی کا بندوبست۔ ابھی ہم نے خواب دیکھا ہے 2022، جب ہندوستان آزادی کے 75 سال منائےگا۔ وہ 2022 تک ہندوستان کے غریب سے غریب کو بھی اس کا خود کا اپنا گھر رہنے کے لئے ملنا چاہئے اور اس پر ہم کام کر رہے ہیں۔ دنیا کے چھوٹے چھوٹے ملک کہہ رہے ہیں۔ ایک طرح سے اتنے مکان بنانے پڑیں گے جیسے کہ ہندوستان میں کوئی نیا چھوٹا ملک بنانا پڑے اس قدر مکان بنانے ہیں۔ لیکن بھائیو، بہنو!، اس خواب کو بھی ہم پورا کریں گے ہم لگے ہوئے ہیں۔
      آپ تصور کرو گے کیسا ہے ملک۔ کوئی بھی ملک، اس کے پاس اپنا حساب کتاب ہونا چاہئے کہ نہیں ہونا چاہئے؟ اس کے پاس کیا ہے، کیا نہیں، پتہ ہونا چاہئے کہ نہیں ہونا چاہئے؟ میں جب وزیر اعظم بنا تو میں میٹنگ کررہا تھا، شروع میں میں نے کہا بھائی، بتائیے ہمارے ملک میں آئی لینڈ کتنے ہیں؟ جیسے ہمارے یہاں آلیہ بیٹ ہے یا ہمارا بیٹ دواراکا ہے، ایسے آئی لینڈ کتنے ہیں؟ یہ میں پوچھتا تھا۔
      الگ الگ ڈپارٹمنٹ، کوئی 900 کہتا تھا، کوئی 800 کہتا تھا، کوئی 600 کہتا تھا، کوئی 1000 کہتا تھا۔ میں نے کہا کیا حکومت ہے بھائی؟ یہ اتنے کہتا ہے، یہ اتنے کہتا ہے! کوئی گڑبڑ لگتی ہے۔ پھر مجھے پتہ چلا کہ کسی نے سائنٹفک مطالعہ ہی نہیں کیا تھا۔ اب بھارت کے پاس کتنے آئی لینڈ ہیں؟ اس کی کیا خصوصیات ہے؟ کیا ہندوستان کو آگے لے جانے میں اس کا کوئی استعمال ہو سکتا ہے ؟ میں حیران تھا بھائی، ان کے پاس معلومات ہی نہیں تھی۔ میں نے ٹیم بٹھائی، سیٹلائٹ ٹکنالوجی استعمال کیا، اور پورا خاکہ کھول کر نکال دیا۔ بھارت کے پاس 1300 سے زیادہ آئی لینڈ ہیں۔ 1300 سے زیادہ اور اس میں کچھ آئی لینڈ تو سنگاپور سے بھی بڑے ہیں۔ یعنی ہم اپنے آئی لینڈ کو کتنی ترقی دےسکتے ہیں، کتنی رنگا رنگی اور تنوع سے بھر سکتے ہیں، ٹورزم کے ڈیولپمنٹ کے لئے کیا کچھ نہیں کر سکتے ہیں۔ حکومت ہند نے الگ سے اہتمام کیا ہے اور آنے والے دنوں میں ہندوستان کے سمندری ساحل پر جتنے جزیرے ہیں، ابھی اس میں سے 200 چھانٹ کرکے نکالے ہیں۔
      پہلے طور پر ان 200 کی ترقی کا ایک ماڈل تیار ہو رہا ہے۔ بھائیو، بہنو! اگر ایسی چیزیں بنتی ہیں تو سنگاپور کا چکر کاٹنے کی کیا ضرورت پڑے گی؟ سب کچھ میرے ملک میں ہو سکتا ہے بھائی۔ ہمارا ملک طاقتور اور مضبوط ہے اور بے پناہ صلاحیتوں کا حامل ہے۔ ہم بھی ترقی کی نئی بلندیوں کو پار کر سکتے ہیں۔ اور اس وجہ سے بھائیو، بہنو! ریلوے، جیسے نتن جی بتا رہے تھے نا، کہ پہلے ہمارے ملک میں ایک دن میں، سارے، سارے ہندوستان کے کونے کا حساب لگاتے تھے تو اوسطاً ایک دن میں دو کلومیٹر راستے بنتے تھے۔ ہماری حکومت بننے سے پہلے ایک دن میں دو کلومیٹر۔ نتن جی نے آ کر ایسا دھکا لگایا، اور جیسا ابھی وہ بتا رہے تھے، ایک دن میں 22 کلومیٹر کا کام ہوتا ہے؛ 11 گنا زیادہ۔ بھائیو، بہنو!، ریلوے، پہلے ہمارے ملک میں ریلوے کے
      گیج کنورژن کہو یا نہیں پٹری بٹھانے کا کام کہو؛ ایک سال میں 1500 کلومیٹر کا کام ہوتا تھا۔
      اب اتنا بڑا ملک، ریل کی مانگ، اس سے آگے نہیں بڑھ رہا تھا۔ ہم نے آ کر بیڑہ، یہ بڑھنا ہے ، اور مجھے خوشی ہے کہ آج ایک سال میں ہم نے پہلے کے مقابلے میں دوگنا کام کرتے ہیں، ریلوے کی پٹری کا، دوگنا؛ 3000 کلومیٹر۔ کام اگر کرنے کا ارادہ ہو، جیسے بس پورٹ کام دیکھا آپ نے، اسی سے تحریک لے کر میں نے ریلوے والوں سے میٹنگ کی۔ میں نے کہا بھائی یہ ریلوے اسٹیشن ہمارے، یہ مرے پڑے ہیں۔ 19 ویں صدی کے ہیں ذرا اس میں تبدیلی آ سکتی ہے کہ نہیں آ سکتی؟
      اب ریلوے کے ڈیولپمنٹ کا بڑا چیلنج اٹھایا ہے۔ ہندوستان کے 500 ریلوے اسٹیشن بنانے ہیں۔ ابھی شروع میں سورت، گاندھی نگر، گجرات میں دو پراجیکٹ ابھی طے ہوئے ہیں۔ آنے والے دنوں میں سبھی ریلوے اسٹیشن کثیر منزلہ کیوں نہ ہوں؟ ریلوے اسٹیشن پر تھیٹر بھی ہو سکتا ہے، ریلوے اسٹیشن پر مال بھی ہو سکتا ہے۔ ریلوے اسٹیشن پر ری کریئشن سینٹر ہو سکتے ہیں، فوڈ مارکیٹ لگ سکتی ہے۔ پٹری پر گاڑی چلتی رہے گی، باقی جگہ کی تو ترقی ہونی چاہئے۔ بھائیو، بہنوں ترقی کے لئے وژن ہونا چاہئے، خواب بھی چاہیے عزم بھی چاہئے، حوصلہ بھی چاہیے تو کامیابی اپنے آپ ہو جاتی ہے۔ اور اس کام کو لے کر کے ہم چلے ہوئے ہیں۔
      میرے بھروچ کے پیارے بھائیو، بہنو! آج ماں نرمدا کے کنارے پر اتنا بڑا کام ہوا ہے۔ میرے ساتھ پوری طاقت سے بولئے
      میں کہوں گا نرمدے، آپ لوگ دونوں مٹھی اوپر کرکے بولیں گے سرودے۔
      نرمدے - سرودے
      نرمدے - سرودے
      نرمدے - سرودے
      نرمدے - سرودے
      نرمدے - سرودے
      آپ کا بہت بہت شکریہ ۔

    م ن۔ م ع۔ ن ا۔

    
    
    (Release ID: 1483874) Visitor Counter : 3