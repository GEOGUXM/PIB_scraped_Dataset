      امور داخلہ کی وزارت

      انڈونیشیا کے وفد کی کرن رجیجو سے ملاقات
      Posted On: 15 MAR 2017 12:28PM by PIB Delhi


    


    نئی دہلی۔ 15 ؍ انڈونیشیا کے سیاسی ، قانونی اور سلامتی کے امور کے وزیر برائے ہم آہنگی جنرل ویرانتو (ریٹائرڈ) کی قیادت میں مرکزی وزیر مملکت برائے داخلہ جناب کرن رجیجو سے ملاقات کی۔ اس موقع پر جناب رجیجو نے ہندوستان اور انڈونیشیا کے درمیان موجود متعدد مما ثلتوں کی طرف اشارہ کرتے ہوئے کہا کہ انڈونیشیا کے ساتھ ساتھ ہندوستان میں بھی مسلمانوں کی زبردست آبادی ہے، جمہوری نظام قائم ہے اور مشترکہ ثقافتی اور سماجی رابطے استوار ہیں۔ اس لئے ہندوستان جنوب مشرقی ایشیا کی سب سے بڑے ملک انڈونیشا کے ساتھ اپنی شراکت داری کو مزید مضبوط بنانے کا خواہشمند ہے۔ تاکہ آسیان میں شامل ممالک کے ساتھ ہندوستان کے رابطے مزید مستحکم ہوسکیں۔
    اس موقع پر دونوں لیڈروں نے بنیاد پرستی، انتہا پسندی اور آئی ایس آئی ایس کی تخریبی رجعت پرستی پر شدید تشویش کا اظہار کیا۔ جناب رجیجو نے گذشتہ برس اگست کے مہینے میں مالی میں انسداد دہشت گردی پر بین الاقوامی اجلاس میں اپنی شرکت کی یاد تازہ کرتے ہوئے کہا کہ وہ اس بات سے بہت متاثر ہوئے ہیں کہ انڈونیشیا نے کس مؤثر طریقے سے اپنی سرزمین پر آئی ایس آئی ایس کے خطرے کا مقابلہ کیا۔ اس کے ساتھ ہی دونوں وزرا نے اپنی اس امید کا بھی اظہا رکیا کہ ہندوستان اور انڈونیشیا انسداد دہشت گردی کے لئے اپنے باہمی تعاون میں مزید گہرائی پیدا کرسکتے ہیں۔
    جناب کرن رجیجو نے اس ملاقات کے دوران کہا کہ ہندوستان آسیان میں انڈونیشیا کے کلیدی حیثیت کو تسلیم کرتا ہے اور علاقائی امن اور سلامتی کے تئیں اس کی مضبوط عہد بستگی کی ستائش کرتا ہے۔ دونو ں وزرا نے اس ملاقات کے دوران سلامتی کے شعبے میں تعاون سے متعلق متعدد امور پر تبادلہ خیال کے ساتھ ساتھ اس سلسلے میں باہمی تعاون کو مزید مستحکم بنائے جانے کی باہمی عہد بستگی کا بھی یقین دلایا۔

      م ن ۔ س ش۔ ن ر

    U- 344
    
    
    (Release ID: 1484345) Visitor Counter : 2