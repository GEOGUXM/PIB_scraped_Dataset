      صدر جمہوریہ کا سکریٹریٹ

      نامیبیا کے قومی دن کے موقع پر صدر جمہوریہ ہند کا پیغام
      Posted On: 20 MAR 2017 5:25PM by PIB Delhi

      نئیدہلی، 20 مارچ، صدر جمہوریہ ہند جناب پرنب مکھرجی نے 21 مارچ 2017 کے موقع پر جو جمہوریہ نامیبیا کا قومی دن ہے، نامیبیا کی حکومت اور وہاں کے عوام کو اپنی جانب سے مبارکباد اور نیک تمنائیں پیش کی ہیں۔
      جمہوریہ نامیبیا کے صدر عالیجناب ڈاکٹر ہیگ جی گینگوب کے نام اپنے ایک پیغام میں صدر جمہوریہ نے کہا ہے کہ حکومت ہند، بھارت کے عوام اور میں اپنی جانب سے آپ کی خدمت میں آپ کے قومی دن کے موقع پر ، آپ اور جمہوریہ نامیبیا کے دوست عوام کو نیک خواہشات اور مبارکباد پیش کرتے ہوئے مجھے ازحد مسرت ہورہی ہے۔
      ہم بڑے خلوص سے آپ کے ملک کے ساتھ اپنے دوستانہ تعلقات کو یاد کرتے ہیں اور مجھے گزشتہ برس آپ کے ملک کا دورہ کرکے بڑی مسرت ہوئی تھی۔ اس دورے کے دوران ہمارے درمیان ہوئی گفت و شنید اور طے پائے معاہدات کے توسط سے نہ صرف یہ کہ گوناگوں شعبوں میں ہمارے تعاون کو استحکام حاصل ہوا ہے، بلکہ تعلقات کو وسیع کرنے کے نئے راستے بھی کھلے ہیں۔ میں دونوں ممالک کے باہمی فائدے کے لئے اس تعاون کو مزید مستحکم کرنے کی توقع رکھتا ہوں۔ بھارت ہمیشہ آپ کے ساتھ آپ کی تعمیر قوم کی کوششوں میں کندھے سے کندھے ملاکر کھڑا ہے۔
      عالیجناب آپ اپنی ذاتی صحت اور طویل عمری اور نامیبیا کے دوست عوام کی ترقی اور خوشحالی کے لئے میری جانب سے نیک تمنائیں قبول کریں۔
      م ن۔ ن ا۔
      (20- 0 3 -16)

    U- 1283

    
    
    (Release ID: 1484981) Visitor Counter : 2