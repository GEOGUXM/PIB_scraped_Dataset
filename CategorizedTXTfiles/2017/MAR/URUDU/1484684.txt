      سماجی انصاف اور تفویض اختیارات کی وزارت

      درج فہرست ذاتوں اور درج فہرست قبائل کے طلبا کےلئےپری میٹرک اور پوسٹ میٹرک اسکالر شپ
      Posted On: 16 MAR 2017 6:16PM by PIB Delhi


    نئی دہلی، 16 مارچ / سماجی انصاف اور تفویض اختیارات کے وزیر مملکت وجے سانپلا نے آج راجیہ سبھا میں ایک سوال کے تحریری جواب میں اطلاع دی کہ درج فہرست ذاتوں (ایس سی) اور درج فہرست قبائل (ایس ٹی) کے طلبا کےلئے پری میٹرک اسکالر شپ سے ایس سی او ر ایس ٹی کے وہ طلبا فائدہ اٹھاسکتے ہیں جو ملک کے کسی بھی تسلیم شدہ اسکول میں نویں اور دسویں میں تعلیم حاصل کررہے ہوں اور ان کے والدین کی سالانہ آمدنی د و لاکھ روپے سے زیادہ نہ ہو، اس اسکیم کے تحت اسکالر شپ کی رقم گھر سے اسکول آنے جانے والے طالب علم کےلئے 150 روپے ماہانہ اور ہاسٹل میں مقیم طلبا کے لئے 350 روپے ماہانہ ہے۔ ایک برس میں دس مہینے کے لئے یہ اسکالر شپ دی جاتی ہے۔

    اسی طرح درج فہرست ذاتوں اور درج فہرست قبائل کے طلبا کےلئے پوسٹ میٹرک اسکالر شپ پانے کے حقدار وہ ایس سی/ ایس ٹی طلبا ہیں جو ملک کے کسی بھی تسلیم شدہ اداروں میں میٹرک سے آگے یا اعلی ثانوی سطح کی پڑھائی کررہے ہوں اور ان کے والدین کی سالانہ آمدنی ڈھائی لاکھ روپے سے زیادہ نہ ہو۔ اس سطح پر تعلیمی اداروں کے ذریعہ وصول کی جانے والی لازمی فیس کی ادائیگی کی جاتی ہے اور مستفدین طلبا کو 230 روپے ماہانہ سے لیکر 1200 روپے ماہانہ کی اسکالر شپ دی جاتی ہے ۔ اسکالر شپ کی رقم میں یہ فرق مختلف کورسوں کی بنیاد پر ہے۔


    مالی سال 15-2014 کے دوران نویں جماعت اور دسویں جماعت میں تعلیم حاصل کرنے والے ایس سی طلبا کےلئے پری میٹرک اسکالر شپ اسکیم کے تحت مرکزی امداد کے طور پر کل 514.03 کروڑ روپے جاری کئےگئے اور 2513972 مستفدین کو شامل کیا گیا ہے۔ جبکہ مالی سال 15-2014 کے دوران کل 52470 کرو ڑ روپے جاری کئےگئے اور کل 2444760 مستفدین کو شامل کیا گیا ہے۔ اسی طرح مالی سال 17-2016 کے دوران کل 423.90 کروڑ روپے جاری کئے جاچکے ہیں۔


    مالی سال 15-2014 کے دوران نویں جماعت اور دسویں جماعت میں تعلیم حاصل کرنے والے ایس ٹی طلبا کے لئے پری میٹرک اسکالر شپ کےتحت مرکزی امداد کے طور پر کل 200.70 کرو ڑ روپے جاری کئے گئے اور کل 1234149 مستفدین کو شامل کیا گیا ہے، جبکہ مالی سال 15-2014 کے دوران کل 228.68 کروڑ روپے جاری کئے گئے اور 1262068 مستفدین کو شامل کیا گیا ۔ اسی طرح مالی سال 17-2016 کے دوران اس زمرے میں کل 55.71 کروڑ روپے جاری کئےجاچکے ہیں۔


    مالی سال 15-2014 کے دوران درج فہرست ذاتوں کے طلبا کے لئے پوسٹ میٹرک اسکالر شپ کے تحت مرکزی امداد کے طور پر کل 1963.37 کروڑ روپے جاری کئے گئے ہیں اور 5311595 مستفدین کو شامل کیا گیا ۔ جبکہ مالی سال 16-2015 کے دوران کل 2213.88 کروڑ روپے جاری کئے گئے اور 5377394 مستفدین کو شامل کیا گیا ہے۔ اسی طرح مالی سال 17-2016 کے دوران کل 2729.69 کروڑ روپے جاری کئے جاچکے ہیں۔


    مالی سال 15-2014 کے دوران درج فہرست قبائل کے طلبا کے لئے پوسٹ میٹرک اسکالر شپ کے تحت مرکزی امداد کے طور پر کل 720.98 کروڑ روپے جاری کئےگئے اور 2107093 مستفدین کو شامل کیا گیا ہے ، جبکہ مالی سال 16-2015 کے دوران اس زمرے میں کل 857014 کروڑ روپے جاری کئے گئے ا ور 2033741 مستفدین کو شامل کیا گیا ۔ اسی طرح مالی سال 17-2016 کے دوران کل 1515.00 کروڑ روپے جاری کئے جاچکے ہیں۔


    ( م ن ۔ م ع ۔ ج )


    Uno- 1221

    

    
    (Release ID: 1484684) Visitor Counter : 2