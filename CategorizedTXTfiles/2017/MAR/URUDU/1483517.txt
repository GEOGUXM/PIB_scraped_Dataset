      پیٹرولیم اور قدرتی گیس کی وزارت

      وزیر پٹرولیم دھرمیندر پردھان کا دورہ ٔ امریکہ بوسٹن میں’’طاقت کا توازن توانائی کا بدلتا تناظر ‘‘ کے موضوع پر
      Posted On: 02 MAR 2017 12:01PM by PIB Delhi


    ایم آئی ٹی انرجی کانفرنس میں کلیدی خطبہ پیش کریں گے


    سی ای آر اے ویک کے سالانہ اجلاس میں شرکت کریں گے اور

    امریکی وزیروں کے ساتھ دو فریقی مذاکرات کریں گے

    نئی دہلی، 02 ۔مارچ ۔پٹرولیم اور قدرتی گیس کے وزیر مملکت (آزادانہ چارج) جناب دھرمیندر پردھان 3 سے 7 مارچ 2017 تک امریکہ کی شہر بوسٹن اور ہوسٹن کا دورہ کریں گے ۔ تیل اور گیس کمپنیوں کے چیف ایگزیکٹو افسران کا ایک وفد بھی ان کے ہمراہ امریکہ جائے گا۔

    جناب پردھان تین اور چار مارچ کو بوسٹن میں اپنے قیام کے دوران میساشیوٹ انسٹی ٹیوٹ آف ٹکنالوجی (ایم آئی ٹی ) کی توانائی کانفرنس میں شرکت کریں گے ۔اس سال اس کانفرنس کا مرکزی خیال ، ’’طاقت کا توازن –توانائی کے بدلتے تناظر میں ‘‘ ہے ۔ اس کے ساتھ ہی جناب پردھان ، ’’ ہندوستان کی پٹرولیم اورقدرتی گیس پالیسی ‘‘ کے موضوع پر ہارورڈ کنیڈی اسکول کے طلبأ سے خطاب کریں گے۔ اس کے ساتھ ہی جناب پردھان ٹفٹس یونیورسٹی کے فلیٹر انرجی اینڈ انوائرنمنٹ کلب کے اجلاس کے دوران پیرس معاہدے اور تبدیلی ماحولیات کے تئیں ہندوستان کی عہد بستگی کے حوالے سے پٹرولیم اور قدرتی گیس کے شعبے کو درپیش چیلنجز پر طلبأ سے تبادلہ خیال کریں گے ۔اس کے ساتھ ہی جناب پردھان بوسٹن کے مئیر سے بھی ملاقات کریں گے اور بوسٹن میں آباد ہندوستانی برادری کے لوگوں سے گفتگو کریں گے۔

    جناب پردھان 5سے 7 مارچ کے دوران تیل اورقدرتی گیس کے موضوع پر سی ای آر اے ویک کی سالانہ انٹر نیشنل کانفرنس میں بھی شرکت کریں گے۔ اس موقع پر جناب پردھان منسٹیریل پلینری اور متعدد دیگر پلیٹ فارموں پر بھی تقریر کریں گے ۔ امریکہ میں قیام کے دوران متحدہ عرب امارات ،کناڈا ،اسرائیل ،امریکہ ،نائجیریا ،سعودی عرب اورروس کے وزرائے پٹرولیم سے بھی ملاقات کریں گے ۔ اس کے ساتھ ہی وہ انٹر نیشنل انرجی ایجنسی آئی ای اے کے سکریٹری جنرل سے بھی ملاقات کریں گے ۔ اس موقع پر جناب پردھان ،ڈاکٹر ڈینیل ورجن اور مسٹر باب ڈیوڈلے سمیت ہائیڈرو کا ربن کے شعبے کے مختلف ماہرین سے تبادلہ خیال کریں گے۔علاوہ جناب پردھان ہوسٹن میں اپنے قیام کے دوران ہندنژاد سائنسدانوں اور تیل اور گیس کے شعبے کی کمپنیوں کے چیف ایگزیکٹو افسران اور ہوسٹن میں آباد ہندوستانی برادری سے بھی ملاقات کریں گے ۔

    ۰۰۰۰۰۰۰۰۰۰۰۰۰۰۰۰۰۰۰۰۰

    م ن ۔س ش۔ رم
    
    
    (Release ID: 1483517) Visitor Counter : 3