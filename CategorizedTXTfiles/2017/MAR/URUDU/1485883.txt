      خوراک کی ڈبہ بندی کی صنعتوں کی وزارت

      کولڈ چین کے مربوط پروجیکٹ
      Posted On: 28 MAR 2017 5:38PM by PIB Delhi


    نئی دہلی، 28 ؍مارچ،خوراک کی ڈبہ بندی کی صنعت کے تحت مربوط کولڈ چین (کولڈ اسٹوریج کا سلسلہ) اور قدر میں اضافے کا بنیادی ڈھانچہ کیلئے اسکیم کا مقصد باغبانی اور غیر باغبانی کی زرعی پیداوار کی فصل کٹنے کے بعد اسے صارفین تک پہنچانے تک ہونے والے نقصان کو کم سے کم کرنے اور صارفین کی دہلیز تک کسی رکاوٹ کے بغیر پہنچانے کیلئے کولڈ اسٹوریج، محفوظ رکھنے اور قدر میں اضافے کا بنیادی ڈھانچہ فراہم کرنا ہے۔ اس سے ڈبہ بندی کی صنعت کے گروپوں کو ایک بہتر طور پر آراستہ سپلائی کے سلسلے اور کولڈ چین کے ذریعے مربوط کیا جاسکے گا جس کی وجہ سے کسانوں کو بہتر قیمتیں مل سکیں گی اور صارفین کو خوردنی اشیاء کی دستیابی پورے سال ممکن ہوسکے گی۔


    خوراک کی ڈبہ بندی کی صنعت کی وزارت مربوط کولڈ چین اور ویلیو ایڈیشن بنیادی ڈھانچے کی مرکزی سیکٹر کی اسکیم کو نافذ کررہی ہے اور اس اسکیم کے تحت زیادہ سے زیادہ ایک پروجیکٹ کیلئے 10 کروڑ روپے تک کی امداد فراہم کی جاتی ہے تاکہ ملک میں کولڈ اسٹوریج کا بنیادی ڈھانچہ قائم کیا جاسکے۔


    خوراک کی ڈبہ بندی کی صنعت کی وزارت فی الحال 135 مربوط کولڈ چین پروجیکٹوں کی امداد کررہی ہے۔ ان میں سے 97 پہلے ہی مکمل ہوچکے ہیں اور انہوں نے تجارتی سرگرمیاں شروع کردی ہیں۔ 135 کولڈ چین پروجیکٹوں سے کولڈ اسٹوریج کی 5.01 لاکھ ایم ٹی کی صلاحیت پیدا ہوگی جس میں کنٹرولڈ ایٹماسفیئر؍ ڈیپ فریزر وغیرہ کی سہولیات کی موجود ہوں گی۔ اس کے علاوہ وزارت نے اب تک 3.70 لاکھ میٹرک ٹن کولڈ اسٹوریج، 95.04 میٹرک ٹن فی گھنٹہ آئی کیو ایف، 37.96 لاکھ لیٹر یومیہ دودھ کا اسٹوریج اور پروسیسنگ کی سہولیات کےساتھ 552 ریفر وین کی سہولیات تیار کی ہیں۔


    حکومت نے 2016-17 میں 100 نئے مربوط کولڈ چین پروجیکٹوں کی مالی امداد کیلئے منظوری دی ہے۔


    خوراک کی ڈبہ بندی کی صنعت کی وزارت میں وزیر مملکت سادھوی نرنجن جیوتی نے آج لوک سبھا میں ایک سوال کے تحریری جواب میں یہ معلومات فراہم کیں۔


    ۔۔۔۔۔۔۔۔۔۔۔


    U- 14 73

    
    
    (Release ID: 1485883) Visitor Counter : 2