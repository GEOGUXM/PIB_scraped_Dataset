      امور داخلہ کی وزارت

      خودسپردگی کرنے والے نکسلیوں کی بازآباد کاری
      Posted On: 22 MAR 2017 7:10PM by PIB Delhi


    نئی دہلی 22 ؍ مارچ 2017 ، گزشتہ تین برسوں کے دوران ملک اور جھارکھنڈ میں خودسپردگی کرنے والے نکسلیوں کی تعداد سالانہ حسب ذیل ہے۔
                                                                              
سال                                                           2014  2015  2016
                                                                              
                                                                              
                                                                              
ملک میں خودسپردگی کرنے والے ایل ڈبلیو ای کیڈرس کی تعداد       676   570   1442
                                                                              
                                                                              
                                                                              
جھارکھنڈ میں خودسپردگی کرنے والے ایل ڈبلیو ای کیڈرس کی تعداد  19    14    40  
                                                                              
                                                                              

    پولیس اور نظم و نسق ریاستی موضوع ہے لہذا بائیں بازو کے انتہاپسند کیڈروں کو قومی دھارے میں لانے کے لئے ریاستی حکومتوں کی خودسپردگی اور باز آباد کاری سے متعلق اپنی مراعات ہیں۔ حکومت ہند خودسپردگی کرنے والے ایل ڈبلیو ای کیڈروں کی باز آبادکاری کے سلسلے میں ریاستی حکومتوں کے ذریعہ پیش کئے جانے والے دعوؤں کی ادائیگی سلامتی سے متعلق اخراجات اسکیم کے تحت کرتی ہے۔ اس کی حد اونچے درجے کے کیڈروں کے ضمن میں ڈھائی لاکھ اور اوسط / نچلے درجے کے ایل ڈبلیو ای کیڈروں کے سلسلے میں ڈیڑھ لاکھ روپے ہے۔ اسلحوں / گولہ بارود کے ساتھ خودسپردگی کرنے کے سلسلے میں اضافی مراعات دی جاتی ہیں جو کہ 10 روپے سے لیکر 35 ہزار روپے فی اسلحہ ہے اور اس کا دار ومدار خودسپردگی کرتے وقت پیش کئے گئے اسلحوں کی نوعیت کے اوپر ہے۔ مزید براں خودسپردگی کرنے والوں کو پیشہ ورانہ تربیت دینے کے لئے 4000 روپے فی کس کے حساب سے ماہانہ اسٹائفن بھی دیا جاتا ہے جس کی زیادہ سے زیادہ مدت 36 ماہ ہے۔


    جارکھنڈ پولیس سے موصولہ رپورٹ کے مطابق 28 مارچ 2014 کو رانچی ضلع کے لوور بزار پولیس اسٹیشن میں ایک ایف آئی آر نمبر 77/2014 درج کی گئی۔ یہ ایف آئی آر نسلیوں کی فرضی خودسپردگی کے سلسلے میں موصولہ ایک شکایت کی بنیاد پر کی گئی۔ پانچ افراد کو بطور ملزم گرفتار کیا گیااور ان کے خلاف مناسب دفعات کے تحت فردجرم عائد کی گئی۔ یہ معاملہ عدالت میں زیر سماعت ہے۔


    یہ اطلاع امور داخلہ کے وزیر مملکت جناب ہنس راج گنگا رام اہیر نے آج راجیہ سبھا میں جناب سنجیو کمار کے ایک سوال کے تحریری جواب میں دی۔


    ۔۔۔۔۔۔۔۔۔۔۔


    م ن۔ م م۔ ن ا۔


    ( 22-03-2017)


    U- 1342

    

    
    (Release ID: 1485257) Visitor Counter : 2