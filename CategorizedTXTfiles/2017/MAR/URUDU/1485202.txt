      کامرس اور صنعت کی وزارتہ

      ہماچل پردیش کو صنعتی مراعات
      Posted On: 22 MAR 2017 5:30PM by PIB Delhi


    


    نئی دہلی 22 ؍ مارچ 2017 ، ماضی میں حکومت ہند نے ریاست ہماچل پردیش میں صنعت کاری کے فروغ کے لئے 7 جنوری 2003 کو صنعتی مراعات سے متعلق ایک پیکج کا اعلان کیا تھا جسے ابتداً 10 سال تک یعنی 6 جنوری 2013 تک نافذ کیا گیا تھا۔ اس میں کچھ ترامیم کے ساتھ ایک اور مدت یعنی 7 جنوری 2013 سے 31 مارچ 2017 تک کی توسیع کی گئی تھی۔ ترمیم شدہ پیکج کے تحت پلانٹ اور مشینری میں سرمایہ کاری کرنے کی صورت میں 15 فیصد کی شرح سے کیپیٹل انوسٹیمنٹ سبسڈی کا التزام کیا گیا تھا بشرطیکہ یہ رقم 30 لاکھ سے زیادہ نہ ہو۔


    حکومت ہماچل پردیش کے پرنسپل سکریٹری (صنعتوں) سے ایک درخواست موصول ہوئی تھی جس میں ریاست میں سرمایہ کاری کو تقویت دینے اور ریاست ہماچل پردیش کی بہتری کے لئے فریٹ سبسڈی اسکیم 2013 (ایف ایس ایس) کا سلسلہ منقطع کئے جانے کے فیصلے کا جائزہ لینے کے لئے کیپیٹل انوسٹمنٹ سبسڈی اسکیم میں مزید 5 برسوں کی توسیع کی گزارش کی گئی تھی۔ اس سلسلے میں نیتی آیوگ کے صدارت میں ایک کمیٹی تشکیل دی گئی ہے تاکہ شمال مشرقی اور ہمالیائی ریاستوں میں نئی صنعتی پالیسی کی جانچ پڑتال کی جاسکے اور اس سلسلے میں ایک لائحہ عمل تیار کیا جاسکے۔نیتی آیوگ کے سی ای او کی صدارت میں نئی دہلی میں 23 فروری 2017 کو کمیٹی کی پہلی میٹنگ ہوئی جس میں ایک نئی صنعتی پالیسی پر تبادلہ خیال کیا گیا اور اس سلسلے میں اس کے حصص داروں کے ساتھ صلاح و مشورہ جاری ہے۔


    یہ اطلاع صنعت و تجارت کی وزیر محترمہ نرملا سیتا رمن نے آج راجیہ سبھا میں ایک تحریری جواب میں دی ہے۔


    ۔۔۔۔۔۔۔۔۔۔۔

    م ن۔ م م۔ ن ا۔

    (22-03-2017)

    U- 1340
    
    
    (Release ID: 1485202) Visitor Counter : 2