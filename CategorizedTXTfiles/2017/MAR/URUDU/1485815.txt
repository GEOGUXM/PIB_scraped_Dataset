      آبی وسائل، دریائی ترقیات اور گنگا احیاء کی وزارت

      گنگا برہمپتر میں سنکھیا کی آلودگی
      Posted On: 28 MAR 2017 2:41PM by PIB Delhi


    نئی دہلی۔ 28 ؍مارچ۔زمینی پانی کا مرکزی بورڈ اس امر کو یقینی بنانے کیلئے کوشاں ہے کہ زیر زمین قومی آبی ذخیرے کی نشاندہی اور نقشہ بندی کا پروگرام، معقول انداز سے نافذ ہوسکے۔ اس پروگرام کے تحت سنکھیا سے پاک گہرائی میں جاکر شناخت کئے گئے آبی ذخیروں کے زونوں میں متعدد تلاش اور کھوج کے اُمور اور مشاہدات کئے گئے ہیں اور کنوؤں کا جائزہ بھی لیا گیا ہے اور کھوج کی بنیاد پر حاصل شدہ معاون تفصیلات جن کا تعلق آبی ذخیروں کی میپنگ اور آبی ذخیروں سے ہے، تیار کئے گئے ہیں۔ اس طرح کی کھوج اور مشاہدے میں جو کنوئیں معقول پائے گئے ہیں انہیں ریاستی حکومتوں کے حوالے کردیا گیا ہے تاکہ وہ اس کا بامقصد اور مفیداستعمال کرسکیں۔


    پینے کے پانی اور صفائی ستھرائی سے متعلق وزارت نے اطلاع دی ہے کہ مرکز کے حمایت یافتہ پینے کے پانی سے متعلق قومی دیہی پروگرام (این آر ڈی ڈبلیو پی) کے ذریعے محفوظ پانی فراہم کرنے میں ریاستوں کی تکنیکی اور مالی مدد کی ہے۔ این آر ڈی ڈبلیو پی کے تحت ریاستوں کو فراہم کرائے گئے 67 فیصد تک فنڈ کو پینے کے پانی کا احاطہ کرنے اور پانی کے معیار سے متعلق پریشانیوں سے نمٹنے پر خرچ کیا جاسکتا ہے۔ جس میں سنکھیا اور کلورائڈ سے متاثرہ آبادیوں کو ترجیح دی گئی ۔ اس کے علاوہ، ریاستوں کو پانی کی کوالٹی کی نشاندہی سے متعلق 5فیصد فنڈز کے تحت دیئے گئے ہیں۔


    ریاستی سرکاروں کو ہدایت دی گئی ہے کہ وہ طویل مدتی اقدامات کے طور پر پائپ کے ذریعے سپلائی کیا جانے والا پانی، محفوظ پانی کی حیثیت سے دستیاب کرائے جانے کو یقینی بنائیں۔ چونکہ یہ مسئلہ ایک طویل مدتی قدم ہے، لہٰذا نیتی آیوگ اسٹاپ گیٹ بندوبست کے طور پر ریاستوں کو کمیونٹی آبی صفائی پلانٹوں کی تنصیب کیلئے ، امداد فراہم کرراہ ہے تاکہ ملک کے دیہی علاقوں میں پینے کا صاف ستھرا پانی فراہم کرایا جاسکے کیوں کہ ان علاقوں میں بیشتر مقامات پر پانی میں سنکھیا اور کلورائیڈ کی آمیزش پائی گئی ہے۔ اس مقصد کیلئے این آر ڈی ڈبلیو پی کے تحت سرمایہ کی تخصیص کے علاوہ نیتی آیوگ کی سفارش پر وزارتِ خزانہ نے 16-2015 کے دوران 800 کروڑ روپئے کی رقم جاری کی ہے۔ یہ یک مشت صد فیصد مرکزی امداد اُن ریاستوں کو فراہم کرائی گئی ہے جہاں پانی میں سنکھیا اور کلورائڈ کی آمیزش پائی گئی ہے۔ اس کے علاوہ نیتی آیوگ کی سفارشات پر عمل کرتے ہوئے وزارت خزانہ نے 16-2015 کے دوران راجستھان اور مغربی بنگال کی ریاستوں کو سو کروڑ روپئے کی رقم ، فی ریاست کے حساب سے جاری کی ہے تاکہ د ور دراز علاقوں اور بستیوں میں پائپ کے ذریعے پانی کی سپلائی کی اسکیموں کو یقینی بنایا جاسکے۔ چونکہ دیہی آبادیوں میں سنکیا اور کلورائڈ کی آلودگی کا مسئلہ کافی سنجیدہ ہے، لہٰذا مرکزی حکومت نے ایسے ایک سنگین مسئلے کے طور پر سمجھا ہے اور قلیل اور طویل مدتی اقدامات کرنے کا فیصلہ کیا ہے تاکہ ملک کی باقی آبادی میں اس مسئلے سے نمٹا جاسکے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن ۔ اس۔ ع ن


    U-1464

    
    
    (Release ID: 1485815) Visitor Counter : 2