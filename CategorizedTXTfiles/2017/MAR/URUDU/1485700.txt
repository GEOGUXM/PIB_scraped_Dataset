      صدر جمہوریہ کا سکریٹریٹ

      صدر جمہوریہ ہند نے ’’عالمی ماحولیاتی کانفرنس‘‘ کا افتتاح کیا
      Posted On: 25 MAR 2017 7:50PM by PIB Delhi


    نئی دہلی، 25 مارچ 2017؛ صدر جمہوریہ جناب پرنب مکھرجی نے آج (مارچ 25، 2017) نئی دہلی میں نیشنل گرین ٹریبونل کی طرف سے منعقد عالمی ماحولیاتی کانفرنس کا افتتاح کیا۔ اس موقع پر صدر جمہوریہ نے اس حقیقت کا خیر مقدم کیا کہ ماحولیاتی تحفظ اب مشترکہ پروگرام بن گیا ہے۔ لوگوں میں عام بیداری بڑھنے اور دنیا بھر کی حکومتوں کی مضبوط سیاسی خواہش طاقت کی وجہ سے گزشتہ سالوں میں یہ تبدیلی ممکن ہوئی ہے۔ انہوں نے مہاتما گاندھی کے اس بیان کا حوالہ دیا جس میں کہا گیا تھا کہ '' زمین ہر شخص کی ضروریات پوری کرنے کے لئے کافی کچھ دیتی ہے، لیکن ہر شخص کے حرص کو پورا نہیں کر سکتی۔ '' صدر جمہوریہ نے کہا کہ حالیہ جائزوں اور سلسلہ وار جائزے سے پتہ چلتا ہے کہ صحت مند زندگی کے سال کے تناظر میں آلودہ ماحول کا عالمی بوجھ قریب 24 فیصد ہے اور کل اموات میں آلودہ ماحول کی شراکت 23 فیصد ہے۔ آلودہ ماحول سے ہونے والی بیماریوں کا سب سے برا اثر بچوں پر پڑتا ہے، جن کی موت پیچس، ملیریا اور سانس لینے سے ہونے والی بیماریوں کی وجہ سے ہوتی ہے۔ یہ تمام بیماریاں ماحولیات سے متعلق ہیں۔ اندھا دھند صنعت کاری سے پیدا ہونے والے کارسینو جنس کی وجہ سے دنیا بھر میں کینسر سے 19 فیصد اموات ہوتی ہیں۔ صدر نے کہا کہ اب وقت آ گیا ہے کہ ہمیں اپنے آ پ سے یہ سوال کرنا چاہئے کہ ہم ماحول سے ہونے والے کتنے نقصانات برداشت کر سکتے ہیں۔

    صدر جمہوریہ ہند نے نیشنل گرین ٹریبونل کو اس بات کے لئے مبارک باد دی کہ ہندوستان کے اس اہم ماحول کنٹرولر تنظیم نے عالمی نقطہ نظر سے اہم ماحولیاتی مسائل پر بات چیت کے لئے ایک وسیع پلیٹ فارم فراہم کیا۔


    صدر جمہوریہ ہند نے ماحولیات کے ماہر وینڈیل بیری کے بیان کا حوالہ دیا جس میں انہوں نے کہا تھا کہ '' زمین ہم سب کی مشترکہ ملکیت ہے۔ عالمی ترقی اس سیارے کے ذمہ دارانہ انتظامیہ کے طور پر ہے۔ '' انہوں نے اس بات پر خوشی کا اظہار کیا کہ گزشتہ ایک دہائی میں ماحولیاتی مسائل پر دنیا بھر میں اتفاق رائے بنی ہے۔ انہوں نے کہا کہ اقوام متحدہ کے موسمیاتی تبدیلی کے فریم ورک کنونشن کی سرپرستی میں ہوا پیرس معاہدہ اسی اتفاق رائے کا نتیجہ ہے۔


    (م ن ۔ رض۔ م ج۔ ۔ت ح


    U - 1417

    

    
    (Release ID: 1485700) Visitor Counter : 2