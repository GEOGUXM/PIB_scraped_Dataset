      وزارت دفاع

      سابق فوجیوں کو دوبارہ ملازمت دینے کا عمل
      Posted On: 31 MAR 2017 8:41PM by PIB Delhi


    نئی دہلی، 31 /مارچ ،دفاع کے وزیر مملکت ڈاکٹر سبھاش بھامرے نے آج لوک سبھا میں رکن پارلیمنٹ جناب پی سی موہن کے ذریعہ پوچھے گئے سوال کے تحریری جواب میں یہ اطلاع دی کہ سابق فوجیوں کی دوبارہ ملازمت کیلئے سابق فوجی کی حیثیت سے انہیں دیئےجانےوالےفوائد کےحاصل کرنے کے بعد شہری شعبے کے سرکاری نوکری میں ان کی شمولیت سے متعلق محکمہ برائے عملہ و تربیت کے آفس میمورنڈم نمبر 36034/27/84-Estt(SCT) مؤرخہ 2 مئی 1985 کے مطابق سرکاری نوکری دوبارہ حاصل کرنے کیلئے سابق فوجی کی ان کی حیثیت ختم ہوجائے گی۔ محکمہ برائے عملہ و تربیت کے آفس میمورنڈم نمبر 36034/6/90-Estt(SCT) مؤرخہ 10اکتوبر 1994کےمطابق ایک سابق فوجی جس نے مرکزی حکومت سول پوسٹ پر پہلے ہی باقاعدہ نوکری حاصل کر لی ہے۔ انہیں مرکزی حکومت کے تحت ملازمت یا کسی اعلیٰ عہدے پر تقرری کیلئے سابق فوجی کو عمر میں ملنے والی رعایت کا فائدہ حاصل رہےگا۔ تاہم اس کے امیدواروں کو اب مرکزی حکومت کی نوکریوں میں سابق فوجیوں کے ریزرویشن کا فائدہ نہیں حاصل ہوگا۔


    محکمہ برائے عملہ و تربیت کے آفس میمورنڈم نمبر 36034/1/2014-Estt(Res) مؤرخہ 14اگست 2014 کے مطابق اگرکوئی سابق فوجی شہری ملازمت حاصل کرنے سے قبل متعدد خالی عہدوں کیلئے درخواست دیتا ہے، تو وہ بعد کی نوکری میں سابق فوجی کے ریزرویشن کا فائدہ حاصل کر سکتا ہے۔ تاہم اس کو مذکورہ ریزرویشن حاصل کرنے کے لئے ایک سابق فوجی کی حیثیت سے متعدد خالی عہدوں پر تقرری کیلئے دی گئی درخواستوں کی تفصیلات دینی ہوگی۔ سابق فوجی کو ریزرویشن کا یہ فائدہ براہ راست تقرری یا جہاں سابق فوجی کیلئے ریزرویشن موجود ہے، حاصل ہوگا۔


    مزید براں محکمہ برائے عملہ و تربیت کو ایک تجویز یہ بھی بھیجی گئی ہے کہ سابق فوجیوں کو دوبارہ ریزرویشن کا فائدہ دیا جائے۔ یہاں تک کہ شہری نوکریوں میں بعد کی ان تقرریوں میں بھی انہیں ریزرویشن کا فائدہ دیاجائے، جہاں براہ راست تقرری ہوئی ہے اور جہاں سابق فوجیوں کے لئے ریزرویشن موجود ہے اور ان خالی عہدوں پر ان سابق فوجیوں کی تقرری نہ ہوپاتی ہو، جو پہلی مرتبہ ریزرویشن کا فائدہ حاصل کر رہے ہوں۔


    سابق فوجیوں کے لئے دستیاب ریزرویشن کی تفصیلات درج ذیل ہیں:

      * مرکزی حکومت کی وزارتوں اور محکموں میں
     1. مرکزی نیم فوجی دستوں میں اسسٹنٹ کمانڈنٹ کی سطح تک کے سبھی براہ راست تقرریوں میں 10فیصد۔
     2. گروپ سی کے عہدوں پر براہ راست تقرریوں میں 10فیصد۔
     3. گروپ ڈی کے عہدوں پر براہ راست تقرریوں میں 20فیصد۔
      * مرکزی سیکٹر کی سرکاری کمپنیوں میں:

    (1)گروپ سی کی تقرریوں میں 14.5فیصد۔


    (2)گروپ ڈی کی تقرریوں میں 24.5فیصد۔


      * سرکاری بینکوں میں۔


    (1)گروپ سی کے عہدوں میں 14.5فیصد۔


    (2)گروپ ڈی کے عہدوں میں 24.5فیصد۔


    U- 1585

    
    
    (Release ID: 1486397) Visitor Counter : 2
    
    
    
    
    

*