      بجلی کی وزارت

      رتنا گیری گیس اور بجلی لمیٹیڈ کے احیاء کے اقدامات
      Posted On: 23 MAR 2017 7:21PM by PIB Delhi


    نئی دہلی۔ 23 ؍مارچ۔رتنا گیری گیس اور بجلی پرائیویٹ لمیٹیڈ (آر جی پی پی ایل) نے 16-2015 اور 17-2016 کے لئے بجلی پیدا کرنے کی صلاحیت کی بنیاد پر گیس استعمال کرنے کی اسکیم کے تحت بجلی کی پیداوار شروع کی ہے۔ آر جی پی پی ایل کا مجموعی قرضہ تقریباً 8906 کروڑ روپے ہے۔ یہ بات بجلی، کوئلے اور نئی و قابل تجدید توانائی اور کانوں کے وزیر مملکت (آزادانہ چارج) جناب پیوش گوئل نے لوک سبھا میں آج ایک سوال کے تحریری جواب میں بتائی۔


    وزیر موصوف نے یہ بھی بتایا کہ ریلوے کے محکمے نے اس بات سے اتفاق کیا ہے کہ وہ یکم اپریل 2017 سے 5 سال کے لئے آر جی پی پی ایل بجلی پلانٹ سے 500 میگاواٹ بجلی خریدتا رہے گا۔ مہاراشٹر سرکار نے اصولی طور پر اتفاق کیا ہے کہ وہ ترسیل کے ریاستی چارجز اور ترسیل پر ہونے والے نقصانات پر رعایت دیگی۔ نیز وہ آر جی پی پی ایل کے ذریعے خریدی گئی گیس پر ویٹ بھی معاف کردیگی۔

    وزیر موصوف نے یہ بھی بتایا کہ حکومت نے آر جی پی پی ایل کے احیاء کے لئے مندرجہ ذیل اقدامات کئے ہیں۔
    (i) یہ فیصلہ کیا گیا ہے کہ پاور بلاک اور رقیق قدرتی گیس (ایل این جی) کو دو الگ الگ کمپنیوں میں تقسیم کردیا جائے۔
    (ii) بینکوں / مالی اداروں نے اتفاق کیا ہے کہ وہ قرضے کی نئے سرے سے ڈھانچہ بندی کریں گے۔
    (iii) جی اے آئی ایل نے اس بات سے اتفاق کیا ہے کہ آر جی پی پی ایل کو گیس کی سپلائی پانچ سال کیلئے مقررہ قیمت پر ہی دی جائیگی۔

    م ن ۔ ا س۔ ع ن
    
    
    (Release ID: 1485522) Visitor Counter : 2