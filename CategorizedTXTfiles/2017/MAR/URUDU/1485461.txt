      بجلی کی وزارت

      2019 تک سبھی کو ہفتے کے ساتوں دن 24 گھنٹے سستی اور ماحولیات دوست
      بجلی دستیاب کرانے کے لئے اقدامات

      Posted On: 23 MAR 2017 5:11PM by PIB Delhi

    


    نئی دہلی، 23 مارچ / توانائی کی وزارت نے 2019 تک سبھی کو ہفتے کے ساتوں دن 24 گھنٹے سستی اور ماحولیات دوست بجلی دستیاب کرانے کے لئے متعدد اقدامات کئے ہیں۔ یہ بات توانائی ، کوئلہ ، جدید اور قابل تجدید توانائی نیز کانکنی کے وزیر مملکت (آزادانہ چارج ) جناب پیوش گوئل نے آج لوک سبھا میں ایک سوال کے تحریری جواب میں دی۔ اس ضمن میں جو اقدامات کئے گئے ہیں و ہ حسب ذیل ہیں۔


    ( i ) جن 18452 گاؤں کی برق کاری (یکم اپریل 2015 تک ) نہیں ہوئی ان کی برق کاری کرنا : 20 مارچ 2017 تک 12661 گاؤں کی برق کاری کی جاچکی ہے۔


    ( ii ) سبھی لوگوں کو ہفتے کے ساتوں دن چوبیس گھنٹے بجلی دستیاب کرانے کے لئے ریاستوں کے مخصوص حالات کے مطابق تیاری۔ اس میں خاطر خواہ بجلی کی پیداوار، ٹرانسمیشن کی صلاحیت اور ہفتے کے ساتوں دن چوبیس گھنٹے بجلی کی تقسیم شامل ہے۔ اس ضمن میں 35 ریاستوں / مرکز کے زیر انتظام علاقوں کے ساتھ سبھی مطلوبہ دستاویزات پر دستخط کئے جاچکے ہیں۔


    ( iii ) دیہی علاقوں کے لئے دین دیال اپادھیائے گرام جیوتی یوجنا (ڈی ڈی یوجی جے وائی) نامی اسکیم کا آغاز۔(ا) اس اسکیم کے تحت زرعی اور غیر زرعی ضرورتوں کے لئے الگ الگ فیڈر لگانے کی بات کہی گئی ہے۔ (ب) دیہی علاقوں میں سب ٹرانسمیشن اور ڈسٹریبیوشن سے متعلق بنیادی ڈھانچے کو مضبوط کرنا اور اس میں اضافہ کرنا ۔ اس میں ڈسٹریبیوشن سے متعلق ٹرانسفارمروں ، فیڈروں اور صارفین کے یہاں میٹر لگانا بھی شامل ہے۔ (ج) گاؤں کی برق کاری ۔


    ( iv ) شہری علاقوں میں مربوط توانائی ترقیاتی اسکیم کا آغاز : اس میں (ا) شہری علاقوں میں سب ٹرانسمیشن اور ڈسٹریبیوشن سے متعلق بنیادی ڈھانچے کو مضبوط کرنا اور اس میں اضافہ کرنا ۔(ب) ڈسٹریبیوشن سے متعلق ٹرانسفارمروں ، فیڈروں اور صارفین کے یہاں میٹر لگانا ۔ (ج) تقسیم کے شعبے کو اطلاعاتی ٹکنالوجی سے جوڑنا اور ڈسٹریبیوشن نیٹ ورک کو مضبوط کرنا شامل ہے۔


    ( (v پاور سسٹم ڈیولپمنٹ فنڈ (پی ایس ڈی ایف) کو روبہ عمل لانا: اس کے تحت ڈسٹریبیوشن کے کام سے وابستہ اکائیوں کے ذریعہ مجوزہ پروجیکٹوں کے لئے پی ایس ڈی ایف کا استعمال کیا جائے گا تاکہ (ا) اسٹریٹیجک اہمیت کے حامل ضروری ٹرانسمیشن نظام کی تشکیل کی جاسکے۔ (ب) گرڈ میں وولٹیج پروفائل کو بہتر بنانے کے لئے شنٹ کیپسیٹروں وغیرہ کی تنصیب۔ (ج) معیاری اور خصوصی تحفظاتی اسکیموں کی تنصیب۔ (د) جام وغیرہ کی صورتحال کو دور کرنے کے لئے ٹرانسمیشن اور ڈسٹریبیوشن نظام کی تجدید اور جدید کاری ۔


    ( vi ) اجول ڈسکام ایشورینس یوجنا (یو ڈی اے وائی) کا آغاز ۔ یہ اسکیم ڈسکام (بجلی کمپینوں) کی آپریشنل اور مالی حالت کو بہتر بنانے کےلئے شروع کی گئی ہے۔


    ( vii ) کوئلہ پر مبنی بجلی پروجیکٹوں کی پیداواری لاگت کو کم کرنے کے لئے کئے گئے اقدامات ۔


    (الف) گھریلو کوئلہ کی سپلائی میں اضافہ (ب) کوئلہ کو استعمال میں لچیلا پن۔ (ج) کوئلہ روابط کو معقول بنانا۔


    ( viii ) 17-2014 کےدوران پیداوار ی صلاحیت میں 56232.6 میگاواٹ (28 فروری 2017تک) کا اضافہ ہوا ہے۔


    ( ix )14 -2013 میں بجلی کی پیداوار جہاں 967 بی یو (بلین یونٹ) تھی وہیں 15-2014 میں یہ بڑھ کر 1048 ہوگئی 16-2015میں بجلی کی یہ پیداوار بڑھ کر 1107 بی یو ہوگئی۔ اس طرح سے 16-2015 میں بجلی کی کمی سب سے زیادہ کم یعنی 2.1 فی صد رہی۔ موجودہ سال 17-2016 (فروری 2017 تک) میں بجلی کی یہ پیداوار بڑھ کر 1057.746 بی یو ہوگئی ہے۔ اس طرح سے بجلی کی کمی میں مزید گراوٹ آئی ہے اور یہ اپریل سے فروری 2017 کے درمیان کم ہوکر 0.7 فی صد ہوگئی ہے جو کہ اب تک کی سب سے کم شرح ہے۔


    ( x ) یہ 2014 سے فروری 2017 کے دروان 73798 سی کے ایم ٹرانسمیشن لائنوں اور 189948 ایم وی اے سب اسٹیشنوں کی صلاحیت بڑھی ہے۔ جنوبی ہند میں ٹرانسمیشن صلاحیت میں 87 فی صد کا اضافہ ہوا ہے۔ اپریل 2014 سے فروری 2017 کے دوان یہ 3450 میگاواٹ سے بڑھ کر 6450 میگاواٹ ہوگئی ہے۔


    ( xi ) قابل تجدید توانائی کے ٹرانسمیشن کے لئے گرین انرجی کوریڈوریعنی سبز توانائی گلیارے کا نفاذ


    ( xii ) انّت جیوتی بائی ایفورڈیبل ایل ای ڈی فار آل (یو جے اے ایل اے۔ اجالا) اسکیم کا نفاذ ۔ اس اسکیم کے تحت 77 کروڑ غیر معیاری بلبوں کی جگہ ایل ای ڈی بلب لگایاجانا ہے۔ اس کے نتجے میں تخمینہ شدہ صلاحیت کے ضمن میں 20 ہزار میگاواٹ کے بقدر بجلی پیدا کرنے کی ضرورت سے احتراز کیا جاسکے گاا ور اس سے مارچ 2019 تک سالانہ بنیادوں پر سوبلین کلو واٹ (کے ڈبلیو ایچ) بجلی کی بچت ہوگی۔ اب تک 21.8 کروڑ ایل ای ڈی بلب تقسیم کئے جاچکے ہیں۔ اس کے علاوہ بجلی کی کم کھپت 5.36 لاکھ پنکھے اور 13.7 لاکھ ایل ای ڈی ٹیوب لائٹ کی تقسیم کی جاچکی ہے۔


    ( xiii ) اسٹریٹ لائٹننگ نیشنل پروگرام ( ایس ایل این پی) کانفاذ کیا جارہا ہے۔ اس کا مقصد 1.4 کروڑ روایتی اسٹریٹ لائٹوں کی جگہ ایل ای ڈی اسٹریٹ لائٹ لگانا ہے۔ اس کے نتیجے میں تخمینہ شدہ صلاحیت کے ضمن میں 1500 میگاواٹ کے بقدر بجلی پیدا کرنے کی ضرورت سے احتراز کیا جاسکے گاا ور اس سے مارچ 2019 تک سالانہ بنیادوں پر 9بلین کلو واٹ (کے ڈبلیو ایچ) بجلی کی بچت ہوگی۔ ا س سے 1500 میگاواٹ بجلی کی پیداواری صلاحیت کی بچت ہوگی اور مارچ 2019 تک 9 بلین کے ڈبلیو ایچ کی سالانہ بچت ہوگی۔ اب تک پورے ملک میں 18.3 لاکھ ایل ای ڈی اسٹریٹ لائٹ بدلی جاچکی ہیں۔


    م ن۔ م م ۔ج۔


    UNO1367

    
    
    (Release ID: 1485461) Visitor Counter : 2