      امور صارفین، خوراک اور عوامی تقسیم کی وزارت

      قیمتوں کے استحکام کیلئے فنڈ
      Posted On: 28 MAR 2017 7:59PM by PIB Delhi


    نئی دہلی، 28 ؍مارچ،صارفین کے امور، غذا اور سرکاری تقسیم کے وزیر مملکت جناب سی آر چودھری نے آج لوک سبھا میں پوچھے گئے ایک سوال کے تحریری جواب میں اطلاع دی کہ محکمہ برائے زراعت، امداد باہمی اور کسانوں کی بہبود (ڈی اے سی اینڈ ایف ڈبلیو) کے تحت 2014-15 میں قیمتوں کے استحکام کیلئے فنڈ (پی ایس ایف) قائم کیا گیا تھا تاکہ اہم زرعی اور باغبانی اشیاء مثلاً پیاز، آلو کی قیمتوں کو قابو میں رکھا جاسکے۔ بعد میں ضروری اشیاء کی فہرست میں دالوں کو بھی شامل کیا گیا۔ پی ایس ایف اسکیم کو یکم اپریل 2016 سے محکمہ برائے زراعت، امداد باہمی اور کسانوں کی بہبود (ڈی اے سی اینڈ ایف ڈبلیو) سے محکمہ برائے امور صارفین میں منتقل کردیا گیا۔


    پی ایس ایف اسکیم کے تحت ضروری غذائی اشیاء کا وافر ذخیرہ رکھا جاتا ہے اور قیمتوں کو قابو میں رکھنے کیلئے دھیرے دھیرے بازار میں بھیجا جاتا ہے تاکہ کالابازاری کی رک تھام ہوسکے۔ ضروری اشیاء کا وافر ذخیرہ رکھنے کیلئے پی ایس ایف کی اسکیم کسانوں؍ منڈی میں کسانوں کی تنظیم سے براہ راست خریداری کی حوصلہ افزائی کرتی ہے۔ پی ایس ایف کا استعمال مرکزی ایجنسیوں؍ ریاستی حکومتوں اور ایجنسیوں کے سرمایہ کیلئے بلا سود ایڈوانس دینے کیلئے کیا جاتا ہے۔ کسانوں اور تھوک منڈیوں سے گھریلو خریداری کے علاوہ قیمتوں کے استحکام کے فنڈ کی مدد سے مذکورہ اشیاء کو درآمد بھی کیا جاتا ہے۔


    پی ایس ایف کے تحت مختص فنڈ کا استعمال 20 لاکھ ٹن دالوں کے اضافی ذخیرہ کیلئے کیا گیا۔ اسی طرح 17747 ٹن پیاز کے اضافی ذخیرہ 5000 ٹن تور دال کی درآمدات اور 2000 ٹن پیاز کی درآمدات کیلئے ہی کیا گیا۔


    U- 14 80

    
    
    (Release ID: 1485906) Visitor Counter : 2