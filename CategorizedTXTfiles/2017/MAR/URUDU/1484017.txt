      شمال مشرقی ریاستوں کی ترقی کی وزارت

      گیارہویں شمال مشرقی تجارتی کانفرنس نئی دہلی میں شروع
      شمال مشرقی خطے کی ترقی کے وزیر ڈاکٹر جتیندر سنگھ کل کنکلیو سے خطاب کریں گے

      Posted On: 09 MAR 2017 8:13PM by PIB Delhi
    نئی دہلی، 9 مارچ،گیارہویں شمال مشرقی تجارتی کانفرنس (این ای بی ایس) کا آج یہاں نئی دہلی میں آغاز ہوا۔ اس دو روزہ کانفرنس کا مقصد شمال مشرقی خطے میں سرمایہ کاری کو سہل بنانا، اس خطے کی قوتوں سے روشناس کرانا اور شمال مشرقی میں تجارتی مواقع اور ممکنات کو اجاگر کرنا ہے۔ ریلوے کے مرکزی وزیر جناب سریش پربھو نے اس موقع پر اپنے ویڈیو پیغام میں بتایا کہ جلد ہی ایک ای کامرس پورٹل لانچ کیا جائے گا جو شمال مشرقی خطے کی دستکاری اور ہینڈ لوم کی آئی آر سی ٹی سی کی ویب سائٹ پر آن لائن فروخت کرے گا۔ انہوں نے بتایا کہ دارجلنگ گورکھا ہلز کونسل نے ریل رابطے کی دارجلنگ تک توسیع کے لئے اراضی مہیا کرانے کی یقین دہانی کرائی ہے جس کی مزید توسیع سکم تک کی جائے گی۔ اس موقع پر شمال مشرقی خطے کی ترقی کے وزیر مملکت (ڈی او این ای آر)، وزیر اعظم کے دفتر کے وزیر مملکت، عملے، عوامی شکایات، پنشن، ایٹمی توانائی اور خلائی امور کے وزیر مملکت ڈاکٹر جتیندر سنگھ کل اس کنکلیو سےخطاب کریں گے۔ ۔۔۔۔۔۔۔۔۔۔۔ م ن۔ش ت ۔ ن ا۔ (09-03-16) U- 1079
    
    (Release ID: 1484017) Visitor Counter : 2