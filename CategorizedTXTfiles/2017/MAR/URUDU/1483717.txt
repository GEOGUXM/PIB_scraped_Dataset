      صدر جمہوریہ کا سکریٹریٹ

      وزیٹرز ایوارڈ 2017 پیش کئے جانے کی تقریب میں صدر جمہوریہ جناب پرنب مکھرجی کی تقریر
      Posted On: 07 MAR 2017 12:39PM by PIB Delhi


    نئیدہلی، 07 ۔مارچ ۔صدر جمہوریہ جناب پرنب مکھرجی نے وزیٹر ایوارڈ 2017 پیش کئے جانے کی تقریب میں حسب ذیل تقریر کی تھی:


    ’’شروع میں تو میں جواہر لال نہرو یونیورسٹی کے یونیورسٹی کے وزیٹر ز ایوارڈ 2017 حاصل کرنے میں کامیابی شخصیات کو مبارکباددینا چاہوں گا ۔جواہرلال نہرو یونیورسٹی دنیا کی بہترین یونیورسٹی ہے اور ہماچل پردیش ، بنارس ہندویونیورسٹی اور تیج پور یونیورسٹی جیسی مرکزی یونیورسٹیوں کے سائنسدانوں کو جدت طرازی اور تحقیق کے زمروں میں وزیٹر ز ایوارڈ 2017 سے نوازا گیا ہے ۔ان سرکردہ علمی شخصیات کو پیش کئے جانے والا یہ اعزاز اپنے اپنے مضامین میں مہارت حاصل کرنے کی نیک نیت جستجو اور تنہا کام کرنے کی کامیابی کے اعتراف کی حیثیت رکھتا ہے۔‘‘

    خواتین وحضرات !

    ہندوستان کے اعلیٰ تعلیمی نظام کے بارے میں بہت کچھ کہا جاچکا ہے ۔ بعض لوگ اس بات پر مصر ہیں کہ پچھلے کچھ برسوں کے دوران یہاں اس نظام کو زبرست وسعت دی گئی ہے وہیں اس کے معیار میں بھی کمی آئی ہے۔ پھربھی کچھ حضرات کا یہ کہنا بجا طور سے حق بہ جانب ہے کہ اعلیٰ تعلیم فراہم کرنے کی اہلیت میں اضافہ ملک کی بڑھتی ہوئی نوجوان آبادی کے حوالے سے لازمی ہونے کی حد تک ضروری ہے ۔آج ملک میں نوجوانوں کی آبادی 250 ملین ہے ۔ جو 15 سے 24 سال تک کی عمر تک کے نوجوان ہیں ، جو ملک کی کُل آبادی کے پانچویں حصے کے بقدر ہیں ۔ اس لئے یہ بات ازحد ممکن ہے کہ معیار اور مقدار ایک ہی وقت میں اور ایک ہی سمت میں بہ یک وقت آگے بڑھائی جائیں۔

    دوستو!

    پچھلے کچھ دنوں کے دوران عالمی معیار کے اداروں کے تصورات نے پالیسی سازوں ، ماہرین تعلیم اور سرکردہ علمی شخصیات کے اذہان پر زبردست اثرات مرتب کئے ہیں۔ ماہرین اب بھی اس پس وپیش میں ہیں کہ ایک اعلیٰ تعلیمی ادارے کے لئے کیا کیا عناصرضروری ہیں،تاہم عالمی معیار کے ادارے کے لئے بعض کلیدی عناصر لازمی ہیں ۔ مثال کے طور پر عالمی معیار کے اداروں کے لئے ضروری ہے کہ صاحب لیاقت اور ذہین طلبأ کی موجود گی ضروری ہے لیکن یہ بات اچانک ممکن نہیں ہوپاتی کیونکہ ایک ادارے کے لئے ضروری ہوتا ہے کہ باصلاحیت افراد جمع کرنے سے قبل اس میں پوری طرح پختگی پیدا ہوجائے ۔ ممکن ہے کہ ہمارے بعض اعلی ٰ تعلیمی اداروں کو اس سلسلے میں دشواریو کا سامنا کرنا پڑا ہو لیکن ہماری پالیسیوں کو آگے بڑھانے والے حضرات اس میں مدد کرسکتے ہیں۔گلوبل انیشیٹو آف اکیڈمک نیٹ ورک (جی آئی اے این ) پروگرام کےتحت تقریباََ 780 غیر ملکی استاد اورماہرین نے ہندوستانی اداروں میں تعلیم دینے کے لئے اپنا اندراج کرایا ہے۔ اس کے ساتھ ہی ہمیں مفید مطلب معاشی فضا کی مدد بھی حاصل ہے ،جس کے نتیجے میں بیرون ملک کام کرنے والے ہندوستانی افراد اپنی مادر وطن واپس آکر یہاں موجود مواقع سے استفادہ کرنے کی کوششیں کرنے لگے ہیں۔

    علاوہ ازیں ڈھانچہ جاتی سہولیات اور علمی وسائل کے فروغ کے لئے معقول مالیاتی وسائل کی موجودگی ضروری ہے ۔ لیکن اس کے لئے اعلیٰ تعلیمی اداروں کو سرکاری سرمایہ کاری کے ساتھ ساتھ صنعتی منصوبوں ،سرکردہ علمی شخصیات کے لئے چئیرز کے اعزاز اور تحقیقی اداروں کے قیام کے لئے جدت طراز نظام تیار کرنا ہوگا۔

    اداروں کے ذریعہ تیزی کے ساتھ تبدیلیوں کا عمل قبول کئے جانے کے لئے ایک سرکاری نمونہ عمل ضروری ہے ۔اس قسم کے نظام کے لئے ایسے مضبوط اداروہ جاتی لیڈروں کی ضرورت ہوتی ہے ،جو ادارے کے تصورات کے فروغ کے لئے لوگوں کا تعاون اور عہد بستگی حاصل کرنے کی صلاحیت رکھتے ہوں ۔ علاوہ ازیں اس کے لئے ایسے علمی ماہرین کا ایک کیڈر قائم کئے جانے کی ضرورت ہے ، جو طلبأ اور ساتھی اساتذہ میں فیلو شپ کے حصول کی حوصلہ افزائی کرسکیں ۔

    اس کے ساتھ ہی ایک ایسا ماحولیاتی نظام قائم کیا جانا بھی ضروری ہے جو تحقیق اور جدت طرازی کے لئے معاون ہو۔ ہمارے علمی اداروں کو آج کل درپیش سب سے بڑا چیلنج تعلیم کے بعد تحقیقی کاموں کے لئے ذہین طلبأ حاصل کرنا ہے ۔ اچھے طلبأ یا تو کارپوریٹ سیکٹر میں مواقع حاصل کرنے کے لئے معمول کی تعلیم حاصل کرنے کے بعد تعلیمی سلسلہ منقطع کردیتے ہیں یا غیر ملکی یونیورسٹیوں میں اعلیٰ تعلیمی ڈگریاں حاصل کرنے کی جدوجہد میں لگ جاتے ہیں۔ اس سنگین مسئلے کے تدارک کے لئے ضروری ہے کہ ہمارے تعلیمی نظام میں منزہ ومقدس تبدیلیاں پیدا کی جائیں ۔

    دوستو!

    ہماری تحقیقی سرگرمیوںکو ملک کے ترقیاتی چیلنجوں کے مطابق ہونا چاہئے ۔ ہماری یونیورسٹیوں کے بہترین اذہان کو صفائی ستھرائی ، شہری نقل وحمل ،سیویج ڈسپوزل ،صفائی ستھرائی کا نظام ، صحت کی دیکھ بھا ل اور خشک سالی سے محفوظ رہنے والی کاشت کاری جیسے شعبوں کے مسائل کے حل کے لئے اپنی صلاحیتو ں کو زیر استعمال لانا چاہئے ۔جدت طراز اذہان کو ایسی مشینیں او ر اوزار بنانے چاہئیں جو کسانوں ،مزدوروں ، فن کاروںاور بنکروں کے حالات میں بہتری پیدا کرسکیں ۔

    مجھے خوشی ہے کہ یہاں جدت طرازی اور تحقیق کے شعبوں میں کامیابی حاصل کرنے والے جن سرکردہ حضرات کو ایوارڈ سے نوازا گیا ہے وہ تمام مطلوبہ معیارات پر کھرے اترتے ہیں۔ فالتو پلاسٹک کو رسوئی گیس یعنی ایل پی جی میں بدلنے کی اہلیت والا ری ایکٹر تیار کرنے کے لئے ڈاکٹر دیپک پنت کو جو اعزازدیا گیا ہے وہ یقیناََ حق بجانب ہے کیونکہ اس ری ایکٹر سے نہ صرف یہ کہ زمینی سطح کی توانائی ضروریات پوری ہوسکیں گی بلکہ ماحولیات کی بھی حفاظت ہوسکے گی۔ ہندوستانی کا لا آزار کی تشخیص اور علاج کے شعبے میں ڈاکٹر شیام سندر کی تحقیقی کامیابی غیر معمولی حیثیت کی حامل ہے ۔ اس کے ساتھ ہی کیمیکل سائنس کے میدان میں پروفیسر نرنجن کرک کی کامیابی بھی انتہائی عظیم الشان ہے ۔

    معزز خواتین وحضرات !

    جواہر لال نہرو یونیورسٹی علمی مہارت کی ان تھک جدوجہد کے لئے بلا شبہ ملک کی بہترین یونیورسٹی ہے ۔ اس یونیورسٹی نے طلبا اور اساااتذہ کے معیار، اساتذہ کی تربیت ،سپاس ناموں ، اشاعتوں ،تحقیقی منصوبوں ،غیر ملکی شراکتداریوں اور سمینارز اورجدت طراز نمائشوں کے اہتمام جیسے تمام کلیدی شعبوں میں زبردست کامیابیاں حاصل کی ہیں ۔

    ماضی قریب میں قائم کی جانے والی متعدد مرکزی یونیورسٹیاں شاید فوری طور سے اعزازات حاصل کرنے کی دوڑ میں شامل نہ ہوں ۔ لیکن انہیں اس دوڑ میں شامل ہونے کے لئے سنجیدگی سے کوششیں کرنی ہوں گی ،جس سے انہیں علمی انتظام وانصرام اور بہترین عالمی طریقہ کار کا ایک بہترین فریم ورک حاصل ہوسکے گا۔نئی یونیورسٹیوںکو درپیش دشواریوں پر قابو پاتے ہوئے خوش انجام آغاز کرنا ہوگا ۔

    آخر میں ، میں ایوارڈ یافتگا کو مبارکباد اور نیک خواہشات پیش کرتا ہوں ۔مجھے امید ہے کہ وزیٹر ز ایوارڈ س مرکزی یونیورسٹیوں اور علمی برادریوں کو مہارت حاصل کرنے کی سمت میں پیش رفت کی ان تھک کوششیں کرنے کی ترغیب دینے میں کامیاب رہیں گی ۔ میں آپ سب کو آپ کی کوششوں کی بہترین کامیابیوں کے لئے نیک خواہشات پیش کرتا ہوں۔

    

    م ن ۔س ش۔رم

    U-998
    
    
    (Release ID: 1483717) Visitor Counter : 3