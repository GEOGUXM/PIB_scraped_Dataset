      بھاری صنعتوں اور سرکاری کمپنیوں کی وزارت

      سی پی ایس یو کو لاحق ہونے والا خسارہ
      Posted On: 29 MAR 2017 5:29PM by PIB Delhi


    نئی دہلی، 29 ؍مارچ، بھارتی صنعتوں اور سرکاری دائرہ کار کی صنعتوں کی وزارت نے وزیر مملکت جناب بابل سپریو نے آج راجیہ سبھا میں ایک تحریری سوال کے جواب میں بتایا ہے کہ بھارتی صنعتوں کے محکمے کے تحت ایسے 31 مرکزی سرکاری دائرہ کار کے شعبے کے صنعتی ادارے ہیں جن میں سے بھارت ہیوی الیکٹریکلس لمیٹڈ ( وی ایچ ای ایل) سمیت 21 ادارے خسارے میں چل رہے ہیں۔ ان صنعتی اداروں کے منافع اور خسارے سے متعلق تفصیلات اور ان کی بیلنس شیٹ سرکاری دائرہ کار کے صنعتی اداروں سے متعلق سروے 2015-16 کے تحت بالترتیب جلد نمبر1 اور جلد نمبر 2 میں دستیاب ہیں اور ان تمام تر تفصیلات کو پہلے ہی یعنی 21 مارچ 2017 کو پارلیمنٹ کے دونوں ایوانوں میں ٹیبل پر رکھا جاچکا ہے۔


    وزیر موصوف نے بتایا کہ بھاری صنعتوں کا محکمہ ہر ایک مرکزی سرکاری دائرہ کار کی صنعتی اکائی کی اصل صورت حال سے آگاہی حاصل کررہا ہے تاکہ ہر صنعتی ادارے کے بارے میں علیحدہ علیحدہ نظر ثانی کے بعد اس کے احیاء کی کوششیں شروع کی جاسکیں۔ انہوں نے کہا کہ اس عمل کے حصے کے طور پر منافع والی صنعتی اکائیوں کو مزید مستحکم بنایا جائے گا جبکہ خسارے میں چل رہی مرکزی سرکاری دائرہ کار کی صنعتی اکائیوں کو جہاں ضرورت ہوگی احیاء سے ہمکنار کیا جائے گا۔ انہوں نے کہا کہ ایسی مرکزی سرکاری دائرہ کار کی صنعتیں جو دائمی طور پر خستہ حال رہی ہیں اور جن کا احیاء ہمہ گیر بنیادوں پر ممکن نہیں ہے ان میں سے سرمایہ واپس لیا جائے گا یا ملازمین کو ان کےو اجبات کی بھرپائی کے بعد انہیں بند کردیا جائے گا۔ نیتی آیوگ کو یہ ذمہ داری سونپی گئی ہے کہ وہ خسارے میں چل رہی مرکزی سرکاری دائرہ کار کی صنعتی اکائیوں کی کارکردگی پر باریکی سے غور وفکر کرے اور اس طرح کے غور وفکر کے بعد مذکورہ متعلقہ مرکزی سرکاری دائرہ کار کی صنعتی اکائی کے متعلق اپنی سفارشات پیش کرے۔


    ۔۔۔۔۔۔۔۔۔۔۔


    U- 1508

    
    
    (Release ID: 1486023) Visitor Counter : 2