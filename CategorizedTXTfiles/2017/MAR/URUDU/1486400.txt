      وزارتِ تعلیم

      وزیراعظم اسمارٹ انڈیا میک تھان 2017 کےشرکت کنندگان سے کریں گےخطاب
      Posted On: 31 MAR 2017 8:46PM by PIB Delhi


    دنیا کے سب سے بڑے ہیک تھان میں 10،000سے زائد پروگرامرز کریں گے شرکت


    نئی دہلی، 31 /مارچ ،وزیراعظم جناب نریندر مودی کل یعنی یکم اپریل کو رات دس بجے ویڈیو کانفرنسنگ کے ذریعہ اسمارٹ انڈیا ہیک تھان 2017 میں شرکت کرنے والے طلبہ سے خطاب کریں گے۔ اسمارٹ انڈیا ہیک تھان کا مقصد نوجوانوں، بالخصوص انجینئرنگ کے طلبہ میں اختراع اور روایتی سوچ سے ہٹ کر ایک الگ سوچ کو فروغ دینا ہے۔ اس میں 29 وزارتوں/حکومت ہند کے محکموں کی شناخت شدہ سماجی اہمیت کے حامل مسائل پر توجہ دی جائےگی۔ یہاں یہ بات قابل ذکر ہے کہ اسمارٹ انڈیا ہیک تھان کا نقطۂ آغاز ڈیجیٹل انڈیا، اسٹارٹ اپ انڈیا اور میک ان انڈیا مہم ہیں، جن کے لئے ہنر مند اور اختراعی ورک فورس کی ضرورت ہے۔ 10،000سے زائد پروگرامرز کی شرکت کے ساتھ یہ دنیا بھر میں ہونے والا سب سے بڑا ہیک تھان ہوگا۔ اسمارٹ انڈیا ہیک تھان کا گرانڈ فائنل ملک کے 26مختلف مقامات پر یکم اپریل کو صبح آٹھ بجے شروع ہوگااور 2اپریل کو رات آٹھ بجے اختتام پذیر ہوگا۔ ہر ایک مقام کی دیکھ ریکھ کی ذمہ داری حکومت ہند کے کسی محکمہ یا وزارت کی ہوگی۔ فائنل کی تیاریوں کے تحت طلبہ کی رہنمائی کیلئے متعین تقریباً 2110ٹریننگ دینے والوں میں طلبہ کو آن لائن ٹریننگ دی۔


    انسانی وسائل کی ترقی کے وزیر جناب پرکاش جاؤڈیکر مہم کے سرپرست اعلیٰ ہیں۔ انسانی وسائل کی ترقی کی وزارت نے اہم اینکر کے طورپر اے آئی سی ٹی ای کے ذریعے مہم کی قیادت کی ہے ۔


    حکومت ہند کے متعدد محکموں اور وزارتوں نے 598 مسائل کی نشاندہی کی ہے، جن کا تقریبا 42ہزار طلبہ پر مشتمل 7ہزار 531 ٹیموں نے جواب دیا ہے۔ اس میں 28 ریاستوں کے 10ہزار شرکت کنندگان کی 1266 ٹیموں کو فائنل کے لئے شارٹ لسٹ کیاگیا ہے۔


    دانشورانہ املاک کی عالمی تنظیم (ڈبلیو آئی پی او) کے اعداد وشمار کے مطابق ہندوستان میں فی ملین آبادی پر 40 پیٹنٹ کا اندراج ہے۔ لہذاہندوستانیوں کی دانشورانہ صلاحیت کو مدنظر رکھتے ہوئے اختراع کے میدان میں کافی کچھ کیاجاسکتا ہے۔ اختراع میں بہتری کیلئے اسمارٹ انڈیا ہیک تھان کی سمت میں ایک کوشش ہے۔


    U- 1596

    
    
    (Release ID: 1486400) Visitor Counter : 2