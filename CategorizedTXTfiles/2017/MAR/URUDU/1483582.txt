      صدر جمہوریہ کا سکریٹریٹ

      کوچی میں چھٹے کے ایس راجہ منی یادگاری خطبات کی تقریب سے
      صدر جمہوریہ جناب پرنب مکھرجی کا خطاب

      Posted On: 03 MAR 2017 1:58PM by PIB Delhi

    نئی دہلی، 03 ۔مارچ ۔صدر جمہوریہ جناب پرنب مکھرجی نے کوچی میں معروف قانون داں اورکیرل پبلک مین انکوائری کمیشن کے سابق رکن جناب کے ایس راجہ منی کے اعزاز میں منعقد کئے جانے والےچھٹے کے ایس راجہ منی یادگاری خطبات کی تقریب میں جو تقریر کی تھی اس کے چیدہ چیدہ اقتباسات حسب ذیل ہیں:

    1 مجھے کیرل میں معروف قانون داں اور کیرالہ پبلک مین انکوائری کمیشن کے سابق رکن جناب کے ایس راجہ منی کے اعزاز میں منعقد کئے جانے والے چھٹے یادگاری خطبے کی تقریب میں تقریر کے لئے آنے پر انتہائی مسرت کا احساس ہورہا ہے۔
    2 میں نے اپنی عوامی زندگی کے دوران مختلف حیثیتوں سے کیرل کا دورہ کیا ہے ۔ یہ ریاست دنیا کے مختلف علاقوں کے تاجروں اور مذہبی مشنریوں کے لئے داخلے کے عظیم دروازے کی حیثیت رکھتی ہے ۔کیرل کے لوگ اپنی ترقی پسند سوچ کے لئے مشہورہیں۔ادب ،تعلیم ،صحت ، جنسی مساوات ،سیاحت اور ثقافت کے شعبوں میں کیرل کی کامیابیاں یقیناََ بے نظیر ہیں ۔
    3 کیرالہ ہائی کورٹ اس کے ججوں اور اس کے وکیلوں کا پور ےملک میں احترام کیا جاتا ہے ۔ غریبوں اور محروم طبقات کو انصاف کی فراہمی کے لئے جسٹس وی آر کرشنا ائیر جیسے معروف ماہر قانون وانصاف کی جدوجہد اور خدمات انتہائی بیش قیمت ہونے کا حکم رکھتی ہیں ۔
    4 آج کے خطبے کا موضوع ہے :’’ India @ 70. انڈیا ‘‘ اس سال 15 اگست کو ہندوستان نے اپنی آزادی کے 70 سال مکمل کرلئے ہیں۔آزادی سے 50 برس قبل ہندوستان کی معاشی شرح نمو صفر سے ایک فیصد تک ہوا کرتی تھی ۔ پانچویں دہائی کے دوران ہماری شرح نمو ایک سے بڑھ کر دو فیصد ہوگئی ۔جبکہ چھٹی دہائی میں تین سے بڑھ کر چار فیصد اور 90 کی دہائی میں معاشی اصلاحات کے نتیجے میں ہماری شرح نمو 6 سے بڑھ کر سات فیصد ہوگئی ۔یاد رہے کہ پچھلی دہائی کے دوران ہماری شرح نمو کا اوسط 8فیصد رہا ہے جس نے ہمیں دنیا کی تیزی سے ترقی کرتی ہوئی بڑی معیشتوں میں شامل کردیا ہے ۔
    5 1950 میں ہندوستان کی آبادی 360 ملین تھی لیکن آج ہم 1.3 ارب آبادی والے ایک مضبوط ملک کی حیثیت رکھتے ہیں۔ہماری سالانہ فی کس آمدنی ملک کی آزادی کے وقت 7 ہزار 500 روپے ہواکرتی تھی ، جو اب زبردست اضافے کے 77 ہزار روپے سالانہ ہوگئی ہے ۔ ہماری مجموعی گھریلو نمو کی شرح2.3فیصد سے بڑھ کر 16 -2015 میں 7.9 فیصد ہوگئی ہے۔غریبی کا تناسب بھی 60 فیصد سے کم ہوکر 25 فیصد تک آگیا ہے ۔
    6 ہندوستان نے اپنی آزادی کے ابتدائی دنوںمیں بے پناہ لوگوں کی روزی روٹی کا انتظام کیا ہے ۔اُن دنوں ہمیں بیرون ملک سے درآمد کئے جانے والے اناج پر انحصار کرنا پڑتا تھا ، لیکن آج ہم اتنا اناج پیداکرتے ہیں جو نہ صرف ہمارے لئے کافی ہوتا ہے بلکہ ہم اس کو برآمد بھی کرتے ہیں۔
    7 1947 میں ہمارے ملک میں کوئی قابل ذکر صنعت نہیں تھی ۔ لیکن اس کے برعکس آج ہم دنیا میں دسویں سب سے بڑے صنعتی ملک کی حیثیت سے ابھر کر سامنے آئے ہیں۔ہمارے ٹکنالوجیکل بیس اورنیٹ ورک ، تحقیقی تجربہ گاہو ں اور اعلیٰ تعلیمی اداروںکو پوری دنیا میں ستائش کے ساتھ دیکھا جاتا ہے۔
    8 پچھلے 70 برس کے دوران ہماری زندگیوں میں جو زبردست تبدیلیاں رونما ہوئی ہیں انہیں بخوبی محسوس کیا جاسکتا ہے ۔ آج ہندوستان ایک غریب اور کم ترقی یافتہ ملک سے تبدیل ہوکر محض 7 دہائیوں کی مختصر مدت میں تیسری بڑی معیشت کی حیثیت سے ابھر کر سامنے آیا ہے۔
    9 غیر معمولی چیلنجوں اور زبردست کثرتوں کی موجودگی میں اپنے قومی اتحاد اور جمہوریت کو ٹھوس اور مضبوط بنائے رکھنا بھی کوئی کم اہم کامیابی نہیں رہی ہے۔ہم نے اپنے ملک میں سختی کے ساتھ قانون کی حکمرانی برقرار رکھی ہے ، آزاد عدلیہ قائم کی ہے اور فعال ذرائع ابلاغ اور شہری سماج قائم کیا ہے۔ اس کے ساتھ ہی ہم نے الیکشن کمیشن اور کمپٹرولر اینڈ آڈیٹر جنرل آف انڈیا جیسے مضبوط ادارے قائم کئے ہیں جو ہمارے سیاسی نظام کے ستون کی حیثیت رکھتے ہیں۔
    دوستو، خواتین و حضرات !
    10 ہمارے لئے اپنے اجداد کے ذریعہ قائم کی جانے والی روایتوںکی پاسداری کی دستاویز ہے ہمارا آئین ۔
    11 دراصل آئین کسی ملک کی حکمرانی کے چارٹر کی حیثیت رکھتا ہے ۔ اچھی حکمرانی کی تعریف نہ صرف یہ کہ وقت کی ضرورت ہوتی ہے بلکہ متعدددہائیوں کے تجربات کا نتیجہ ہوتی ہے۔پھربھی ہمارے آئین میں ایسی بیش قیمت قدریں شامل ہیں ، جنہیں کبھی نظر انداز نہیں کیا جاسکتا ۔
    12 ہندوستان کے سبھی شہریوں کو انصاف ، سماجی ،معاشی اور سماجی انصاف کے ساتھ ساتھ آزادی ،مساوات کی فراہم اور برادرانہ تعلقات کا قیام ہندوستانی عوام کے عز م محکم کی حیثیت رکھتا ہے ۔
    13 دراصل کسی بھی ملک کی زندگی میں سماجی ،معاشی اور سیاسی انصاف منزل کی بجائے سفر کی حیثیت رکھتا ہے اور سماجی انصاف کے حصول کے لئے اچھی حکمرانی ہی نہیں بلکہ کشادہ ذہنی رویوں اور سماجی قدروں میں تبدیلی ازحد ضروری ہوتی ہے ۔
    کسی بھی جمہوریت کا حتمی نشانہ فرض کے معاشی ،مذہبی اور سماجی مرتب سے قطع نظر اسے بااختیار بنانا ہے ۔ یہ کسی حد تک دشوار گزار خواب سمجھا جاسکتا ہے لیکن کسی بھی نظا م کی طاقت اوراستحکام ، کامیابی کے لئے مسلسل محنت کئے جانے میں مضمرہوتا ہے۔ سیاسی انصاف کی فراہمی کے لئے ضروری ہے کہ سماج کے حاشئے پر پڑے طبقات کو بااختیا بنانے کی مسلسل کوششیں کی جائیں۔
    ہندوستان کی آزادی کے وقت دنیا کے بیشتر لوگوں کا خیال تھا کہ ہمارا جمہوری تجربہ کبھی کامیاب نہیں ہوگا ۔ یہ لوگ ہماری ہمہ جہتی ،غریب اور ہمارے عوام کی کم تعلیم کو پیش نظر رکھتے ہوئے پیش گوئی کیا کرتے تھے کہ ہندوستان بالآخر تاناشاہی یا فوجی اقتدار والے ملک میں تبدیل ہوجائے گا۔ لیکن ہندوستان کے عوام نے ان لوگوںکی ایسی تمام پیش گوئیوں کو پوری طرح خارج کردیا ، لیکن اس کے باوجود ہمیں یہ سچائی پیش نظر رکھنی چاہئے کہ ہمیں اپنی جمہوریت پروری جاری رکھنی ہوگی ۔ ہمیں کسی بھی قیمت پر استحصال کو جاری رہنے کی اجازت نہیں دینی چاہئے ۔تشددبرپا رکھنے والوں کو یہ بات یادرکھنی چاہئے کہ آج بدھ ،اشوک اور اکبر کو تاریخ میں ہٹلر اور چنگیز خاں کی بجائے عظیم شّخّصیات کے طور پر یاد کیا جاتا ہے ۔
    دوستو!
    ہمارے لیڈروں اور سرگرم سیاسی کارکنوں کو عوام کی بات سننی چاہئے ،ان کے ساتھ مل کر کام کرنا چاہئے ۔ان سے کچھ سیکھنا چاہئے اور ان کی ضرورتوں کی تکمیل کرنی چاہئے اور خدشات کا ازالہ کرنا چاہئے ۔کسی بھی قانون ساز کو یہ نہیں سمجھنا چاہئے کہ عوام اس کی باتوں میں آجائیں گے ۔انہیں قانون سازی کے بنیادی کام پرتوجہ مرکوز کرنی چاہئے اور عوامی خدشات اورمسائل کے سدباب پر بھی توجہ مرکوز رہنی چاہئے ۔
    قانون سازی اراکین پارلیمان کی سب سے بڑی ذمہ داری ہوتی ہے اور یہ بات انتہائی بدنصیبی کی ہے کہ ہماری پارلیمنٹ میں قانون سازی کے لئے وقت دن بہ دن کم ہوتا جارہا ہے ۔مثال کے طور پر 1952 سے 1957 کے درمیان پہلی لوک سبھا کے 677 اجلا س میں 309 بل منظور کئے گئے تھے اس کے برعکس 2004 سے 2009 تک کی 332 نشستوں میں محض 247 بل ہی پاس کئے جاسکے تھے ۔ جبکہ پندرہویں لوک سبھا کی 357 نشستوں میں 181 بل اور سولہویں لوک سبھا کی 197 نشستوںمیں محض 111 بل ہی منظور کئے جاسکے ۔
    خواتین وحضرات !
    کسی بھی منتخبہ منصب پر فائز شخص کو یہ گمان نہیں رکھنا چاہئے کہ اسے ووٹروں نے اس منصب پر فائز ہونے کے لئے بلایا ہے ۔ ان سبھی ووٹروں کے پاس جاکر ان سے ووٹ اور سپورٹ کی اپیل کی ہے ،اس لئے سیاسی نظام اور منتخب لیڈروں پر عوامی اعتماد کو دھوکہ نہیں دیا جانا چاہئے ۔ ہمارے قانون سازوں اور پارلیمنٹ کو اختلافات اورجھگڑوں پر توجہ مرکوز نہیں رکھنی چاہئے ۔ایوان میں اکثریت ثابت کرنے کو طاقت کی آزمائش نہیں سمجھنا چاہئے ۔ لوگوں کی نمائندگی کا حق دراصل کوئی استحقاق نہیں بلکہ اخلاقی ذمہ داری اورفرض کی حیثیت رکھتا ہے۔
    خواتین وحضرات !
    مجھے اس موقع پر امریکہ کے بانیوں میں شامل بنجامن فرینکلنک کی یاد آرہی ہے ۔ 1787 میں کانسٹی ٹیوشن کنونشن کے اجلاس سے باہر آتے ہوئے فلاڈلفیا کی ایک خاتون محترمہ پومل نے ان سے پوچھا تھا کہ ڈاکٹر ہمیں کیا حاصل ہوا ہے جمہوریت یاشہنشاہیت ۔ بنجامن نے بغیر کسی پس وپیش کے اس کا جواب دیا تھا : ہم نے جمہوریہ حاصل کی ہے ۔کاش ہم اسے قائم رکھ سکیں ۔
    آج مجھے ہندوستان کا مستقبل انتہائی روشن اورتابناک نظر آر ہا ہے ۔ ملک کے دوردراز علاقوںمیں آباد حاشئے پر پڑ ے ہوئے لوگو کو مطلوب بنیادی حقوق ، ان کی ترقی اور ایک درد مند سماج کی تشکیل کے لئے ہماری آئینی قدروں ، جواں سال نسلوں اور کاروباری اہلیتوں سے صرف نظر نہیں کیا جاسکتا ۔پچھلے 70 برس کے دوران ہندوستان میں انتہائی ڈرامائی تبدیلیاں رونما ہوئی ہیں ۔ مجھے یقین ہے کہ آئندہ دس برس کے دوران ہم ملک وقوم کو آگے لے جاتے ہوئے زبردست کامیابیا ں حاصل کریں گے۔

    م ن ۔س ش۔ رم
    
    
    (Release ID: 1483582) Visitor Counter : 3