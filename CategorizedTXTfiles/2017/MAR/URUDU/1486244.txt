      امور داخلہ کی وزارت

      قدرتی آفات کے نتیجے میں ہونے والی تباہ کاری سے نمٹنے کے انتظامات کے سلسلے میں نعروں کا مقابلہ
      Posted On: 31 MAR 2017 12:08PM by PIB Delhi


    نئیدہلی۔ 31 ؍مارچ۔بھارت میں قدرتی آفات کے نتیجے میں ہونے والی تباہ کاری اور اس سے نمٹنے کے انتظام میں قومی پلیٹ فارم کے کردار (این پی ڈی آر آر) کے موضوع پر ایک آن لائن نعرہ مقابلہ کل سے شروع ہوا ہے۔ اس نعرے سے متعلق مقابلے میں مندرجات میں سے سب سے عمدہ اندراج قرارپانے والے نعرے کو 25000 روپئے کا نقد انعام اور ایک سند دی جائے گی۔


    نعروں کے اس مقابلے میں صرف مقیم بھارتی ہی حصہ لے سکتے ہیں۔ یہ مقابلہ کل 10.00 بجے صبح سے شروع ہوا ہے۔ ای۔ میل کے ذریعے 17 اپریل 2017 کو شام 05.00 بجے تک بھیجی جاسکتی ہیں اور صرف انہیں پر غور کیا جائے گا۔ اندراجات کو npdrr.india-mha@nic.in پر ارسال کیا جانا چاہئے اور ساتھ ہی ساتھ رابطے کی تفصیلات بھی موجود ہونی چاہئے۔ اس مقابلے سے متعلق کوئی بھی خط وکتابت مندوب کی جانب سے فراہم کرائے گئے ای۔ میل کے توسط سے ہی ممکن ہوسکے گی۔ پروگرام کا اہتمام کرنے والے ای۔ میل کی تاخیر یا نہ پہنچنے کے ذمہ دار نہیں ہوں گے۔


    مذکورہ نعروں کا مقابلہ ایسا ہے جس میں یہ شرط رکھی گئی ہے کہ کوئی بھی نعرہ 10 الفاظ سے زیادہ پر مشتمل نہیں ہوگا اور یہ نعرہ ہندی یا انگریزی زبان میں ہوسکتا ہے۔ اس نعرے میں این پی ڈی آر آر سے متعلق پلیٹ فارم سازی کا لب ولباب پنہاں ہونا ضروری ہے۔ نعروں میں حکومت کی جانب سے شراکت دار ، نجی ، غیر سرکاری شعبوں کا ذکر بھی ہوگا جو قدرتی آفات کے نتیجے میں ہونےو الی تباہ کاری کے وقت راحت اور بچاؤ کاری میں اپنا کردار ادا کرتے ہیں۔


    بہترین اندراج کا انتخاب اس نعرہ مقابلے کے تحت ججوں کے ایک پینل کے ذریعے کیا جائے گا جو قومی ڈیزاسٹر مینجمنٹ اتھارٹی (این ڈی ایم اے) کے چار اراکین پر مشتمل ہوں گے۔ نعرے سے متعلق اس مقابلے کے بہترین اندراج ارسال کرنے والے کو 25000 روپئے نقد اور ایک سند وزارت داخلہ کے وزیر مملکت کے ہاتھوں سے عطا کی جائے گی۔ بھارت میں اس کے قیام کے مقام سے لیکر این پی ڈی آر آر تک دوسری میٹنگ میں شریک ہونے کیلئے انہیں آنے جانے کا کرایہ بھی پیش کیا جائے گا۔ این پی ڈی آر آر کے دوران دلّی میں دو دن اور دو رات کا قیام کابھی ا نتظام اور این پی ڈی ا ٓر آر کی دوسری میٹنگ میں اپنے خیالات کے اظہار کا موقع بھی دیا جائے گا۔


    م ن ۔۔ع ن


    U-1580

    
    
    (Release ID: 1486244) Visitor Counter : 2