      وزارت خزانہ

      وزیر خزانہ جناب ارون جیٹلی دولت مشترکہ ممالک اور برطانوی اورسیز زیر تحویل علاقوں کے آڈیٹر جنرلوں کی 23 ویں کانفرنس سے خطاب کریں گے
      Posted On: 21 MAR 2017 5:29PM by PIB Delhi


    نئی دہلی 21 ؍ مارچ 2017 ، خزانہ، دفاع اور کمپنی امور کے وزیر جناب ارون جیٹلی 22 مارچ 2017 کو نئی دہلی میں دولت مشترکہ ممالک اور 9 برطانوی اورسیز علاقوں کے آڈیٹر جنرلوں کی 23 ویں کانفرنس سے خطاب کریں گے۔ بھارت کے کنٹرولر اینڈ آڈیٹر جنرل (سی اے جی) اس کانفرنس کی میزبانی کررہے ہیں جو 21 سے 23 مارچ 2017 کے دوران نئی دہلی میں منعقد ہورہی ہے۔ واضح رہے کہ بھارت اولین مرتبہ اس مقتدر کانفرنس کا اہتمام کرنے جارہا ہے۔


    کانفرن کے تحت اہم موضوع ’’عوامی احتساب کے شعبے میں صلاحیت سازی کے لئے شراکت داری کا فروغ‘‘ ہے۔ اس کے تحت درج ذیل ذیلی عنوانات بھی شامل ہیں۔


    1۔ عوامی احتساب کے شعبے میں ٹکناکولوجی کے استعمال کو متعارف کرانا


    2۔ ماحولیات کا احتساب ۔دولت مشترکہ تناظر میں


    مذکورہ دونوں ذیلی عنوانات کے تحت منعقد ہونے والی گفت و شنید کی صدارت تنزانیہ و کناڈا کے آڈیٹر جنرل حضرات کریں گے۔


    مذکورہ کانفرنس میں 52 دولت مشترکہ ممالک اور 9 برطانوی اورسیز خطوں کے مندوبین شریک ہورہے ہیں۔ ان میں سے چند ممالک دنیا کے ترقی یافتہ ممالک میں شمار ہوتےہیں۔ تاہم کچھ ممالک ایسے بھی ہیں جو سب سے کم ترقی یافتہ اور چھوٹے جزائر کے ترقی پذیر ممالک کی صف میں ہیں۔ ان ممالک کے آڈیٹنگ ادارے ہر 3 سال کے بعد یکجا ہوتے ہیں اور خود کو درپیش اہم چنوتیوں پر تبادلہ خیالات کرتے ہیں۔ اس نوعیت کی گزشتہ کانفرنس مالٹا میں 2014 میں منعقد ہوئی تھی۔ توقع ہے کہ 37 ممالک کے 80 مندوبین اس کانفرنس میں شریک ہوں گے۔ مہمانان میں مقتدر احتسابی اداروں کے 24 سربراہان کے نام بھی شامل ہیں۔


    ۔۔۔۔۔۔۔۔۔۔۔

    م ن۔ ن ا۔

    (21-03-2017)

    U- 1313
    
    
    (Release ID: 1485087) Visitor Counter : 2