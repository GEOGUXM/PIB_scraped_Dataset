      زراعت اور کاشتکاروں کی فلاح و بہبود کی وزارت

      کسانوں کی ترقی حکومت کی پہلی ترجیح : رادھا موہن سنگھ
      Posted On: 15 MAR 2017 7:02PM by PIB Delhi


    نئی دہلی، 15 مارچ / زراعت اور کسانوں کی فلاح کے مرکزی وزیر جناب رادھا موہن سنگھ نے کہا ہے کہ کسانوں کی ترقی اور انہیں اوپر اٹھانا حکومت کی پہلی ترجیحی ہے اور اسے انجام دینے کے لئے سرکار نے سال 2022 تک کسانوں کی آمدنی دوگنی کرنے کا نشانہ رکھا ہے۔ جناب سنگھ نے یہ بات آج انڈین انسٹی ٹیوٹ آف ایگریکلچر ریسرچ میں تین دن تک چلنے والے کرشی انتی میلے 2017 کے افتتاحی تقریب کے موقع پر کہی۔ اس موقع پر زرعی تحقیق اور تعلیم کے محکمے کے سکریٹری اور آئی سی اے آر ڈائریکٹر جنرل ڈاکٹر ترلوچن مہاپترا، زراعت ، تعاون اور کسانوں کی بہبود کےمحکمے کے سکریٹری، مویشی پروری، ڈیری ماہی پروری کے محکمے کے سکریٹری زرعی تحقیق کے ہندستانی ادارے کے نائب ڈائریکٹر جنرل سائنس داں اور دیگر موجود تھے۔ میلے میں کسانوں کو تحفظ بااختیار بنانے اور ان کی ترقی کو دھیان میں رکھ کر تیار کی گئی فصلوں اور مویشیوں کی نئی قسمیں تکنیکی خصوصی اسکیموں اور پروگراموں کی جانکاری دی جائے گی۔


    اس موقع پر جناب سنگھ نے کہا کہ ٹھوس ترقی کے لئے زمین کی زرخیزی کو برقرار رکھنا ضروری ہے۔ وزیراعظم نے فروری 2015 میں سوائیل ہیلتھ کارڈ لانچ کیا تھا اور اب تک 460 سوائل ٹسٹنگ لیبارٹری کی منظوری دی گئی ہے۔ حکومت نے مئی 2015 میں نیم کوٹیڈ یوریا کی پیداوار کو لازمی کردیا ہے۔ ساتھ ہی ڈی اے پی اور ایم اوپی کی لاگت میں گھٹا دی ہے ۔ کسانوں کو قدرتی آفات جیسے سوکھے، سیلاب سے بچانے کے لئے پردھان منتری فصل بیمہ یوجنا کی شروعات کی گئی ہے۔ جس میں اناج، تلہن، اور کمرشیل باغبانی فصلیں شامل ہیں۔


    خریف 2016 میں تقریباً 366.64 لاکھ کسانوں کو ہورہے ہیں ۔ زراعت کےمرکزی وزیر نے کہا کہ ان کی وزارت نے پورے ملک میں ای پلیٹ فارم (ای۔ نیم) کے ذریعہ تھوک مارکیٹ کو جوڑنے کا انتظام کیا ہے۔ تاکہ کسان اپنی پیداوار مناسب دام پر منڈیوں میں بیچ سکیں سوکھے کے مسئلہ سے مستقل طور سے نمٹنے کے لئے پردھنا منتری کرشی یوجنا کی شروعات کی گئی ہے۔ جس کے تحت ہر کھیت کو پانی پہنچایا جارہا ہے۔ زراعت کو بڑھاوا دینے اور کھاد پیداوار کے ساتھ گاؤں کی روٹی روزی اور زندگی کو مضبوط کرنے کے لئے کرشی اور کسانوں کی فلاح کےبہت سے منصوبے شروع کئے گئے ہیں۔ ان میں پردھان منری کرشی سینچائی یوجنا زرعی مشین کاری قومی زرعی مارکیٹ ، کسان سوبدھا موبائیل ایپ راشٹریہ کرشی وکاس یوجنا ماہی پروروی کی ترقی کا بندوبست اور مربوط زرعی نظام ماڈل وغیرہ اہم ہیں۔


    جناب سنگھ نے کہا کہ ملک اناج کےمعاملے میں خود کفیل ہے اور دیگر ملکوں کو اناج برآمد کررہا ہے۔ ہندستان دنیا میں دودھ پیدا کرنے والا پہلا ملک ہے۔ دودھ کی پیداوار 14-2013 کے دوران 137.60 ملین سے بڑھ کر 15-2014 میں 146.31 ملین ٹن ہوگی اور 16-2015 میں 155.49 ملین ٹن ہوگئی۔ نومبر 2016 میں نئی اسکیم نیشنل بووائن پروڈکیٹوٹی مشن شروع کی گئی ہے یہ اسکیم 825 کروڑ روپے سے شروع کی گئی ہے۔ 16-2015 کے دوران انڈوں کی پیداوار 82،930 ملین تھی۔


    Uno- 1179


    

    
    (Release ID: 1484464) Visitor Counter : 2