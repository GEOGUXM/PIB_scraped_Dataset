      صحت اور خاندانی بہبود کی وزارت

      خصوصی طبی سہولتوں کے حامل اسپتال
      Posted On: 24 MAR 2017 5:34PM by PIB Delhi


    نئی دہلی، 24 مارچ صحت عامہ چونکہ ریاست کا کام ہے لہٰذا خصوصی طبی سہولتوں کے حامل اسپتال قائم کرنا متعلقہ ریاست کا کام ہے۔ البتہ، مرکزی حکومت، حفظان صحت کے شعبے میں ریاستوں کی کوششوں کو مدد دے رہی ہے۔ وہ آل انڈیا انسٹی ٹیوٹ آف میڈیکل سائنسز (ایمز) جیسے قومی اہمیت کے حامل ادارے قائم کرکے اور موجودہ ریاستی میڈیکل کالجوں/ اداروں کو، ان میں خصوصی طبی سہولتوں کے حامل بلاکوں/ ٹروما مرکزوں کی تعمیر کرکے انھیں بہتر ضرور بنا رہی ہے۔یہ سب کچھ پردھان منتری سواستھ سرکشا یوجنا (پی ایم ایس ایس وائی) کے تحت کیا جارہا ہے۔


    پٹنہ (بہار) رائے پور، (چھتیس گڑھ) بھوپال (مدھیہ پردیش) بھوبنیشور (اوڈیشہ)، جودھپور(راجستھان) اور اتراکھنڈ میں رشی کیش میں 6 نئے ایمز میں کام کاج کیا جارہا ہے۔ رائے بریلی (اترپردیش)، منگلاگری (آندھراپرادیش)، کلیانی (مغربی بنگال)، ناگپور (مہاراشٹر)، گورکھ پور (اترپردیش) اور بھٹنڈا (پنجاب) میں، کابینہ کی منظوری کے مطابق مزید 6 ایمز قائم کئے جائیں گے۔ اس کے علاوہ ہماچل پردیش، بہار، تمل ناڈو، آسام، جموں وکشمیر، گجرات اور جھارکھنڈ میں نئے ایمز کی تعمیر کا اعلان کردیا گیا ہے۔ اس کے علاوہ پی ایم ایس ایس وائی کے تحت مختلف مرحلوں میں 73 سرکاری میڈیکل کالجوں / اداروں کو بہتر بنانے کو منظوری دی جاچکی ہے۔ بہتر بنانے کے اس کام کے تحت ان سرکاری میڈیکل کالجوں/ اداروں میں خصوصی طبی سہولتوں کے حامل بلاک تعمیر کئے جارہے ہیں۔

    یہ بات (صحت اور خاندانی بہبود) کے وزیر مملکت فگن سنگھ کلستے نے آج لوک سبھا میں ایک سوال کے تحریری جواب میں بتائی۔

    ) م ن۔ا س۔را۔ 2017 ۔ 03 ۔ 24 )


    

    
    (Release ID: 1485636) Visitor Counter : 2