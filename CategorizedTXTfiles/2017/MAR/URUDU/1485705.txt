      وزارت خزانہ

      ہندوستان نے اتراکھنڈ کے صحت کے نظام کی ترقی کے پروجیکٹ کے لیے عالمی بینک کے ساتھ 100 ملین امریکی ڈالر کی مالیت کا معاہدہ کیا
      Posted On: 25 MAR 2017 8:10PM by PIB Delhi


    نئی دہلی، 25 مارچ عالمی بینک کے ساتھ ’’اتراکھنڈ کے نظام صحت کی ترقی کے پروجیکٹ ‘‘ کے لیے 100 ملین امریکی ڈالر آئی ڈی اے قرض کے ایک معاہدے پر دستخط کئے گئے ۔

    مذکورہ معاہدے پر حکومت ہند کی جانب سے محکمہ ٔ اقتصادی امور میں جوائنٹ سکریٹری جناب راج کمار اور عالمی بینک کی جانب سے عالمی بینک (ہندوستان) کے قائم مقام ملکی ڈائریکٹر جناب ہشام عبدہ نے نئی دہلی میں دستخط کئے ۔ حکومت اتراکھنڈ کے ایڈیشنل سکریٹری (صحت) ڈاکٹر نیرج کھاروال اور عالمی بینک (ہندوستان) کے قائم مقام ملکی ڈائریکٹر جناب ہشام عبدہ نے ایک پروجیکٹ معاہدے پر بھی دستخط کئے ۔


    خاص طور پر ریاست کی پہاڑی ضلعوں میں صحت کی معیاری خدمات تک رسائی میں بہتری لانا اور ریاست کے عوام کے لیے صحت سے متعلق مالی خطرات سے تحفظ کو وسعت دینا مذکورہ پروجیکٹ کا ہدف ہے ۔ اس پروجیکٹ سے خاص طور پر پہاڑی ضلعوں کے عوام مستفید ہوں گے ۔ اس پروجیکٹ کے دو اہم اجزاء ہیں ، ( i ) نجی شعبہ کو مصروف کرنے میں جدت طرازیاں ( ii ) قیادت اور نظام میں بہتری۔ پروجیکٹ کی کل مالیت 125 ملین امریکی ڈالر میں سے 25 ملین امریکی ڈالر ریاستی حکومت برداشت کرے گی ۔


    اتراکھنڈ کے نظام صحت کی ترقی کے پروجیکٹ کے مکمل ہونے کی تاریخ 30 ستمبر 2023 ہے ۔


    م و ۔رض ۔ م ج۔ت ح


    U-1414

    

    
    (Release ID: 1485705) Visitor Counter : 2