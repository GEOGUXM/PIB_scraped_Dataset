      امور داخلہ کی وزارت

      سنگین صورتحال کی صورت میں اسپتالوں کی داخلی صلاحیت کو پرکھنے کے موضوع پر میٹنگ کا اہتمام
      Posted On: 30 MAR 2017 8:18PM by PIB Delhi


    نئی دہلی، 30 /مارچ ،اسپتالوں میں ڈھانچہ جاتی او ر عملی تحفظ کو یقینی بنائیں تاکہ انسانی زندگی کو لاحق خطروں کو کم سے کم کیاجا سکےاورآفات کے دوران اور بعد میں اہم حفظان صحت بنیادی ڈھانچے کے استعمال کے لئے اپنی کوششوں کی جانب ایک اور قدم بڑھاتے ہوئے قومی آفات انتظامی اتھارٹی (این ڈی ایم اے) نے اپنی مختلف شریک تنظیموں کے ماہرین کے ساتھ آج یہاں ایک میٹنگ کا انعقاد کیا۔


    میٹنگ کا انعقاد ایشیئن ڈزاسٹر پری پیئرڈنیس سینٹر(اے ڈی پی سی) کے اشتراک س ے کیاگیا، جس کامقصد ڈی آر آر(ڈزاسٹر رسک رڈکشن)کی پہلوں کی تمام اسکیموں میں قومی ترجیح کےطورپر اسپتالوں میں سنگین صورتحال کی صورت میں اسپتالوں کی داخلی صلاحیت کو پرکھنا تھا۔


    نیپال میں زلزلے کے تجربات کو یاد کرتے ہوئے این ڈی ایم اے کے رکن جناب آر کے جین نے اسپتالوں میں ڈھانچہ جاتی اور عملی تحفظ کی اہمیت کو اجاگر کرتے ہوئے تمام شراکت داروں سے عوامی صحت کے بنیادی ڈھانچوں کو خطرات اور آفات کے پیش نظر لچک دار بنائے جانے کی ضرورت پر زور دیا۔ میٹنگ میں اسپتالوں میں تحفظ کے موضوع پر پوسپٹل ڈزاسٹر مینجمنٹ پلانز کی تیاری کیلئے این ڈی ایم اے کے رہنما خطوط کے استعمال پر تفصیلی تبادلۂ خیال کیاگیا۔ اسپتالوں کی صلاحیت میں اضافے، باقاعدہ تربیتی پروگراموں اور باقاعدہ مشقوں کے ذریعہ اسپتالوں کو مستحکم کرنے کے موضوع پر بھی میٹنگ میں غوروخوض کیاگیا۔ شراکت داروں نے این ڈی ایم اے کے رہنما خطوط کے مطابق موجودہ تربیتی پروگراموں کا جائزہ لیااور ایک اسٹینڈرڈائز لائحہ عمل تجویز کیا۔


    ایک روزہ اس میٹنگ کےدوران مختلف اجلاس کی سربراہی این ڈی ایم اے کے ممبران لیفٹیننٹ جنرل (سبکدوش)این ماروا اور ڈاکٹر ڈی این شرما نے کی اور اپنے قیمتی مشوروں کا تبادلہ کیا۔ اے ڈی پی سی نمائندوں محترمہ مونا چھابڑہ آنند اور ڈاکٹر گیتا نجلی نے بھی تبادلۂ خیا ل میں شرکت کی۔


    میٹنگ میں این ڈی ایم اے، عالمی صحت تنظیم(ڈبلیو ایچ او) صحت اور خاندانی بہبود کے قومی ادارے(این آئی ایچ ایف ڈبلیو) ، ہوسپٹل بورڈ آف انڈیا، انٹرنیشنل کمیٹی آف ریڈکراس(آئی سی آر سی) ، انڈین میڈیکل ایسوسی ایشن(آئی ایم اے) نیشنل ایکریڈی ایشن بورڈ فارہوسپٹلز اینڈ ہیلتھ پرووائڈرس(این اے بی ایچ) کے سینئر حکام (اے آئی آئی ایم ایس) اور اسپتالوں کے نمائندگان اور ڈزاسٹر ہیلتھ کیئر تنظیموں کے ماہرین اور ڈاکٹروں نے شرکت کی۔


    U- 1545


    

    
    (Release ID: 1486219) Visitor Counter : 2