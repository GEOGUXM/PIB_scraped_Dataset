      وزارتِ تعلیم

      اسکولوں میں کرئیر کونسلنگ اجلاسات
      Posted On: 23 MAR 2017 7:59PM by PIB Delhi


    نئی دہلی۔ 23 مارچ ؍ وزیر مملکت (وسائل فروغ انسانی) جناب اوپیندر کشواہا نے آج راجیہ سبھا میں ایک سوال کے تحریری جواب میں بتایا ہے کہ قومی نصاب فریم ورک (این سی ایف) 2005 کے تحت، اسکول کی تمام سطحوں پر ،طلبا کے لئے، صحت مند ترقی حاصل کرنے اور آگے بڑھنے سے متعلق رہنما خطوظ فراہم کرائے گئے ہیں تاکہ اسکول کی ہر سطح پر یعنی ابتدائی سے ثانوی سطح تک اور اس کے اوپر اعلیٰ ثانوی سطح تک انہیں رہنمائی اور مشاورت حاصل ہوسکے۔ وزیر موصوف نے بتایا کہ رہنمائی اور مشاورت کی خدمات کے تحت درکار نشانوں اور نصب العین کے حصول کے لئے این سی ایف ریاستوں کی ذمہ داری کو رہنمائی اور مشاور تی خدمات کی فراہمی سے متثنیٰ رکھتی ہے۔ اس کے علاوہ راشٹریہ مادھیمک شکشا ابھیان (آر ایم ایس اے ) کے نفاذ سے متعلق فریم ورک، طلبا کے ذریعے اپنی تعلیم جاری رکھنے کے معاملے میں، رہنمائی اور مشاورت کی خدمات کے اہم کردار کو تسلیم کرتا ہے اور یہ مانتا ہے کہ نصاب کے مختلف شعبوں میں اس کی مدد سے بہتر تعلیمی کا کارکردگی کا راستہ ہموار کیا جاسکتاہے اور طلبا کے لئے تطبیق اور کرئیر ترقیات کے راستے کھلتے ہیں، مطالعات کے تئیں صحیح نظریہ قائم ہوتا ہے۔ طلبا اپنے لئے، کام کے لئے اور دیگر افراد کے لئے بھی مفید ثابت ہوسکتے ہیں۔ فریم ورک میں یہ اہتمام بھی کیا گیا ہے کہ ہر اسکول میں، کم از کم ایک ٹیچر اور ترجیحاتی طور پر دو اساتذہ (ایک فرد اور ایک خاتون ٹیچر) فراہم کرایا جانا چاہئے اور یہ اساتذہ رہنمائی اور مشاورت فراہم کرنے کے شعبے میں تربیت یافتہ بھی ہونے چاہئیں۔ آر ایم ایس اے کے تحت مصروف خدمت اساتذہ کی تربیت کے نصاب میں، کونسلنگ یا مشاورت کا ایک جزو بھی شامل کیاگیا ہے۔ وزیر موصوف نے وضاحت کی کہ تمام سرکاری ، ثانوی سیکنڈری اسکولوں میں کرئیر کونسلنگ اجلاسات کا اہتمام کیا جانا لازمی نہیں ہے۔

    وزیرموصوف نے بتایا جواہر نودے ودیالیہ (جے این وی)، ایسے اساتذہ کے توسط سے کرئیر کونسلنگ کی سہولت فراہم کررہے ہیں جن اساتذہ نے تعلیم کے علاقائی ادارے، آر آئی ای یا تعلیمی تحقیق اور تربیت کی قومی کونسل (این سی ای آر ٹی) سے تربیت حاصل کی ہے۔ جے این وی کے لائبریرین حضرات بھی طلبا کو کرئیر کے متبادلوں کے سلسلے میں رہنمائی فراہم کرتے ہیں۔ کیندریہ ودیالیہ سنگھٹن (کے وی ایس) کے تحت بھی یہ اہتما م ہے کہ وہاں کیندریہ ودیالوں میں ٹھیکے کی بنیاد پر کونسلر وں کی فراہمی کی جاتی ہے تاکہ وہ درجہ 9 سے درجہ 12 کے طلبا کو رہنمائی اور مشاورت فراہم کرسکیں۔

      م ن ۔ن ر
    
    
    (Release ID: 1485532) Visitor Counter : 2