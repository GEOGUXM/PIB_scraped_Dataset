      سماجی انصاف اور تفویض اختیارات کی وزارت

      نشہ کی لت چھڑانے والے مراکز کی کارکردگی
      Posted On: 14 MAR 2017 6:31PM by PIB Delhi


      نئی دہلی، 14 مارچ / سماجی انصاف اور تفویض اختیارات کے وزیر مملکت جناب وجے سانپلا نے آج لوک سبھا کو ایک تحریری


      جواب میں بتایا کہ سماجی انصاف و تفویض اختیارات کی وزارت شراب اور منشیات کی لت چھڑانے میں مدد کرنے والی ایک مرکزی اسکیم چلاتی ہے جس کے تحت غیر سرکاری تنظیموں (این جی او، پنچایتی راج اداروں (پی آر آئی) ، شہری بلدیاتی اداروں (یو ایل بی) وغیر ہ کو نشے کی لت کے شکار کے افراد کے لئے مربوط باز آبادکاری مراکز (آئی آر سی اے) چلانے اور ان کا رکھ رکھاؤ کرنے کے لئے مالی امداد دی جاتی ہے۔ کسی آئی آرسی اے مرکز میں عام طور پر 15 بستر دستیاب ہوتے ہیں۔ ریاستوں / مرکز کے زیر انتظام علاقوں کی سفارشات پر خصوصی حالات میں 30 اور 50 بستروں والے مراکز کے قیام کو بھی منظوری دی جاتی ہے۔ اس کی بنیاد متعلقہ این جی او کا اعتبار اور اس کے ذریعہ گزشتہ تین برسوں میں پیش کی گئی کارکردگی ہوتی ہے۔ فی الحال اس وزار ت کے ذریعہ 428 آئی آر سی اے امداد یافتہ ہیں۔ اس وزار ت سے امداد یافتہ کسی بھی نشہ کی لت چھڑانے والے مرکز میں ہراسانی سے متعلق کوئی رپورٹ اب تک موصول نہیں ہوئی ہے۔


      وزارت نے مذکورہ اسکیم کے تحت این جی اوز کو مالی امداد دینے سے متعلق تجاویز کی پروسیسنگ مالی سال 15-2014 سے آ ن لائن شروع کی ہے۔ اس وزارت کے این جی او سےمتعلق آن لائن پورٹل کو نیتی آیوگ کے پورٹل سے جوڑ دیا گیا ہے تاکہ این جی اوز کی یونیک آئی ڈی اور پین (پی اے این) سے متعلق ان کی تفصیلات کی توثیق کی جاسکے۔ اس وزارت کے ذریعہ این جی اوز کو امداد جاری کرنے سے متعلق تجاویز پر اسی وقت غور کیا جاتا ہے جبکہ متعلقہ ریاستی حکومت اس کا معائنہ کرکے اپنی سفارش دے۔ وزارت نے ملک میں موجود نشے کی لت چھڑانے والے مراکز کے معائنہ اور ان کے کام کاج کو بہتر بنانے کے لئے درج ذیل اقدامات بھی کئے ہیں۔


      * پرو جیکٹوں کے معائنہ کے لئے ریاستوں /مرکز کے زیر انتظام علاقوں کے لئے وزارت میں بیورو سربراہوں اورڈویژنل سربراہوں کو نوڈل افسران مقرر کیا گیا ہے۔


      * وزارت اپنے ذریعہ طے کئے گئے طریقہ کار پر کھرے اترنے کے بعد کسی تجربہ کار اور معروف این جی او کو جس کی مسلسل کار کردگی کا ریکارڈ بہتر ہو ، ریجنل ریسورس اینڈ ٹریننگ سینٹر (آر آر ٹی سی) کا درجہ دیتی ہے۔ یہ آر آر ٹی سی بھی آئی آر سی اے کے معائنہ اور نگرانی کا کام انجام دیتے ہیں۔


      * اس اسکیم کے تحت انجام دی جانے والی خدمات کی معیار کاری اور کوالٹی کنٹرول کے لئے کم از کم معیار سے متعلق ایک مینوئل تیار کیا گیا ہے۔


      * اس وزارت کے تحت کام کرنے والے ایک خودمختار ادارے نیشنل انسٹی ٹیوٹ آف سوشل ڈیفینس (این آئی ایس ڈی) نے اسپتالوں اور صحت خدمات دستیاب کرانے والوں سے متعلق قومی منظوری بورڈ (این اے بی ایچ) کے توسط سے تجرباتی طور پر آئی آر سی اے کی منظوری کے عمل کا بھی آغاز کیا ہے۔


      * منشیات کے بےجا استعمال پر قابو پانے کے لئے ریاستوں /مرکز کے زیر انظام علاقوں کو11 اگست 2016 کو ایک تفصیلی ایڈوائزری جاری کی گئی ہے جس میں اس مسئلہ سے نمٹنے کے لئے کارروائی منصوبہ تیار کرنے اور نشہ کی لت چھڑانے والے سبھی مراکز کی سالانہ نگرانی معائنہ کی با ت کہی گئی ہے۔


      ( م ن ۔ م م ۔ ج )


      Uno-1141

    
    
    (Release ID: 1484322) Visitor Counter : 2