      آبی وسائل، دریائی ترقیات اور گنگا احیاء کی وزارت

      ہند ستانی دریاؤں میں تلچھٹ بندوبست سےمتعلق قومی سمینار
      Posted On: 15 MAR 2017 5:00PM by PIB Delhi


      نئی دہلی، 15 مارچ / آبی وسائل ، دریاؤں کی ترقی اور گنگا با زآبادکاری کی وزارت نے نئی دہلی میں 17مارچ 2017 کو ہندستانی دریاؤں میں تلچھٹ بندوبست سے متعلق قومی سمینار کا اہتمام کیا ہے۔ اس ایک روزہ سمینار میں متعدد ماہرین شرکت کریں گے جن میں این جی آر بی اے کے ایکسپرٹ رکن ڈاکٹر ایم اے چتالے ، آئی آئی ٹی کانپور کے پروفیسر ونود تارے، آئی آئی ٹی دہلی کے پروفیسر اے کے گوسائن ، پنے میں واقع سی ڈبلیو پی آر ایس کے ڈائریکٹر ڈاکٹر ایم کے سنہا کے نام شامل ہیں۔ کانفرنس کا افتتاح آبی وسائل، دریاؤں کی ترقی اور گنگا باز آباد کاری کی مرکزی وزیر محترمہ اوما بھارتی کریں گی۔

      قابل ذکر ہے کہ آبی وسائل، دریاؤں کی ترقی اور گنگا باز آباد کاری کی مرکزی وزیر محترمہ اوما بھارتی نے یہ خیال ظاہر کیا تھا کہ ہندستانی دریاؤں میں تلچھٹ بندوبست سے متعلق ایک جامع پالیسی بنانے کے لئے فوری اقدامات کئے جانے چاہئے۔ وزارت کا خیال ہے کہ اس طرح کی جامع پالیسی متعلقین کے ساتھ وسیع تبادلہ خیال کے بعد ہی وضع کی جاسکتی ہے۔ سلٹیشن اور ڈریجنگ سمیت دریاؤں میں تلچھٹ بندوبست کی جانب پچھلے کچھ وقتوں سے لوگوں کی توجہ مبذول ہورہی ہے۔ سیلاب ، ماحولیات ، دریاؤں کی صحت اور کشتی رانی پر پڑنے والے اس کے سنگین اثرات کی وجہ سے دریاؤں میں تلچھٹ بندوبست سے متعلق جامع پالیسی سازی ضرورت کو مبالغہ آرائی سے تعبیر نہیں کیا جاسکتا۔
      Uno-1170
    
    
    (Release ID: 1484422) Visitor Counter : 2