      زراعت اور کاشتکاروں کی فلاح و بہبود کی وزارت

      این بی پی جی آر نے جینیاتی بینکوں میں 64،829روایتی بیجوں کی اقسام محفوظ کیں
      Posted On: 28 MAR 2017 8:18PM by PIB Delhi


    نئی دہلی، 28 /مارچ ،زراعت اور کاشت کاروں کی بہبود کے وزیر مملکت جناب پرشوتم روپالا نے آج لوک سبھا میں ایک سوال کے جواب میں بتایا ہے کہ حکومت، ایک پالیسی کے تحت مختلف روایتی فصلوں کے بیجوں کے تحفظ کی حوصلہ افزائی کرتی ہے۔ پودوں کے جینیاتی وسائل سے متعلق قومی بیورو(این بی پی جی آر) نے مختلف ریاستوں میں قائم جینیاتی بینکوں میں روایتی بیجوں کی تقریبا 64،829اقسام محفوظ کر رکھی ہیں۔


    وزیر موصوف نے بتایا کہ پودوں کی اقسام اور کاشت کاروں کے حقوق سے متعلق اتھارٹی(پی پی وی اینڈ ایف آر اے) نے بھی اپنے طورپر مختلف فصلوں کی 1070روایتی اقسام درج رجسٹر کر رکھی ہیں۔ انہوں نے وضاحت کی کہ پی پی وی اور ایف آر اے کاشتکاروں اور افراد کو جن کا تعلق بیجوں کے تحفظ، اصلاح اور پودوں کے تحفظ اور آمدنی والے پودوں کے جینیاتی وسائل اور ان کے جنگلی اقسام خصوصا شناخت شدہ زرعی ، حیاتیاتی گوناگونی کے پہلو ، کے تحفظ سے ہے۔ انہیں کمیونٹی اور انفرادی حیثیت سے نوازا جاتا ہے، کیونکہ ان عناصر نے اپنی سرگرمیوں کے ذریعے پودوں کے جینیاتی تحفظ میں اہم کردار ادا کیا ہے۔


    وزیر موصوف نے بتایا کہ این بی پی جی آر اور پی پی وی اور ایف آر اے کاشتکاروں کے لئے حیاتیاتی گوناگونی بیداری پروگرام اور تربیتی پروگرام کا بھی اہتمام کرتی ہے تاکہ کمیونٹی کی سطح پر بیجوں کے نظام کو مستحکم بنایا جا سکےاور متعلقہ افراد میں بیداری پیدا کی جا سکے۔


    

    م ن ۔ک ا


    U- 1486


    (28.03.17)


    Words.282

    
    
    (Release ID: 1485910) Visitor Counter : 2