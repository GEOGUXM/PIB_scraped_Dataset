      صحت اور خاندانی بہبود کی وزارت

      سبھی کے لئے صحت بیمہ
      Posted On: 15 MAR 2017 4:53PM by PIB Delhi

      نئی دہلی، 15 مارچ / صحت و کنبہ بہبود کی وزیر مملکت انوپریا پٹیل نے آ ج راجیہ سبھا میں ایک تحریری جواب میں بتایا کہ عالمی ادارہ صحت (ڈبلیو ایچ او) کے مطابق 2014 میں بھارت میں صحت کےمد میں کئے جانے والے مجموعی اخراجات میں جیب خاص سے کئے جانے والے خرچ کا فی صد62 فی صد تھا ۔ 192 ملکوں میں مجموعی صحت اخراجات میں جیب خاص سے کئے جانے والے خرچ کے اعتبار سے ہندستان کا مقام 182 واں تھا۔
      فی الحال صحت و کنبہ بہبود کی وزارت راشٹریہ سواستھیہ بیمہ یوجنا (آر ایس بی وائی) نافذ کررہی ہے۔ یہ مرکز کے زیر اہتمام چلائی جانے والی صحت بیمہ اسکیم ہے جس میں خط افلاس سےنیچے زندگی گزارنے والے (بی پی ایل) کنبوں (پانچ افراد پرمشتمل) اور 11 دیگر زمروں کوشامل کیاگیا ہے۔ جن میں تعمیراتی اور تعمیرات سے متعلق دیگر شعبوں میں کام کرنے والے مرکز ، لائسنس یافتہ ریلوے قلی ، خوانچہ فروش ، منریگا ورکر (جنہوں نے) سال گزشتہ میں 15 دنوں سے زیادہ کام کیا ہو) بیڑی بنانے والے ، گھروں میں کام کرنے والے ، صفائی ستھرائی کا کام کرنے والے ، کانوں میں کام کرنے والے ، رکشا چلانے والے ، کچراچننے والے اور آٹو / ٹیکسی ڈرائیور شامل ہیں جنہوں نے راشٹریہ سواستھیہ بیمہ یوجنا کے تحت اپنا اندراج کرایا ہو ۔ یہ لوگ سالانہ فی کنبہ 30 ہزارروپیہ کے کیش لیس صحت بیمہ کے حقدار ہیں۔
      بزرگ شہریوں سے متعلق صحت بیمہ اسکیم (ایس سی ایچ آئی ایس) کا نفاذ ہی آر ایس بی وائی کے تحت یکم اپریل 2016 سے کیا جارہا ہے۔ اس میں 60 سے زیادہ عمر والے بزرگ شہریوں کوشامل کیا گیا ہے۔ اس کے تحت سالانہ ہر بزرگ شہری کو 30 ہزار روپے کا علاج کرانے کی سہولت دستیاب ہے۔ یہ سہولت آر ایس بی وائی کے تحت ملنے والی سہولت کے علاوہ ہے۔
      ( م ن ۔ م م ۔ ج )
      Uno- 1166
      
      
    
    
    (Release ID: 1484415) Visitor Counter : 2