      خواتین اور بچوں کی ترقیات کی وزارت

      ڈبلیو سی ڈی وزارت کا ایک معیاری تربیتی طریقہ کار
      Posted On: 28 MAR 2017 2:40PM by PIB Delhi


    نئی دہلی۔ 28 ؍مارچ۔خواتین او ربچوں کی ترقی کی وزارت نے سبھی مرکزی وزارتوں اور محکموں کی اندرونی شکایات سے متعلق کمیٹی کی صلاحیت سازی کیلئے ایک معیاری اور تفصیلی تربیتی طریقہ کار تیارکیا ہے۔ یہ کمیٹیاں کام کی جگہ پر خواتین کو جنسی طور پر حراساں کئے جانے کی روک تھام، ممانعت اور نمٹارے سے متعلق قانون 2013 کے تحت تشکیل دی گئی ہیں۔ یہ طریقہ کار، حکومت ہند کے سکریٹرئیٹ تربیت اور ڈی او پی ٹی مینجمنٹ کے ساتھ صلاح مشورے کے ساتھ تیار کیا ہے۔ سرکاری اور نجی شعبے میں 29 اداروں کی بھی شناخت کی گئی ہے اور ان کا ایک پینل بنایا گیا ہے جو کام کی جگہوں پر خواتین کو جنسی طور پر حراساں کئے جانے کی روک تھام، ممانعت اور نمٹارے سے متعلق قانون 2013 پر عمل کرانے کی تربیت دے سکتا ہے۔


    خواتین اور بچوں کی ترقی کی وزیر محترمہ مینکا سنجے گاندھی نے کمیٹیوں کی میٹنگ بلائی۔ اس میٹنگ میں جن معاملات پر بات کی گئی ان میں سے ایک آئی سی سی کے سربراہان اُن قانونی پریشانیوں اور انتظامی معاملات کے بارے میں واضح معلومات نہیں ہوتی جن کا تعلق کام کی جگہوں پر جنسی حراسانی کے کیس سے ہوتا ہے۔ ا س کے مطابق یہ فیصلہ بھی کیا گیا کہ وزارت ایک تربیتی طریقہ کار وضع کریگی اور ان معاملات پر مرکزی حکومت کی وزارتوں / محکموں کو تربیت کیلئے بلایا جائے گا۔ یہ فیصلہ بھی کیا گیا کہ دیگر تنظیموں کیلئے بھی تربیت پانے کی غرض سے اداروں کے ایک نیٹ ورک کو تربیت حاصل کرنے کیلئے تیار کیا جائے گا۔


    محترمہ مینکا سنجے گاندھی نے کہا ہے کہ مرکزی حکومت کی وزارتوں / محکموں کی آئی سی سی کے سربرہان کیلئے پہلے تربیتی پروگرام کا انعقاد وزارت کے دفتر میں کیا جائے گا ۔ یہ انعقاد اپریل 2017 کے آخری میں منعقد کیا جائے گا۔


    وزارت نے کہا ہے کہ ڈبلیو سی ڈی وزارت یقینی بنائے گی کہ مرکزی حکومت کی سبھی وزارتوں / محکموں کے آئی سی سی کے سربراہان کو جون 2017 تک تربیت دیدی جائے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن ۔ا س ۔ ع ن


    U-1463

    
    
    (Release ID: 1485813) Visitor Counter : 2