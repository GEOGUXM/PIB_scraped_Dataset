      ٹیکسٹائلز کی وزارت

      پٹسن کے شعبے کو مستحکم بنانے کیلئے اسکیمیں اور اقدامات
      Posted On: 24 MAR 2017 12:46PM by PIB Delhi


    


    نئی دہلی۔ 24 ؍مارچ۔کپڑے کی صنعت کے وزیر مملکت جناب اجے ٹمٹا نے لوک سبھا میں ایک تحریری جواب میں بتایا ہے کہ حکومت پٹسن مینوفیکچرنگ سے وابستہ اکائیوں، پٹسن کے شعبے کو مستحکم بنانے کی غرض سے درج ذیل اسکیمو ں اور اقدامات کا نفاذ کررہی ہے۔

    پٹسن پیکنگ ساز وسامان(اشیاء کی پیکنگ کیلئے لازمی طور پر استعمال ہونا) ] جے پی ایم ایکٹ [ 1987 کے تحت حکومت اُن اصولوں کی وضاحت کرتی ہے جو لازمی طور پر پٹسن کی پیکیجنگ کیلئے درکار ہوتے ہیں اور جنہیں پٹسن سے تیار پیکیجنگ ساز وسامان میں پیک کیا جاتا ہے۔ فی الحال 90فیصد اناج اور چینی کی کُل مقدار کا کم سے کم 20 فیصد لازمی طور پر پٹسن کی بوریوں میں ہی پیک کیا جاتا ہے۔ ایک اوسط کے لحاظ سے پٹسن کی صنعت کو حکومت کی جانب سے دیا جانے والا تعاون 5500 کروڑ روپئے کاہے۔

    جب کبھی بھی منڈی میں خام پٹسن کی قیمتیں گر جاتی ہیں اور ایک مخصوص سطح سے نیچے چلی جاتی ہیں تو پٹسن کارپوریشن آف انڈیا انہیں کم از کم امدادی قیمتوں پر خرید لیتا ہے اور کمیشن کی سفارش کی بنیاد پر ، جس کا تعلق زرعی لاگت سے ہوتا ہے ، پٹسن اگانے والوں کے مفادات کے تحفظ کیلئے اقدامات کیے جاتے ہیں۔ حکومت ہند نے 15-2014 سے ایک سلسلہ شروع کیا ہے جس کے تحت جے سی آئی کو کم از کم امدادی قیمتوں کیلئے تیار رہنے کیلئے 204 کروڑ روپئے کی رقم منظور کی گئی ہے۔

    پٹسن کی کاشت اور کاشت کرنے والوں کیلئے پلانٹوں اور مشینری کے حصول کیلئے رعایتی اسکیم بھی شروع کی گئی ہے۔ اس کے علاوہ پٹسن سے متعلق آئی سی اے آر ای یعنی بہتر کاشت اور ترقی یافتہ گانٹھ بندی وغیرہ کا سلسلہ بھی شروع کیا گیا ہے۔ یہ ایک طرح کا پائلٹ پروجیکٹ ہے جو 2015 میں شروع کیا گیا تھا اور اس کا مقصد پٹسن کی کاشت کرنے والوں کو درپیش مسائل کو حل کرنا ہے۔ انہیں مستند بیجوں کو رعایتی شرحوں پر فراہم کرایا جانا ، بیجوں کی بوائی کیلئے سیڈ ڈریل وغیرہ کی فراہمی جیسی سہولتیں بھی اس کے تحت شامل ہیں۔ اس کے نتیجے میں پٹسن کاشتکاروں کے منافع میں اضافہ ہوا ہے۔ قومی پٹسن بورڈ منڈی ترقیات ، کارکنان کی فلاح وبہبود اور برآمدات میں گوناگونی پیدا کرنے کیلئے مختلف اسکیموں کا نفاذ کرتا ہے۔ حکومت نے 15 جنوری 2017 کو ایک نوٹیفکیشن جاری کرکے بنگلہ دیش اور نیپال سے آنے والے پٹسن اور ساز وسامان کی روک تھام کیلئے ایک انتظام کیا ہے۔ درآمدات کے محاذ پر صنعت نے اندازہ لگایا ہے کہ کی پٹسن سے تیار ساز وسامان کی 2 لاکھ میٹرک ٹن اضافی مانگ کی بہم رسانی ہوسکتی ہے اور توقع ہے کہ بھارتی پٹسن صنعت اس مانگ کی تکمیل کریگی۔

    م ن ۔ ۔ ع ن

    U-1390
    
    
    (Release ID: 1485567) Visitor Counter : 2