      ریلوے کی وزارت

      اجمیر اندور ایکسپریس کی مسافت رَتلام تک بڑھائی گئی
      یہ ریل گاڑی نو تعمیر شدہ کیو-ٹریک سے ہو کر گزریگی
      Posted On: 28 MAR 2017 8:42PM by PIB Delhi


    لوک سبھا کی اسپیکرمحترمہ سمترا مہاجن اور وزیر ریلوے جناب سریش پربھاکر پربھوکی موجودگی میں ریل گاڑی نمبر 19654/19653رَتلام اجمیر ایکسپریس وایا اندور کی مسافت بڑھائی گئی۔ ریل بھون سے ویڈیو کانفرنسنگ کے ذریعے نو تعمیر شدہ بڑی ریلوے لائن کیو ٹریک کا افتتاح۔


    نئی دہلی،28/مارچ ، لوک سبھا کی اسپیکر محترمہ سمترامہاجن اور وزیر ریلوے جناب سریش پربھاکر پربھو کی مقتدر موجودگی میں نوتشکیل شدہ بڑی ریلوے لائن کیو ٹریک پر ریل گاڑی نمبر 19654/19653رتلام اجمیر ایکسپریس کی مسافت بڑھانے کےلئےآج ریلوے بھون واقع نئی دلی میں، منعقدہ ویڈیو کانفرنسنگ کے توسط سے اس ٹرین کو جھنڈی دکھا کررخصت کیاگیا۔ اب یہ ریل گاڑی مذکورہ نو تعمیر شدہ بڑی ریلوے لائن یعنی کیو ٹریک پر ہو کر اندور تک جائے گی۔


    ریل بھون میں اس پروگرام میں جن مقتدر ہستیوں نے شرکت کی، اُن میں مقامی علاقے کے اراکین پارلیمنٹ اور قانون ساز اسمبلی کے اراکین شامل تھے۔ اس کے علاوہ ریلوے بورڈ کے چیئرمین جناب اے کے متل، ریلوے بورڈ میں رکن ٹریفک جناب محمد جمشید اور دیگر ریلوے بورڈ اراکین نیز سینئرافسران بھی اس موقع پر موجود تھے۔


    اس موقع پر اظہار خیال کرتے ہوئے لوک سبھا کی اسپیکر محترمہ سمترا مہاجن نے کہا کہ آج اس ریل گاڑی کی مسافت میں جو توسیع کی گئی ہے، اس سے مدھیہ پردیش کے علاقے میں رہنے والے ہر شخص کو فائدہ ہوگا۔ انہوں نے کہا کہ جناب سریش پربھا کر پربھو کی قیادت میں اندور کے خطے میں ریل کی کنیکٹی ویٹی سے متعلق تمام تر مطالبات پہلے ہی تکمیل پا چکے ہیں اور اب اس علاقے کا کوئی مطالبہ باقی نہیں ہے۔ انہوں نے کہا کہ اندور-دَہود ٹریک پر کام چل رہا ہے ۔ پیتم پور صنعتی ٹاؤن شپ تک ریلوے رابطہ قائم کرنے کےلئے کام مکمل کرلیاگیا ہے اور اس روٹ پر کنٹینر سروس بھی شروع ہو گئی ہے۔ مہو اسٹیشن کی ترقی کو بھی یقینی بنایا گیا ہے۔ بری فوج نے اس کے لئے آراضی فراہم کی ہے۔ مدھیہ پردیش ترقی کی دوڑ میں کسی سے پیچھے نہیں رہے گا۔ محترمہ مہاجن نے کہا کہ وہ جناب سریش پربھو کی قیادت کی معترف ہیں اور ان کی نگرانی میں جمو ں و کشمیر علاقے میں سُرنگ بنانے کا کام بھی مکمل کیاگیا ہے۔


    اس موقع پر وزیر ریلوے جناب سریش پربھا کر پربھو نے اظہار خیال کرتے ہوئے کہا کہ یہ بات اظہر من الشمس ہے کہ عوام اپنے علاقوں میں ریل رابطہ کی فراہمی کے خواہش مند ہیں۔ آج ہندو سال نو یعنی گُڈی پڈوا کے موقع پر اندور اور مدھیہ پردیش کے عوام کے لئے یہ ایک سازگار شروعات ہے۔ مدھیہ پردیش ہمارے لئے ایک اہم ریاست ہے۔ مدھیہ پردیش کے عوام نے ہمیشہ بہتر ریل رابطے کے لئے نمائندگیاں بھی دی ہیں۔ مدھیہ پردیش کے لئے تخصیص گزشتہ دو برسوں کے دوران 632کروڑ سے بڑھا کر2871کروڑ روپے کر دی گئی ہے، جس سے 354 فیصد کا اضافہ ظاہر ہوتاہے۔ 18-2017 کی ریل بجٹ تخصیص میں اسے مزید بڑھا750فیصد کر دیا گیا ہے۔ اب ترقی کے راستے میں سرمائے کی قلت کوئی رکاوٹ نہیں ہے۔ چھوٹی لائن کو بڑی ریل لائن میں بدلنا، ریل لائنوں کو دوہرا اور تہرا بنانااور ان سے متعلق پروجیکٹوں نے مدھیہ پردیش میں رفتار پکڑ لی ہے۔ 56547کروڑروپے کے بقدرکے پروجیکٹ زیر نفاذ ہیں۔ 7 جائزے لئے گئے ہیں اور انہیں منظوری بھی دی گئی ہے۔ چتوڑ گڑھ سے رتلام، اندور تک چھوٹی لائن کو بڑی ریلوے لائن میں بدلنے کا کام مکمل کر لیا گیا ہے۔ بھارتی ریلوے اور مدھیہ پردیش کی حکومت جلد ہی ایک مشترکہ کاروباری کمپنی قائم کریں گی۔ ریاستی حکومت نے اپنی منظوری دے دی ہے۔ اگلے برس گڈی پڈوا کے موقع پر یہ کام پایۂ تکمیل کو پہنچ جائے گا۔


    
    م ن ۔ک ا


    U- 1495


    (28.03.17)


    Words.669

    
    
    (Release ID: 1485922) Visitor Counter : 2