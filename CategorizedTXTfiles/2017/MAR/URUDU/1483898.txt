      زراعت اور کاشتکاروں کی فلاح و بہبود کی وزارت

      ملک میں خواتین کےامداد باہمی کے اداروں کو مستحکم کرنے کیلئے
      خواتین کو مالی امداد فراہم کریں: رادھا موہن سنگھ
      Posted On: 08 MAR 2017 8:26PM by PIB Delhi


      نئی دہلی،8/مارچ ،زراعت اور کسانوں کی بہبود کے وزیر جناب رادھا موہن سنگھ نے کہا ہے کہ خواتین کو مالی امداد مہیا کرانے کی شدید ضرورت ہے تاکہ ملک میں خواتین کی امدادباہمی کے اداروں کو مستحکم کیا جا سکے۔ ملک میں خواتین اور امدادباہمی کے اداروں کی ترقی اور کامیابی کے بے پناہ امکانات ہیں۔ جناب رادھا موہن سنگھ نے مزید کہا ہے کہ اگر یہ تحریک جاری رہتی ہے، تو زیادہ سے زیادہ عورتوں کو خواتین کے امداد باہمی کے اداروں سے فائدہ حاصل ہوگا۔ جناب سنگھ نے آج نئی دلی میں نیشنل کوآپریٹیو ڈیولپمنٹ کارپوریشن(این سی ڈی سی) کے ذریعہ خواتین کی امدادباہمی کے اداروں کو مستحکم کرنے کے موضوع پر منعقد ہ قوی ورکشاپ میں یہ بات کہی۔ اس ورکشاپ میں ملک بھر میں واقع خواتین کے امداد باہمی کے اداروں سے منسلک تقریبا دو سو خواتین نے شرکت کی اور خواتین کے امداد باہمی کے اداروں سے متعلق مختلف اسکیموں کے بارے میں آپس میں تبادلۂ خیال کیا۔


      وزیرزراعت نے مزید کہا کہ ہندوستان میں 1.2بلین آبادی ہے، جس میں تقریبا 70فیصد آبادی ملک کے دیہی علاقوں میں سکونت پذیر ہے۔ فصلوں کی بوائی اور کٹائی سمیت کاشتکاری کے مختلف مرحلوں میں خواتین بے حد اہم کردار ادا کرتی ہیں۔ انہوں نے مزید کہا کہ ملک میں موجود کل 8لاکھ امدادباہمی کے اداروں میں سے تقریبا 20،014امدادباہمی کے اداروں کوخواتین کے ذریعہ چلایاجاتا ہے۔ انہوں نے مزید کہا کہ زراعت اور کسانوں کی بہبود کی وزارت اپنی تمام اسکیموں اور پروگراموں میں خواتین کی شراکت داری کو یقینی بناتی ہے اور 30فیصد فنڈز کو خواتین کے لئے مختص کرتی ہے۔ سال 14-2013سے ریاستوں اور قانون نافذ کرنے والی ایجنسیوں کو کہاگیا ہے کہ وہ خواتین کو بااختیار بنانے کے لئے موجودہ مرکزی امداد یافتہ/مرکزی سیکٹر کی اسکیموں کے تحت 10تا20فیصد رقم فنڈز خواتین کی ملکیت والے مویشیوں کیلئے استعمال کریں۔


      مزید براں ملک بھر میں پھیلے ہوئے 668کرشی وگیان کیندروں میں سے ہر ایک کیندرمیں ایک خاتون سائنس داں کی تعیناتی کو لازم قرار دیا گیا ہے۔ سال 17-2016 کے دوران ملک بھر میں واقع ان کرشی وگیان کیندروں کے ذریعے 3.1 لاکھ خواتین کسانوں کو تربیت فراہم کرائی گئی ہے۔ اس کے علاوہ کرشی وگیان کیندروں کے ذریعہ منعقدہ مختلف پروگراموں مثلاً زرعی نمائش میں خواتین کسانوں کی شرکت کو یقینی بنایا گیا ہے۔ زراعت اور کسانوں کی بہبود کی وزارت نے اب ہر سال 15اکتوبرکوخاتون کسان کے دن کے طورپر منانے کا فیصلہ کیا ہے۔خاتون کسانوں کے ذریعے خواتین کی تعلیم سے متعلق ایک ویب پورٹل تیار کیاگیا ہے۔ اس پورٹل کے اندر خاتون کسانوں سے متعلق معلومات اور اعدادوشمار دستیاب ہیں۔ مزید براں ملک میں خواتین ماہی پروری سے متعلق مختلف سرگرمیوں مثلاً مچھلی کی پیداوار کے لئے مچھلی کے انڈوں کو اکٹھاکرنا، چھوٹی مچھلیوں کا شکار کرنا، سمندری پودوں کو جمع کرنا، مچھلیوں کی پیداوار اورمارکیٹنگ میں مصروف ہیں۔ ماہی پروری کے شعبے میں خواتین کی شراکت داری اور پارٹنرشپ کو بڑھانے کے لئے خواتین کو تربیت فراہم کرنے کے علاوہ مائیکرو مالی امداد دی جارہی ہے تاکہ اجتماعی طورپر ان کی صلاحیتوں میں اضافہ کیاجا سکے۔


      جناب سنگھ نے مزید کہا کہ نیشنل کوآپریٹیو ڈیولپمنٹ کونسل(این سی ڈی سی) سماج کے کمزور طبقوں کے ذریعے چلائے جا رہے متعدد پروگراموں کے تحت خواتین کو مالی امداد فراہم کرتی ہے۔ خواتین کے امداد باہمی کے اداروں کے لئے این سی ڈی سی 50لاکھ روپے تک کا قرض دیتی ہے۔ انہوں نے مزید کہا کہ زرعی تحقیق کی ہندوستانی کونسل آئی سی اے آر کے ذریعے بھونیشورمیں خواتین کاشتکاروں کے لئے سنٹرل انسٹی ٹیوٹ فار ویمن اِن ایگریکلچرکاقیام کیاگیا ہے۔


      جناب رادھا موہن سنگھ نے نیشنل کوآپریٹیو ڈیولپمنٹ کارپوریشن کی جنرل کونسل کی 81ویں میٹنگ کی بھی صدارت کی۔ اس موقع پر انہوں نے کہا کہ 28فروری 2017 تک 17،334کروڑروپے کی مالی امداد فراہم کی جا چکی ہے، جس میں سے 11،579کروڑ روپے تقسیم کئے جا چکے ہیں۔ تقسیم شدہ رقم اس سال تقسیم کے لئے مختص 6000کروڑروپے کے نشانے سے دو گنی ہے۔ انہوں نے این سی ڈی سی کے منیجنگ ڈائریکٹراور ان کی ٹیم کو سال 17-2016کے دوران بہترین کارکردگی کے لئے مبارکباد دی۔


      ۰۰۰۰۰۰۰۰۰۰۰۰۰۰۰۰۰۰۰۰۰


      

      
      م ن ۔ م ع ۔ک ا


      U-1045

    
    
    (Release ID: 1483898) Visitor Counter : 3