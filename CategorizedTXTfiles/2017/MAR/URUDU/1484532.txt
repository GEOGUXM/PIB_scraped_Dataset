      کابینہ

      انڈونیشیا اور جمہوریہ کرغیز کے ساتھ نوجوانوں کے اموراور کھیل کود کے شعبے میں
      تعاون کو فروغ دینے کے لئے مفاہمتی عرضداشت کو کابینہ کی منظوری

      Posted On: 16 MAR 2017 12:17PM by PIB Delhi

    


    

    نئی دہلی، 16 ۔مارچ ۔مرکز ی کابینہ کو وزیر اعظم جناب نریندرمودی کی قیادت میں بھارت اورانڈونیشیا کے مابین نوجوانوں کے امور اور کھیل کود کے معاملات اور جمہوریہ کرغیز کی ساتھ نوجوانوں کی ترقیات کے شعبے میں طے پانے والی مفاہمتی عرضداشت پر ہوئے دستخط کے متعلق جانکاری دی گئی ہے۔

    مذکورہ مفاہمتی عرضداشت کے تحت انڈونیشیا اورجمہوریہ کرغیز کے ساتھ نوجوانوں کے تبادلہ پروگراموں کے اہتمام اور نوجوانوں اور کھیل کود سے متعلق دیگر معاملات میں باہمی تعاون کو فروغ دینے کی تجویز رکھی گئی ہے۔

    اس کے تحت بین الاقوامی نوجوان تبادلہ پروگراموں کو باہمی نظریات وخیالات کو فروغ دینے ، نوجوانوں میں اقدار اورثقافت کو پروان چڑھانے او ران میں بین الاقوامی تناظر اور فہم پیدا کرنے کی کوشش کی جائے گی۔اس کے علاوہ یہ پروگرام مختلف ممالک کے مابین امن اور رواداری کو فروغ دینے اورباہمی دوستانہ تعلقات کو مستحکم بنانے میں بھی مددگار ثابت ہوں گے۔ نوجوانوں سے متعلق دیگر معاملات اور کھیل کود سے متعلق موضوعات کے ذریعہ بھی شراکتداری والے ملکوں میں نوجوانوں کی ترقی اور کھیل کود کے فروغ کا راستہ ہموار ہوگا۔

    نوجوانوں کے امور اور کھیل کود کے شعبے میں باہمی تبادلہ پروگراموں سے جو فوائد حاصل ہوں گے وہ یکساں طور پر بلا تفریق مذہب وملت وصنف ،تمام نوجوانوں کے لئے دستیاب ہوں گے۔

    یوتھ ایکسچنج اوردیگر پروگراموں کے لئے نوجوانوں کی شرکت کے سلسلے میں ان کا انتخاب ایک بامقصد اور شفاف طریقے سے کیا جائے گا اورمذکورہ مفاہمتی عرضداشت کے تحت مختلف پروگراموں کے نتائج عوامی ملاحظے اور جانچ پرکھ کے لئے دستیاب ہوں گے۔

    یوتھ ایکسچنج اور دیگر پروگرام نوجوانوں کے بین الاقوامی تناظر کو وسیع کریں گے اور وہ اپنا علم اور اپنی مہارت کو جِلا بحش سکیں گے۔

    م ن ۔س ش۔ رم

    U-1190
    
    
    (Release ID: 1484532) Visitor Counter : 2