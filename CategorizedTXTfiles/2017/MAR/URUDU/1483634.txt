      ایٹمی توانائی کا محکمہ

      مرکزی حکومت ایٹمی پروگرام شمالی ہندوستان میں لائی : ڈاکٹر جتیندر سنگھ
      Posted On: 05 MAR 2017 6:16PM by PIB Delhi


    نئی دہلی،04 مارچ 2017؛ شمال مشرقی خطے کی ترقی کے مرکزی وزیر مملکت (آزادانہ چارج) ، وزیر اعظم کے دفتر، عملہ، عوامی شکایات، پنشن اور ایٹمی توانائی اور خلاء کے وزیر مملکت ڈاکٹر جتندر سنگھ نے کہا کہ حالیہ برسوں میں مرکزی حکومت نے جوہری پروگراموں کو شمالی ہندوستان میں لائی ہے۔ اس سے پہلے ایٹمی پروگرام جنوبی اور مغربی ریاستوں یا پھر ملک کے مرکزی حصے میں ہی محدود تھے۔


    جوہری معدنی تحقیق اور ریسرچ ڈائریکٹوریٹ کے مرکزی علاقائی صدر دفاتر، ناگپور کے اپنے دورے کے دوران ڈاکٹر سنگھ نے کہا کہ گزشتہ دو سالوں سے ہریانہ کے گورکھپور میں جوہری پلانٹ قائم کیا جا رہا ہے۔ اس کے دو - تین سال میں تبدیل ہو جانے کے بعد اس سے کم قیمت، فی یونٹ 6 روپے کی شرح سے بجلی پیدا کرنے کے ہم قابل ہو جائیں گے۔ ساتھ ہی انہوں نے یہ بھی کہا کہ دارالحکومت کے پرگتی میدان میں ایک نیوکلیئر ہال بنانے کی پہل کی گئی ہے۔ انہوں نے بتایا کہ جوہری توانائی کے شعبہ کا ہیڈکوارٹر ممبئی میں ہے اور جوہری توانائی سے متعلق زیادہ تر پروگرام جنوبی اور مغربی ریاستوں میں محدود ہیں اس لئے حکومت کی طرف سے جوہری پروگرام میں کی جا رہی توسیع اور دیگر اقدامات کے بارے میں عام لوگوں کو بتانے کے لئے پرگتی میدان میں اس طرح کے ہال بنانے کی پہل کی گئی ہے۔

    ڈاکٹر سنگھ نے کہا کہ جوہری پروگرام کا آغاز ڈاکٹر ہومی جہانگير بھابھا کے ذریعہ پرامن مقاصد کے لئے کیا گیا تھا۔ آج موجودہ حکومت کے دورحکومت میں اس کا حقیقی ثبوت پیش کیا جا رہاہے اور وزیر اعظم جناب نریندر مودی نےبذات خود اسے ترجیحی طور پر اپنے ایجنڈے میںشامل کیا ہے۔ وہ اپنے ہر غیر ملکی دورے میں جوہری معاہدوں کو حتمی شکل دی ہے۔ حکومت اور وزیر اعظم کی ان کوششوں سے ایٹمی پروگرام بڑھے ہیں اور ہندوستانی ایٹمی سائنسدانوں کا حوصلہ بلند ہوا ہے۔ انہوں نے کہا نہ صرف یہ بلکہ مرکزی حکومت نے لیک سے ہٹ کر پی ایس يو کے لئے ہندوستانی ایٹمی توانائی کارپوریشن لمیٹڈ (ااین پی سی آئی ایل) کے ساتھ شراکت داری کر مشترکہ کمپنی قائم کرنے کا بھی فیصلہ لیا ہے۔

    اس موقع پر اے ایم ڈی کی ڈائریکٹر ڈاکٹر ایل ۔کے۔ نندا نے پاور پوائنٹ پریزنٹیشن کے ذریعے مختلف علاقوں اور ریاستوں میں یورینیم کے نئے ذخائر کی تلاش کے لئے چل رہی سرگرمیوں کے بارے میں بتایا۔ ان ریاستوں اور علاقوں میں چندی گڑھ، اڑیسہ اور میگھالیہ شامل ہیں۔ اپنے دورے میں ڈاکٹر جتیندر سنگھ نے اے ایم ڈی میں کام کرنے والے سائنسدانوں اور انجینئرز کو مبارکباد دی اور کہا کہ آج ہمارے پاس یورینیم کی کافی ذخائر دستیاب ہیں جس میں آنے والے دنوں میں کئی گنا اضافہ ہو جائے گا۔ انہوں نے یہ بھی کہا کہ حکومت ملک کے ویسے حصوں میں بھی یورینیم کو دریافت کرنے کے خواہش مند ہے جن علاقوں میں اب تک اس طرح کی کوئی سرگرمیاں شروع نہیں کی گئی ہیں۔
    
    
    (Release ID: 1483634) Visitor Counter : 3