      صدر جمہوریہ کا سکریٹریٹ

      صدرجمہوریہ ہند نے تحقیق اور جدت طرازی کے شعبے میں
      غیر معمولی کامیابی کے لئے بہترین یونیورسٹی کے وزیٹرز ایوارڈ ز پیش کئے

      Posted On: 07 MAR 2017 12:28PM by PIB Delhi

    نئیدہلی،07۔مارچ ۔راشٹرپتی بھون میں صدر جمہوریہ کے دست مبارک سے وزیٹرز ایوارڈز2017 پیش کئے جانے کے ساتھ ہی یہاں جاری تین روزہ جدت طرازی میلہ بہ خیر خوبی تمام ہوگیا ۔ اس موقع پر صدر جمہوریہ جناب پرنب مکھرجی نے نئی دہلی کی جواہر لال نہرو یونیورسٹی کو بہترین یونیورسٹی کے اعزازسے سرفراز کیا جبکہ جدت طرازی اور اختراعاتی کامیابیوں کے لئے ہماچل پردیش کی سینٹرل یونیورسٹی کے اسکول آف ارتھ اینڈ انوائرنمنٹ سائنسیز کے محکمہ سائنس کے ڈاکٹر دیپک پنت کو چھوٹے پیمانے پر بے کار پلاسٹک کو ایل پی جی گیس میں بدلنے کا ری ایکٹر تیار کرنے کے لئے دیا گیا ۔ جبکہ تحقیقی کامو ں کے لئے وزیٹرز ایوارڈز بنارس ہندویونیورسٹی کے انسٹی ٹیوٹ آف میڈیکل سائنسیز کے ڈپارٹمنٹ آف میڈیسن کے ڈاکٹر شیام سندر کو ہندوستای کالا آزار کی شناخت اور علاج کے شعبے میں غیر معمولی کامیابی کے لئے تیج پور یونیور سٹی کے ڈپارٹمنٹ آف کیمیکل سائنسیز کے پروفیسر نرنجن کرک کو حیاتیاتی لحاظ سے جلد ہی مٹی میں مل جانے والے ہائپر شاخ کے پولی مر نانو عناصر میں سیلف کلیننگ اور از خودشفایابی نیز حیاتیاتی لحاظ سے مفید اور ہمہ گیر سازوسامان کی تیاری کے لئے مشترکہ طور سے دیا گیا۔


    واضح ہوکہ ان ایوارڈز کی پیش کش کے لئےتمام مرکزی یونیورسٹی کے ہر زمرے سے آن لائن درخواستیں طلب کی گئی تھیں اور صدر جمہوریہ کی سکریٹری محترمہ اومیتا پال کی سربراہی میں ایک سلیکشن کمیٹی قائم کی گئی تھی۔ اس کمیٹی میں ڈپارٹمنٹ آف ہائر ایجوکیشن کے سکریٹری ، سائنس اور ٹکنالوجی کے محکمے کے سکریٹری ، یونیورسٹی گرانٹ کمیشن کے چیئرمین ، نیشن انوویشن فاؤنڈیشن کے ایگزیکٹو وائس چیئر پرسن اور کاؤنسل آف سائنٹیفک اینڈ انڈسٹریل ریسرچ (سی ایس آئی آر ) کے ڈائریکٹر جنرل کو اس کمیٹی کے رکن کی حیثیت سے شامل کیا گیا تھا ۔انہی اکابر شخصیات نے ان ایوارڈز کے لئے کامیاب سائنسدانوں کا انتخاب کیا تھا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U-999

    
    
    (Release ID: 1483716) Visitor Counter : 3