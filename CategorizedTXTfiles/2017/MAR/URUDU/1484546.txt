      کابینہ

      مرکزی حکومت کے ملازمین اور پنشن یافتگان کے لئے دوفیصدمہنگائی بھتے کو کابینہ کی منظوری
      Posted On: 16 MAR 2017 12:26PM by PIB Delhi


    نئی دہلی، 16 ۔مارچ ۔مرکزی کابینہ نے وزیر اعظم جناب نریندر مودی کی قیادت میں مرکزی حکومت کے ملازمین اور پنشن یافتگان کو یکم جنوری 2017 سے اضافی مہنگائی بھتے اور مہنگائی راحت کے اجرأ کی تجویز کو اپنی منظوری دے دی ہے۔ یہ راحت اشیا ٔ کی قیمتوں میں ہوئے ا ضافے کو دیکھتے ہوئے بنیادی تنخواہ / پنشن کی بنیاد،پر دو فیصد کی شرح کے لحاظ سے ، اضافے کے لئے دی گئی ہے۔


    یہ اضافہ اس تسلیم شدہ فارمولے کے تحت ہوگا ، جس کا انحصار ساتویں مرکزی تنخواہ کمیشن کی سفارشات پر ہے۔

    مذکورہ مہنگائی بھتہ اور مہنگائی راحت کے اجرأ کے نتیجے میں سرکاری خزانے پر سالانہ 5857.28 کروڑروپے اور 18-2017 کے مالی سال میں 6833.50 کروڑروپے کا وزن ( جنوری 2017 سے فروری 2018 کےدرمیان 14 مہینوں کے لئے ) عائد ہوگا ۔

    اس اضافے سے تقریباََ 48.85 لاکھ مرکزی حکومت کے ملازمین اور 55.51 لاکھ پنشن یافتگان کو نفع حاصل ہوگا۔

    م ن ۔س ش۔ رم

    U-1194
    
    
    (Release ID: 1484546) Visitor Counter : 2