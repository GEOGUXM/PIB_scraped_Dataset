      کابینہ

      جی ایس ٹی کے ضوابط کے نفاذ کیلئے کسٹم اور آبکاری ایکٹ میں ترمیم کو کابینہ کی منظوری
      Posted On: 23 MAR 2017 2:16PM by PIB Delhi


    نئی دہلی۔ 23 ؍مارچ۔مرکزی کابینہ نے وزیراعظم جناب نریندر مودی کی قیادت میں درج ذیل تجاویز کو منظوری دے دی ہے۔


    i کسٹم ایکٹ مجریہ 1962 میں ترمیم

    ii کسٹم محصولات ایکٹ مجریہ 1975 میں ترمیمات

    iii مرکزی آبکاری ایکٹ مجریہ 1944 میں ترمیم

    iv مرکزی آبکاری محصولیات ایکٹ ، مجریہ 1985 کی منسوخی اور

    v اُن تمام ایکٹو ں سے متعلق اُن تجاویز کی منسوخی کے لئے ترمیم کو منظوری ،جن کے تحت محصولات عائد کیے جاتے ہیں۔

    مذکورہ تجاویز سے درج ذیل آسانیاں فراہم ہوں گی۔
    i کسٹم ایکٹ مجریہ 1962 میں دفعہ 108 اے ۔اور دفعہ 108 بی۔ کی شمولیت ۔جس کے تحت اشیاء کی درآمدات / برآمدات جو کسی مخصوصی فرد کے ذریعے کی گئی ہوں ، سے متعلق اطلاعات کی فراہمی لازم ہوگی تاکہ ان اشیاء اور ساز وسامان کی درآمدات اور برآمدات کی مالیت کے معاملے میں یہ تجزیہ کرنا ممکن ہوسکے گا کہ آیا برآمداتی فروغ اسکیموں کا کوئی ناجائز استعمال کیا گیا ہے۔ اس کے تحت ڈرا بیک اسکیم اور کسٹم ایکٹ کی تجاویز کی ممکنہ خلاف ورزیوں نیز مختلف دیگر قوانین کی خلاف ورزیوں کا بھی پتہ لگایا جاسکے گا۔ اس سلسلے میں کسٹم افسروں کو اس بات کے اختیارات دیے گئے ہیں کہ وہ مؤثر طریقے سے اس پہلو کی جانچ کرسکیں تاکہ قوانین کا مؤثر نفاذ ممکن ہوسکے۔
    ii جی ایس ٹی کے نفاذ کے بعد دیگر ایکٹوں کے تحت اُن مختلف النوع تجاویز کی منسوخی یا ترمیم کو یقینی بنانا، جو، اب درکار نہیں ہیں ۔ اس کے نتیجے میں ضوابط اور قواعد کی کتاب سے غیرمفید تجاویز منسوخ کردی جائیں گی اور کثیر پہلوئی ٹیکسوں کے نظام کا سدباب ہوسکے گا۔

    ۔۔۔۔۔۔۔۔۔۔۔۔۔۔۔۔۔۔۔۔۔۔

    م ن ۔ ۔ ع ن

    Words-331

    U-1354
    
    
    (Release ID: 1485377) Visitor Counter : 2