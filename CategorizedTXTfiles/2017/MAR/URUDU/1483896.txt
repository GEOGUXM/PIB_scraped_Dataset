      وزارت آیوش

      جناب وینکیانائیڈو نے سہ روزہ بین الاقوامی یوگا میلے کا افتتاح کیا
      آیوش کی وزارت کے ذریعے متعدد پہل قدمیوں کا آغاز
      Posted On: 08 MAR 2017 8:24PM by PIB Delhi


      نئی دہلی،8/مارچ ،اطلاعات و نشریات اور شہری ترقیات نیز ہاؤسنگ کے وزیر جناب ایم وینکیانائیڈو نے آج تال وکٹورہ اسٹیڈیم واقع نئی دلی میں سہ روزہ بین الاقوامی یوگا میلے کا افتتاح کیا۔ واضح رہے کہ بین الاقوامی یوگا میلے کا اہتمام بین الاقوامی یوگ ڈے (آئی ڈی وائی2017)سے قبل ایک تعارفی تقریب کے طور پر کیاگیا ہے۔


      اپنی افتتاحی تقریر میں جناب وینکیانائیڈو نے کہا کہ عوام کے مابین ہم آہنگی اور میل جول پیدا کرنے کیلئے یوگا واحد حل ہے۔ بین الاقوامی یوگا میلے میں مندوبین سے خطاب کرتے ہوئے انہوں نے یہ بھی کہا کہ یوگ انسان کو صحت مند اور فِٹ رہنے میں اہم کردار ادا کرتا ہے۔ جناب نائیڈو نے مزید کہا کہ وزیراعظم کی خواہش ہےکہ یوگ ایک عوامی تحریک کی شکل لےاوریوگ دنیا 192 ممالک تک پہنچ گیا ہے۔ وزیر موصوف نے اس موقع پر یوگ گوروؤں اور یوگا کے اساتذہ کا بھی شکریہ ادا کیا، جنہوں نے یوگا کو ایک عوامی تحریک کی شکل دے دی ہے۔


      اس موقع پر اظہار خیال کرتے ہوئے آیوش کے وزیر مملکت (آزادانہ چارج) جناب سری پد یسونائک نے کہا کہ یوگا نے اپنے مجموعی صحتی مضمرات اور معالجاتی ساکھ کی وجہ سے بین الاقوامی سطح پراپنا ایک منفرد مقام حاصل کر لیا ہے۔ آیوش کے وزیر نے وضاحت کرتےہوئے فرمایا کہ یوگ بھارت میں روایتی ادویہ کا ایک روایتی نظام رہا ہے اور اس میں امراض سے محفوظ رہنے اور معالجاتی لحاظ سے بہت سے مضمرات پوشیدہ ہیں۔ بھارت جہاں کی آبادی ایک ارب سے بھی زیادہ ہے، اسے ایک مؤثر اور مجموعی نظام حفظان صحت درکار ہے تاکہ بڑے پیمانے پر دستیاب ورک فورس کا استعمال اجتماعی شکل میں مربو ط طور پر مفید طریقے سے کیا جا سکے۔


      جناب نائک نے مزید کہا کہ جدیدکاری کے فروغ کے ساتھ سماجی زندگی کے اوقات کافی جلد بازی اور تنگی وقت پر منحصر ہو گئے ہیں اور ایسے حالات میں یوگا کی اہمیت خاطرخواہ طورپر بڑھ گئی ہے۔ وزیر موصوف نے کہا کہ سائنسی برادری ، یوگا کے محققین، تعلیمی ماہرین اور معالجین نے یوگ کے استعمال کے امکانات تلاش کرنا شروع کردیئے ہیں تاکہ زندگی کے ہر شعبے میں اس کا استعمال ممکن ہوسکے۔ اس جوش و جذبے کے نتیجے میں بنی نوع انسان کی مجموعی ترقی کیلئے یوگا ایک نئی شکل میں سامنے آ سکتا ہے۔


      جناب شری پدنائک نے مندوبین کو بتایا کہ ان کی وزارت نے عوام میں یوگا کو فروگ دینے کے لئے متعدد اقدامات کئے ہیں۔ یوگ کو مقبول عام بنانے اور نوجوانوں کے ذریعے اسے اپنائےجانے کے کام کو فروغ دینے کے لئے ایک فرنچائز پر مبنی یوگا لیگ کا اہتمام کیاجا رہا ہے۔ آیوش تحقیق اسکالروں کو 200 فیلو شپ دی جا رہی ہیں۔ یوگ کے فروغ اور ترقی کیلئے ایک قومی ایوارڈ اور ایک بین الاقوامی ایوارڈ بھی قائم کیا گیا ہے، جو غیر معمولی کارہائے نمایاں انجام دینے والے افراد یا اداروں کو اس سال دیا جائےگا۔


      اس موقع پر آیوش کے سکریٹری جناب اجیت ایم سرن نے اطلاع دی کہ ریاستی یوگا میلے ملک کے مختلف حصوں میں بین الاقوامی یوگ میلے کے طرز پر منعقد کرائے جارہے ہیں۔ انہوں نے کہاکہ یوگا سے متعلق سرگرمیاں پورے سال چلائی جائیں گی۔ سکریٹری موصوف نے اطلاع دی کہ یوگا سے متعلق نصابی کتب اور نصاب ڈاکٹر ایچ آر نگیندر کی سرکردگی میں تشکیل کردہ کمیٹی کے ذریعے مرتب کر لیا گیا ہے اور اس کام میں یوجی سی اور سی بی ایس ای سے بھی مشورہ کیاگیا ہے۔


      مذکورہ سہ روزہ تقریب کا اہتمام وزارت آیوش ، مرارجی دیسائی نیشنل انسٹی ٹیوٹ آف یوگا(ایم ڈی این آئی وائی) نے بھارتی یوگا ایسوسی ایشن (آئی وائی اے) اور نئی دلی میونسپل کارپوریشن(این ڈی ایم سی) کے تعاون و اشتراک سے کیا ہے تاکہ عوام کو ہر سال منائے جانے والے بین الاقوامی یوگ دن تقریبات کے بارے میں بیدار کیاجا سکے۔


      یوگ رشی سوامی رام دیو، ڈاکٹر ایچ آر نگیندر، سوامی چِدانند سرسوتی، جناب او پی تیواری، محترمہ ہنسہ جے دیو، برہم کماری آشا، سوامی بھارت بھوشن، سوامی رِتاون بھارتی، سِسٹر بی کے آشا، جناب ایس سری دھرن، سوامی درشک، سوامی اُلّاس اِس موقع پر مہمانان ذی وقار کے طور پر موجود تھے۔


      ۰۰۰۰۰۰۰۰۰۰۰۰۰۰۰۰۰۰۰۰۰


      

      
      م ن ۔ک ا


      U-1046

    
    
    (Release ID: 1483896) Visitor Counter : 3