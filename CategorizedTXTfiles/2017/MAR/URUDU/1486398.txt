      ہنر مندی کے فروغ اور صنعت کاری کی وزارت

      صدرجمہوریہ جناب پرنب مکھرجی دیو گڑھ، جھارکھنڈ سے ڈرائیور تربیتی اداروں(ڈی ٹی آئی) کی قومی ہنرمندی نمائش اور پردھان منتری کوشل کیڈروں کا افتتاح کریں گے
      Posted On: 31 MAR 2017 8:43PM by PIB Delhi


    نئی دہلی، 31 /مارچ ،ہنرمندی کے فروغ اور صنعت کاری (ایم ایس ڈی ای) کی وزارت، ملک میں ورک فورس میں اضافہ کرنے کیلئے جلد ہی ایک لائحہ عمل پر کام کرے گی۔ صدرجمہوریہ جناب پرنب مکھرجی، ایک قومی ہنرمندی نمائش، دھنباد اور گوڈّا میں دوبڑے پیمانے کے ڈرائیورتربیتی اداروں (ڈی ٹی آئی)اور 31پردھان منتری کوشل کیندروں(پی ایم کے کے) کا افتتاح کریں گے۔ صدرجمہوریہ دیوگڑھ اور رانچی میں دو نئی ڈی ٹی آئی عمارتوں کا سنگ بنیاد بھی رکھیں گے۔ جناب پرنب مکھرجی دیوگڑھ میں ان پہلوں کا 2اپریل کو افتتاح کریں گے۔


    اسکل انڈیا تحریک صدرجمہوریہ کے قلب کے کافی نزدیک ہے۔ حال ہی میں ایک پہل کیلئے انہوں نے پی ایم کے وی وائی کے تحت 18 جاب رولز میں 1500 ہنرمندملازمین کوراشٹرپتی بھون میں اولین تعلیم کے اعتراف (آر پی ایل) کے لئے اسناد دیئےجانے کو یقینی بنایا ہے۔


    ہنرمندی کے فروغ اور صنعت سازی کے وزیر مملکت (آزادانہ چارج) جناب راجیوپرتاپ روڑی نے کہا ہے کہ صدرجمہوریہ نے اپنی ایک تقریر میں ذکر کیاتھا کہ ہمیں تعلیم اور ہنرمندی کے فروغ کے حصول کیلئے مکمل جدوجہد کرنی چاہئے اور کم ہنرمندی، سخت محنت مزدوری اور سامان خدمات سے اپنے رول کو تبدیل کر کے اور زیادہ گہری ہنرمندی، سامان اور خدمات مہیاکرانے والا بننا چاہئے۔ جناب روڑی نے کہا کہ ان کی وزارت صدرجمہوریہ کے نظریئےکی سمت میں کام کر رہی ہے اور انہوں نے یقین ظاہر کیا کہ حکومت کی پیشکش نوجوانوں کی امیدوں کو پورا کریں گی اور انہیں اپنے متعلقہ چنندہ کریئر کی سمت میں بڑھنے اور ترقی کرنے میں مدد کریں گی۔


    U- 1587

    
    
    (Release ID: 1486398) Visitor Counter : 2