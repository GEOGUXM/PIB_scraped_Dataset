      کامرس اور صنعت کی وزارتہ

      تجارت، کامرس اور سرمایہ کاری سے متعلق بھارت - افغانستان جوائنٹ ورکنگ گروپ کی دوسری میٹنگ
      Posted On: 30 MAR 2017 8:24PM by PIB Delhi


    نئی دہلی، 30 /مارچ ،تجارت، کامرس اور سرمایہ کاری سے متعلق بھارت-افغانستان مشترکہ ورکنگ گروپ کی دوسری میٹنگ کامرس سکریٹری کی سطح پر منعقد ہوئی ہے۔ واضح رہے کہ یہ ورکنگ گروپ دونوں ممالک کے مابین کلیدی شراکت داری معاہدے کے تحت تشکیل پایا ہے۔ یہ میٹنگ30-29مارچ 2017کو نئی دلی میں منعقد ہوئی ہے۔ بھارتی وفد کی قیادت کامرس سکریٹری محترمہ ریتا تیوتیا نے کی جبکہ افغان ڈیلی گیشن کی قیادت اسلامی جمہوریہ افغانستان کے تجارت کے ڈپٹی وزیر جناب محمد قربان حقجو نے کی۔


    طرفین نے باہمی تجارت اور اقتصادی تعلقات، سازوسامان کے آنے جانے، کاروباری ویزہ سمیت مختلف النوع باہمی تجارتی امور پر گفت وشنید کی۔ ادویہ جاتی مصنوعات اور بغیر تراشے ہوئے پتھر، ہوائی سفر ، کسٹم، تعاون وغیرہ کے موضوعات پر بھی بات چیت ہوئی۔ طرفین نے اس امر پر بھی اتفاق کیا کہ مختلف شعبے مثلا قابل احیا توانائی، بجلی، معیارات، زراعت، نقل و حمل، صحت عامہ جیسے شعبوں میں بھی مزید تعاون درکار ہے۔ سرمایہ کاری کے امکانات پر بھی بات چیت ہوئی۔ اس امر پر اتفاق کیا گیا کہ مذکورہ مشترکہ ورکنگ گروپ کی آئندہ میٹنگ کابل میں دونوں ممالک کی سہولت والی تاریخوں میں منعقد ہوگی۔


    U- 1564

    
    
    (Release ID: 1486222) Visitor Counter : 2