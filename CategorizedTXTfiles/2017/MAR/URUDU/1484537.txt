      کابینہ

      بھارت – بنگلہ دیش سرحد پر سرحدی ہاٹوں کے قیام سے متعلق نظرثانی شدہ
      مفاہمتی عرضداشت کو کابینہ کی منظوری

      Posted On: 16 MAR 2017 12:21PM by PIB Delhi

    


    نئی دہلی، 16 ۔مارچ ۔مرکزی کابینہ نے وزیر اعظم جناب نریندر مودی کی قیادت میں بھارت اور بنگلہ دیش کے مابین ، بھارت – بنگلہ دیش سرحد پر ، سرحدی ہاٹوں کے قیام سے متعلق مفاہمتی عرضداشت اور ان سے متعلق لائحہ عمل کو اپنی منظوری دے دی ہے۔

    سرحدی ہاٹوں کا مقصد، دونوں ممالک کی سرحدوں پر دوردراز علاقوں میں رہنے والے عوام کی فلاح وبہبود کو مقامی منڈیوں کے ذریعہ مقامی پیداوار اور مصنوعات کی مارکیٹنگ کے روائتی نظام کو فروغ دے کر یقینی بنانا ہے ۔ ان اقدامات سے معاشرے کے کمزور طبقات کی مالی حیثیت اور حالت کو بہتر بنانے میں مدد ملے گی۔

    فی الحال چار سرحدی ہاٹیں کام کررہی ہیں ،جن میں سے دو میگھالیہ اور دو تری پورہ میں قائم ہیں۔ ان ہاٹوں کا قیام سرحدی ہاٹوں سے متعلق بنگلہ دیش اور بھارت کے مابین 23 اکتوبر 2010 کو دستخط کی گئی مفاہمتی عرضداشت اور لائحہ عمل کے تحت عمل میں آیا تھا ۔بعد ازاں لائحہ عمل سے متعلق ایک ضمیمے پر ، جس کا تعلق سرحدی ہاٹوں سے ہی تھا ، 15 مئی 2012 کو دستخط ہوئے تھے ۔ واضح رہے کہ نظر ثانی شدہ مذکورہ مفاہمتی عرضداشت اور موڈ آف آپریشن اضافی سرحدی ہاٹوں کے قیام اور انہیں چلانے کے لئے ایک قانونی ڈھانچہ فراہم کرے گا۔

    م ن ۔س ش۔ رم

    U-1191
    
    
    (Release ID: 1484537) Visitor Counter : 2