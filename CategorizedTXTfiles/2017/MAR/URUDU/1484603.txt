      صحت اور خاندانی بہبود کی وزارت

      قومی صحت پالیسی 2017
      Posted On: 16 MAR 2017 3:27PM by PIB Delhi

      نئی دہلی۔ 16 ؍ کابینہ نے قومی صحت پالیسی 2017 کو منظوری دے دی ہے۔ ملک میں صحت کے شعبے کی تاریخ میں یہ ایک بڑا سنگ میل ہے۔ صحت کی وزارت نے وزیر اعظم نریندر مودی کی رہنمائی میں قومی صحت پالیسی 2017 کی تشکیل کی ہے۔ قومی صحت پالیسی کی تشکیل پچھلی مرتبہ 2002 میں کی گئی تھی، اب یہ پالیسی 15 سال کے عرصے کے بعد پیش کی گئی ہے، جس کا مقصد بدلتے ہوئے سماجی و اقتصادی، ٹیکنالوجیکل اور وبائی بیماریوں کے تناظر میں درپیش حالیہ اور ابھرتے ہوئے چیلنجوں سے نمٹنا ہے۔
      حکومت ہند نے پالیسی تیار کرنے کے عمل میں انتہائی شراکت دارانہ اور مشاورانہ نظریہ اختیار کیا ہے۔ قومی صحت پالیسی کا مسودہ 30 دسمبر 2014 کو منظر عام پر لایا گیا تھا۔ اس کے لئے پانچ ہزار سے زیادہ مشورے موصول ہوئے۔ اس کے بعد اس پالیسی کو مزید بہتر بنانے کے لئے ریاستی سرکاروں اور دیگر متعلقہ فریقوں کے ساتھ صلاح مشورے کئے گئے۔ یہ پالیسی صحت اور خاندانی بہبود کی مرکزی کونسل کے سامنے پیش کی گئی جو اس سلسلے میں پالیسی تیار کرنے والا سب سے بڑا ادارہ ہے۔ اس پالیسی کی متفقہ طور پر توثیق کردی گئی۔
      پالیسی میں اس کے سبھی پہلو ؤں میں صحت نظام کو ترتیب دینے میں حکومت کے رول کی معلومات فراہم کرائی گئی ہیں اور ترجیحات تیار کی گئی ہیں، جیسے صحت کے شعبے میں سرمایہ کاری، حفظان صحت کی خدمات کی تنظیم اور رقوم فراہم کرنے، بیماریوں کی روک تھام اور مختلف شعبوں کی طرف سے کئے گئے اقدامات فروغ دینا۔ اس پالیسی کا مقصد یہ ہے کہ حفظان صحت کی خدمات سبھی کو اور خاص طور پر محروم اور پسماندہ طبقوں کو فراہم کرائی جائیں۔
      اس پالیسی کا مقصد یہ ہے کہ سبھی عمر کے لوگوں کو صحت اور خوشحالی کی اعلیٰ ترین ممکنہ سطح پر خدمات فراہم کرائی جائیں۔ یہ نشانہ لوگوں کو رسائی فراہم کرکے خدمات کے معیار کو بہتر بناکر اور حفظان صحت پر آنے والے خرچے کو کم سے کم کرکے حاصل کیا جائے گا۔ پالیسی کے اصل اصول پیشہ وارانہ مہارت، دیانت داری، اخلاقیات، مساوات، کم خرچ پر دستیابی، آفاقیت، مریضوں پر مرکوزیت اور جوابدہی ہیں۔
      اہم جزو کے طور پر پالیسی میں صحت عامہ کے خرچے کو بڑھاکر اسے جی ڈی پی کا ڈھائی فیصد کیا جائے گا، جس کے لئے مدت مقرر کی جائے گی۔
      U- 1205
    
    
    (Release ID: 1484603) Visitor Counter : 2