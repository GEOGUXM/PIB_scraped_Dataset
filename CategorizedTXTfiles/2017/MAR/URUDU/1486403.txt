      ریلوے کی وزارت

      ریلوے کی خالی زمین پر شجر کاری
      Posted On: 31 MAR 2017 8:52PM by PIB Delhi


    نئی دہلی، 31 /مارچ ،ریلوے کے وزیر مملکت جناب راجن گوہین نے آج راجیہ سبھا میں ایک سوال کے تحریری جواب میں بتایا کہ ریلوے نے شجرکاری کے ذریعہ ماحولیاتی اصلاح کی جانب اپنے عہد کی تعمیل کرتے ہوئے اور ریلوے کی قیمتی زمین کو ناجائز قبضوں سے محفوظ رکھنے کی غرض سے بھی، ریلوے کی زمین پر باقاعدگی سے شجرکاری کی جارہی ہے۔ فی الحال 39542ہیکٹیئرریلوے کی زمین کو شجرکاری کے تحت رکھاگیا ہے ۔ اس کے علاوہ ، وزارتِ ریلوے نے ماحولیات، جنگلات اور تبدیلیٔ آب ہوا کی وزارت کے ساتھ ایک نمونہ معاہدے کو حتمی شکل دی ہے۔ اس کے تحت جنوری 2016 میں، زونل ریلوے اور متعلقہ ریاستی محکمۂ جنگلات کے درمیان ہوئے معاہدے کے تحت زمین کے مالکانہ حق کو منتقل کئے بغیر ریلوے ٹریک کے ساتھ ساتھ اور اسٹیشن یارڈز میں شجرکاری کی جائے گی۔ اس ماڈل معاہدے کی تجویز کے مطابق شجرکاری کی لاگت جس میں تحفظ اورمینٹیننس لاگت بھی شامل ہے، ریاستی محکمۂ جنگلات برداشت کرے گی یا ریلوے انتظامیہ یا دونوں ہی برداشت کریں گے۔ اس معاہدے کے تحت کچھ ریاستوں میں ریلوے ٹریک کے ساتھ ساتھ شجرکاری کاکام شروع ہو چکا ہے۔ سال 17-2016(فروری 17)کےدوران 1.22ننھے اور نئے پودھوں کوبویاگیا ہے۔


    U- 1599

    
    
    (Release ID: 1486403) Visitor Counter : 2