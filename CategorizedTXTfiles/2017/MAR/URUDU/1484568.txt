      اقلیتی امور کی وزارتت

      رواں مالی سال کے دوران 31 جنوری 2017 تک 69 ہزار سے زائد خواتین پر نئی روشنی اسکیم کے تحت احاطہ کیا گیا
      Posted On: 16 MAR 2017 1:29PM by PIB Delhi


      نئی دہلی۔16؍اقلیتی امور کی وزارت نے اقلیتی طبقے کی خواتین میں قائدانہ صلاحیتوں کو فروغ دینے کے لئے اس طبقے کی خواتین کے لئے مخصوص ‘ُنئی روشنی ’ نام کی ایک اسکیم متعارف کرائی ہے۔ اس اسکیم کے تحت مشتہر کردہ اقلیتی برادریوں یعنی مسلم، عیسائی، سکھ، بدھسٹ ، پارسی اور جین برادریوں کی خواتین کے لئے 14.13 کروڑ روپے کی رقم جاری کی گئی ہے اور رواں مالی سال کے دوران 31 جنوری تک 69 ہزار 150 خواتین پر احاطہ کیا جاچکا ہے۔ 16-2015 کے دوران 14.81 کروڑ روپے کی رقم جاری کی گئی تھی اور 58 ہزار 725 خواتین پر احاطہ کیا گیا تھا۔ جبکہ 2014 سے 16 کے درمیان 13 ہزار 78 کروڑ روپے جاری کئے گئے جس میں 71ہزار 75 خواتین کو شامل کیا گیا۔ اس اسکیم کا مقصد خواتین کو بااختیار بنانا اور سبھی سطحوں پر سرکاری نظام اور دیگر کے ساتھ تال میل رکھنے کے لئے معلومات، اوزار اور تکنیک فراہم کرکے اُن میں اعتماد جگانا ہے۔ یہ اسکیم پورے ملک میں منتخبہ غیر سرکاری تنظیموں (این جی او) کے ذریعے لاگو کی جاتی ہے۔


      اقلیتی طبقے سے تعلق رکھنے والی لڑکیوں کے لئے بیگم حضرت محل قومی اسکالر شپ ، مولانا آزاد ایجوکیشن فاؤنڈیشن کے ذریعے لاگو کی جاتی ہے۔ اس اسکیم کے تحت 16-2015 کے دوران 57.60 کروڑ روپے جاری کئے گئے جس میں 48 ہزار لڑکیوں کو شامل کیا گیا جبکہ 15-2014 کے دوران 54 ہزار 51 کروڑ روپے جاری کئے گئے تھے اور45 ہزار 426 لڑکیوں کو فائدہ پہنچایا گیا تھا۔


      مہیلا سمردھی یوجنا کا اطلاق اقلیتوں کے قومی فروغ اور مالی کارپوریشن (این ایم ڈی ایف سی) کے ذریعے کیا جاتاہے جس میں خواتین کے گروپ اور اُن کے پسندیدہ کاروبار کے لئے ہنرمندی کے فروغ سے متعلق تربیت فراہم کی جاتی ہے ۔ اس تربیت کی زیادہ سے زیادہ مدت چھ مہینے ہے۔ جس کے لئے خام مال پر آنے والی لاگت کے طور پر تربیت پانے والی ہر خاتون کو ایک ہزار 500 روپے تک اور ایک ہزار روپے وظیفے کے طور پر فراہم کرائے جاتے ہیں۔ تربیت کی مدت کے دوران یہ خواتین اپنی مدد آپ گروپ بنالیتی ہیں، جس کے بعد انہیں فی رُکن زیادہ سے زیادہ ایک لاکھ روپے تک کا مائیکرو قرضہ فراہم کرایا جاتا ہے۔ یہ قرضہ آمدنی پیدا کرنے سے متعلق سرگرمیوں کے لئے تربیت کے دوران اُس ہنر کے استعمال کے لئے دیا جاتا ہے جو اُس نے تربیت کے دوران حاصل کی ہے۔


      یہ اطلاع اقلیتی امور کے وزیر مملکت (آزادانہ چارج) مختار عباس نقوی نے لوک سبھا میں ایک سوال کے تحریری جواب میں فراہم کی ہے۔


      ۔۔۔۔۔۔۔۔۔۔۔۔۔۔۔۔۔۔۔۔۔۔


      م ن ۔ ن ر


      U-1199


      Word:114

    
    
    (Release ID: 1484568) Visitor Counter : 2