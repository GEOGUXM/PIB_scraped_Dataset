      کامرس اور صنعت کی وزارتہ

      سی ایل ایم وی ملکوں میں مینوفیکچرنگ مراکز کا قیام
      Posted On: 29 MAR 2017 8:18PM by PIB Delhi


    نئی دہلی، 29 ؍مارچ، تجارت اور صنعت کی وزیر محترمہ نرملا سیتارمن نے آج راجیہ سبھا میں ایک سوال کے تحریر ی جواب میں اطلاع دی ہے کہ حکومت ہند نے کمبوڈیا، لاؤس، میانمار اور ویتنام (سی ایل ایم وی) ممالک کیلئے ایک پروجیکٹ ترقیاتی فنڈ ( پی ڈی ایف) قائم کیا ہے تاکہ ہندوستانی سرمایہ کاری کیلئے آسانیاں پیدا ہوں اور خطے میں ہندوستانی کمپنیوں کے مینوفیکچرنگ مراکز کی توسیع ہوسکے۔


    محکمہ برائے تجارت نے برآمدات کو فروغ دینے کیلئے جو بڑے اقدامات کئے ہیں ان میں سے چند درج ذیل ہیں:

      * مینوفیکچرنگ اور خدمات دونوں برآمدات کو امداد فراہم کرنے پر توجہ مرکوز کرکے یکم اپریل 2015 کو نئی غیر ملکی تجارتی پالیسی (2015-20) کا اعلان کیا گیا۔
      * غیر ملکی تجارتی پالیسی 2015-20 میں اشیاء اور خدمات کی برآمدات کو بڑھانے کیلئے نئے اقدامات کئے گئے ہیں۔ اس میں مرچنڈائز ایکسپورٹس فروم انڈیا اسکیم (ایم ای آئی ایس) اور سروسز ایکسپورٹس فروم انڈیا اسکیم (ایس ای آئی ایس) جیسی نئی اسکیمیں شامل ہیں۔
      * تقابلی برآمدات کو فروغ دینے کے مقصد سے ایک نئی اسکیم ’’ٹریڈ انفراسٹرکچر فار ایکسپورٹ اسکیم‘‘ کی شروعات کی گئی۔ اس کے تحت ایکسپورٹ انفراسٹرکچر کے خلا کو پر کرنے کے علاوہ ایکسپورٹ انفراسٹرکچر تیار کرنے، برآمد ہونے والے پروجیکٹوں کیلئے کنکٹویٹی فراہم کرنا اور معیار اور سرٹیفکیشن جیسے مسائل کو حل کرنے کی بات کہی گئی۔
      * نریات بندھو اسکیم کا نفاذ عمل میں آیا، اس کا مقصد نئے اور امکانی برآمد کاروں بشمول بہت چھوٹی، چھوٹی اور درمیانہ درجے کی صنعتوں (ایم ایس ایم ای) کے برآمدکار تک رسائی حاصل کرنا ہے۔ ان کے علاوہ غیر ملکی تجارت کے مختلف پہلوؤں پر معلوماتی پروگرام کاؤنسلنگ سیشن اور انفرادی امداد فراہم کرکے برآمد کاروں کو تربیت فراہم کرنا۔
      * تجارت کرنے کو آسان بنانے کے اقدامات کے حصے کے طور پر یکم اپریل 2016 کوسنگل ونڈو انٹرفیس فار فیسلیٹنگ ٹریڈ (ایس ڈبلیو آئی ایف ٹی) کلیئرنس پروجیکٹ کی شروعات کی گئی۔
      * برآمدکاروں کو سستا قرض فراہم کرنے کیلئے مصنوعات کے بھیجنے سے پہلے اور بعد کے قرض فراہمی کیلئے سود برابری کی اسکیم کی شروعات کی گئی۔
      * ایڈوانس اتھورائزیشن ڈیوٹی فری امپورٹ اتھورائزیشن (ڈی ایف آئی اے) ایکسپورٹ پرموشن کیپیٹل گڈس (ای پی سی جی) جیسی اسکیموں کے ذریعے برآمد کاروں کیلئے محصول سے پاک خام مواد اور سامان تک رسائی بہم پہنچانے کی سہولت۔
      * نمائش؍ میلہ؍ خریدنے اور بیچنے والوں کی میٹنگ، بی 2بی میٹنگ اور مارکیٹ ریسرچ سے تجارتی تنظیموں کو مالی امداد فراہم کرنا ہیں۔

    ۔۔۔۔۔۔۔۔۔۔۔


    (29-03-م ن۔م ع ۔ق ر۔2017)


    U- 151 4, Word: 443

    
    
    (Release ID: 1486063) Visitor Counter : 2
    
    
    
    
    

*