      نوجوانوں کے امور اور کھیل کود کی وزارت

      کھیلوں کے وزیر وجے گوئل نے موسم سرما کے 2017 کے عالمی کھیل مقابلوں کیلئے خصوصی ایتھلیٹس کی بھارتی ٹیم کا خیرمقدم کیا
      Posted On: 28 MAR 2017 2:43PM by PIB Delhi


    نئی دہلی۔ 28 ؍مارچ۔نوجوانوں کے اُمور اور کھیل کود کے وزیر مملکت (آزادانہ چارج) وجے گوئل نے خصوصی ایتھلیٹس ، ان کے کوچ اور افسران کا مقدم کیا جو موسم سرما کے عالمی کھیل مقابلوں میں شرکت کے بعد بھارت واپس آئے ہیں۔ یہ کھیل مقابلے 14 سے 25 مارچ 2017 کے دوران آسٹریا میں منعقد کرائے گئے تھے۔


    بھارتی ٹیم نے 107 ملکوں سے آئے ہوئے 2700 ایتھلیٹس کے ساتھ ان کھیلوں میں حصہ لیا۔ ٹیم نے 27 تمغے سونے کے، 10 چاندی کے اور 26 کانسے کے جیتے ہیں۔ ٹیم کو تمغوں کی مجموعی تعداد کے اعتبار سے پانچویں پوزیشن حاصل ہوئی۔


    نوجوانوں کے اُمور اور کھیلوں کے وزیر نے اس سے پہلے 90 ایتھلیٹس ، 23 کوچ اور 3 افسران کی ٹیم کو منظوری دی تھی جس کا پورا خرچ حکومت نے برداشت کیا تھا۔ بھارتی ٹیم کی شرکت پر تقریباً ڈیڑھ کروڑ روپئے کا خرچ آیا۔


    اس موقع پر اظہار خیال کرتے ہوئے جناب وجے گوئل نے کہا کہ ان ایتھلیٹس نے ثابت کردیا ہے کہ اگر خود کو وقف کردیا جائے اور ٹھان لیا جائے تو کوئی شخص اپنی زندگی کے دوران کوئی بھی کامیابی حاصل کرسکتا ہے۔ انہوں نے امید ظاہر کی کہ ان خصوصی ایتھلیٹس میں سے کئی ایتھلیٹس کھیل کود کی دنیا میں چمکتاہوا ستارہ بنیں گے اور مستقبل میں ملک کا نام روشن کریں گے۔


    انہوں نے ٹیم کے ہر رُکن کو مبارکباد دی اور مستقبل کے مقابلوں میں ان کی بہترین کارکردگی کی خواہش کا اظہار کیا۔ جناب گوئل نے کہا کہ اُن کی یہ کامیابی دیگر نوجوانوں کیلئے جذبے کا وسیلہ ہے اور ہم کھلاڑیوں کی ان کوششوں کو مدد دینا جاری رکھیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن ۔ اس ۔ ع ن


    U-1465

    
    
    (Release ID: 1485817) Visitor Counter : 2