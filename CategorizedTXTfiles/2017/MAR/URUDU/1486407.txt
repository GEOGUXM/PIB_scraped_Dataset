      صدر جمہوریہ کا سکریٹریٹ

      آسام ، مشرقی ہندوستان اور شمال مشرقی ایشیاء کے اقتصادی مرکز کی حیثیت سے ابھر رہا ہے:صدرجمہوریہ ہند
      Posted On: 31 MAR 2017 9:00PM by PIB Delhi


    نئی دہلی، 31 /مارچ ،صدرجمہوریہ ہند جناب پرنب مکھرجی نے آج آسام کے گوہاٹی میں نمامی برہم پتر فیسٹول کا افتتاح کیا۔ اس موقع پر اظہارخیال کرتے ہوئے صدرجمہوریہ نے کہا کہ آسام مشرقی ہندوستان اور جنوبی مشرقی ایشیا کے اقتصادی مرکز کی حیثیت سے ابھر رہا ہے۔ آسام شمال مشرق میں جانے کا دروازہ اور وزیراعظم کی ایکٹ ایسٹ پالیسی کے لحاظ سے ایک بے حد اہم مقام ہے۔ انہوں نے کہا کہ جنوب مشرقی ایشیاء ہندوستان کی سرمایہ کاری اور تجارت کے لئے ایک بے حد اہم مقام ہے۔ ہندوستان جلد ہی آسیان ملکوں کے ساتھ اپنے تعلقات کے 25برس منانے والا ہے۔ صدرجمہوریہ نے کہا کہ آسام میں کافی صلاحیتیں اور امکانات ہیں۔ آسام قدرتی وسائل سے مالا مال ریاست ہے اور یہاں کے لوگ بے حد محنتی ہیں۔ صرف زبردست حوصلہ، درست پالیسی اور مؤثر نفاذ کی ضرورت ہے۔ آسام کی منفرد تہذیب،کثرت اور تنوع کا حوالہ دیتے ہوئے صدرجمہوریہ نے کہا کہ ہندوستان کی طاقت کثرت میں وحد ت پیدا کرنا اور ملک کے تنوع کو باقی رکھنے کی صلاحیت ہے۔ صرف یہاں کے اشرافیہ ہی نہیں بلکہ عام لوگ بھی اعتماد، آپسی مفاہمت اور رواداری کے تئیں عہد بند ہیں۔ ہندوستانی افراد بحث و مباحثہ کرنے والے ضرور ہیں، لیکن عدم روادار نہیں ہیں۔ ہماری تعلیمات بشمول آسام کے عظیم اسکالر اور سماجی مصلح شنکر دیو نے کبھی بھی عدم رواداری کی اجازت نہیں دی۔ صدر جمہوریہ نے کہا کہ برہم پتر آسام اور پورے خطے کی لائف لائن ہے۔ برہم پتر ندی آسام کی معیشت، تہذیب اور لوگوں کی روزمرہ کی زندگی میں رچی بسی ہوئی ہے۔ انہوں نے آسام کی تہذیب اور صلاحیت کا مظاہرہ کرنے کے لئے سالانہ فیسٹول کی حیثیت سے نمامی برہم پترفیسٹول کا آغاز کرنے کے لئے آسام کی ریاستی حکومت کو کافی سراہا۔


    U- 1603

    
    
    (Release ID: 1486407) Visitor Counter : 2