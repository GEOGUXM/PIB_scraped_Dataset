      زراعت اور کاشتکاروں کی فلاح و بہبود کی وزارت

      روا ں قیمتوں کی بنیاد پر دودھ کی پیداوار کی مالیت
      Posted On: 28 MAR 2017 8:15PM by PIB Delhi


    نئی دہلی، 28 /مارچ ،زراعت اور کاشت کاروں کی بہبود کے وزیر مملکت جناب سدرشن بھگت نے آج لوک سبھا میں ایک سوال کے جواب میں بتایا ہے۔ قومی احتساب کی اعدادوشمار رپورٹ 2016میں کہا گیا ہے کہ 15-2014کےدوران دودھ کی پیداوار کی مالیت رواں قیمتوں کے لحاظ سے 5،00،405کروڑروپے کے بقدررہی تھی، جبکہ 12-2011کے دوران کی دائمی قیمت کی بنیاد پر یہ مالیت 3،89،846کروڑروپے کے بقدررہی تھی۔ گزشتہ برس کے مقابلے میں دودھ کی پیداوارمیں ہونے والا اضافہ دائمی قیمتوں کی بنیاد پر 7.4فیصد کے بقدررہا ہے۔


    قومی ڈیری ترقیات بورڈ کے مطابق تخمینہ لگایا گیا ہے کہ جس قدر دودھ کی مجموعی پیداوار ہوتی ہے، اس میں سے 46فیصد مقدار کی کھپت مقامی طورپر ہو جاتی ہے اور 54فیصد دودھ منڈی کی طرف آتا ہے۔ منڈی کی طرف آنے والے دودھ میں منظم شعبے کا حصص تقریبا 30فیصد کا ہے، جبکہ بقیہ 70فیصد غیر منظم شعبے کے ذریعے سنبھالا جاتا ہے۔ مجموعی رقیق دودھ کی منڈی، امدادباہمی کےادارے اور نجی ڈیری کے شعبوں کے حصص تقریباً برابر ہیں۔


    دودھ کی صنعت کی مجموعی گھریلو پیداوار کے تخمینے علیحدہ سے دستیاب نہیں ہیں۔ اگر چہ ملک کی مجموعی گھریلو پیداوار میں مویشیوں کے شعبے کا تعاون تقریبا 4فیصدکے بقدر کا ہے۔ دودھ کے گروپ کی پیداوار کی مالیت مجموعی مویشی شعبے کے لحاظ سے تقریباً 67فیصد ہے۔


    
    م ن ۔ک ا


    U- 1485


    (28.03.17)


    Words.254

    
    
    (Release ID: 1485909) Visitor Counter : 2