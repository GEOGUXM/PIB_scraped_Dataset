      شہری ترقی کی وزارت

      اٹل مشن کے تحت اترپردیش میں بنیادی شہری ڈھانچے کی بہتری کے لیے 11421 کروڑ، تمل ناڈوکے لیے 11237کروڑ، مہاراشٹر کے لیے 6759کروڑ، ہریانہ کے لیے 2544 کروڑ، چھتیس گڑھ کے لیے 2192 کروڑ، منی پور کے لیے 180 کروڑ اور سکم کے لیے 39 کروڑ کی سرمایہ کاری کی منظوری
      Posted On: 17 MAR 2017 5:13PM by PIB Delhi

      نئی دہلی، 17 مارچ شہری تجدید کاری اور تبدیلی سے متعلق اٹل مشن کی مرکزی امداد یافتہ اسکیم (اے ایم آر یوٹی) کے تحت 2019-20 تک ایک لاکھ سے زائد آبادی والے اترپردیش کے 61 شہروں اور قصبوں کے بنیادی شہری ڈھانچے کی ترقی کے لیے کل 11421 کروڑ روپے خرچ کیے جائیں گے۔ اس سلسلے میں شہری ترقی کی وزارت نے پہلے مرحلے میں آئندہ تین برسوں یعنی 2017-20 کے لیے اترپردیش کے اے ایم آر یو ٹی ایکشن پلان کو منظوری دی ہے جس پر 4239 کروڑ کی لاگت آئے گی۔ اس سے پہلے متعلقہ وزارت نے 2015-16 اور 2116-17 کے لیے سالانہ ایکشن پلان کو منظوری دی تھی۔ اٹل مشن کے تحت اترپردیش میں ملک بھر میں سب سے زیادہ سرمایہ کاری کی جائے گی۔
      25 جون 2015 کو وزیر اعظم نریندر مودی کے ہاتھوں افتتاح کئے گئے اے ایم آر یو ٹی کے تحت 2015-20 کی مشن مدت میں پانچ سو مشن شہروں میں تمام شہری گھرانوں کو پانی کے نل کی فراہمی اور روزانہ فی کس 145 میٹر پانی کی سپلائی یقینی بنانے کو پہلی ترجیح دی گئی ہے۔ اس کے بعد گندے پانی کی نکاسی اور نالیوں کے نیٹ ورک اوربغیر موٹر کے چلنے والےشہری ٹرانسپورٹ کی ترقی کی جائے گی۔
      اترپردیش کے لیے وزارت نے مشن شہروں میں 2017-20 کے دوران 4239 کروڑ روپے کی منظوری دی ہے جس میں 46 شہروں اور قصبوں میں پانی کی سپلائی کے پروجیکٹوں کے لیے 1996 کروڑ روپے، 47 شہروں میں گندے پانی کی نکاسی کے پروجیکٹوں کے لیے 2149 کروڑ روپے اور 61 مشن شہروں اور قصبوں میں پارکوں اور کھلے مقامات کی ترقی کے لیے 94 کروڑ روپے شامل ہیں۔ اس سے پہلے 2015-16 کے لیے 3287 کروڑ روپے اور 2016-17 کے لیے 3895 کروڑ روپے کی منظوری دی جاچکی ہے۔پانچ سالہ مشن مدت کے لیے اترپردیش سے متعلق 4922 کروڑ روپے کی مرکزی مالی امداد کی منظوری دی گئی ہے۔
      تمل ناڈو کے لیے 2017-20 کے لیے 4154 کروڑ روپے کی سرمایہ کاری کی منظوری دی گئی ہے۔ تمل ناڈو کے 33 شہروں میں کل مشن پر 11237 کروڑ روپے کی لاگت آئے گی۔ اگلے تین سالوں میں پانی کی سپلائی کے پروجیکٹوں پر 734 کروڑ ، گندے پانی کی نکاسی کے پروجیکٹوں پر 3330 کروڑ روپے اور کھلے مقامات کی ترقی پر 90 کروڑ روپے خرچ کئے جائیں گے۔ اس سے پہلے تمل ناڈو کے لیے 2015-16 کے لیے 3249 کروڑ روپے اور 2016-17 کے لیے 3834 کروڑ روپے کے اخراجات کی منظوری دی جاچکی ہے۔ تمل ناڈو کو اگلے پانچ برسوں میں کل 4756 کروڑ روپے کی مرکزی مالی امداد دی جائے گی۔
      مہاراشٹر میں 2015-20 میں اس کے 44 مشن شہروں اور قصبوں میں بنیادی شہری ڈھانچے کی ترقی کے لیے کل 6759 کروڑ روپے خرچ کئے جائیں گے۔ 2017-20 کے لیے 3280 کروڑ روپے کی سرمایہ کاری کی منظوری دی گئی ہے جس میں پانی کی سپلائی کے پروجیکٹوں کے لیے 579 کروڑ روپے، گندے پانی کی نکاسی کے نیٹ ورک کے لیے 2529 کروڑ روپے، سیلاب کے پانی کی نکاسی کے لیے 92 کروڑ روپے اور کھلے مقامات کی ترقی کے لیے 80 کروڑ روپےشامل ہیں۔ اس سے پہلے مہاراشٹر کے لیے 2015-16 کے لیے 1989 کروڑ روپے اور 2016-17 کے لیے 2490 کروڑ روپے کی سرمایہ کاری کی منظوری دی جاچکی ہے۔ مہاراشٹر کو اگلے پانچ سالہ مشن مدت میں کل 3534 کروڑ روپے مرکزی امداد کے طور پر دیئے جائیں گے۔
      ہریانہ کے 20 مشن شہروں اور قصبوں میں 2017-20 میں 1582 کروڑ روپے سمیت بنیادی ڈھانچے کی ترقی کے لیے کل 2544 کروڑ روپے خرچ کئے جائیں گے جس میں پانی کی سپلائی کے پروجیکٹوں کے لیے 188 کروڑ روپے، سیور کے نیٹ ورک کے لیے 950 کروڑ روپے، نالیوں کے نیٹ ورک کے لیے 311 کروڑ روپے، بغیر موٹر کے چلنے والے ٹرانسپورٹ کے لیے 62 کروڑ اور پارکوں کی ترقی کے لیے 72 کروڑ روپے شامل ہیں۔ ہریانہ نے 2017-20 میں سرمایہ کاری کے لیے خود اپنے ذرائع سے مزید ذرائع فراہم کرنے کی تجویز پیش کی ہے اور اس کے مطابق پہلے دو سالوں کے مقابلے میں اس نے زیادہ خرچ کی تجویز پیش کی ہے۔ اس سے پہلے ہریانہ کے لیے 2015-16 کے لیے 438 کروڑ اور 2016-17 کے لیے 524 کروڑ روپے کی منظوری دی جاچکی ہے اور ہریانہ کو اٹل مشن کے تحت کل 764 کروڑ روپے کی مرکزی امداد ملے گی۔
      چھتیس گڑھ کے 9 مشن شہروں اور قصبوں میں بنیادی ڈھانچے کی ترقی کے پروجیکٹوں میں 2017-20 کے دوران 889 کروڑ روپے سمیت 2015-20 میں 2192 کروڑ روپے خرچ کئے جائیں گے۔ اگلے تین سالوں میں ہونے والے اخراجات میں پانی کی سپلائی کے پروجیکٹوں کے لیے 866 کروڑ روپے ، گندے پانی کی نکاسی کے پروجیکٹوں کے لیے 4.00 کروڑ اور کھلے مقامات کی ترقی کے لیے 9.00 کروڑ روپے شامل ہیں۔ اس سے پہلے چھتیس گڑھ کے لیے 2015-16 میں 573 کروڑ روپے اور 2016-17 کے لیے 740 کروڑ روپے کی منظوری دی جاچکی ہے۔ اگلے پانچ سالہ مشن مدت میں چھتیس گڑھ کو کل 1009 کروڑ روپے کی مرکزی مالی امداد ملی ہے۔
      منی پور کے واحد مشن شہر امپھال میں بنیادی شہری ڈھانچے کی ترقی کے لیے اگلے تین برسوں کے لیے 69 کروڑ روپے سمیت کل 180 کروڑ روپے خرچ کئے جائیں گے۔ منی پور کے لیے 2015-16 کے لیے 51 کروڑ روپئے اور 2016-17 کے لیے 60 کروڑ روپے کی سرمایہ کاری کی منظوری دی گئی ہے۔ حکومت منی پور کو 2015-20 کے دوران کل 162 کروڑ روپے کی مرکزی مالی امداد ملی ہے۔
      اے ایم آر یو ٹی کے تحت سکم کے واحد مشن شہر گنگٹوک میں بنیادی شہری ڈھانچے کی ترقی کے لیے اگلے تین برسوں میں 13 کروڑ روپے سمیت 39 کروڑ روپے خرچ کئے جائیں گے۔ مشن مدت کے لیے سکم کے لیے کل 36 کروڑ روپے کی مرکزی مالی امداد کی منظوری دی گئی ہے۔ مشن کی ہدایات کے مطابق شہری آبادی اور آئینی شہری مقامی اداروں کی تعداد کی بنیاد پر ریاستوں اور مرکز کے زیر انتظام خطوں کے لیے مرکزی امداد مختص کی جاتی ہے۔ اور اس میں فرق و امتیاز کی کوئی گنجائش نہیں ہوتی۔ ریاستوں اور مرکز کے زیر انتظام خطوں اور شہری مقامی اداروں کو پروجیکٹوں کے بقیہ اخراجات دینے ہوتے ہیں۔
      ۔۔۔۔۔۔۔۔۔

      U- 1243
    
    
    (Release ID: 1484783) Visitor Counter : 2