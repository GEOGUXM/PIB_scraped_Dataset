      امور داخلہ کی وزارت

      ہریانہ پولیس اکیڈمی میں فنگر پرنٹ بیورو کے ڈائرکٹروں کی دو روزہ کانفرنس
      Posted On: 29 MAR 2017 2:04PM by PIB Delhi


    نئی دہلی۔ 29 ؍مارچ۔ ہریانہ کے کرنال ضلع کے مدھوبن علاقے میں ہریانہ پولیس اکیڈمی میں فنگر پرنٹ بیورو (ایف پی بی ایکس ) کے ڈائرکٹروں کی دو روزہ کانفرنس کا انعقاد کیا جارہاہے۔ یہ کانفرنس جرائم سے متعلق ریکارڈ کے قومی بیورو (این سی آر بی) اور ہریانہ پولیس کے اشتراک سے 30 اور 31 مارچ 2017 کو منعقد کی جارہی ہے۔


    جیلوں کے ڈائرکٹر جنرل یشپال سنگھل اس دو روزہ کانفرنس میں مہمان خصوصی ہوں گے۔ ہریانہ پولیس کے ڈی جی پی ڈاکٹر کے پی سنگھ اور این سی آر بی کے ڈائرکٹر ڈاکٹر ایش کمار اس کانفرنس سے خطاب کریں گے۔ امید ہے کہ اس کانفرنس میں مختلف ایف پی بی ایکس کے 100 سے زیادہ مندوبین، این سی آر بی اور ریاستوں / مرکز کے زیر انتظام علاقوں کی پولیس کے سینئر افسران شرکت کریں گے۔


    اس کانفرنس میں مختلف ایف پی بی ایکس سے تعلق رکھنے والی تازہ ترین ترقی ، تحقیقی مقالے ، صلاحیت سازی ، آر اینڈ ڈی اور انتظامی معاملات ، نیز فنگر پرنٹس سے متعلق دیگر قانونی معاملات پر بات چیت کی جائے گی۔ پنجاب اور دلّی کی یونیورسٹیوں کی طرف سے کچھ مقالات بھی پیش کیے جائیں گے۔


    کانفرنس کے اختتامی دن 31 مارچ 2017 کو پنجاب اور ہریانہ کے ہائی کورٹ کے جج جناب جسٹس سوریہ کانت اختتامی اجلاس میں مہمان خصوصی ہوں گے اور مندوبین سے خطاب کریں گے۔


    م ن ۔اس ۔ ع ن

    
    
    (Release ID: 1485948) Visitor Counter : 2