      خلا ء کا محکمہ

      ایک مشن میں کئی سٹیلائٹ کی لانچنگ
      Posted On: 16 MAR 2017 6:08PM by PIB Delhi


    نئی دہلی، 16 ؍مارچ،شمال مشرقی خطے کی ترقی کے وزیر مملکت (آزادانہ چارج)، وزیراعظم کے دفتر، عملے، عوامی شکایات اور پنشن، ایٹمی توانائی اور خلاء کے وزیر مملکت ڈاکٹر جتیندرسنگھ نے آج راجیہ سبھا میں ایک سوال کا تحریری جواب دیتے ہوئے ایوان کو بتایا کہ بھارتی خلائی تحقیق کی تنظیم (اسرو) نے 15 فروری 2017 کو سری ہری کوٹہ کے ستیش دھون خلائی مرکز سے بھارت کے پولر سٹیلائٹ لانچ وہیکل ( پی ایس ایل وی-سی37) کے ذریعے ایک ہی لانچ میں کامیابی کے ساتھ 104 سٹیلائٹ کو خلاء پہنچایا ہے۔ ان مصنوعی سیارچوں میں بھارت کا کارٹوسیٹ-2 سیریز کا سٹیلائٹ ( وزن 714 کلو گرام) اور بھارت کے دو چھوٹے سٹیلائٹ، آئی این ایس ون- اے اور ون –بی کے علاوہ بیرونی ملکوں کے 101 چھوٹی سٹیلائٹ شامل تھے۔ ان سب کا وزن 645.9 کلو گرام تھا۔ پی ایس ایل وی پہلے ہی خود کو ایک کامیاب لانچ وہیکل کے طور پر ثابت کرچکا ہے اور اس نے اب تک پی ایس ایل وی کے ذریعے لانچ کئے گئے دوسروں ملک کے سٹیلائٹ سے 76.5 ملین یورو اور 4.5 ملین امریکی ڈالر حاصل کئے ہیں۔ اب پی ایس ایل وی کی ملکی سٹیلائٹ لانچ کرنے کی صلاحیت کے علاوہ بھارت کی پی ایس ایل وی نے دوسرے ملکوں کے سیارے خلاء میں پہنچانے کی صلاحیت بڑھ گئی ہے۔

    پچھلے دو برسوں میں اینٹریکس کارپوریشن لمیٹڈ (اینٹریکس) نے ، جو اسرو کا ایک تجارتی محکمہ ہے۔ بیرونی ملکوں کے مصنوعی سیارچے لانچ کرکے 76.5 ملین یورو اور 4.5 ملین امریکی ڈاکر کا زرمبادلہ حاصل کیا ہے۔اسرو اپنی اس فاضل صلاحیت کو پی ایس ایل وی کے ذریعے دوسرے ملکوں کے سیارچے لانچ کرنے کیلئے استعمال کرے گا۔


    ۔۔۔۔۔۔۔۔۔۔۔


    (16- 03 - م ن۔وا ۔ق ر۔2017 )


    U- 1227 , Word: 306

    

    
    (Release ID: 1484681) Visitor Counter : 2