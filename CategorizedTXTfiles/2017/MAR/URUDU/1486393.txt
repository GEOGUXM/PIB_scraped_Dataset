      شہری ہوابازی کی وزارت

      ہوابازی کے شعبے میں مرمت اور اوورہال کی سہولتیں
      Posted On: 31 MAR 2017 8:33PM by PIB Delhi


    نئی دہلی، 31 /مارچ ،شہری ہوابازی کی وزارت میں وزیرمملکت جناب جینت سنہا نے لوک سبھا میں ایک سوال کے تحریری جواب میں بتایا ک ہ ملک میں طیاروں کے رکھ رکھاؤ اور مرمت کی کافی سہولتیں موجود ہیں، لیکن اوورہال کیلئے محدود سہولت ہی دستیاب ہے۔ اس لئے آپریٹر اوورہال کیلئے اپنے طیاروں کو دیگر ممالک میں لے جاتے ہیں۔


    ہندوستان میں 110 رکھ رکھاؤ،مرمت اور اوورہال(ایم آر او) منظورشدہ ہیں، جن میں سے صرف 7 ہی طیاروں کی اوورہال کرنے کی صلاحیت رکھتے ہیں۔ سال 17-2016کے بجٹ اعلانات میں ملک میں کاروبار کے امکانات میں اضافے، روزگار پیدا کرنے اور غیر ملکی زرمبادلہ کمانے کے لئے چند تدابیر کی گئی ہیں، جن میں ایم آر او کے ذریعہ استعمال کئے جانے والے ا وزاروں اور ٹول کٹس کو کسٹم ڈیوٹی سے چھوٹ دیا جانا بھی شامل ہے۔ یہ رعایت شہری ہوابازی کی ڈائریکٹوریٹ جنرل سے منظورشدہ طیارہ رکھ رکھاؤ ، تنظیموں کے کوالٹی منیجرزسرٹیفائی کئے گئے اوزاروں اور ٹول کٹس کی فہرست کی بنیاد پر دی جائے گی۔


    اس کے لئے ایم آر او کو پرزوں کی اپنی ضرورت کا ثبوت یا اپنی گاہلک ایئرلائنس کے آرڈرز پیش کرنے ہوں گے۔ مرمت اور اوورہال کیلئے ہندوستان لائے جانے والے غیر ملکی طیاروں کی مرمت کی ان کی پوری مدت یا 6 ماہ تک، جو بھی کم ہو، کیلئے ملک میں ٹھہرنے کی اجازت دی ۔ بشرطیکہ وہ اپنے قیام کی مدت کے دوران کمرشیئل پروازیں نہ کرے، لیکن ہندوستان میں اپنے قیام کےآغازاورآخر میں طیارے اپنی پروازوں میں مسافروں کو لا سکتے ہیں اور لے جا سکتے ہیں۔ 6 ماہ سے زیادہ مدت تک قیام کرنے کیلئے شہری ہوابازی کو ڈائریکٹوریٹ جنرل (ڈی جی سی اے)کی اجازت ضرور ی ہوگی۔ تاہم ملک میں طیارے کے ایم آر او پرمختلف ایئرلائنس کے ذریعے کئے جانے والے اخراجات اور بیرونی ممالک کے ایم آر او پر اخراجات کے فیصد کے بارے میں اس وزارت کے پاس کوئی ریکارڈ موجود نہیں ہے۔ یہ ایئرلائنس کا مالی معاملہ ہے ، جس میں یہ و زارت دخل نہیں دے گی۔


    U- 1572

    
    
    (Release ID: 1486393) Visitor Counter : 2