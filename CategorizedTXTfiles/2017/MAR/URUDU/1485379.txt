      کابینہ

      بچوں کیلئے مفت اور لازمی تعلیم سے متعلق ایکٹ 2009 سے متعلق ترمیم کو کابینہ کی منظوری
      Posted On: 23 MAR 2017 2:18PM by PIB Delhi


    نئی دہلی۔ 23 ؍مارچ۔مرکزی کابینہ نے وزیراعظم جناب نریندر مودی کی قیادت میں بچوں کیلئے مفت اور لازمی تعلیم سے متعلق ایکٹ 2009 کے سلسلے میں مجوزہ ترمیم کو اپنی منظوری دے دی ہے۔ اس ترمیم کے نتیجے میں اس امر کو یقینی بنایا جاسکے گا کہ 31 مارچ 2013 تک جس قدر اساتذہ مصروف خدمت ہیں، وہ تعلیمی حکام کی جانب سے متعین کردہ کم از کم تعلیمی استعدادیعنی تربیت وغیرہ، اگر انہوں نے ابھی تک حاصل نہیں کی ہے، تو وہ اس صورت میں یہ تربیت وغیرہ ہر حال میں 31مارچ 2019 تک ضرور حاصل کرلیں گے۔


    اس ترمیم کے نتیجے میں یہ آسانی بھی فراہم ہوسکے گی کہ مصروف خدمت غیرتربیت یافتہ ابتدائی یا بنیادی تعلیم کے نظام سے وابستہ اساتذہ اپنی تربیت مکمل کرسکیں گے اور ملک میں ابتدائی تعلیم کی سطح پر ہر استاد ایک متعین کردہ کم از کم تعلیمی استعداد کا حامل ہوسکے گا۔ ایک دیگر آسانی یہ فراہم ہوسکے گی کہ تمام اساتذہ ایسی کم از کم سطح کی تعلیمی استعداد ضرور حاصل کرلیں گے جو تدریس کے معیار اور عمدگی کو برقرار رکھنے کے لئے لازم خیال کی جاتی ہے۔ اس کا حتمی نتیجہ یہ ہوگا کہ اساتذہ کی مجموعی تدریسی عمدگی اور مہارت میں اصلاح ہوسکے گی ، تدریس کا عمل بہتر ہوگا اور بچوں کو بہتر تعلیم حاصل ہوسکے گی۔ حکومت کی جانب سے بنیادی تعلیم کے معیار کو بہتر بنانے کے لئے اس پہلو پر جو زور دیا جارہا ہے اس میں نئی جان پھونکی جاسکے گی۔

    م ن ۔ ۔ ع ن

    Words-292

    U-1356
    
    
    (Release ID: 1485379) Visitor Counter : 2