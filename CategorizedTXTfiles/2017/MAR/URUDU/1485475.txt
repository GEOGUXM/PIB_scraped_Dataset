      خوراک کی ڈبہ بندی کی صنعتوں کی وزارت

      خوراک ڈبہ بندی کے شعبے میں سرمایہ کاری کو فروغ دینے اور آسانیاں بہم پہنچانے سے متعلق ڈیسک
      Posted On: 23 MAR 2017 5:19PM by PIB Delhi


    


    نئی دہلی، 23 ؍مارچ،بھارتی خوراک ڈبہ بندی صنعت کو وسیع پیمانے پر ایک ابھرتی ہوئی صنعت کے طور پر تسلیم کیا گیا ہے جس میں زرعی معیشت کو فروغ دینے کے بے پناہ امکانات مضمر ہیں۔ اس شعبے کی اہمیت اس حقیقت کی بنیاد پر مزید بڑھ گئی ہے کہ 60 فیصد زائد آبادی اپنی روزی روٹی کمانے کیلئے زرعی سرگرمیوں پر انحصار کرتی ہے اور مختلف زرعی پیداواروں کی مجموعی قدر وقیمت اضافے کے عمل میں زراعت کا تعاون تقریبا 17 فیصد کا ہے۔

    وزیرخزانہ نے پارلیمنٹ میں اپنی بجٹ تقریر کے دوران ایف آئی پی بی کے راستے سے ای-کامرس خوردنی اشیاء یا بھارتی پیداوار کیلئے 100 فیصد براہ راست غیر ملکی سرمایہ کاری کی اجازت دینے کا اعلان کیا تھا۔

    البتہ خوراک کی ڈبہ بندی کی صنعت میں مینوفیکچرنگ کی سرگرمیوں میں خودکار طریقے سے 100 فیصد براہ راست بیرونی سرمایہ کاری کی اجازت ہے۔ اسی طرح تھوک؍ نقد اور خوردنی کی تجارت وغیرہ میں خود کار طریقے سے 100 فیصد ایف ڈی آئی کی اجازت دی گئی ہے ۔ان سرگرمیوں کیلئے خردہ تجارتی سرگرمیوں سے زیادہ بنیادی ڈھانچے کی ضروریات پیش آتی ہیں۔

    بھارت میں ایف ڈی آئی اور سرمایہ کاری کو فروغ دینے کیلئے خوراک کی ڈبہ بندی کی صنعت کی وزیر محترمہ ہرسمرت کور بادل دنیا بھر میں سرکاری وزارتی وفود کی قیادت کررہی ہیں۔ اس کے ابتدائی نتیجے بہت حوصلہ افزا رہے ہیں اور بہت سی غیر ملکی کمپنیوں نے بھروسے مند مقامی ساجھیداروں کے ساتھ تجارت کرنے کی خاطر بھارت آنے میں دلچسپی کا اظہار کیا ہے۔ اس لئے خوراک کی ڈبہ بندی کی صنعت کی وزارت نے وزارت کے اندر ہی ایک سرمایہ کاری کا ہدف مقرر کرنے اور امداد فراہم کرنے کی ایک ڈیسک قائم کی ہے جو ان کمپنیوں کو بھارت میں اپنے نیٹ ورک اور وسائل کیلئے اشتراک کرنے میں مدد دے گی۔ یہ شعبہ غیر ملکی ساجھیداروں کیلئے بھارتی کمپنیوں کی ایک فہرست تیار کرے گا۔

    خوردنی اشیاء کے خردہ تجارتی سیکٹر میں ایف ڈی آئی کی پالیسی میں نرمی کرنے سے بنیادی ڈھانچے کو فروغ حاصل ہوگا جس کے نتیجے میں بھارتی زرعی سیکٹر میں قابل قدر بہتری آئے گی۔ اس سے کولڈ اسٹوریج، سپلائی چین کی تیزی سے تعمیر ہوگی اور دیہی اور شہری معیشت کے درمیان بلا رکاوٹ تال میل پیدا ہوگا جس سے کسانوں کو ان کی پیداوار کے کم سے کم ضیاع اور بہتر قیمت کے حصول سے فائدہ ہوگا۔ اس سے کسانوں کو فائدہ ہوگا، خوراک کی ڈبہ بندی کی صنعت میں تیزی آئے گی اور روزگار کے مواقع وسیع ہوں گے۔

    ۔۔۔۔۔۔۔۔۔۔۔

    (23- 03 - م ن۔وا ۔ق ر۔2017 )

    U- 1369
    
    
    (Release ID: 1485475) Visitor Counter : 2