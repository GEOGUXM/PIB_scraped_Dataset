      صحت اور خاندانی بہبود کی وزارت

      اسپتالوں میں آگ بجھانے کی سہولت
      Posted On: 24 MAR 2017 5:31PM by PIB Delhi


    نئی دہلی، 24 مارچ ضلع اسپتالوں اور میڈیکل کالجوں میں مناسب سرکاری اداروں یا حکام کے ذریعہ جو فہرست میں درج ہیں، صحت عامہ کی سبھی جگہوں پر آگ بجھانے یا اس سے بچنے کی سہولیات کا فوری طور پر آڈٹ کیا جارہا ہے۔ انھیں یہ شورہ بھی دیاگیا ہے کہ اسپتال کے عملے کو، حفاظتی نظام، ہنگامی صورت حال میں رد عمل اور بندوبست کے میدان میں اسپتال کےعملے کو لازمی طور پر تربیت دی جانی چاہیے۔ چونکہ صحت، ریاست کا معاملہ ہے لہٰذا اسپتالوں میں آگ بجھانے والے آلات کی تنصیب کے بارے میں معلومات اور اسپتالوں میں آگ کے بہت سے واقعات کا کوئی ریکارڈ مرکزی طور پر نہیں رکھا جاتا۔


    جہاں تک دلّی میں صفدر جنگ اسپتال، ڈاکٹر رام منوہر لوہیا اسپتال اور لیڈی ہارڈنگ میڈیکل کالج اور اس سے وابستہ اسپتالوں جیسی مرکزی سرکاری اسپتالوں کا معاملہ ہے تو دلّی میں آگ کا بڑا واقعہ پیش نہیں آیا۔ البتہ 2 واقعات ڈاکٹر رام منوہر لوہیا اسپتال میں رونما ہوئے تھے (1) 20-8-16 کو نئے آٖریشن ٹھیٹر میں اور (2) مائیکرو بایولوجی ڈپارٹمنٹ میں آگ کے ان واقعات کی وجہ سے کسی کے جانی یا مالی نقصان کی کوئی خبر نہیں ملی تھی۔

    یہ بات صحت اور خاندانی بہبود کی وزیر مملکت محترمہ انوپریا پٹیل نے آج لوک سبھا میں ایک تحریری جواب میں بتائی۔

    ) م ن۔ ا س۔را۔ 2017 ۔ 03 ۔ 24 )


    

    
    (Release ID: 1485635) Visitor Counter : 2