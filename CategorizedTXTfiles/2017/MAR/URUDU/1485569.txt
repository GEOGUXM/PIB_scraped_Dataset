      صدر جمہوریہ کا سکریٹریٹ

      صدر جمہوریہ ہند نے لندن میں ہوئے جانی اتلاف کیلئے ملکہ الیزابیتھ دوئم کو تعزیتی مراسلہ ارسال کیا
      Posted On: 24 MAR 2017 12:49PM by PIB Delhi


    


    نئی دہلی۔ 24 ؍مارچ۔صدر جمہوریہ ہند جناب پرنب مکھرجی نے برطانیہ کی ملکہ عالیہ الیزابیتھ دوئم کے نام ایک تعزیتی مراسلہ ارسال کرکے لندن میں رونما ہوئے شہریوں کے جانی اتلاف کے پُرتشدد واقعے پر اپنے رنج وغم کا اظہار کیا ہے۔

    اپنے پیغام میں صدر جمہوریہ ہند نے کہا ہے کہ کل لندن میں بے گناہ شہریوں کے خلاف اس ہیبت ناک متشددانہ کارروائی میں ہوئے جانی اتلاف کی خبر بھارت میں از حد صدمے اور تأسف کا باعث ہے۔ اس حملے میں مجروح ہونے والے افراد کے کنبوں کے تئیں ہماری دلی ہمدردی قبول فرمائیں۔

    بھارت پورے مضبوطی سے اس بات میں یقین رکھتا ہے کہ کسی بھی صورتحال میں دہشت گردی کا کوئی جواز نہیں ٹھہرایا جاسکتا اور بین الاقوامی برادری کو باہم ملکر فوری طور پر مؤثر طریقے سے انسانیت کی اس قبیح لعنت کا خاتمہ کرنا چاہئے۔

    بھارت کے عوام اس مشکل گھڑی میں، برطانیہ کے عوام کے شانہ بہ شانہ اپنی یگانگت کا اظہار کرتے ہیں ۔ ہمیں پورا اعتماد ہے کہ برطانیہ کے شہری جمہوریت کو نقصان پہنچانے والوں اور آزاد کھلی نیز ملی جلی معاشرت والی فضا کو بگاڑنے کی ان کوششوں کو ہرگز کامیاب نہیں ہونے دیں گے اور نہ ہی روز مرہ کی زندگی پر ان کے برعکس اثرات مرتب ہونے دیں گے۔

    برائے مہربانی آپ، کل کے اندوہناک واقعے میں ہوئے جانی اتلاف کے لئے ،میری دلی تعزیت قبول کریں۔میں سنگین طور پر مجروح افراد کی بسرعت صحت یابی کی تمنا کرتا ہوں۔

    م ن ۔ ۔ ع ن

    U-1388
    
    
    (Release ID: 1485569) Visitor Counter : 2