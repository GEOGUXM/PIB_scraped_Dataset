      نائب صدر جمہوریہ ہند کا سکریٹریٹ

      ’’حال اور مستقبل کیلئے روایتی کلچر کی موزنیت‘‘ کے موضوعات پر کتاب کا اجراء
      Posted On: 22 MAR 2017 7:28PM by PIB Delhi

      نئی دہلی،2 2 ؍مارچ،نائب صدر جمہوریہ محمد حامد انصاری نے کہا ہے کہ کلچر (تہذیب) اس نظریئے کو فروغ دیتا ہے جس سے ہم دنیا کو دیکھتے ہیں اور اس میں امن اور پائیدار ترقی کو یقینی بنانے والے رویہ میں تبدیلی پیدا کرنے کی صلاحیت ہوتی ہے۔ انہوں نے مزید کہا کہ کلچر انسانیت سے متصادم معاملات سے نمٹنے میں ایک اہم عنصر ثابت ہوسکتا ہے۔ وہ ’’حال اور مستقبل کیلئے روایتی کلچر کی موزونیت‘‘ کے موضوع پر ایک کتاب کا اجراء کرنے کے بعد اجتماع سے خطاب کررہے تھے۔ اس کتاب کے مصنف جناب نلن سوری اور جناب کے رگوناتھ ہیں اور اسے انڈیا انٹرنیشنل سینٹر اور کونارک پبلیشر نے شائع کیا ہے۔
      نائب صدر جمہوریہ نے کہا کہ روایتیں ہماری اجتماعی شناخت بناتی ہیں اور انہیں ایک شکل عطا کرتی ہیں۔ جس کے نتیجے میں ایک شخصیت کی تشکیل ہوتی ہے۔ انہوں نے مزید کہا کہ ثقافتی وراثت سماج کے ساتھ ایک مشترکہ رشتے کو ظاہر کرتی ہے اور یہ ہماری شناخت، ماضی کے ساتھ، ہمارے حال کے ساتھ اور ہمارے مستقبل کے ساتھ ہمارے تعلق کا اظہار کرتی ہیں۔
      نائب صدرجمہوریہ نے کہا کہ کوئی روایت ضروری نہیں کہ بہت معزز سمجھی جائے یا اسے صرف اس لئے قبول کیا جائے کہ وہ بہت قدیم ہے اور نہ ہی کسی روایت کو اس لئے چھوڑ دینا چاہئے کہ وہ ایک پرانی روایت ہے۔ انہوں نے مزید کہا کہ تہذیبی سرحدیں کوئی معنی نہیں رکھتیں اور فنکار، مصنفین، سائنسداں، دستکار اور موسیقار ایک دوسرے سے سیکھتے ہیں چاہئے وہ مختلف تہذیبوں سے تعلق رکھتے ہوں یا ان کے درمیان کافی بڑا عرصہ موجود ہو۔
    
    
    (Release ID: 1485264) Visitor Counter : 25