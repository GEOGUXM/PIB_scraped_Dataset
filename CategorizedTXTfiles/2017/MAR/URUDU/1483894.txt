      وزارتِ تعلیم

      ڈیجیٹل مالی خواندگی مہم کے تحت طالب علم رضاکاروں کا قومی کنونشن
      Posted On: 08 MAR 2017 8:18PM by PIB Delhi


      نئی دہلی،8/مارچ ،انسانی وسائل کے فروغ کی وزارت کے ذریعے ڈیجیٹل مالی خواندگی مہم کے تحت طالب علم رضاکاروں کا ایک قومی کنوینشن آج یہاں نئی دلی میں شروع ہوا۔ اس موقع پر اظہار خیال کرتے ہوئے انسانی وسائل کے فروغ کے وزیر جناب پرکاش جاؤڈیکر نے ان کی وزارت کے ذریعے ڈیجیٹل مالی خواندگی مہم کے تحت طالب علم رضاکاروں سے کہا کہ وہ ڈیجیٹل معیشت پر وزیراعظم کے نظریات کو پھیلانے کے لئے تہہ دل سے کام کریں تاکہ ملک کے وسائل کو شفاف ڈھنگ سے استعمال کیاجا سکے۔ وزیر موصوف نے رضاکاروں کی قابل تعریف کوششوں کے لئے ان کو مبارکباد د ی اور کہا کہ ڈیجیٹل ہونا آج وقت کی اہم ضرورت ہے۔ کیونکہ ترقی یافتہ ممالک کے مقابلے میں جہاں جی ڈی پی کا 4فیصد حصہ کرنسی میں ہے، ہماری اپنی جی ڈی پی میں کرنسی کا 12فیصد حصہ ہے۔


      لہذا ہمیں ڈیجیٹل طریقۂ کار اپنانے کی ضرورت ہے۔ انہوں نے کہا کہ ڈیجیٹل سے ہماری معیشت مستحکم ہوگی اور اسے فروغ ملے گا اور عوام کی بھلائی کے لئے فنڈ دستیاب ہوسکے گا۔ انہوں نے کہا کہ آج ڈیجیٹل لین دین کے لئے 77کروڑڈیبٹ کارڈز دستیاب ہیں۔ انہوں نے کہا کہ ملک بھر میں بڑے پیمانے پر بیداری پھیلائی جانی چاہئے۔ انہوں نے کہا کہ اب تک ساڑھے چار لاکھ رضاکاروں کا اندراج ہوا ہے۔ جنہوں نے ملک بھر میں عوام کو بیدار کرنا شروع کردیا ہے۔ وزیر موصوف نے کہا کہ وزیراعظم نریندرمودی نے 2017 میں 25سوکروڑ ڈیجیٹل لین دین کا نشانہ رکھا ہے اور یہ 100فیصد دستیاب ہےاور یہ مہم آپ کے لئے وقف ہے۔


      اپنے خطاب میں الیکڑونکس انفارمیشن ٹیکنالوجی کے وزیر جناب روی شنکر پرساد نے کہا کہ اگر کوئی بھی باقیدنیا کے ساتھ جڑنے کا خواہشمند ہے، تو اسے فیس بُک اور ٹوئیٹرسے جڑنا ہوگا۔ جناب پرساد نے کہا کہ 125کروڑ کی آبادی میں ہمارے پاس 105 کروڑموبائل فون 112کروڑ آدھارکارڈ35کروڑاسمارٹ فون اور 50کروڑانٹرنیٹ کنکشن ہیں۔ انہوں نے کہا کہ ڈیجیٹل خواندگی مہم کا مقصد ہندوستان کو ایماندارڈیجیٹل اعتبارسے بااختیار بنانا اور ڈیجیٹل متحد کرنا ہے۔ انہوں نے کہا کہ یہ مہم کا مقصد ڈیجیٹلی ہندوستان کو تبدیل کرنا ہے۔ انہوں نے یہ بھی کہا کہ ہم نے تین مہینے کے دوران ڈیجیٹل لین دین میں 2 کروڑ افراد کو تربیت دی ہے اور ہم امید کر رہے ہیں کہ 5 کروڑافراد کو 2017میں ڈیجیٹل اعتبارسے تربیت دی جائےگی۔ وزیرموصوف نے عام لوگوں کیلئے لکی ڈرا کی اسکیم کے بارے میں باخبر کیا۔ انہوں نے کہا کہ ڈیجیٹل انڈیا کامقصد ملک کو بااختیار بنانا ہے۔


      ۰۰۰۰۰۰۰۰۰۰۰۰۰۰۰۰۰۰۰۰۰


      

      
      
      
      م ن ۔ ح ا ۔ک ا


      U-1050

    
    
    (Release ID: 1483894) Visitor Counter : 3