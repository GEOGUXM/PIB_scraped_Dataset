      وزارت سیاحت

      داخلی سیاحوں کے سفر میں 15.5 فیصد کا اضافہ گھریلو سیاحوں کے سفر میں اضافے سے ہندوستان میں سیاحت کی صنعت کی زبردست ترقی
      Posted On: 02 MAR 2017 2:37PM by PIB Delhi


    نئی دہلی، 02 ۔مارچ ۔مرکز ی وزارت سیاحت بیوروآف امیگریشن اور ریاستوں / مرکز کے زیر انتظا م علاقوں سے دستیاب ہونے والی تفصیلات کی بنیاد پر سیاحوں کی آمد اور ریاستوں / مرکز کے زیر انتظام علاقوں میں ان کے سفر پر اعداد وشمار کی تدوین کرتی ہے۔


    جنوری 2015 کے مقابلے جنوری 2016 میں غیر ملکی سیاحوں کی آمد (ایف ٹی اے ) میں 6.8فیصد کا اضافہ درج کیا گیا ہے جبکہ 2017 کی اسی مدت میں غیر ملکی سیاحوں کی آمد میں دو عددی 16.5 فیصد کا اضافہ درج ہوا ہے۔ یہ اضافہ 2016 کے مقابلے بھی زیادہ ہے۔ داخلی سیاحوں کے سیاحتی سفر (ڈی ٹی وی ) میں بھی 2015 کے مقابلے 2016 میں 15.5فیصد کی زبردست نمو ہوئی ہے۔

    واضح ہوکہ وزار ت سیاحت کی جانب سے ریاستوں / مرکز کے زیر انتظام علاقوں سے موصول ہونے والی تفصیلات کی بنیاد پر ڈی ٹی وی کے اعدادوشمار کی تدوین کی جاتی ہے، جہاں مرکزی وزارت سیاحت ہرسال سبھی ریاستوں /مرکز کے زیر انتظام علاقوں سے متعلقہ اعدادوشمار منگواتی ہے ، وہیں کبھی کبھی اپریل اور مئی کے مہینے میں یہ وزار ت ڈی ٹی وی کے اعداد وشمار کی عبوری تفصیل پیش کرتی ہے ۔ یہ اعدادوشمار متعلقہ ریاستوں / مرکز کے زیرانتظام علاقوں سے حاصل کئے جاتے ہیں۔

    سال 2017 میں ریاستوں / مرکز کے زیر انتظام علاقوں کے عبوری ڈی ٹی وی اعداد وشمار کی خاص خاص باتیں حسب ذیل ہیں :
    · سال 2016 کے دوران ریاستوں /مرکز کے زیر انتظام علاقوں کے ڈی ٹی وی کی تعداد 1653 ملین (عبوری ) تھی ،جو 2015 میں محض 1432 ملین تھی ۔اس طرح 2014 کے مقابلے 2016 کے دوران ڈی ٹی وی میں 15.5 فیصد کا اضافہ درج ہوا ۔
    · سال 2016 میں ملک کی دس بڑ ی ریاستوں /مرکز کے زیر انتظام علاقوں کے ڈی ٹی وی اعداد وشمار کی تعداد 84.2 فیصد رہی ، جو 2015 میں 83.62 فیصد تھی۔
    · سال 2016 میں ڈی ٹی وی کی تعداد کے حوالےسے بڑی ریاستوں میں تامل ناڈو (344.3 ) ،اتر پردیش (229.6) ، مدھیہ پردیش (184.7) ، آندھرا پردیش (158.5)، کرناٹک (129.8)، مہاراشٹر (115.4)، مغربی بنگال (74.5) ،تلنگانہ (71.5) ، گجرات (42.8) اور راجستھان (41.5) شامل ہیں ۔
    · 2016 میں تامل ناڈو اور اترپردیش کے ڈی ٹی وی کی تعداد کی نوعیت علی الترتیب پہلے اور دوسرے نمبر پر رہی۔
    · مدھیہ پردیش اس سلسلے میں کئی مرحلے سر کرکے تیسرے مقام پر پہنچ گیا ہے ۔اس نے آندھرا پردیش ، کرناٹک اور مہاراشٹر کو پیچھے چھوڑ دیا ہے۔
    · مغربی بنگال نے تلنگانہ کو پیچھے چھوڑ کر ساتواں مقام حاصل کرلیا ہے اور اب تلنگانہ گجرات اور راجستھان کے آگے آٹھویں مقام پر ہے۔

    ۰۰۰۰۰۰۰۰۰۰۰۰۰۰۰۰۰۰۰۰۰

    م ن ۔س ش۔ رم

    U-931
    
    
    (Release ID: 1483529) Visitor Counter : 3