      وزارت دفاع

      دفاع کے عملے کا قدرتی آفات سے تحفظ
      Posted On: 21 MAR 2017 5:39PM by PIB Delhi


    


    نئی دہلی،21؍مارچ،دفاع کے وزیر مملکت ڈاکٹر سبھاش بھامرے نے آج راجیہ سبھا میں جناب اے وجے کمار کے سوال کا تحریری جواب دیتے ہوئے کہا پچھلے تین برسوں میں قدرتی آفات کے دوران مرنے ؍زخمی ہونے والے دفاع کے عملے کی تعداد مندرجہ ذیل ہے:

    سال-2014 میں 12 افراد کی موت ہوئی جبکہ ایک زخمی ہوا۔

    سال-2015 میں 24 کی موت ہوئی اور 6 زخمی ہوئے۔

    سال -2016 میں 22 افراد کی موت ہوئی اور کوئی زخمی نہیں ہوا۔

    اونچی پہاڑیوں پر تعینات کئے جانے والے دفاعی عملے کو پہاڑوں پر چڑھنے، برف میں کام کرنے اور گلیشئر جیسے علاقوں میں زندہ رہنے کے علاوہ برفانی طوفان کا مقابلہ کرنے جیسی قدرتی آفات سے لڑنے کی تربیت دی جاتی ہے۔ انہیں موسم سے متعلق آفات بچنے کیلئے اعلیٰ قسم کے موسم سرما کے کپڑے اور سازوسامان فراہم کیا جاتا ہے۔ ایسے علاقوں میں کسی بھی صورت میں بروقت کارروائی کرنے کو یقینی بنانے کیلئے ’’برف پر چلنے والے اسکوٹر‘‘ جیسی آمد ورفت کے ذرائع فراہم کئے جاتے ہیں۔ اس کے علاوہ ایسے علاقوں میں، جہاں برفانی طوفان کے آنے کے زیادہ امکانات ہوتے ہیں، بہت سے خصوصی سازوسامان اور آلات نصب کئے جاتے ہیں۔

    برفانی طوفان کی وارننگ جاری کرنے کیلئے ڈی آر ڈی او نے اتراکھنڈ، ہماچل پردیش اور جموں وکشمیر میں 56 زیادہ اونچائی پر واقع آبزرویٹری اور 55 خود کار موسمی اسٹیشن قائم کئے ہیں۔ اس کے علاوہ سونامی اور دیگر آفات کی پہلے سے معلومات فراہم کرنے کیلئے بھارتی محکمہ موسمیات سے حاصل سمندری طوفان اور سیلاب سے متعلق جانکاری سے فوجیوں کو بروقت مطلع کیا جاتا ہے۔

    (2 1 - 03 - م ن۔وا ۔ق ر۔2017 )

    U- 1317
    
    
    (Release ID: 1485093) Visitor Counter : 2