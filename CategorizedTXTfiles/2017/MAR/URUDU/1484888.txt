      نوجوانوں کے امور اور کھیل کود کی وزارت

      وزیر کھیل وجے گوئل کا دبئی میں منعقدہ عالمی ملینیم چوٹی کانفرنس سے خطاب
      Posted On: 18 MAR 2017 8:55PM by PIB Delhi

      نئی دہلی، 18 مارچ نوجوانوں کے امور اور کھیل کے وزیر مملکت (آزادانہ چارج) جناب وجے گوئل نے آج 18 مارچ 2017 کو دبئی میں منعقدہ ایس آر سی سی گلوبل ملینیم چوٹی کانفرنس بطور مہمان خصوصی خطاب کیا ۔ شری رام کالج آف کامرس (ایس آر سی سی) کے طلباء کو اپنی نوعیت کی پہلی ایسی شاندار پہل کے لیے مبارکباد دیتے ہوئے انہوں نے کہا کہ دبئی تجارت اور اختراعات کا مرکز نیز دنیا کی مختلف ثقافتوں کا محور تیزی سے بن رہا ہے ۔ انہوں نے کہا کہ دبئی اپنے اسٹریٹجک جائے وقوع اور عالمی معیار کے بنیادی ڈھانچے کی وجہ سے دنیا کے لیے ایک بینچ مارک ہے ۔ ہندوستان اور متحدہ عرب امارات ایسی دوستی کے مضبوط بندھن میں جڑے ہیں جو دونوں ملکوں کے مابین قدیم ثقافت، مذہب اور اقتصادی رشتوں پر مبنی ہے ۔ ہندوستان کے معزز وزیر اعظم کا 16 تا 17 اگست 2015 میں متحدہ عرب امارات کا تاریخی دورہ سے ایک نئی جامع اور اسٹریٹجک پارٹنر شپ کی شروعات ہوئی ہے ۔
      وزیر موصوف نےکہا کہ وزیر اعظم بالکل صحیح کہا ہے کہ ’’نوجوان وہ ہے جو اپنے مستقبل کے اہداف کے لیے کام کرتا ہے ، ماضی کو ذہن میں رکھتا ہے ۔ ہندوستان کا مقصد اس صدی کو ہندوستانی صدی بنانے کے لیے نوجوانوں کو مواقع فراہم کرنا ہے۔ آج کا نوجوان چنگاری سے معمور ہے ، ان میں واضح طور پر جرأت ہے ، وہ فعال ہیں ، انہوں نے اپنی تقدیر خود لکھی ہے ۔ ان کے پاس تالے کی کنجی ہے اور یہی لوگ پنجڑے میں محصور پرندہ کو آزادی دلا سکتے ہیں۔
      جناب گوئل نے بتایا کہ نوجوانوں کے امور کے محکمہ کے تحت نوجوانوں کے دو ادارے ہیں ۔ یہ دونوں ادارے نہرو یوا کیندر سنگٹھن (این وائی کے ایس) اور نیشنل سروس اسکیم (این ایس ایس) ہیں ۔ ان کی وزارت کے تحت ایک ممتاز تعلیمی ادارہ راجیو گاندھی نیشنل انسٹی ٹیوٹ آف یوتھ ڈیولپمنٹ (آر جی این آئی وائی ڈی) بھی قائم کیا گیا ہے ۔ نوجوانوں کے امور کے محکمہ کی زیادہ تر اسکیموں کا نفاذ انہیں تینوں خود مختار/ذیلی اداروں کے ذریعہ کیا جاتا ہے ۔
      یہ سبھی ادارے سوچھ بھارت مشن ، ڈیجیٹل انڈیا، یوگا پروگرام، سوگمیا بھارت ابھیان ، بیٹی بچاؤ بیٹی پڑھاؤ، سانسد آدرش گرام یوجنا وغیرہ سمیت حکومت کے تمام اہم پروگراموں میں شامل ہیں ۔ اسی طرح کھیل کود نے ہمیشہ صحت مند مسابقہ اور مختلف طبقوں تعلقات پیدا کرنے میں بھی بہت اہم رول ادا کیا ہے ۔ مزید برآں کھیلوں میں بین الاقوامی سطح پر کامیابیاں ہمیشہ قومی فخر اور اعزاز باعث رہی ہیں ۔
      ) م و۔رض ۔ م ج۔ت ح۔ 2017 ۔ 03 ۔ 18 )

    U-1270

    
    
    (Release ID: 1484888) Visitor Counter : 2