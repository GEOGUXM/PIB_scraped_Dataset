      شہری ترقی کی وزارت

      پانچ سالہ مشن کے لیے تلنگانہ سے متعلق اٹل مشن سرمایہ کاری کے اقدامات کو منظوری
      Posted On: 17 MAR 2017 4:12PM by PIB Delhi

      نئی دہلی، 17 مارچ شہری تجدید کاری اور تبدیلی سے متعلق اٹل مشن (اے ایم آر یو ٹی) کی مرکزی امداد یافتہ اسکیم کے تحت تلنگانہ کے 12 مشن شہروں میں 2019-20 تک بنیادی شہری ڈھانچے کو بہتر بنانے میں 1673 کروڑ کی لاگت آئے گی۔
      شہری ترقی کے وزیر جناب ایم وینکیا نائیڈو نے اگلے تین مالی سالوں یعنی 2017 سے 2020 تک کے لیے اٹل مشن کے تحت 703 کروڑ روپئے کی سرمایہ کاری کی منظوری دی ہے۔ ریاست کے سالانہ کارروائی منصوبوں کے تحت ریاستی حکومت کی پیش کردہ تجویز کے مطابق اس سے پہلے شہری ترقی کی وزارت نے 2015-16 کے لیے 415 کروڑ اور 2016-17 کے لیے 555 کروڑ روپئے کی منظوری دی تھی۔
      شہری ترقی کی وزارت پانچ سالہ مشن مدت کیلئے 832 کروڑ روپئے کی کل مرکزی مالی امداد فراہم کرتی ہے جو کہ تلنگانہ کے 12 مشن شہروں اور قصبوں میں آنے والی کل لاگت کا تقریباً نصف ہے۔ 2017-20 کے لیے منظور شدہ 703 کروڑ روپئے میں سے 560 کروڑ روپئے پانی کی سپلائی کے پروجیکٹوں، 126 کروڑ روپئے گندے پانی کی نکاسی کے نیٹ ورک کی توسیع اور مشن شہروں میں پارکوں اور سبز مقامات کی ترقی کیلئے 17 کروڑ روپئے خرچ کئے جائیں گے۔ اس میں سے ایک بڑا حصہ یعنی 424 اعشاریہ 26 روپئے وارنگل میں پانی کی سپلائی کے پروجیکٹوں پر خرچ کئے جائیں گے۔
      تلنگانہ کے 12 مشن شہروں میں اگلے تین برسوں ( 2017-20 ) میں کی جانے والی سرمایہ کاری کی تفصیلات درج ذیل ہیں:
  نمبر شمار    شہر/ قصبہ        پانی کی سپلائی      سیور اور گندے پانی کی نکاسی کا بندوبست    سبز مقامات اور پارک    کل             
                                (کروڑ روپئے میں)    (کروڑ روپئے میں)                          (کروڑ روپئے میں)       (کروڑ روپئے میں
                                                                                                                                    
  1            وارنگل           424.26              0.00                                      1.44                   425.70         
                                                                                                                                    
  2            سڈی پیٹ          0.00                100.00                                    1.50                   101.50         
                                                                                                                                    
  3            خمام             47.84               0.00                                      1.00                   48.84          
                                                                                                                                    
  4            محبوب نگر        41.58               0.00                                      1.50                   43.08          
                                                                                                                                    
  5            نظام آباد       4.52                26.00                                     1.79                   32.31          
                                                                                                                                    
  6            کریم نگر         24.98               0.00                                      1.50                   26.48          
                                                                                                                                    
  7            نالگنڈا          11.28               0.00                                      0.75                   12.03          
                                                                                                                                    
  8            مریال گڈا        4.07                0.00                                      1.80                   5.87           
                                                                                                                                    
  9            سوریا پیٹ        1.45                0.00                                      1.25                   2.70           
                                                                                                                                    
  10           جی ایچ ایم سی    0.00                0.00                                      2.02                   2.02           
                                                                                                                                    
  11           رما گنڈم         0.00                0.00                                      1.50                   1.50           
                                                                                                                                    
  12           عادل آباد       0.00                0.00                                      0.95                   0.95           
                                                                                                                                    
      تلنگانہ حکومت نے 2015-17 کے لیے متعدد قصبوں اور شہروں سے متعلق منظور شدہ تجاویز کی بنیاد پر اگلے تین سالوں میں مختلف مشن شہروں میں اخراجات کی تجویز پیش کی ہے۔ اے ایم آر یو ٹی کے تحت گندے پانی کی نکاسی اور نالی کے نیٹ ورک کی توسیع کرکےمشن شہروں کے تمام شہری گھرانوں میں پانی کے نل کی فراہمی اور روزانہ فی کس 135 لیٹر پانی کی سپلائی کئے جانے کو ترجیح دی گئی ہے۔ جبکہ مشن شہروں میں ہر سال کھلے اور سبز مقامات کی ترقی کو لازمی قرار دیا گیا ہے۔ اس مشن کے تحت ہر ایک ریاست اور مرکز کے زیر انتظام خطے میں شہری آبادی اور آئینی شہری مقامی اداروں کی تعداد کی بنیاد پر پانچ سالوں کے لیے تمام ریاستوں اور مرکز کے زیر انتظام خطوں کے لیے مرکزی امداد مختص کی جاتی ہے۔ ایک لاکھ سے زائد آبادی والے شہروں اور قبصوں کو اس مشن میں شامل کیا گیا ہے اور اس کے مطابق پانچ سو مشن شہروں میں تلنگانہ کے 12 شہر اور قصبے آتے ہیں۔
      آندھراپردیش کے لیے کل 2890 کروڑ روپیے کی سرمایہ کاری کی منظوری دی گئی ہے۔اس سے پہلےآندھراپردیش کے 33 مشن شہروں کے لیے 2015-20 کی پانچ سالہ مشن مدت کے لیےکل 1057 کروڑ روپیے کی مرکزی مالی امداد کی منظوری دی جاچکی ہے۔ مرکزی حکومت نے 2015-20 میں پانچ سو مشن شہروں میں بنیادی شہری ڈھانچہ کوبہتر بنانے کے لیے پچاس ہزار کروڑ روپیے کی مرکزی مالی امداد کی فراہمی کی منظوری دی ہے۔
      ۔۔۔۔۔۔۔۔۔

      U- 1242


    

    
    (Release ID: 1484770) Visitor Counter : 2