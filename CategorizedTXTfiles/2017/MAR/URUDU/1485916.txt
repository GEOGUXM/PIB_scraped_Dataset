      وزارت دفاع

      دفاعی پیداوارکےمعاملےمیں خودکفالت
      Posted On: 28 MAR 2017 8:27PM by PIB Delhi


    نئی دہلی،28/مارچ ،دفاع کے وزیر مملکت ڈاکٹر سبھاش بھامرے نے آج راجیہ سبھا میں جناب مہیش پوددارکےسوال کے تحریری جواب میں بتایا ہے کہ حکومت کی جانب سے مشتہر کردہ دفاعی پیداواری پالیسی کا مقصد جس قدر جلد ممکن ہو سکے، دفاع کے لئے متعلقہ سازوسامان کی ڈیزائن، ترقی، پیداوار، اسلحہ جاتی نظام، پلیٹ فارم وغیرہ کے سلسلے میں خودکفالت حاصل کرنا ہے۔ اس کے تحت ایسی صورتحال پیدا کی جائے گی، جو نجی صنعتوں کے لئے بھی سازگار ہوگی اور وہ اس کوشش میں اپنا کردار ادا کرسکیں گی۔ اندرون ملک چھوٹی اور اوسط درجے کی صنعتی اکائیوں کے پیداواری مضمرات کو بڑھاوا اوروسعت دی جائے گی تاکہ وہ ملک کی دفاعی تحقیق و ترقی کی بنیاد کو مضبوط کرسکیں۔ اس پالیسی پر عمل کرتے ہوئے نیز میک اِن انڈیا پہل قدمی کو اپنا کر حکومت نے بہت سے اقدامات کئے ہیں، جن میں دفاعی حصولیابی و ضوابط پر نظر ثانی کے بعد یکم اپریل 2016سے اس کا نفاذ، براہ راست غیر ملکی سرمایہ کاری پر نظر ثانی اور خودکار راستے سے 49 فیصد تک کی براہ راست غیر ملکی سرمایہ کاری کی اجازت ، بھارتی مینوفیکچررس کے لئے صنعتی لائسنسنگ پالیسی میں نرمی، بھارتی اور غیر ملکی مصنوعات سازوں کے مابین واقع فرق کو ختم کرنا، سرکاری اور نجی شعبے کے لئے مواقع کی فراہمی، شرح مبادلہ فرق کے سلسلے میں بھارتی فروخت کاروں کے لئے تحفظاتی اقدمات، آبکاری اور کسٹمز محصولات وغیرہ کو ملحوظ خاطر رکھنا جیسے اقدامات شامل ہیں۔


    

    م ن ۔ک ا


    U- 1488


    (28.03.17)


    Words.266

    
    
    (Release ID: 1485916) Visitor Counter : 2