      وزارت دفاع

      بھارت-نیپال مشترکہ فوجی مشقیں ’’سوریہ کرن‘‘ اختتام پذیر
      Posted On: 21 MAR 2017 5:31PM by PIB Delhi


    


    نئی دہلی،21؍مارچ،بھارت –نیپال مشترکہ فوجی مشقیں کا انعقاد 7 مارچ سے 20 مارچ 2017 کے دوران پتھورا گڑھ میں کیا گیا تھا۔ بھارتی فوج کے پنجاب رجیمنٹ کی ایکتا شکتی بٹالین اور نیپالی فوج کی درگا باہش بٹالین نے سوریہ کرن – XI مشقوں میں حصہ لیا، جس کا مقصد فوجیوں کو انسداد شورش کارروائیوں کی تربیت دینا اور دونوں ملکوں کی فوج کے درمیان دفاعی تعاون کو بڑھانا ہے۔ یہ مشقیں دونوں ملکوں کی فوجوں کو اپنے تجربات میں ساجھیداری کا ایک بہتر پلیٹ فارم مہیا کرتی ہیں۔

    یہ تربیت پتھورا گڑھ کی پہاڑیوں پر منعقد کی گئی جس میں شامل ہونے والے فوجیوں کو پریکٹس کرنے کیلئے حقیقی ماحول ملا ہے۔ یہ تربیت 48 گھنٹے کی کھلے ماحول میں تربیت کے ساتھ ختم ہوئی جس میں دونوں رجیمنٹ نے ایک جعلی گاؤں میں تلاشی کی کارروائی اور محاصرے وغیرہ کی کارروائی انجام دی۔

    تربیت کے علاوہ فوجیوں نے مختلف قسم کے کھیلوں میں دوستانہ میچ کھیلے اور آپس میں روایتی فوجی سرگرمیوں میں حصہ لیا۔ آخر میں یادگاروں کے روایتی تبادلے کے ساتھ یہ گیارہویں بھارت-نیپال مشترکہ تربیت اپنے اختتام کو پہنچی۔

    ۔۔۔۔۔۔۔۔۔۔۔

    ۰۰۰۰۰۰۰۰

    (2 1 - 03 - م ن۔وا ۔ق ر۔2017 )

    U- 1314
    
    
    (Release ID: 1485089) Visitor Counter : 3