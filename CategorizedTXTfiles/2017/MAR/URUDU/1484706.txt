      جہاز رانی کی وزارت

      جہاز رانی کی وزارت میں صفائی ستھرائی کی مہم
      Posted On: 16 MAR 2017 7:38PM by PIB Delhi


    نئی دہلی، 16 ؍مارچ،جہاز رانی کی وزارت 16 مارچ 2017 سے 31 مارچ 2017 تک سوچھتا پکھواڑہ (صفائی ستھرائی کا15 روزہ پروگرام) منارہی ہے۔ اس 15 دن کے درمیان پانی کا عالمی دن بھی منایا جائے گا۔ (22.3.2017کو) جہاز رانی کی وزارت کے انتظامی دائرے میں آنے والی تمام تنظیموں اور اداروں کو 33 سرگرمیاں انجام دینے کی ہدایت دی گئی ہے جن میں خاص طور پر پرانی ریکارڈ فائلوں کو تلف کرنا، ایسی تمام چیزوں کی نیلامی کرنا جنہیں درست نہیں کیاجاسکتا، کام کرنے کے علاقوں میں تمام بیت الخلاء کو جدید بنانا، تمام بیت الخلاء وغیرہ کی صفائی ستھرائی، دفتر کی عمارتوں اور رہائشی عمارتوں پر رنگ سفیدی وغیرہ کرنا انہیں خوبصورت بنانا، پارکوں، سڑکوں اور فٹ پاتھ وغیرہ کی صفائی ، مناسب فاصلوں پر کوڑے دان نصب کرنا، ٹھوس کچرے کر ایکجا کرنا، انہیں الگ الگ کرنا اور ٹھکانے لگانا، بحری جہازوں کی صفائی ستھرائی مقررہ وقفے سے دفتری عمارتوں اور تنظیموں میں صفائی ستھرائی کی خصوصی مہم چلانا اور خالی جگہوں پر شجر کاری کرنا وغیرہ شامل ہیں۔


    تمام اداروں کو ہدایت دی گئی ہے کہ وہ نہ صرف ادارہ کے اندر تمام کام کرنے والے ساتھیوں کے ساتھ کام کریں بلکہ عوام میں بھی صاف ستھرے ماحول کی اہمیت کے بارے میں بیداری پیدا کریں اور اس کیلئے تحریک دلائیں۔ ان تمام کارروائیوں سے پہلے اور بعد کے درمیان واضح فرق کے اظہار کیلئے ان تمام مقامات پر سرگرمیاں شروع کرنے سے پہلے اور سرگرمیاں انجام دینے کے بعد لی گئی تصاویر کو سوچھتا سمکشا پورٹل پر ڈالنا ہوگا۔ جہاز رانی کی وزارت کاغذ کے استعمال کو ختم کرنے کی خاطر 31 مارچ 2017 تک فائلوں کو ڈیجیٹل بنانے کا بھی منصوبہ رکھتی ہے۔

    U- 1231
    
    
    (Release ID: 1484706) Visitor Counter : 2