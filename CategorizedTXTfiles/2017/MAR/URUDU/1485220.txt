      کامرس اور صنعت کی وزارتہ

      پڑوسی ملکوں کے ساتھ باہمی تجارت
      Posted On: 22 MAR 2017 5:55PM by PIB Delhi


    


    نئی دہلی،2 2 ؍مارچ، کامرس اور صنعت کی وزیر محترمہ نرملا سیتا رمن نے آ ج راجیہ سبھا میں ایک تحریری سوال کا جواب دیتے ہوئے ایوان کو مطلع کیا کہ حکومت تجارت اور اقتصادی تعلقات کو مستحکم کرنے کیلئے سارک ملکوں کے ساتھ پوری طرح سرگرم ہے۔ انہوں نے کہا کہ باہمی تجارت پر اثر اندازہونے والے معاملات کو جلد حل کرنے کیلئے ان ملکوں کے ساتھ اٹھایا جاتا ہے۔ انہوں نے بتایا کہ سرحد پار کی تجارت کو فروغ دینے کی خاطر ان ملکوں کے ساتھ وقتاً فوقتاً باہمی؍ کثیر جہتی مذاکرات کئے جاتے ہیں۔

    حکومت نے دور دراز کے علاقوں میں رہنے والے لوگوں کی فلاح وبہبود کو فروغ دینے اور مقامی بازاروں کے ذریعے مقامی مصنوعات کی فروخت کے روایتی نظام قائم کرنے کیلئےبھارت بنگلہ دیش سرحد پر سرحدی ہاٹ قائم کئے ہیں۔ زمینی کسٹم اسٹیشن؍ مربوط چیک پوسٹ پر تجارت بنیادی ڈھانچے کو بہتر بنانے سے متعلق معاملات کو متعلقہ ریاستوں اور پڑوستی ملکوں کے ساتھ تال میل کے ساتھ صلاح ومشورہ کرکے حل کیا جاتا ہے۔

    اس کے علاوہ مارکیٹ تک رسائی کے اقدام (ایم اے آئی) اور مارکیٹ کے فروغ کی امداد (ایم ڈی اے) اسکیموں کے تحت بھارتی برآمدات کو امداد فراہم کی جاتی ہے۔ اس کیلئے تجارتی اداروں اور برآمداتی فروغ کونسل کے ذریعے پڑوسی ملکوں سمیت بیرونی ملکوں کے ساتھ تجارت کو فروغ دینے کی کوشش کی جاتی ہے۔

    (22- 03 - م ن۔وا ۔ق ر۔2017 )

    U- 1333

    

    
    (Release ID: 1485220) Visitor Counter : 2