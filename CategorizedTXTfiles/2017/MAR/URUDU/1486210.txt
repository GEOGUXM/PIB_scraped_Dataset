      شمال مشرقی ریاستوں کی ترقی کی وزارت

      اسمارٹ انڈیا ہیکتھن 2017 کا گرینڈ فائنل
      Posted On: 30 MAR 2017 6:32PM by PIB Delhi


    نئیدہلی 30 ؍ مارچ 2017 ، اسمارٹ انڈیا ہیکتھن 2017 کا گرینڈ فائنل یعنی حتمی مقابلہ یکم اور 2اپریل 2017 کو شمال مشرقی خطے کی ترقیات کی وزارت کے زیر اہتمام گواہاٹی میں واقع گریجا نند چودھری انسٹی ٹیوٹ آف منیجمنٹ اینڈ ٹکنالوجی (جی ایم آئی ٹی) اور انسانی وسائل کی ترقی اور فروغ کی وزارت کے تحت آل انڈیا کونسل برائے تکنیکی تعلیم کے احاطے میں منعقد کرایا جائے گا۔


    شمال مشرقی خطے کی ترقیات کے وزیر مملکت (آزادانہ چارج)، وزیراعظم کے دفتر میں وزیر مملکت، عملہ، عوامی شکایات اور پنشن، ایٹمی توانائی اور خلائی سائنسز کے وزیر مملکت ڈاکٹر جتیندر سنگھ نے اسمارٹ انڈیا ہیکتھن 2017 کے گرینڈ فائنل کے انعقاد کے موقع پر اپنی جانب سے جو پیغام دیا ہے اس میں کہا گیا ہے کہ معقول ٹکنالوجیوں کے ساتھ ڈیجیٹل متبادل کے اندر اتنی قوت مضمر ہے کہ وہ شمال مشرقی ریاستوں میں تمام ترقیاتی مسائل کو حل کرسکتی ہے۔


    شمال مشرقی خطوں کی ترقیات کی وزارت اس پہل قدمی ایک مقتدر شراکت دار کے طور پر شامل ہے اور اس میں ایسے 11 مسائل کی شناخت کی ہے جن کو حل کرنے کے لئے 31 ٹیمیں ( ہرایک ٹیم میں 6 طلبا اور دو سرپرست شامل ہیں) تشکیل دی گئی ہیں اور وزارت جی آئی ایم ٹی گواہاٹی میں جدید ترین ڈیجیٹل متبادل فراہم کرے گی۔ جی آئی ایم ٹی گواہاٹی کا انتخاب شمال مشرقی خطے میں واحد کلیدی مرکز کے طور پر کیا گیا ہے اور پورے ملک میں دیگر 26 کلیدی مراکز کی شناخت کی گئی ہے۔


    مذکورہ دو روزہ تقریب میں 10 ہزار مندوبین لگاتار 36 گھنٹے تک مختلف وزارتوں، محکموں کے ذریعہ پورے بھارت میں 26 مقامات پر شناخت کئے گئے مسائل کا حل نکالنے/ مصنوعات تیار کرنے کے لئے کام کریں گے۔ مختلف زمروں کے تحت فتحیاب ہونے والے کے لئے ایک لاکھ روپے، نمبر دو پر آنے وال رنر اپ کے لئے 75 ہزار روپے اور دوسرے رنر اپ کے لئے 50 ہزار روپے کے انعامات رکھے گئے ہیں۔ یہ تمام افراد اس طریقے سے این اے ایس ایس سی او ایم کے 10 ہزار اسٹارٹ اپ پروگرام میں حصہ لینے کا موقع بھی حاصل کرسکیں گے۔


    واضح رہے کہ اسمارٹ انڈیا ہیکتھن 2017 کا آغاز 9 نومبر 2016 کو نئی دہلی میں اس مقصد سے کیا گیا تھا کہ طلبا کی خلاقیت اور مہارت کو بروئے کار لایا جاسکے اور اسٹارٹ اپ انڈیا، اسٹینڈ اپ انڈیا مہم ، انداز حیات اور حکمرانی کی کوالٹی کو بہتر بنانے کے لئے حل تلاش کئے جاسکیں اور شہریوں کو یہ موقع فراہم کیا جائے کہ وہ بھارت کو درپیش زبردست مسائل کے حل کے لئے جدید ترین تجاویز اور نظریات پیش کرسکیں۔


    U- 1547

    
    
    (Release ID: 1486210) Visitor Counter : 2