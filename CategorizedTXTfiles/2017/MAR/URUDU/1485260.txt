      شمال مشرقی ریاستوں کی ترقی کی وزارت

      شمال مشرقی خطے کی ترقی کی وزارت کیلئے فنڈ
      Posted On: 22 MAR 2017 7:11PM by PIB Delhi

      نئی دہلی،2 2 ؍مارچ،شمال مشرقی خطے کی ترقی کے وزیر مملکت (آزادانہ چارج)، وزیراعظم کے دفتر، عملے، عوامی شکایات، پنشن، ایٹمی توانائی اور خلاء کے وزیر مملکت ڈاکٹر جتیندرسنگھ نے آج لوک سبھا میں ڈاکٹرسوامی ساکشی جی مہاراج کے ایک سوال کا تحریری جواب دیتے ہوئے ایوان کو مطلع کیا کہ شمال مشرقی خطے کی ترقی کی وزارت کی تشکیل کے ابتدائی سال یعنی 2004-05 میں 1194.70 کروڑ روپے مختص کئے گئے تھے جبکہ 2016-17 کے بجٹ تخمینے میں (سماجی بنیادی ڈھانچے کی ترقی کے فنڈ سمیت) 2600.01 کروڑ روپے مختص کئے گئے ہیں۔ انہوں نے کہا کہ وزارت کی سرگرمیوں میں متعلقہ ریاستی حکومتوں کی ترجیحات کی بنیاد پر روزگار صنعتکاری اور بنیادی ڈھانچے کے فرق کو کم کرنے جیسے کلیدی شعبے شامل ہیں۔ انہوں نے کہا کہ اس کے پروگراموں اور بین وزارتی تال میل سمیت کلیدی حکمت عملی میں خطے کی صلاحیتوں، خاص طور پر باغبانی ، دستکاری، ہینڈلوم، سیاحت اور نامیاتی پیداوار کی ڈبہ بندی جیسی صلاحیتوں کو اجاگر کرنا شامل ہے۔
      وزارت نے اپنی اسکیموں او ر اقدامات کے ذریعے، خاص طور پر سڑکوں اور پلوں کے ذریعے کنکٹی ویٹی، ریاستی سطح کے انتظامی بنیادی ڈھانچے ، بجلی اور بجلی کی ترسیل اور ریاستی حکومتوں کے ترجیحاتی پروجیکٹوں کے ذریعے بنیادی ڈھانے کے فرق کو کم کرنے میں بڑا تعاون کیا ہے۔
    
    
    (Release ID: 1485260) Visitor Counter : 2