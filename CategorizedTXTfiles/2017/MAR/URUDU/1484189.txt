      وزارت دفاع

      فوجی اڈوں پر حملے
      Posted On: 10 MAR 2017 6:48PM by PIB Delhi


    


    نئی دہلی، 10 مارچ،دفاع کے وزیر ملکت ڈاکٹر سبھاش بھامر نے آج لوک سبھا میں ایک ممبر اے پی جتیندر ریڈی کو ایک تحریری جواب میں بتایا کہ پٹھان کوٹ دہشت گردانہ حملے کے بعد حکومت نے ملک میں مختلف دفاعی تنصیبات کی سکیورٹی انتظامات کا جائزہ لینے کے لئے ایک کمیٹی تشکیل دی ہے۔ اس کمیٹی کی سفارشات کی بنیاد پر دفاعی تنصیبات کی سکیورت کےلئے وسیع رہنما خطوط سروس ہیڈ کوارٹرس کو جاری کئے گئے ہیں۔ انہوں نے کہا کہ دفاعی عملے کو سکیورٹی کی موجودہ صورتحال کے بارے میں باخبر کردیا گیا ہے اور انہیں اعلی سطح کی چوکسی برقرار رکھنے کی ضرورت سے بھی باخبرکردیا گیا ہے۔ انہوں نے بتایا کہ اس طرح کے حملوں سے نمٹنے کے لئے دیگر اقدامات کے علاوہ سکیورٹی باڑھ کو مستحکم کرنے، سکیورٹی کے لئے تیز روشنی کو بہتر بنانے اور سینسرس کے ساتھ دراندازی کی صورت میں الارم نظام کی تنصیب اور نگرانی جیسے اقدامات کئے گئے ہیں۔ مزید یہ کہ انٹلی جنس بنیادی ڈھانچے کو مستحکم کیا گیا ہے۔


    انہوں نے کہا کہ صلاحیتوں کو بڑھانا اور آلات کی تجدید کاری ایک مسلسل عمل ہے اور فوجیوں کو مناسب تربیت فراہم کی گئی ہے اور اس طرح کے حملوں سے نمٹنے کے لئے انہیں کافی اچھی طرح مسلح کیا گیا ہے۔ انہوں نے کہا کہ مختلف اندرونی چیلنجوں سے نمٹنے کےلئے مرکزی حکومت اور ریاستی سرکاریں سرحدی بندوبست کو بہتر بنانے، خفیہ اطلاعات کو جمع کرنے کے عمل کو مستحکم کرنے ، خصوصی فورسز تیار کرنے اور جدید ہتھیاروں کے ساتھ سکیورٹی فورسز کو تربیت دینے نیز انہیں پوری طرح مسلح کرنے پر توجہ دے رہی ہے۔


    ۔۔۔۔۔۔۔۔۔۔۔

    م ن۔ ح ا ۔ ن ا۔

    (10- 0 3 -16)

    U- 1100

    

    
    (Release ID: 1484189) Visitor Counter : 2