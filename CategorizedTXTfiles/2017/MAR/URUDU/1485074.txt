      خوراک کی ڈبہ بندی کی صنعتوں کی وزارت

      خوراک ڈبہ بندی اکائیوں کے لئے ڈاٹا بیس
      Posted On: 21 MAR 2017 5:00PM by PIB Delhi


    


    نئی دہلی 21 ؍ مارچ 2017 ، خوراک ڈبہ بندی صنعتوں کی وزیر مملکت سادھوی نرنجن جیوتی نے آج لوک سبھا میں ایک تحریری جواب میں بتایا ہے کہ حکومت ملک میں خصوصاً دیہی علاقوں میں خوراک ڈبہ بندی صنعتوں کو فروغ دینے اور انہیں ترقی سے ہمکنار کرنے کے لئے متعدد مرکزی شعبے کی اسکیمیں چلا رہی ہے۔ ان اسکیموں میں میگھا فوڈ پارک اسکیم، جدید ترین مذبح خانوں سے متعلق اسکیم، مربوط کولڈ چین اور قدر و قیمت میں اضافے سے متعلق بنیادی ڈھانچے کی اسکیم ، خوراک ڈبہ بندی اور تحفظ سے متعلق توسیع اور قیام کی اسکیم، کوالٹی کو یقینی بنانے سےمتعلق اسکیم اور انسانی وسائل اور اداروں سے متعلق اسکیمیں شامل ہیں۔ یہ تمام تر اسکیمیں مطالبات پر مبنی اور کسی خاص خطے یا علاقے پر مرتکز نہیں ہیں۔


    انہوں نے بتایا کہ کاشتکار، کاشتکاروں سے متعلق پیدواری ادارے، انفرادی طور پر، صنعت کاروں کے گروپ، امداد باہمی پر مبنی سوسائیاں، اپنی مدد آپ کے گروپ ، غیر سرکاری تنظیمیں ، مرکزی اور ریاستی سرکاری دائرہ کار کی صنعتوں کو یہ استحقاق حاصل ہے کہ وہ ان اسکیموں کے تحت ملک میں دیہی علاقوں سمیت خوراک ڈبہ بندی کی اکائیوں اور صنعتوں کے قیام کے لئے مالی امداد حاصل کرسکتی ہیں۔


    وزیر موصوفہ نے واضح کیا کہ مرکزی اعداد و شمار کا دفتر اور نیشنل سیمپل سروے آرگنائزیشن، اعداد و شمار اور پروگراموں کے نفاذ کے تحت باقاعدہ پیمانے پر خوراک ڈبہ بندی صنعتوں کے ڈاٹا بیس کو اپ ڈیٹ کرتا رہتا ہے۔


    ۔۔۔۔۔۔۔۔۔۔۔

    م ن۔ ن ا۔

    (21-03-2017)

    U- 1309
    
    
    (Release ID: 1485074) Visitor Counter : 2