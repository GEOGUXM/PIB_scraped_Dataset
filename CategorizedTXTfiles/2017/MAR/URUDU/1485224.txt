      بھاری صنعتوں اور سرکاری کمپنیوں کی وزارت

      عادل آباد کے سی سی آئی کی بحالی
      Posted On: 22 MAR 2017 6:04PM by PIB Delhi


    


    نئی دہلی،2 2 ؍مارچ، بھاری صنعتوں کی وزارت میں وزیر مملکت جناب بابل سپریو نے آج راجیہ سبھا میں ایک تحریری سوال کا جواب دیتے ہوئے ایوان کو مطلع کیا کہ سیمنٹ کارپوریشن آف انڈیا لمیٹڈ ( سی سی آئی) ایک نقصان میں چلنے والی کمپنی ہے جسے بی آئی ایف آر کے طور پر سونپا گیا ہے۔ حکومت کے ذریعے منظور کردہ تجدید کے ایک منصوبے کے مطابق اور بی آئی ایف آر کی منظوری کے ساتھ حکومت کے ذریعے منظور کئے گئے تجدیدی منصوبے اور بی آئی ایف آر کے منظور کردہ منصوبے کے تحت سی سی آئی کے عادل آباد سمیت غیر فعال یونٹوں کو بند کرنے اور فروخت کرنے کی منظوری دے دی گئی ہے۔ اس کے مطابق عادل آباد یونٹ کو چھوڑ کر باقی تمام یونٹوں کو بندکردیا گیا ہے البتہ عادل آباد یونٹ کو بندکرنے کا کام اس وجہ سے نہیں ہوسکا ہے کیونکہ آندھراپردیش ہائی کورٹ نے اپنے حکم میں عبوری صورت حال کو برقرار رکھنے کیلئے کہا ہے۔

    اس دوران آندھراپردیش کی ہائی کورٹ نے عادل آباد سیمنٹ فیکٹری کے سی سی آئی ملازمین کی یونین کے ذریعے 2007 کے داخل کردہ مقدمہ نمبر:5487 کو خارج کردیا ہے اور اس معاملے کا فیصلہ سی سی آئی کے حق میں آیا ہے وہ عادل آباد یونٹ کو بند کرسکتی ہے۔ اس کے مطابق عادل آباد یونٹ کو بند کرنے کا نوٹس جاری کردیا گیا ہے۔

    اس کے علاوہ سی سی ای اے نے 27 اکتوبر 2016 کو اپنی میٹنگ میں سی سی آئی کے غیر فعال یونٹوں کی فروخت کو منظوری دے دی تھی۔ اس کے مطابق سی سی آئی کے غیر فعال یونٹوں کی فروخت کا عمل ڈی آئی پی اے ایم کے رہنما خطوط کے مطابق شروع کردیا گیا ہے۔

    ۔۔۔۔۔۔۔۔۔۔۔

    (22- 03 - م ن۔وا ۔ق ر۔2017 )

    U- 1334
    
    
    (Release ID: 1485224) Visitor Counter : 2