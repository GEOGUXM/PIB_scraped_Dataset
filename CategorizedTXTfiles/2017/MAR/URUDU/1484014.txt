      صدر جمہوریہ کا سکریٹریٹ

      صدر جمہوریہ ہند نے ہند- افریقہ پروجیکٹ اشتراک پر 12 ویں سی آئی آئی- اکزم بینک اجتماع کا افتتاح کیا
      Posted On: 09 MAR 2017 8:02PM by PIB Delhi

    نئی دہلی، 9 مارچ / صدر جمہوریہ ہند جناب پرنب مکھرجی نے آج نئی دہلی میں ہند- افریقہ پروجیکٹ اشتراک پر 12 ویں سی آئی آئی اکزم بینک اجتماع کا افتتاح کیا۔ اس موقع پر اظہار خیال کرتے ہوئے صدر نے کہا کہ افریقہ کے ساتھ ہمارا تعلق نیا نہیں ہے۔ ہمارے ملکوں کے درمیان رشتے پچھلے برسوں میں مستحکم ہوتے رہے ہیں۔ ہم حقیقی اشتراک پیدا کرنے کا عزم رکھتے ہیں جس سے روزگار پیدا ہو اور لوگوں کے لئے مواقع ۔ ہماری مشترکہ تاریخ اور مشترک مستقبل کو ذہن میں رکھتے ہوئے ہم نے اپنے تعلقات کو بلندی پر لیجانے کا فیصلہ کیا ہے۔ پہلی مرتبہ ہم نے اکتوبر 2015 میں تیسرے ہند- افریقہ فورم سمٹ میں افریقہ کےسبھی 54 ممالک کے نمائندوں کا خیر مقدم کیا۔ تب سے ہم نے اپنے سفارتی قدم تیز کردیئے ہیں۔ ہمارے قائدین نے پچھلے اٹھارہ مہینوں میں تقریباً ہر ملک کا دورہ کیاہے۔ انہوں نے بتایا کہ پچھلے سال انہوں نے کوٹے ڈی آوائر ، گھانا اور نامبیا کا دورہ کیا ۔ صدر نے کہا کہ ہند اور افریقہ نے پچھلے برسوں میں طویل اور باقاعدہ پیش رفت کا سفر کیا ہے۔ ہماری ترقی کا اثر ہمارے شہروں میں عیاں ہے۔ جب انہوں نے 2009 میں پہلی مرتبہ سی آئی آئی ، اکزم بینک کانفرنس سے خطاب کیا تو ایک ملین مسافر عالمی درجہ کی دہلی میٹرو کو استعمال کررہے تھے۔ تب سے اب تک سیکڑوں کلومیٹر ریل کی پٹری کا اضافہ کیا جاچکا ہے اور آج اس سے سفر کرنے والوں کی تعداد ساڑھے تین ملین سے زیاد ہ ہے۔ یہ تکنیکی طور سے پیچیدہ پروجیکٹ کی ایک درخشاں مثال ہے ، جس کے کئی شرکا اور متعلقہ فریق ہیں۔ صدر نے کہا کہ ہند نے آئی اے ایف ایس عمل کے تحت 7 بلین امریکی ڈالر کے قرضوں کے ذریعہ ترقی کو سہارا دیا ہے۔ ہمارا اشتراک وسیع میدانوں میں ہے۔ ہم نے افریقی بھائیوں کو 50 ہزار اسکالر شپ پیش کئے۔ آئی اے ایف ایس 3 کے تحت 6 ہزار افریقیوں کو تربیت دی جاچکی ہے۔ صدر نے کہا کہ مستقبل ہمارے لئے روشن امکانات رکھتا ہے۔ 2050 تک ہند اور افریقہ 4 بلین لوگوں کا گھر ہوگا ۔ ہماری مجموعی قومی پیداوار 35 ٹریلین امریکی ڈالر ہوگی۔ انہوں نے ہندستان او ر افریقہ کی لیڈر شپ سے کہا کہ وہ ہندستان اور افریقہ کے عوام کے لئے ایک نئےکل کا وعدہ کریں۔ انہوں نے امید ظاہرکی کہ یہ بارہواں اجتماع ہند اور افریقہ کے درمیان تعاون کی نئی راہیں کھولے گا۔ ( م ن ۔ اش ۔ ج ) Uno- 1077
    
    (Release ID: 1484014) Visitor Counter : 3