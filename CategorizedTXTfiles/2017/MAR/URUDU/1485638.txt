      وزیراعظم کا دفتر

      وزیر اعظم نے خواجہ معین الدین چشتی کی درگاہ کے لیے چادر روانہ کیا
      Posted On: 24 MAR 2017 5:37PM by PIB Delhi


    نئی دہلی، 24 مارچ وزیر اعظم جناب نریندر مودی نے خواجہ معین الدین چشتی کی درگاہ، اجمیر شریف کے لیے چادر روانہ کی۔ انھوں نے یہ چادر نئی دلی میں، اقلیتی امور اور پارلیمانی امور کے وزیر مملکت مختار عباس نقوی اور وزیر اعظم کے دفتر میں وزیر مملکت ڈاکٹر جتیندر سنگھ کو سونپی۔


    وزیر اعظم نے سالانہ عرس کے موقع پر دنیا بھر میں خواجہ معین الدین چشتی کے مریدوں کو مبارک باد اور نیک خواہشات بھی پیش کیں۔

    ایک پیغام میں وزیر اعظم نے کہا کہ خواجہ معین الدین چشتی، بھارت کی عظیم روحانی روایات کی ایک علامت ہیں۔ انھوں نے کہا کہ غریب نواز کی خدمت خلق، آنے والی نسلوں کے لیے ایک مشعل راہ ہے۔ انھوں نے اس عرس کی کامیابی کے ساتھ انعقاد کے لیے نیک خواہشات پیش کیں۔

    ) م ن۔ا س۔را۔ 2017 ۔ 03 ۔ 24 )


    

    
    (Release ID: 1485638) Visitor Counter : 2