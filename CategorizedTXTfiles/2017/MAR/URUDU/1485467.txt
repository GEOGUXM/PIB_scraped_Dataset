      امور داخلہ کی وزارت

      اروناچل پردیش کے طلبا کے گروپ کے امور داخلہ کے وزیر مملکت کرن رجیجو سے ملاقات
      Posted On: 23 MAR 2017 5:12PM by PIB Delhi


    


    نئی دہلی، 23 مارچ / اروناچل پردیش کے اسکولی بچوں کے ایک گروپ نے آج یہاں امور داخلہ کے وزیر مملکت جناب کرن رجیجو سے ملاقات کی۔ اس گروپ میں پندرہ لڑکیاں ، پندرہ لڑکے اور چار اساتذہ شامل تھے۔ یہ طلبا اروناچل پردیش کے آلوو میں واقع آئی ٹی بی پی پبلک اسکول کے تھے ۔ یہ بچے ساتویں سے نویں کلاس تک کے تھے۔ یہ تعلیمی تفریح سول ایکشن پروگرام (سی اے پی ) کے تحت بھارت تبت سرحدی پولیس (آئی ٹی بی پی) کے ذریعہ منعقد کی جاتی ہے۔ یہ ٹور 15 مارچ کو شروع ہوا تھااور اس کا اختتام 30 مارچ کو ہوگا۔


    اس گروپ نے آگرہ کا تاج محل اور راجدھانی واقع متعدد تاریخی اور اہم مقامات کا دورہ کیا جس میں نیشنل پولیس میموریل ، میٹرو اور ریل میوزیم شامل ہے۔ بچے کل پارلیمنٹ ہاؤس کا دورہ کریں گے۔ وہ بعد میں امرتسر میں گولڈن ٹیمپل بھی جائیں گے اور واگھہ بورڈ کا دورہ بھی کریں گے۔


    اس موقع پر اظہار خیال کرتے ہوئے جناب کرن رجیجو نے دور دراز کے علاقوں سےتعلق رکھنے والے بچوں کو قومی راجدھانی کے دورہ اور منفرد طرح کا تجربہ کرنے کی خاطر موقع فراہم کرنے کے لئے اس طرح کے ٹور کا اہتمام کرنے کی آئی ٹی بی پی کی کوششوں کی ستائش کی۔ انہوں نے کہا کہ آئی ٹی بی پی مختلف طرح کی سماجی بہبود سےمتعلق سرگرمیوں میں مصروف ہے اور قوم کی تعمیر میں تعاون دے رہی ہے۔ انہوں نے کہا کہ ملک کے مختلف پہلوؤں کی عملی معلومات حاصل کرنے کے نقطہ نظر سے ان بچوں کے لئے یہ ٹور بہت اہم ہے۔ اس طرح کے ٹور تعلیم کے دیگر پہلوؤں کے اعتبار سے بھی اہم ہیں۔


    طلبا سے بات چیت کرتے ہوئے جناب رجیجو نے بھی کہا کہ آپ میں سے بہت سے طلبا کا اروناچل پردیش کے باہر کا یہ پہلا دورہ ہوگا۔ انہوں نے کہا کہ جب آپ گھر واپس آئیں تو اپنے تجربات اپنے دوستوں اور اپنے کنبے کے افراد کے ساتھ مشتر ک کریں۔ انہوں نے کہا کہ طلبا کو تعلیم کے ساتھ ساتھ دیگر نصابی سرگرمیوں پر بھی خاطر خواہ توجہ دینی چاہئے۔


    وزارت داخلہ اور آئی ٹی بی پی کے سینئر افسران اس موقع پر موجود تھے۔


    م ن۔م م ۔ج۔


    UNO-1368


    
    
    

    
    (Release ID: 1485467) Visitor Counter : 2