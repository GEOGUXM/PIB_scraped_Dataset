      ਭਾਰਤ ਚੋਣ ਕਮਿਸ਼ਨ

      ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ ਦੀ ਭਰੋਸੇਯੋਗਤਾ ਦੇ ਬਾਰੇ
      Posted On: 16 MAR 2017 4:39PM by PIB Chandigarh


    Credibility of Electronic Voting Machines- regarding.


    ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ ਦੀ ਭਰੋਸੇਯੋਗਤਾ ਦੇ ਬਾਰੇ

    ਪ੍ਰੈੱਸ ਨੋਟ


    ਭਾਰਤੀ ਚੋਣ ਕਮਿਸ਼ਨ ਨੇ ਇਹ ਦੇਖਿਆ ਹੈ ਕਿ ਗੋਆ , ਮਣੀਪੁਰ , ਪੰਜਾਬ , ਉੱਤਰ ਪ੍ਰਦੇਸ਼ ਅਤੇ ਉੱਤਰਾਖੰਡ ਦੀਆਂ ਰਾਜ ਵਿਧਾਨ ਸਭਾਵਾਂ ਲਈ ਹਾਲ ਹੀ ਵਿੱਚ ਹੋਈਆਂ ਚੋਣਾਂ ਦੇ ਨਤੀਜਿਆਂ ਦੇ ਐਲਾਨ ਤੋਂ ਬਾਅਦ ਕੁਝ ਰਾਜਨੀਤਕ ਦਲਾਂ ਨੇ ਚੋਣ ਕਮਿਸ਼ਨ - ਮਸ਼ੀਨਾਂ ਦੀ ਭਰੋਸੇਯੋਗਤਾ ਦੇ ਖਿਲਾਫ਼ ਆਵਾਜ਼ ਉਠਾਉਂਦੇ ਹੋਏ ਇਨ੍ਹਾਂ ਚੋਣਾਂ ਦੇ ਦੌਰਾਨ ਮਸ਼ੀਨਾਂ ਵਿੱਚ ਛੇੜ-ਛਾੜ ਕੀਤੇ ਜਾਣ ਦਾ ਦੋਸ਼ ਲਗਾਇਆ ਹੈ । ਕੋਈ ਵਿਸ਼ੇਸ਼ ਦੋਸ਼ ਲਗਾਏ ਬਗੈਰ ਇੱਕ ਮੈਮੋਰੰਡਮ ਮਾਰਚ , 2017 ਨੂੰ ਰਾਸ਼ਟਰੀ ਜਨਰਲ ਸਕੱਤਰ , ਬੀਐੱਸਪੀ ਦੀ ਤਰਫ਼ ਤੋਂ ਪ੍ਰਾਪਤ ਹੋਇਆ ਹੈ । ਈਸੀਆਈ ਨੇ 11 ਮਾਰਚ 2017 ਨੂੰ ਹੀ ਇਸ ਮੈਮੋਰੰਡਮ ਨੂੰ ਖਾਰਜ ਕਰਦੇ ਹੋਏ ਬੀਐੱਸਪੀ ਨੂੰ ਵਿਸਥਾਰਤ ਜਵਾਬ ਦੇ ਦਿੱਤਾ ਹੈ । ਈਸੀਆਈ ਦਾ ਜਵਾਬ www.eci.nic.in.' ਤੇ ਉਪਲੱਬਧ ਹੈ ।


    2. ਈਸੀਆਈ - ਮਸ਼ੀਨਾਂ ਦੀ ਵਰਤੋਂ ਸ਼ੁਰੂ ਕੀਤੇ ਜਾਣ ਤੋਂ ਬਾਅਦ ਇਨ੍ਹਾਂ ਮਸ਼ੀਨਾਂ ਵਿੱਚ ਕਥਿਤ ਛੇੜ-ਛਾੜ ਦੇ ਬਾਰੇ ਵਿੱਚ ਇਸ ਤਰ੍ਹਾਂ ਦੀਆਂ ਕੁਝ ਚਿੰਤਾਵਾਂ ਪਹਿਲਾਂ ਵੀ ਪ੍ਰਗਟ ਕੀਤੀਆਂ ਜਾ ਚੁੱਕੀਆਂ ਹਨ । ਹਾਈਕੋਰਟ / ਸੁਪਰੀਮ ਕੋਰਟ ਵਿੱਚ ਵੀ ਇਸ ਤਰ੍ਹਾਂ ਦੀਆਂ ਚਿੰਤਾਵਾਂ ਜਤਾਈਆਂ ਜਾ ਚੁੱਕੀਆਂ ਹਨ । ਇਨ੍ਹਾਂ ਦੋਸ਼ਾਂ ਨੂੰ ਇੱਕ ਸਿਰੇ ਤੋਂ ਖਾਰਜ ਕਰ ਦਿੱਤਾ ਗਿਆ ਹੈ । ਚੋਣ ਕਮਿਸ਼ਨ ਨੇ ਸਪੱਸ਼ਟ ਰੂਪ ਤੋਂ ਇਹ ਗੱਲ ਦੁਹਰਾਈ ਹੈ ਕਿ ਮਸ਼ੀਨਾਂ ਵਿੱਚ ਮੌਜੂਦ ਕਾਰਗਰ ਤਕਨੀਕ ਅਤੇ ਪ੍ਰਸ਼ਾਸਨਿਕ ਹਿਫਾਜ਼ਤਾਂ ਨੂੰ ਦੇਖਦੇ ਹੋਏ ਮਸ਼ੀਨਾਂ ਵਿੱਚ ਕੋਈ ਛੇੜ-ਛਾੜ ਨਹੀਂ ਕੀਤੀ ਜਾ ਸਕਦੀ ਹੈ ਅਤੇ ਇਸ ਤਰ੍ਹਾਂ ਚੋਣ ਪ੍ਰਕਿਰਿਆ ਦੀ ਪ੍ਰਮਾਣਿਕਤਾ ਸੁਰੱਖਿਅਤ ਰਹਿੰਦੀ ਹੈ ।


    3. ਨਾਗਰਿਕਾਂ ਅਤੇ ਸਾਰੇ ਸਬੰਧਿਤ ਲੋਕਾਂ ਦੀ ਜਾਣਕਾਰੀ ਲਈ ਇਸ ਵਿਸ਼ੇ ਦੇ ਮੱਦੇਨਜ਼ਰ ਕੁਝ ਤੱਥਾਂ ' ਤੇ ਇੱਕ ਵਾਰ ਫਿਰ ਪ੍ਰਕਾਸ਼ ਪਾਉਣਾ ਉਪਯੋਗੀ ਸਾਬਤ ਹੋਏਗਾ ।


    4. ਮਸ਼ੀਨਾਂ ਦਾ ਪਿਛੋਕੜ


    ਮਤ ਪੱਤਰਾਂ ਦੇ ਉਪਯੋਗ ਨਾਲ ਜੁੜੀਆਂ ਕੁਝ ਵਿਸ਼ੇਸ਼ ਸਮੱਸਿਆਵਾਂ ਤੋਂ ਛੁਟਕਾਰਾ ਪਾਉਣ ਅਤੇ ਟੈਕਨੋਲੋਜੀ ਦੇ ਵਿਕਾਸ ਦਾ ਲਾਭ ਉਠਾਉਣ ਦੇ ਉਦੇਸ਼ ਨਾਲ ਕਮਿਸ਼ਨ ਨੇ ਦਸੰਬਰ , 1977 ਵਿੱਚ ਮਸ਼ੀਨਾਂ ਦਾ ਵਿਚਾਰ ਸਾਹਮਣੇ ਰੱਖਿਆ ਸੀ ਤਾਂ ਕਿ ਮਤਦਾਤਾ ਬਗੈਰ ਕਿਸੇ ਸ਼ੱਕ ਤੋਂ ਸਹੀ ਢੰਗ ਨਾਲ ਆਪਣੇ ਵੋਟ ਪਾ ਸਕਣ ਅਤੇ ਅਵੈਧ ਵੋਟਾਂ ਦੀਆਂ ਸੰਭਾਵਨਾਵਾਂ ਨੂੰ ਪੂਰੀ ਤਰ੍ਹਾਂ ਨਾਲ ਖਤਮ ਕੀਤਾ ਜਾ ਸਕੇ । ਸੰਸਦ ਵੱਲੋਂ ਦਸੰਬਰ , 1988 ਵਿੱਚ ਕਾਨੂੰਨ ਵਿੱਚ ਸੋਧ ਕੀਤੀ ਗਈ ਸੀ ਅਤੇ ਜਨ ਪ੍ਰਤੀਨਿਧੀ ਕਾਨੂੰਨ , 1951 ਵਿੱਚ ਇੱਕ ਨਵੀਂ ਧਾਰਾ 61 ਏ ਜੋੜੀ ਗਈ ਸੀ ਜਿਸ ਤਹਿਤ ਵੋਟਿੰਗ ਮਸ਼ੀਨਾਂ ਦੇ ਉਪਯੋਗ ਦੇ ਲਈ ਕਮਿਸ਼ਨ ਨੂੰ ਅਧਿਕਾਰਤ ਕੀਤਾ ਗਿਆ ਸੀ । ਸੋਧਿਆ ਪ੍ਰਾਵਧਾਨ 15 ਮਾਰਚ , 1989 ਤੋਂ ਪ੍ਰਭਾਵੀ ਹੋਇਆ ।


    ਕੇਂਦਰ ਸਰਕਾਰ ਨੇ ਜਨਵਰੀ 1990 ਵਿੱਚ ਚੋਣ ਸੁਧਾਰ ਕਮੇਟੀ ਦਾ ਗਠਨ ਕੀਤਾ ਸੀ ਜਿਸ ਵਿੱਚ ਅਨੇਕ ਮਾਨਤਾ ਪ੍ਰਾਪਤ ਰਾਸ਼ਟਰੀ ਅਤੇ ਰਾਜ ਪੱਧਰੀ ਦਲਾਂ ਦੇ ਪ੍ਰਤੀਨਿਧੀ ਸ਼ਾਮਲ ਸਨ । ਚੋਣ ਸੁਧਾਰ ਕਮੇਟੀ ਨੇ ਬਾਅਦ ਵਿੱਚ ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ ( ਮਸ਼ੀਨਾਂ ) ਦਾ ਜਾਇਜ਼ਾ ਲੈਣ ਦੇ ਉਦੇਸ਼ ਨਾਲ ਇੱਕ ਤਕਨੀਕੀ ਮਾਹਿਰ ਕਮੇਟੀ ਦਾ ਗਠਨ ਕੀਤਾ । ਕਮੇਟੀ ਨੇ ਇਹ ਸਿੱਟਾ ਕੱਢਿਆ ਕਿ ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨ ਇੱਕ ਸੁਰੱਖਿਅਤ ਪ੍ਰਣਾਲੀ ਹੈ । ਅੰਤ ਮਾਹਿਰ ਕਮੇਟੀ ਨੇ ਹੋਰ ਸਮਾਂ ਬਰਬਾਦ ਕੀਤੇ ਬਗੈਰ ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ ਦਾ ਉਪਯੋਗ ਕਰਨ ਦੇ ਬਾਰੇ ਵਿੱਚ ਅ੍ਰਪੈਲ 1990 ਵਿੱਚ ਸਰਬਸੰਮਤੀ ਨਾਲ ਸਿਫਾਰਸ਼ ਕੀਤੀ ।


    5. ਸਾਲ 2000 ਤੋਂ ਬਾਅਦ ਮਸ਼ੀਨਾਂ ਦਾ ਉਪਯੋਗ ਰਾਜ ਵਿਧਾਨ ਸਭਾਵਾਂ ਦੇ ਲਈ ਹੋਈਆਂ 107 ਚੋਣਾਂ ਅਤੇ ਸਾਲ 2004, 2009 ਅਤੇ 2014 ਵਿੱਚ ਲੋਕ ਸਭਾ ਲਈ ਹੋਈਆਂ ਤਿੰਨ ਚੋਣਾਂ ਵਿੱਚ ਕੀਤਾ ਜਾ ਚੁੱਕਾ ਹੈ ।


    6. ਮਸ਼ੀਨਾਂ ਦੀ ਵਰਤੋਂ ' ਤੇ ਨਿਆਂਇਕ ਫੈਸਲਾ -


    ਸਾਲ 2001 ਤੋਂ ਬਾਅਦ ਮਸ਼ੀਨਾਂ ਵਿੱਚ ਸੰਭਾਵਿਤ ਛੇੜ-ਛਾੜ ਦੇ ਮਸਲੇ ਨੂੰ ਵੱਖ-ਵੱਖ ਹਾਈ ਕੋਰਟਾਂ ਵਿੱਚ ਚੁੱਕਿਆ ਜਾ ਚੁੱਕਾ ਹੈ ਜਿਸ ਦਾ ਉਲੇਖ ਹੇਠ ਕੀਤਾ ਗਿਆ ਹੈ :


    (1) ਮਦਰਾਸ ਹਾਈਕੋਰਟ -2001


    (2) ਦਿੱਲੀ ਹਾਈਕੋਰਟ -2004


    (3) ਕਰਨਾਟਕ ਹਾਈਕੋਰਟ -2004


    (4) ਕੇਰਲ ਹਾਈਕੋਰਟ -2002


    (5) ਬੰਬੇ ਹਾਈਕੋਰਟ ( ਨਾਗਪੁਰ ਬੈਂਚ ) –2004


    ਉਪਰੋਕਤ ਸਾਰੇ ਹਾਈਕੋਰਟਾਂ ਨੇ ਭਾਰਤ ਵਿੱਚ ਹੋਈਆਂ ਚੋਣਾਂ ਵਿੱਚ ਮਸ਼ੀਨਾਂ ਦੀ ਵਰਤੋਂ ਵਿੱਚ ਮੌਜੂਦ ਤਕਨੀਕੀ ਮਜ਼ਬੂਤੀ ਅਤੇ ਪ੍ਰਸ਼ਾਸਨਿਕ ਕਦਮਾਂ ਦੇ ਸਾਰੇ ਪਹਿਲੂਆਂ ' ਤੇ ਗੌਰ ਕਰਨ ਤੋਂ ਬਾਅਦ ਇਹ ਪਾਇਆ ਹੈ ਕਿ ਭਾਰਤ ਵਿੱਚ ਮਸ਼ੀਨਾਂ ਵਿਸ਼ਵਾਸਯੋਗ , ਭਰੋਸੇਮੰਦ ਅਤੇ ਪੂਰੀ ਤਰ੍ਹਾਂ ਨਾਲ ਛੇੜ-ਛਾੜ ਤੋਂ ਮੁਕਤ ਹੈ । ਇਨ੍ਹਾਂ ਵਿੱਚੋਂ ਕੁਝ ਮਾਮਲਿਆਂ ਵਿੱਚ ਇੱਥੋਂ ਤੱਕ ਕਿ ਸੁਪਰੀਮ ਕੋਰਟ ਨੇ ਹਾਈਕੋਰਟਾਂ ਦੇ ਆਦੇਸ਼ਾਂ ਦੇ ਖਿਲਾਫ਼ ਕੁਝ ਪਟੀਸ਼ਨਰਾਂ ਵੱਲੋਂ ਦਾਖਲ ਕੀਤੀਆਂ ਗਈਆਂ ਅਪੀਲਾਂ ਨੂੰ ਖਾਰਜ ਕਰ ਦਿੱਤਾ ਹੈ ।


    ਮਾਣਯੋਗ ਕਾਰਨਾਟਕ ਹਾਈ ਕੋਰਟ ਨੇ ਆਪਣੇ ਫੈਸਲੇ ਵਿੱਚ ਕਿਹਾ ਕਿ '' ਇਹ ਖੋਜ ਨਿਰਸੰਦੇਹ ਇਲੈਕਟ੍ਰੌਨਿਕ ਅਤੇ ਕੰਪਿਊਟਰ ਟੈਕਨੋਲੋਜੀ ਨਾਲ ਜੁੜੀ ਇੱਕ ਮਹਾਨ ਉਪਲੱਬਧੀ ਅਤੇ ਰਾਸ਼ਟਰੀ ਮਾਣ ਹੈ । '' ਕਰਨਾਟਕ ਹਾਈਕੋਰਟ ਅਤੇ ਮਦਰਾਸ ਹਾਈਕੋਰਟ ਦੋਨਾਂ ਨੇ ਹੀ ਇਹ ਜਾਇਜ਼ਾ ਕੀਤਾ ਕਿ ਮਤਪੱਤਰ / ਮਤਪੇਟੀ ਵਾਲੀ ਚੋਣ ਪ੍ਰਣਾਲੀ ਦੀ ਤੁਲਨਾ ਵਿੱਚ ਚੋਣਾਂ ਵਿੱਚ ਮਸ਼ੀਨਾਂ ਦੇ ਉਪਯੋਗ ਦੇ ਕਈ ਫਾਇਦੇ ਹਨ । ਮਾਣਯੋਗ ਮਦਰਾਸ ਹਾਈ ਕੋਰਟ ਨੇ ਵੀ ਸਪੱਸ਼ਟ ਸ਼ਬਦਾਂ ਵਿੱਚ ਮਸ਼ੀਨਾਂ ਵਿੱਚ ਛੇੜ-ਛਾੜ ਕੀਤੇ ਜਾਣ ਦੀ ਸੰਭਾਵਨਾ ਤੋਂ ਸਾਫ ਇਨਕਾਰ ਕੀਤਾ ਹੈ । ਮਦਰਾਸ ਹਾਈ ਕੋਰਟ ਵੱਲੋਂ ਕੀਤਾ ਗਿਆ ਨਿਮਨਲਿਖਤ ਜਾਇਜ਼ਾ ਧਿਆਨ ਦੇਣ ਯੋਗ ਹੈ ।


    '' ਕੋਈ ਵਾਇਰਸ ਜਾਂ ਬਗ ਪਾਉਣ ਦਾ ਸੁਆਲ ਵੀ ਪੈਦਾ ਨਹੀਂ ਹੁੰਦਾ ਹੈ ਕਿਉਂਕਿ ਮਸ਼ੀਨਾਂ ਦੀ ਤੁਲਨਾ ਨਿੱਜੀ ਕੰਪਿਊਟਰ ਨਾਲ ਨਹੀਂ ਕੀਤੀ ਜਾ ਸਕਦੀ ਹੈ । ਕੰਪਿਊਟਰ ਵਿੱਚ ਮੌਜੂਦ ਸੀਮਾਵਾਂ ਹੁੰਦੀਆਂ ਹਨ ਕਿਉਂਕਿ ਉਸ ਵਿੱਚ ਇੰਟਰਨੈੱਟ ਦੇ ਜ਼ਰੀਏ ਕੁਨੈਕਸ਼ਨ ਹੁੰਦਾ ਹੈ ਅਤੇ ਉਸਦੇ ਵਿਸ਼ੇਸ਼ ਡਿਜ਼ਾਇਨ ਨੂੰ ਦੇਖਦੇ ਹੋਏ ਪ੍ਰੋਗਰਾਮ ਵਿਸ਼ੇਸ਼ ਵਿੱਚ ਛੇੜ-ਛਾੜ ਕੀਤੀ ਜਾ ਸਕਦੀ ਹੈ , ਪਰ ਮਸ਼ੀਨਾਂ ਸੁਤੰਤਰ ਇਕਾਈਆਂ ਹੁੰਦੀਆਂ ਹਨ ਅਤੇ ਮਸ਼ੀਨਾਂ ਵਿੱਚ ਪ੍ਰੋਗਰਾਮ ਪੂਰੀ ਤਰ੍ਹਾਂ ਨਾਲ ਇੱਕ ਭਿੰਨ ਪ੍ਰਣਾਲੀ ਦੇ ਰੂਪ ਵਿੱਚ ਹੁੰਦਾ ਹੈ । ''


    ਇੱਕ ਕੇਸ ਵਿੱਚ ਮਾਣਯੋਗ ਕੇਰਲ ਹਾਈ ਕੋਰਟ ਨੇ ਆਪਣੇ 6.2.2002 ਦੇ ਆਦੇਸ਼ ਵਿੱਚ ਇਸ ਤੰਤਰ ਦੀ ਸ਼ਲਾਘਾ ਕੀਤੀ ਹੈ । ਕੇਰਲ ਹਾਈਕੋਰਟ ਦੀ ਉਸ ਚੋਣ ਪਟੀਸ਼ਨ ਨੂੰ ਮਾਣਯੋਗ ਸੁਪਰੀ ਮ ਕੋਰਟ ਨੇ ਬਰਕਰਾਰ ਰੱਖਿਆ ਸੀ । ( ਏਆਈ 2003 ਐੱਸਸੀ 2271)


    ਇਹ ਵੱਖ-ਵੱਖ ਅਦਾਲਤਾਂ ਦੇ ਸਾਹਮਣੇ ਆਇਆ ਕਿ ਭਾਰਤ ਵਿੱਚ ਮਸ਼ੀਨਾਂ ਦੇ ਉਪਯੋਗ ਵਿੱਚ ਲਿਆਂਦਾ ਗਿਆ ਡਾਟਾ ਜਾਂ ਤਕਨੀਕੀ ਪਾਇਰੇਸੀ ਦੇ ਅਧੀਨ ਨਹੀਂ ਸੀ ਕਿਉਂਕਿ ਕਿਸੇ ਵੀ ਪ੍ਰਕਾਰ ਦੀ ਸਮੱਗਰੀ ਬਾਰੇ ਕੋਈ ਵੀ ਕੁਝ ਨਹੀਂ ਜਾਣਦਾ ਹੈ ਜਾਂ ਮਸ਼ੀਨਾਂ ਪ੍ਰਤੀ ਕੋਈ ਅਧਿਕਾਰਤ ਪਹੁੰਚ ਨਹੀਂ ਹੈ ।


    ਇਸਤੋਂ ਬਾਅਦ ਸਾਲ 2009 ਵਿੱਚ ਹੋਈਆਂ ਆਮ ਚੋਣਾਂ ਤੋਂ ਬਾਅਦ ਵੀ ਰਾਜਨੀਤਕ ਦਲਾਂ ਨੇ ਇਹ ਕਹਿੰਦੇ ਹੋਏ ਇਸ ਮਸਲੇ ਨੂੰ ਉਠਾਇਆ ਸੀ ਕਿ ਮਸ਼ੀਨਾਂ ਪੂਰੀ ਤਰ੍ਹਾਂ ਨਾਲ ਛੇੜ-ਛਾੜ ਮੁਕਤ ਨਹੀਂ ਹਨ ਅਤੇ ਇਸ ਵਿੱਚ ਫੇਰਬਦਲ ਦੀ ਗੁੰਜਾਇਸ਼ ਰਹਿੰਦੀ ਹੈ । ਹਾਲਾਂਕਿ ਕੋਈ ਵਿਸ਼ੇਸ਼ ਦੋਸ਼ ਨਹੀਂ ਲਗਾਇਆ ਗਿਆ ਅਤੇ ਨਾ ਹੀ ਕਿਸੇ ਅਦਾਲਤ ਵਿੱਚ ਉਹ ਇਸ ਨੂੰ ਸਾਬਤ ਕਰ ਸਕੇ ।


    ਕੁਝ ਕਾਰਜਕਰਤਾਵਾਂ ਨੇ ਸਾਲ 2009 ਵਿੱਚ ਸੁਪਰੀਮ ਕੋਰਟ ਵਿੱਚ ਅਪੀਲ ਦਾਖਲ ਕੀਤੀ ਸੀ । ਹਾਲਾਂਕਿ ਸੁਪਰੀਮ ਕੋਰਟ ਨੇ ਉਨ੍ਹਾਂ ਨੂੰ ਭਾਰਤੀ ਚੋਣ ਕਮਿਸ਼ਨ `ਚ ਜਾਣ ਦੀ ਸਲਾਹ ਦਿੱਤੀ । ਉਸਤੋਂ ਬਾਅਦ ਹੀ ਇਨ੍ਹਾਂ ਕਾਰਜਕਰਤਾਵਾਂ ਨੇ ਖੁੱਲ੍ਹਾ ਸੰਵਾਦ ਕੀਤਾ । ਉੱਧਰ ਚੋਣ ਕਮਿਸ਼ਨ ਨੇ ਇਹ ਖੁੱਲ੍ਹੀ ਚੁਣੌਤੀ ਦਿੱਤੀ ਕਿ ਕੀ ਕੋਈ ਵੀ ਵਿਅਕਤੀ ਇਹ ਸਾਬਤ ਕਰ ਸਕਦਾ ਹੈ ਕਿ ਈਸੀਆਈ ਦੇ ਕੋਲ ਮੌਜੂਦ ਮਸ਼ੀਨ ਨਾਲ ਛੇੜ-ਛਾੜ ਕੀਤੀ ਜਾ ਸਕਦੀ ਹੈ । ਹਾਲਾਂਕਿ ਭਾਰਤੀ ਚੋਣ ਕਮਿਸ਼ਨ ਵੱਲੋਂ 3 ਤੋਂ 8 ਅਗਸਤ , 2008 ਤੱਕ ਦਿੱਤੇ ਗਏ ਮੌਕਿਆਂ ਦੇ ਤਹਿਤ ਮਸ਼ੀਨਾਂ ਨੂੰ ਖੋਲ੍ਹਣ ਅਤੇ ਅੰਦਰੂਨੀ ਪੁ ਰਜਿਆਂ ਨੂੰ ਖੋਲ੍ਹ ਕੇ ਦਿਖਾਉਣ ਦੇ ਬਾਵਜੂਦ ਕੋਈ ਵੀ ਵਿਅਕਤੀ ਈਸੀਆਈ ਦੇ ਮੁੱਖ ਦਫ਼ਤਰ ਵਿੱਚ ਇਸ ਮਸ਼ੀਨ ਵਿੱਚ ਕਿਸੇ ਵੀ ਤਰ੍ਹਾਂ ਦੀ ਛੇੜ-ਛਾੜ ਦੀ ਗੁੰਜਾਇਸ਼ ਨੂੰ ਪ੍ਰਦਰਸ਼ਿਤ ਨਹੀਂ ਕਰ ਸਕਿਆ । ਜਿਨ੍ਹਾਂ ਨੂੰ ਸੱਦਾ ਦਿੱਤਾ ਗਿਆ ਸੀ ਉਨ੍ਹਾਂ ਵਿੱਚ ਰਾਜਨੀਤਕ ਪਾਰਟੀਆਂ ਪਟੀਸ਼ਨਰ ਅਤੇ ਕੁਝ ਵਿਆਕਤੀਗਤ ਤੌਰ ਤੇ ਜਿਨ੍ਹਾਂ ਨੇ ਇਸ ਮੁੱਦੇ ਤੇ ਸੁਪਰੀਮ ਕੋਰਟ ਨੂੰ ਲਿਖਿਆ ਸੀ , ਸ਼ਾਮਲ ਹਨ। ਇਸ ਕਾਰਵਾਈ ਦੀ ਵੀ ਡੀ ਓਗ੍ਰਾਫੀ ਵੀ ਕੀਤੀ ਗਈ ਸੀ । ਇਸ ਕਾਰਜ ਲਈ ਦਸ ਰਾਜਾਂ ਆਂਧਰਾ ਪ੍ਰਦੇਸ਼ , ਦਿੱਲੀ , ਗੁਜਰਾਤ , ਕਰਨਾਟਕ , ਮੱਧ ਪ੍ਰਦੇਸ਼ , ਮਹਾਰਾਸ਼ਟਰ , ਪੰਜਾਬ , ਰਾਜਸਥਾਨ , ਤਮਿਲ ਨਾਡੂ ਅਤੇ ਉੱਤਰ ਪ੍ਰਦੇਸ਼ ਤੋਂ ਲਿਆਂਦੀਆਂ 100 ਮਸ਼ੀਨਾਂ ਕਮਿਸ਼ਨ ਦੇ ਦਫ਼ਤਰ ਵਿੱਚ ਜਾਂਚ ਲਈ ਰੱਖੀਆਂ ਗਈਆਂ । ਮਸ਼ੀਨਾਂ ਤਕਨੀਕੀ ਮਾਹਰਾਂ ਦੇ ਸਮੂਹ ਦੇ ਨਾਲ ਨਾਲ ਮਸ਼ੀਨਾਂ ਮੈਨੂਫੈਕਚਰਾਂ ਦੇ ਪ੍ਰਤੀਨਿਧੀ ਇੰਜਨੀਅਰ , ਬੀਈਐੱਲ (BEL) ਅਤੇ ਈਸੀਆਈਐੱਲ (ECIL) ਦੀ ਮੌਜੂਦਗੀ ਵਿੱਚ ਜਾਂਚ ਲਈ ਰੱਖੀਆਂ ਗਈਆਂ । ਇਸ ਨਾਲ ਕੋਈ ਵੀ ਵਿਅਕਤੀ ਜਿਨ੍ਹਾਂ ਨੂੰ ਈਸੀਆਈ - ਮਸ਼ੀਨਾਂ ਜ਼ ਨਾਲ ਛੇੜ-ਛਾੜ ਕਰਨ ਦਾ ਮੌਕਾ ਦਿੱਤਾ ਗਿਆ ਸੀ , ਕੋਈ ਨਤੀਜਾ ਨਹੀਂ ਕੱਢ ਸਕੇ । ਉਹ ਜਾਂ ਤਾਂ ਫੇਲ੍ਹ ਹੋ ਗਏ ਜਾਂ ਉਨ੍ਹਾਂ ਨੇ ਜਾਂਚ ਨਹੀਂ ਕਰਵਾਈ ।


    ਕੁਝ ਕਾਰਜਕਰਤਵਾਂ ਨੇ ਟੀਵੀ ਚੈਨਲਾਂ ' ਤੇ ਇੱਕ ' ਮਸ਼ੀਨ ' ਦਿਖਾਈ ਅਤੇ ਉਨ੍ਹਾਂ ਨੇ ਦਾਅਵਾ ਕੀਤਾ ਕਿ ਇਸ ਨਾਲ ਛੇੜ-ਛਾੜ ਕੀਤੀ ਜਾ ਸਕਦੀ ਹੈ । ਈਸੀਆਈ ਨੇ ਦੋਸ਼ ਲਾਇਆ ਕਿ ' ਮਸ਼ੀਨ ' ਮਸ਼ੀਨਾਂ ਦੇ ਮੁੰਬਈ ਦੇ ਗੁਦਾਮ ਵਿੱਚੋਂ ਚੋਰੀ ਕੀਤੀ ਗਈ ਅਤੇ ਉਸ ਵਿੱਚ ਕਾਰਜਕਰਤਾਵਾਂ ਵੱਲੋਂ ਕੁਝ ਤਬਦੀਲੀਆਂ ਕੀਤੀਆਂ ਗਈਆਂ ਹਨ ਅਤੇ ਇਹ ਮਸ਼ੀਨ ਈਸੀਆਈ ਵੱਲੋਂ ਵਰਤੋਂ ਵਿੱਚ ਲਿਆਉਣ ਵਾਲੀ ਨਹੀਂ ਸੀ ।


    ਸਾਲ 2010 ਵਿੱਚ ਈਸੀਆਈ ਵੱਲੋਂ ਬੁਲਾਈ ਗਈ ਇੱਕ ਮੀਟਿੰਗ ਵਿੱਚ ਅਸਮ ਅਤੇ ਤਮਿਲ ਨਾਡੂ ਦੇ ਕੁਝ ਰਾਜਨੀਤਕ ਦਲਾਂ ਨੂੰ ਛੱਡ ਕੇ ਸਾਰੇ ਰਾਜਨੀਤਕ ਦਲਾਂ ਨੇ ਮਸ਼ੀਨਾਂ ਦੇ ਕੰਮਕਾਜ ਦੇ ਤਰੀਕੇ ' ਤੇ ਸੰਤੁਸ਼ਟੀ ਪ੍ਰਗਟਾਈ । ਉਸ ਦੌਰਾਨ ਵੀਵੀਪੀਏਟੀ (VVPAT) ਦਾ ਵਿਚਾਰ ਸਾਹਮਣੇ ਰੱਖਿਆ ਗਿਆ ਤਾਂਕਿ ਅੱਗੇ ਹੋਰ ਜ਼ਿਆਦਾ ਜਾਂਚ ਸੰਭਵ ਹੋ ਸਕੇ ।


    2009 ਵਿੱਚ ਦਿੱਲੀ ਹਾਈਕੋਰਟ ਅੱਗੇ ਕੇਸ ਆਇਆ , ਜਿੱਥੇ ਮਸ਼ੀਨਾਂ ਨਾਲ ਛੇੜ-ਛਾੜ ਸਬੰਧੀ ਸਾਰੇ ਦੋਸ਼ ਰੱਖੇ ਗਏ । ਹਾਲਾਂਕਿ ਦਿੱਲੀ ਹਾਈਕੋਰਟ ਈਸੀਆਈ ਦੇ ਵਿਸਥਾਰਤ ਜਵਾਬ ਤੋਂ ਸੰਤੁਸ਼ਟ ਸੀ ਕਿਉਂਕਿ ਮਸ਼ੀਨਾਂ ਵਿੱਚ ਛੇੜ-ਛਾੜ ਨਹੀਂ ਕੀਤੀ ਜਾ ਸਕਦੀ ਹੈ ਅਤੇ ਵੀਵੀਪੀਏਟੀ ਵਿਕਸਤ ਕਰਨ ਸਬੰਧ ਈਸੀਆਈ ਦੀਆਂ ਕੋਸ਼ਿਸ਼ਾਂ ਦੇ ਬਾਰੇ ਵਿੱਚ 2012 ਵਿੱਚ ਮਾਮਲੇ ਦਾ ਨਿਪਟਾਰਾ ਕੀਤਾ ਗਿਆ ਸੀ ਕਿ ਵੀਵੀਪੀਏਟੀ ਨੂੰ ਰਾਜਨੀਤਕ ਦਲਾਂ ਦੀ ਸਲਾਹ ਨਾਲ ਵਿਕਸਤ ਕੀਤਾ ਜਾ ਸਕਦਾ ਹੈ ।


    7. ਈਸੀਆਈ ਵੱਲੋਂ ਉਪਯੋਗ ਕੀਤੀ ਗਈ ਮਸ਼ੀਨਾਂ ਵਿੱਚ ਤਕਨੀਕੀ ਸੁਰੱਖਿਆ


    ( ੳ ) ਇਸ ਮਸ਼ੀਨ ਵਿੱਚ ਛੇੜ-ਛਾੜ ਫੇਰਬਦਲ ਦੀ ਰੋਕਥਾਮ ਸੁਨਿਸ਼ਚਤ ਕਰਨ ਲਈ ਇਸ ਨੂੰ ਇਲੈਕਟ੍ਰੌਨਿਕ ਤਰੀਕੇ ਨਾਲ ਸੁਰੱਖਿਅਤ ਬਣਾਇਆ ਗਿਆ ਹੈ । ਇਨ੍ਹਾਂ ਮਸ਼ੀਨਾਂ ਵਿੱਚ ਉਪਯੋਗ ਕੀਤੇ ਗਏ ਪ੍ਰੋਗਰਾਮ ( ਸੌਫਟਵੇਅਰ ) ਨੂੰ ਜਲਾ ਕੇ ਵਨ ਟਾਈਮ ਪ੍ਰੋਗਰਾਮ ਮਾਸਕਡ ਚਿੱਪ (Masked chip) ਦਾ ਰੂਪ ਦੇ ਦਿੱਤਾ ਜਾਂਦਾ ਹੈ ਤਾਂ ਕਿ ਇਸ ਵਿੱਚ ਕਿਸੇ ਵੀ ਤਰ੍ਹਾਂ ਦਾ ਫੇਰਬਦਲ ਜਾਂ ਛੇੜ-ਛਾੜ ਬਿਲਕੁਲ ਸੰਭਵ ਨਾ ਹੋ ਸਕੇ । ਇਸਤੋਂ ਇਲਾਵਾ ਇਨ੍ਹਾਂ ਮਸ਼ੀਨਾਂ ਦੀ ਨਾ ਤਾਂ ਕਿਸੇ ਤਾਰ ਦੇ ਜ਼ਰੀਏ ਅਤੇ ਨਾ ਵਾਇਰਲੈੱਸ ਢੰਗ ਨਾਲ ਹੀ ਕਿਸੇ ਹੋਰ ਮਸ਼ੀਨ ਜਾਂ ਪ੍ਰਣਾਲੀ ਨਾਲ ਨੈੱਟਵਰਕਿੰਗ ਕੀਤੀ ਜਾਂਦੀ ਹੈ । ਇਸ ਲਈ ਇਸ ਦੇ ਡਾਟਾ ਵਿੱਚ ਫੇਰਬਦਲ ਦੀ ਕੋਈ ਸੰਭਾਵਨਾ ਨਹੀਂ ਰਹਿੰਦੀ ਹੈ ।


    ( ਅ ) ਮਸ਼ੀਨਾਂ ਦੇ ਸੌਫਟਵੇਅਰ ਨੂੰ ਬੀਈਐੱਲ ( ਰੱਖਿਆ ਮੰਤਰਾਲੇ ਦੇ ਪੀਐੱਸਯੂ ) ਅਤੇ ਈਸੀਆਈਐੱਲ ( ਪ੍ਰਮਾਣੂ ਊਰਜਾ ਮੰਤਰਾਲੇ ਦੇ ਪੀਐੱਸਯੂ ) ਦੇ ਇੰਜੀਨੀਅਰਾਂ ਦੇ ਇੱਕ ਚੋਣਵੇਂ ਸਮੂਹ ਵੱਲੋਂ ਇੱਕ ਦੂਜੇ ਤੋਂ ਬਿਲਕੁਲ ਅਲੱਗ ਇਨ ਹਾਊਸ ਵਿਕਸਤ ਕੀਤਾ ਜਾਂਦਾ ਹੈ । ਦੋ - ਤਿੰਨ ਇੰਜੀਨੀਅਰਾਂ ਦਾ ਇੱਕ ਚੋਣਵਾਂ ਸੌਫਟਵੇਅਰ ਡਿਵਲਪਮੈਂਟ ਸਮੂਹ ਸੋਰਸ ਕੋਡ ਦੀ ਡਿਜ਼ਾਈਨਿੰਗ ਕਰਦਾ ਹੈ ਅਤੇ ਇਸ ਕਾਰਜ ਲਈ ਕਿਸੇ ਹੋਰ ਨਾਲ ਅਨੁਬੰਧ ਨਹੀਂ ਕੀਤਾ ਜਾਂਦਾ ਹੈ ।


    ( ੲ ) ਸੌਫਟਵੇਅਰ ਦੀ ਡਿਜ਼ਾਈਨਿੰਗ ਦਾ ਕੰਮ ਪੂਰਾ ਹੋਣ ਤੋਂ ਬਾਅਦ ਸੌਫਟਵੇਅਰ ਦੀ ਜਾਂਚ ਅਤੇ ਜਾਇਜ਼ਾ ਸੌਫਟਵੇਅਰ ਲੋੜੀਂਦੇ ਨਿਰਦੇਸ਼ਾਂ ( ਐੱਸਆਰਐੱਸ ) ਦੇ ਅਨੁਸਾਰ ਇੱਕ ਸੁਤੰਤਰ ਜਾਂਚ ਸਮੂਹ ਵੱਲੋਂ ਕੀਤਾ ਜਾਂਦਾ ਹੈ । ਇਸ ਤੋਂ ਇਹ ਸੁਨਿਸ਼ ਚਿਤ ਹੋ ਜਾਂਦਾ ਹੈ ਕਿ ਅਸਲ ਵਿੱਚ ਕੇਵਲ ਨਿਰਧਾਰਤ ਉਪਯੋਗ ਲਈ ਤੈਅ ਕੀਤੀਆਂ ਗਈਆਂ ਲੋੜਾਂ ਦੇ ਅਨੁਰੂਪ ਹੀ ਇਸ ਸੌਫਟਵੇਅਰ ਨੂੰ ਲਿਆ ਗਿਆ ਹੈ ।


    ( ਸ ) ਮਸ਼ੀਨਾਂ ਦੇ ਸੋਰਸ ਕੋਡ ਨੂੰ ਹਮੇਸ਼ਾਂ ਨਿਯੰਤਰਣ ਸਥਿਤੀਆਂ ਵਿੱਚ ਸਟੋਰ ਕਰਕੇ ਰੱਖਿਆ ਜਾਂਦਾ ਹੈ । ਇਸ ਦੀ ਨਿਗਰਾਨੀ ਅਤੇ ਨਿਯੰਤਰਣ ਦੀ ਪੂਰੀ ਵਿਵਸਥਾ ਕੀਤੀ ਜਾਂਦੀ ਹੈ ਤਾਂਕਿ ਕੇਵਲ ਅਧਿਕਾਰਤ ਅਧਿਕਾਰੀ ਹੀ ਇਸ ਕੋਡ ਤੱਕ ਪਹੁੰਚ ਸਕਣ ।


    ( ਹ ) ਮਾਈਕ੍ਰੋ ਕੰਟਰੋਲ ਨਿਰਮਾਤਾ ਸ਼ੁਰੂ ਵਿੱਚ ਜਨਤਕ ਖੇਤਰ ਦੇ ਉੱਦਮਾਂ ਨੂੰ ਮੁਲਾਂਕਣ ਲਈ ਇੰਜੀਨੀਅਰਿੰਗ ਦੇ ਸੈਂਪਲ ਮੁਹੱਈਆ ਕਰਵਾਉਂਦਾ ਹੈ । ਇਹ ਸੈਂਪਲ ਈ . ਵੀ . ਐਮ . ( ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨ ) ਵਿੱਚ ਅਸੈਂਬਲ ਹੁੰਦੇ ਹਨ , ਫਿਰ ਉਨ੍ਹਾਂ ਦੀ ਕਾਰਗੁਜ਼ਾਰੀ ਦਾ ਬਹੁਤ ਲੰਮਾ ਸਮਾਂ ਮੁਲਾਂਕਣ ਕੀਤਾ ਜਾਂਦਾ ਹੈ । ਜਨਤਕ ਖੇਤਰ ਦੇ ਅਦਾਰੇ ਵੱਲੋਂ ਇਸ ਪੁਸ਼ਟੀ ਦੇ ਸਫ਼ਲਤਾਪੂਰਬਕ ਮੁਕੰਮਲ ਹੋਣ ਤੋਂ ਬਾਅਦ ਹੀ ਮਾਈਕ੍ਰੋ ਕੰਟਰੋਲਰ ਨਿਰਮਾਤਾ ਨੂੰ ਵੱਡੀ ਮਾਤਰਾ ਵਿੱਚ ਉਤਪਾਦਨ ਦੀ ਝੰਡੀ ਦਿੱਤੀ ਜਾਂਦੀ ਹੈ ।


    ( ਕ ) ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ ਲਈ ਸਰੋਤ ਕੋਡ ਹਰ ਸਮੇਂ ਨਿਯੰਤ੍ਰਿਤ ਸਥਿਤੀਆਂ ਵਿੱਚ ਹੀ ਸੰਭਾਲ ਕੇ ਰੱਖਿਆ ਜਾਂਦਾ ਹੈ । ਇਹ ਯਕੀਨੀ ਬਣਾਉਣ ਲਈ ਕਈ ਤਰ੍ਹਾਂ ਦੇ ਨਿਰੀਖਣ ਤੇ ਸੰਤੁਲਨ ਕਾਇਮ ਕਰ ਕੇ ਰੱਖੇ ਜਾਂਦੇ ਹਨ ਕਿ ਕੋਈ ਕੇਵਲ ਅਧਿਕਾਰਤ ਕਰਮਚਾਰੀ ਹੀ ਉਨ੍ਹਾ ਤੱਕ ਪਹੁੰਚ ਬਣਾ ਸਕੇ ।


    ( ਖ ) ਫ਼ੈਕਟਰੀ ਵਿੱਚ ਉਤਪਾਦਨ ਦੌਰਾਨ , ਉਨ੍ਹਾਂ ਦੀ ਕਾਰਗੁਜ਼ਾਰੀ ਦੀ ਪਰਖ ਉਤਪਾਦਨ ਸਮੂਹ ਵੱਲੋਂ ਪਹਿਲਾਂ ਤੋਂ ਤੈਅ ਕੁਆਲਿਟੀ ਯੋਜਨਾ ਤੇ ਕਾਰਗੁਜ਼ਾਰੀ - ਪਰਖ ਕਾਰਜ - ਵਿਧੀਆਂ ਅਨੁਸਾਰ ਹੀ ਕੀਤੀ ਜਾਂਦੀ ਹੈ ।


    ( ਗ ) ਇਹ ਸਾੱਫ਼ਟਵੇਅਰ ਇਸ ਤਰ੍ਹਾਂ ਤਿਆਰ ਕੀਤਾ ਗਿਆ ਹੈ ਕਿ ਇੱਕ ਵੋਟਰ ਕੇਵਲ ਇੱਕੋ ਵਾਰ ਹੀ ਆਪਣੀ ਵੋਟ ਪਾ ਸਕਦਾ ਹੈ । ਇੱਕ ਵੋਟਰ ਆਪਣੀ ਵੋਟ ਕੇਵਲ ਉਸ ਹਾਲਤ ਵਿੱਚ ਹੀ ਦਰਜ ਕਰਵਾ ਸਕਦਾ ਹੈ , ਜਦੋਂ ਪ੍ਰੀਜ਼ਾਈਡਿੰਗ ਅਫ਼ਸਰ ਕੰਟਰੋਲ ਯੂਨਿਟ ਤੋਂ ਉਸ ਨੂੰ ਵੋਟ ਪਾਉਣ ਲਈ ਯੋਗ ਬਣਾ ਦਿੰਦਾ ਹੈ । ਇਹ ਮਸ਼ੀਨ ਕਿਸੇ ਵੀ ਸਮੇਂ ਬਾਹਰ ਤੋਂ ਕੋਈ ਸਿਗਨਲ ਪ੍ਰਾਪਤ ਨਹੀਂ ਕਰਦੀ । ਇਸ ਦੌਰਾਨ , ਇਹ ਮਸ਼ੀਨ ਕਿਸੇ ਵੀ ਤਰ੍ਹਾਂ ਦੇ ਬਾਹਰੀ ਸਿਗਨਲ ਨੂੰ ਕੋਈ ਹੁੰਗਾਰਾ ਨਹੀਂ ਦਿੰਦੀ ( ਸਿਵਾ ਕੰਟਰੋਲ ਯੂਨਿਟ ਦੇ ) ।


    ( ਘ ) ਜਨਤਕ ਖੇਤਰ ਦੇ ਉੱਦਮਾਂ ਦੀ ਇੱਕ ਸੁਤੰਤਰ ਇਕਾਈ ' ਕੁਆਲਿਟੀ ਐਸ਼ਯੋਰੈਂਸ ਗਰੁੱਪ ' ਵੱਲੋਂ ਉਤਪਾਦਨ ਬੈਚਜ਼ ਦੇ ਈ . ਵੀ . ਐੱਮਜ਼ ਸੈਂਪਲਾਂ ਦੀ ਕਾਰਗੁਜ਼ਾਰੀ ਦੀ ਚੈਕਿੰਗ ਨਿਯਮਤ ਤੌਰ ਉੱਤੇ ਕੀਤੀ ਜਾਂਦੀ ਹੈ ।


    ( ਙ ) ਸਾਲ 2006 ਦੌਰਾਨ ਈ . ਸੀ . ਆਈ .- ਈ . ਵੀ . ਐੱਮਜ਼ ਵਿੱਚ ਕੁਝ ਵਧੀਕ ਵਿਸ਼ੇਸ਼ਤਾਵਾਂ ਸ਼ਾਮਲ ਕੀਤੀਆਂ ਗਈਆਂ ਸਨ ; ਜਿਵੇਂ ਕਿ ਬੈਲਟ ਯੂਨਿਟ ( ਬੀ . ਯੂ .) ਅਤੇ ਕੰਟਰੋਲ ਯੂਨਿਟ ( ਸੀ . ਯੂ .) ਵਿਚਾਲੇ ਗਤੀਸ਼ੀਲ ਕੋਡਿੰਗ , ਰੀਅਲ ਟਾਈਮ ਘੜੀ ਦੀ ਸਥਾਪਨਾ , ਸੰਪੂਰਨ ਡਿਸਪਲੇਅ ਸਿਸਟਮ ਦੀ ਸਥਾਪਨਾ ਤੇ ਈ . ਵੀ . ਐੱਮ . ਵਿੱਚ ਹਰੇਕ ਵਾਰ ਕੀਅ ਦੱਬੇ ਜਾਣ ਉੱਤੇ ਉਸ ਦੀ ਮਿਤੀ ਤੇ ਸਮੇਂ ਦਾ ਦਰਜ ਹੋਣਾ ।


    ( ਚ ) ਤਕਨੀਕੀ ਮੁਲਾਂਕਣ ਕਮੇਟੀ ਨੇ 2006 ' ਚ ਇਹ ਨਤੀਜਾ ਕੱਢਿਆ ਸੀ ਕਿ ਵਾਇਰਲੈੱਸ ਰਾਹੀਂ ਕੋਡ ਕੀਤੇ ਸਿਗਨਲਾਂ ਜਾਂ ਬਲੂ - ਟੁੱਥ ਜਾਂ ਵਾਇ - ਫ਼ਾਇ ਰਾਹੀਂ ਸੀ . ਯੂ . ਨਾਲ ਕਿਸੇ ਵੀ ਤਰ੍ਹਾਂ ਦੀ ਕੋਈ ਛੇੜਖਾਨੀ ਨਹੀਂ ਹੋ ਸਕਦੀ ਕਿਉਂਕਿ ਸੀ . ਯੂ . ਵਿੱਚ ਹਾਈ ਫ਼੍ਰੀਕੁਐਂਸੀ ਦਾ ਕੋਈ ਰਿਸੀਵਰ ਤੇ ਡਾਟਾ ਰਿਕਾਰਡਰ ਨਹੀਂ ਹੁੰਦਾ । ਸੀ . ਯੂ . ਕੇਵਲ ਵਿਸ਼ੇਸ਼ ਤੌਰ ' ਤੇ ਬੀ . ਯੂ . ਵੱਲੋਂ ਇਨਕ੍ਰਿਪਟ ਕੀਤੇ ਤੇ ਗਤੀਸ਼ੀਲ ਤਰੀਕੇ ਨਾਲ ਕੋਡ ਕੀਤੇ ਡਾਟਾ ਨੂੰ ਹੀ ਪ੍ਰਵਾਨ ਕਰਦਾ ਹੈ । ਸੀ . ਯੂ . ਵੱਲੋਂ ਕਿਸੇ ਬਾਹਰੀ ਸਰੋਤ ਤੋਂ ਕੋਈ ਡਾਟਾ ਪ੍ਰਵਾਨ ਨਹੀਂ ਕੀਤਾ ਜਾਂਦਾ ।


    8. ਈਸੀਆਈ - ਮਸ਼ੀਨਾਂ ਦੀ ਵਿਸ਼ੇਸ਼ਤਾ


    ਕੁਝ ਰਾਜਨੀਤਕ ਦਲਾਂ ਨੇ ਕਿਹਾ ਹੈ ਕਿ ਵਿਦੇਸ਼ ਵਿੱਚ ਕਈ ਦੇਸ਼ਾਂ ਨੇ ਮਸ਼ੀਨਾਂ ਦੀ ਵਰਤੋਂ ਬੰਦ ਕਰ ਦਿੱਤੀ ਹੈ । ਕਮਿਸ਼ਨ ਨੇ ਈਸੀਆਈ - ਮਸ਼ੀਨਾਂ ਅਤੇ ਵਿਦੇਸ਼ ਵਿੱਚ ਉਪਯੋਗ ਕੀਤੀਆਂ ਗਈਆਂ ਮਸ਼ੀਨਾਂ ਦੇ ਵਿਚਕਾਰ ਤੁਲਨਾ ਕੀਤੀ ਹੈ । ਇਸ ਤਰ੍ਹਾਂ ਦੀ ਤੁਲਨਾ ਗਲਤ ਦੇ ਨਾਲ ਨਾਲ ਗੁੰਮਰਾਹ ਕਰਨ ਵਾਲੀ ਵੀ ਹੈ । ਈਸੀਆਈ - ਮਸ਼ੀਨਾਂ ਆਪਣੇ ਆਪ ਵਿੱਚ ਬਿਲਕੁਲ ਅਲੱਗ ਅਤੇ ਇੱਕ ਸੁਤੰਤਰ ਮਸ਼ੀਨ ਹੈ । ਅੰਤ ਈਸੀਆਈ - ਮਸ਼ੀਨਾਂ ਦੀ ਤੁਲਨਾ ਹੋਰ ਦੇਸ਼ਾਂ ਦੀਆਂ ਮਸ਼ੀਨਾਂ ਨਾਲ ਨਹੀਂ ਕੀਤੀ ਜਾ ਸਕਦੀ ਹੈ ।


    ( ੳ) ਹੋਰ ਦੇਸ਼ਾਂ ਵਿੱਚ ਵਰਤੋਂ ਕੀਤੀਆਂ ਗਈਆਂ ਮਸ਼ੀਨਾਂ ਜ਼ਿਆਦਾਤਰ ਸਿਸਟਮ ਇੰਟਰਨੈੱਟ ਕੁਨੈਕਟੀਵਿਟੀ ਨਾਲ ਕੰਪਿਊਟਰ ਅਧਾਰਤ ਹੈ । ਇਸ ਲਈ ਇਨ੍ਹਾਂ ਸਿਸਟਮਾਂ ਦੀ ਹੈਕਿੰਗ ਕੀਤੇ ਜਾਣ ਦਾ ਖਤਰਾ ਬਣਿਆ ਰਹਿੰਦਾ ਹੈ ।


    ( ਅ ) ਉੱਪਰ ਦੱਸੇ ਅਨੁਸਾਰ , ਈ . ਸੀ . ਆਈ .- ਈ . ਵੀ . ਐੱਮ . ਚਿਪ ਵਿੱਚ ਸਾੱਫ਼ਟਵੇਅਰ ; ' ਵਨ ਟਾਈਮ ਪ੍ਰੋਗਰਾਮੇਬਲ ' ( ਓ . ਟੀ . ਪੀ .) ਹੁੰਦਾ ਹੈ ਅਤੇ ਨਿਰਮਾਣ ਸਮੇਂ ਹੀ ਇਹ ਚਿੱਪ ਵਿੱਚ ਢਾਲ ਦਿੱਤਾ ਜਾਂਦਾ ਹੈ । ਫਿਰ ਉਸ ਚਿੱਪ ਉੱਤੇ ਕੁਝ ਵੀ ਨਹੀਂ ਲਿਖਿਆ ਜਾ ਸਕਦਾ ।


    ( ੲ ) ਈਸੀਆਈ - ਮਸ਼ੀਨਾਂ ਵੱਖ-ਵੱਖ ਦੇਸ਼ਾਂ ਵਿੱਚ ਅਪਣਾਈਆਂ ਗਈਆਂ ਵੋਟਿੰਗ ਮਸ਼ੀਨਾਂ ਅਤੇ ਪ੍ਰਕਿਰਿਆਵਾਂ ਤੋਂ ਬੁਨਿਆਦੀ ਤੌਰ ' ਤੇ ਬਿਲਕੁਲ ਭਿੰਨ ਹੈ ।


    9. Procedural and Administrative Securities


    9 . ਕਾਰਜ ਵਿਧੀ ਸਬੰਧੀ ਅਤੇ ਪ੍ਰਸ਼ਾਸਨਿਕ ਸੁਰੱਖਿਆ

    ਕਮਿਸ਼ਨ ਨੇ ਸੁਰੱਖਿਆ ਕਦਮਾਂ ਦੀ ਇੱਕ ਵਿਸਤ੍ਰਿਤ ਪ੍ਰਸ਼ਾਸਨਿਕ ਪ੍ਰਣਾਲੀ ਅਤੇ ਕਾਰਜ ਵਿਧੀ ਸੰਬੰਧੀ ਨਿਗਰਾਨੀ ਅਤੇ ਕੰਟਰੋਲ ਦੀ ਇੱਕ ਪੁਖਤਾ ਵਿਵਸਥਾ ਕਰ ਰੱਖੀ ਹੈ ਜਿਸਦਾ ਉਦੇਸ਼ ਕਿਸੀ ਵੀ ਸੰਭਾਵਿਤ ਦੁਰਉਪਯੋਗ ਅਤੇ ਕਾਰਜ ਵਿਧੀ ਖਾਮੀ ਦੀ ਰੋਕਥਾਮ ਸ਼ੁਨਿਸ਼ਚਿਤ ਕਰਨਾ ਹੈ। ਭਾਰਤੀ ਚੋਣ ਕਮਿਸ਼ਨ ਦੁਆਰਾ ਇਨ੍ਹਾਂ ਸੁਰੱਖਿਆ ਕਦਮਾਂ ' ਤੇ ਪਾਰਦਰਸ਼ੀ ਰੂਪ ਨਾਲ ਅਮਲ ਕੀਤਾ ਜਾਂਦਾ ਹੈ ਜਿਸ ਨਾਲ ਹਰ ਪੜਾਅ ਵਿੱਚ ਰਾਜਨੀਤਕ ਪਾਰਟੀਆਂ , ਉਮੀਦਵਾਰਾਂ ਅਤੇ ਉਨ੍ਹਾਂ ਦੇ ਪ੍ਰਤੀਨਿਧੀਆਂ ਦੀ ਸਰਗਰਮ ਅਤੇ ਦਸਤਾਵੇਜ਼ ਸੰਬੰਧੀ ਭਾਗੀਦਾਰੀ ਰਹਿੰਦੀ ਹੈ , ਤਾਂਕਿ ਈਵੀਐੱਮ ਦੀ ਕਾਰਗਰੀ ਅਤੇ ਭਰੋਸੇਯੋਗਤਾ ' ਤੇ ਉਨ੍ਹਾਂ ਦਾ ਵਿਸ਼ਵਾਸ ਹਮੇਸ਼ਾ ਬਣਿਆ ਰਹੇ।ਇਹ ਸੁਰੱਖਿਆ ਕਦਮ ਹੇਠ ਲਿਖੇ ਹਨ :
    ਏ ) ਹਰ ਚੋਣ ਤੋਂ ਪਹਿਲਾਂ ਰਾਜਨੀਤਕ ਪਾਰਟੀਆਂ ਦੇ ਪ੍ਰਤੀਨਿਧੀਆਂ ਦੀ ਮੌਜੂਦਗੀ ਵਿੱਚ ਈਵੀਐੱਮ (EVM) ਬ ਣਾ ਉਣ ਵਾਲੀ ਆਂ ਕੰਪਨੀਆਂ ਦੇ ਇੰਜਨੀਅਰਾਂ ਵੱਲੋਂ ਚੋਣ ਵਿੱਚ ਵਰਤੋਂ ਵਿੱਚ ਲਿਆਈ ਜਾਣ ਵਾਲੀ ਹਰੇਕ ਈਵੀਐੱਮ ਦੀ ਮੁੱਢਲੇ ਪੱਧਰ ਤੇ ਜਾਂਚ (FLC) ਕੀਤੀ ਜਾਂਦੀ ਹੈ।ਕਿਸੀ ਵੀ ਈਵੀਐੱਮ ਵਿੱਚ ਗੜਬੜੀ ਪਾਏ ਜਾਣ ' ਤੇ ਉਸ ਨੂੰ ਅਲੱਗ ਰੱਖ ਦਿੱਤਾ ਜਾਂਦਾ ਹੈ ਅਤੇ ਚੋਣ ਵਿੱਚ ਉਸਦੀ ਵਰਤੋਂ ਨਹੀਂ ਕੀਤੀ ਜਾਂਦੀ ।
    ਬੀ ) ਪਹਿਲੇ ਪੱਧਰ ਦੀ ਜਾਂਚ ਸਮੇਂ ਈਵੀਐੱਮ ਬਨਾਉਣ ਵਾਲੀਆਂ ਕੰਪਨੀਆ ਪ੍ਰਮਾਣਿਤ ਕਰਦੀਆ ਹਨ ਕਿ ਈਵੀਐੱਮ ਵਿੱਚ ਲਗਾਏ ਗਏ ਸਾਰੇ ਉਪਕਰਣ ਮੌਲਿਕ ਹਨ।ਇਸ ਤੋਂ ਈਵੀਐੱਮ ਦੀ ਪਲਾਸਟਿਕ ਕੈਬਿਨੇਟ ਕੰਟਰੋਲ ਯੂਨਿਟ ਗੁਲਾਬੀ ਕਾਗਜ਼ ਦੀ ਸੀਲ ਨਾਲ ਸੀਲ ਕੀਤੀ ਜਾਂਦੀ ਹੈ। ਇਸ ' ਤੇ ਰਾਜਨੀਤਕ ਪਾਰਟੀਆ ਦੇ ਪ੍ਰਤੀਨਿਧ ਦਸਤਖਤ ਕਰਦੇ ਹਨ ਅਤੇ ਇਸ ਨੂੰ ਸਟਰਾਂਗ ਰੂਪ ਵਿੱਚ ਵਿੱਚ ਰੱਖਿਆ ਜਾਂਦਾ ਹੈ।ਇਸ ਪੜਾਅ ਦੇ ਬਾਅਦ ਈਵੀਐੱਮ ਦੀ ਪਲਾਸਟਿਕ ਕੈਬਿਨੇਟ ਕੰਟਰੋਲ ਯੂਨਿਟ ਖੋਲਿਆ ਨਹੀਂ ਜਾ ਸਕਦਾ।ਈਵੀਐੱਮ ਦੇ ਅੰਦਰ ਕਿਸੀ ਤਰ੍ਹਾਂ ਦੇ ਉਪਕਰਣ ਦਾ ਪ੍ਰਯੋਗ ਨਹੀਂ ਹੋ ਸਕਦਾ ।
    ਸੀ ) ਇਸ ਤੋਂ ਇਲਾਵਾ ਮੁਢਲੇ ਪੱਧਰੀ ਜਾਂਚ ਦੇ ਸਮੇਂ ਰਾਜਨੀਤਕ ਪਾਰਟੀਆ ਵੱਲੋਂ ਚੁਣੀਆਂ ਗਈ ਪੰਜ ਪ੍ਰਤੀਸ਼ਤ ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ ਨਾਲ ਰਾਜਨੀਤਕ ਪਾਰਟੀਆਂ ਦੇ ਪ੍ਰਤੀਨਿਧਾਂ ਵੱਲੋਂ ਘੱਟੋ ਘੱਟ ਇੱਕ ਹਜ਼ਾਰ ਵੋਟਾਂ ਪਵਾਈਆਂ ਜਾਂਦੀਆ ਹਨ।ਇਸ ਬਨਾਵਟੀ ਪੋਲਿੰਗ ਦੇ ਨਤੀਜਿਆਂ ਦੇ ਪ੍ਰਿੰਟ ਆਊਟ ਅਤੇ ਪਹਿਲੇ ਪੱਧਰ ਦੀ ਜਾਂਚ ਦੇ ਸਮੇਂ ਬਨਾਵਟੀ ਪੋਲਿੰਗ ਦੇ ਦੌਰਾਨ ਕ੍ਰਮਵਾਰ ਪਾਏ ਗਏ ਹਰੇਕ ਵੋਟ ਦਾ ਪ੍ਰਿੰਟ ਆਊਟ ਘੱਟੋ ਘੱਟ ਪੰਜ ਪ੍ਰਤੀਸ਼ਤ ਈਵੀਐੱਮ ਦੇ ਲਈ ਕੱਢਿਆ ਜਾਂਦਾ ਹੈ ਅਤੇ ਪ੍ਰਿੰਟ ਆਊਟ ਰਾਜਨੀਤਕ ਪਾਰਟੀਆਂ ਦੇ ਪ੍ਰਤੀਨਿਧੀਆਂ ਨੂੰ ਦਿਖਾਏ ਜਾਂਦੇ ਹਨ।ਇਸਦੇ ਲਈ ਰਾਜਨੀਤਕ ਪਾਰਟੀਆਂ ਦੇ ਪ੍ਰਤੀਨਿਧੀਆਂ ਨੂੰ ਇਸ ਗੱਲ ਦੀ ਆਗਿਆ ਦਿੱਤੀ ਜਾਂਦੀ ਹੈ ਕਿ ਉਹ ਆਪਣੀ ਇੱਛਾ ਅਨੁਸਾਰ ਮਸ਼ੀਨਾਂ ਉਠਾਉਣ। ਬਾਕੀ ਮਸ਼ੀਨਾਂ ਦੇ ਬਨਾਵਟੀ ਪੋਲਿੰਗ ਦੇ ਦੌਰਾਨ ਪਾਈਆ ਗਈਆ ਵੋਟਾਂ ਤੋਂ ਰਾਜਨੀਤਕ ਪਾਰਟੀਆਂ ਦੇ ਪ੍ਰਤੀਨਿਧੀਆਂ ਨੂੰ ਸੰਤੁਸ਼ਟ ਕਰਵਾਇਆ ਜਾਂਦਾ ਹੈ।ਰਾਜਨੀਤਕ ਪਾਰਟੀਆਂ ਦੇ ਪ੍ਰਤੀਨਿਧੀਆਂ ਨੂੰ ਖੁਦ ਬਨਾਵਟੀ ਪੋਲਿੰਗ ਸੰਪੰਨ ਕਰਨ ਦੀ ਆਗਿਆ ਹੈ। ਇਸ ਨੂੰ ਡੀਓ / ਆਰਓ ਵੱਲੋਂ ਦਸਤਾਵੇਜ਼ ਦੇ ਰੂਪ ਵਿੱਚ ਦਰਜ ਕੀਤਾ ਜਾਂਦਾ ਹੈ ।
    ਡੀ ) ਇਸ ਤੋਂ ਬਾਅਦ ਵਿਧਾਨ ਸਭਾ ਹਲਕਾ ਖੇਤਰਾਂ ਵਿੱਚ ਵੰਡਣ ਲਈ ਰੱਖੀਆਂ ਗਈਆਂ ਈਵੀਐੱਮ ਮਸ਼ੀਨਾਂ ਨੂੰ ਦੋ ਵਾਰ ਕੰਪਿਊਟਰ ਸਾਫਟਵੇਅਰ ਦੁਆਰਾ ਖੰਗਾਲਿਆ ਜਾਂਦਾ ਹੈ ਅਤੇ ਈਵੀਐੱਮ ਮਸ਼ੀਨਾਂ ਨੂੰ ਵਰਤੋਂ ਵਿੱਚ ਲਿਆਉਣ ਦੇ ਲਈ ਪੋਲਿੰਗ ਸਟੇਸ਼ਨਾਂ ਨੂੰ ਵੰਡਣ ਤੋਂ ਪਹਿਲਾਂ ਉਮੀਦਵਾਰਾਂ ਜਾਂ ਉਨ੍ਹਾਂ ਦੇ ਪ੍ਰਤੀਨਿਧੀਆਂ ਦੀ ਹਾਜ਼ਰੀ ਵਿੱਚ ਪੋਲਿੰਗ ਸਟੇਸ਼ਨ ਦੇ ਲਈ ਭੇਜਿਆ ਜਾਂਦਾ ਹੈ ਰਾਜਨੀਤਕ ਪਾਰਟੀਆਂ / ਉਮੀਦਵਾਰਾਂ ਨੂੰ ਈਵੀਐੱਮ ਨੰਬਰ ਸੰਖਿਆ ਵਾਲੀ ਸੂਚੀ ਦੇ ਦਿੱਤੀ ਹੈ ।
    ਈ ) ਉਮੀਦਵਾਰਾਂ ਅਤੇ ਉਨ੍ਹਾਂ ਦੇ ਪ੍ਰਤੀਨਿਧੀਆਂ ਨੂੰ ਉਮੀਦਵਾਰ ਸੈਟਿੰਗ ਦੇ ਸਮੇਂ ਈਵੀਐੱਮ ' ਤੇ ਬਨਾਵਟੀ ਪੋਲਿੰਗ ਸੰਚਾਲਿਤ ਕਰਨ ਦੀ ਆਗਿਆ ਦਿੱਤੀ ਜਾਂਦੀ ਹੈ ਅਤੇ ਪੋਲਿੰਗ ਦੇ ਦਿਨ ਵਾਸਤਵਿਕ ਪੋਲਿੰਗ ਤੋਂ ਪਹਿਲਾਂ ਵੀ ਉਮੀਦਵਾਰਾਂ ਅਤੇ ਉਨ੍ਹਾਂ ਦੇ ਪ੍ਰਤੀਨਿਧੀਆਂ ਨੂੰ ਇਸ ਤੱਥ ਨਾਲ ਸੰਤੁਸ਼ਟ ਕਰਵਾਇਆ ਜਾਂਦਾ ਹੈ ਕਿ ਈਵੀਐੱਮ ਮਸ਼ੀਨਾਂ ਸੰਤੋਸ਼ਜਨਕ ਤਰੀਕੇ ਨਾਲ ਕੰਮ ਕਰ ਰਹੀਆਂ ਹਨ ।
    ਐੱਫ ) ਉਮੀਦਵਾਰ ਸੈਟਿੰਗ ਦਾ ਕਮੰ ਖਤਮ ਹੋਣ ਤੋਂ ਬਾਅਦ ਈਵੀਐੱਮ ਦੀ ਬੈਲਟ ਯੂਨਿਟ ਧਾਗੇ / ਗੁਲਾਬੀ ਕਾਗਜ਼ ਦੀ ਸੀਲ ਨਾਲ ਸੀਲ ਕੀਤੀ ਹੈ ਤਾਂਕਿ ਬੈਲਟ ਯੂਨਿਟ ਦੇ ਅੰਦਰ ਕਿਸੇ ਤਰ੍ਹਾਂ ਦੀ ਪਹੁੰਚ ਨਾ ਹੋ ਸਕੇ। ਇਨ੍ਹਾਂ ਗੁਲਾਬੀ ਸੀਲਾਂ ਤੇ ਰਾਜਨੀਤਕ ਪਾਰਟੀਆ / ਉਮੀਦਵਾਰਾਂ ਦੇ ਪ੍ਰਤੀਨਿਧੀਆਂ ਦੇ ਦਸਤਖਤ ਹੁੰਦੇ ਹਨ ।
    ਜੀ ) ਬਨਾਵਟੀ ਪੋਲਿੰਗ ਦੇ ਨਤੀਜਿਆਂ ਦੇ ਪ੍ਰਿੰਟਆਊਟ ਅਤੇ ਬਨਾਵਟੀ ਪੋਲਿੰਗ ਦੇ ਦੌਰਾਨ ਪਾਈ ਗਈ ਕ੍ਰਮਅਨੁਸਾਰ ਹਰੇਕ ਵੋਟ ਦੇ ਪ੍ਰਿੰਟਆਊਟ ਘੱਟ ਤੋਂ ਘੱਟ ਪੰਜ ਪ੍ਰਤੀਸ਼ਤ ਈਵੀਐੱਮ ਮਸ਼ੀਨਾਂ ਦੇ ਲਈ ਈਵੀਐੱਮ ਤਿਆਰ ਕਰਨ ਅਤੇ ਉਮੀਦਵਾਰ ਸੈਟਿੰਗ ਦੇ ਸਮੇਂ ਕੱਢੇ ਜਾਂਦੇ ਹਨ ਅਤੇ ਰਾਜਨੀਤਕ ਪਾਰਟੀਆ ਦੇ ਪ੍ਰਤੀਨਿਧਾਂ ਨੂੰ ਦਿਖਾਏ ਜਾਂਦੇ ਹਨ।ਇਸ ਦੇ ਲਈ ਰਾਜਨੀਤਕ ਪਾਰਟੀਆ ਦੇ ਪ੍ਰਤੀਨਿਧਾਂ ਨੂੰ ਉਨ੍ਹਾਂ ਦੀ ਇੱਛਾ ਅਨੁਸਾਰ ਮਸ਼ੀਨਾਂ ਚੁਣਨ ਦੀ ਆਗਿਆ ਹੈ ।
    ਐੱਚ ) ਪੋਲਿੰਗ ਦੇ ਦਿਨ ਹਰੇਕ ਪੋਲਿੰਗ ਸਟੇਸ਼ਨ ' ਤੇ ਉਮੀਦਵਾਰਾਂ ਦੇ ਪ੍ਰਤੀਨਿਧਾਂ / ਪੋਲਿੰਗ ਏਜੰਟਾਂ ਦੀ ਹਾਜ਼ਰੀ ਵਿੱਚ ਘੱਟੋ ਘੱਟ 50 ਵੋਟਾਂ ਦੀ ਪੋਲਿੰਗ ਸੰਪੰਨ ਕਰਵਾਈ ਜਾਦੀ ਹੈ ਅਤੇ ਹਰੇਕ ਯੋਗ ਅਧਿਕਾਰੀ ਤੋਂ ਬਨਾਵਟੀ ਪੋਲਿੰਗ ਦਾ ਪ੍ਰਮਾਣ ਪੱਤਰ ਪ੍ਰਾਪਤ ਕੀਤਾ ਜਾਂਦਾ ਹੈ ।
    ਆਈ ) ਬਨਾਵਟੀ ਪੋਲਿੰਗ ਖਤਮ ਹੋਣ ਦੇ ਬਾਅਦ ਈਵੀਐੱਮ ਮਸ਼ੀਨਾਂ ਧਾਗੇ ਅਤੇ ਹਰੇ ਕਾ ਗ ਜ਼ ਨਾਲ ਸੀਲ ਕੀਤੀ ਆਂ ਜਾਂਦੀਆ ਹਨ ਤਾ ਚੋਣ ਕਰਾਉਣ ਦੇ ਲਈ ਵਰਤੋਂ ਵਿੱਚ ਆਉਣ ਵਾਲੇ ਬਟਨਾਂ ਨੂੰ ਛੱਡ ਕੇ ਸਾਰੇ ਬਟਨਾਂ ਤੱਕ ਪਹੁੰਚ ਬਲੌਕ ਕਰ ਦਿੱਤੀ ਜਾਵੇ। ਕਾਗਰ ਅਤੇ ਧਾਗੇ ਦੀਆ ਇਨ੍ਹਾਂ ਸੀਲ ' ਤੇ ਪੋਲਿੰਗ ਏਜੰਟਾਂ ਦੇ ਦਸਤਖਤ ਦੀ ਆਗਿਆ ਹੈ।ਪੋਲਿੰਗ ਖਤਮ ਹੋਣ ਦੇ ਬਾਅਦ ਪੋਲਿੰਗ ਏਜੰਟਾਂ ਦੀ ਹਾਜ਼ਰੀ ਵਿੱਚ ਯੋਗ ਅਧਿਕਾਰੀ ਕਲੋਜ ਬਟਨ ਦਬਾਉਦੇ ਹਨ ਇਸ ਤੋਂ ਬਾਅਦ ਕੋਈ ਵੋਟ ਨਹੀਂ ਪਾਈ ਜਾ ਸਕਦੀ ।
    ਜੇ ) ਇਸ ਤੋਂ ਬਾਅਦ ਪੂਰੀ ਈਵੀਐੱਮ ਮਸ਼ੀਨ ਸੀਲ ਕਰ ਦਿੱਤੀ ਜਾਂਦੀ ਹੈ ਸੀਲਾਂ ਤੇ ਉਮੀਦਵਾਰਾਂ ਅਤੇ ਉਨ੍ਹਾਂ ਦੇ ਏਜੰਟਾਂ ਦਸਤਖਤ ਦੀ ਆਗਿਆ ਹੁੰਦੀ ਹੈ। ਵੋਟਾਂ ਦੀ ਗਿਣਤੀ ਸ਼ੁਰੂ ਹੋਣ ਤੋਂ ਪਹਿਲਾਂ ਉਮੀਦਵਾਰਾਂ ਅਤੇ ਉਨ੍ਹਾਂ ਦੇ ਏਜੰਟਾਂ ਦਸਤਖਤ ਸਟੀਕ ਹੋਣ ਦੀ ਜਾਂਚ ਕਰ ਸਕਦੇ ਹਨ।ਪੋਲਿੰਗ ਸਟੇਸ਼ਨਾਂ ਤੋਂ ਵੋਟਾਂ ਦੀ ਗਿਣਤੀ ਵਾਲੇ ਸਟੋਰ ਤੱਕ ਈਵੀਅੇੱਮ ਮਸ਼ੀਨਾਂ ਨੂੰ ਲਿਜਾਣ ਵਾਲੇ ਵਾਹਨਾਂ ਦੇ ਪਿੱਛੇ - ਪਿੱਛੇ ਉਮੀਦਵਾਰਾਂ / ਉਨ੍ਹਾਂ ਦੇ ਪ੍ਰਤੀਨਿਧ ਚਲਦੇ ਹਨ ।
    ਕੇ ) ਇਸ ਤੋਂ ਇਲਾਵਾਂ ਵੋਟਾਂ ਦੀ ਗਿਣਤੀ ਦੇ ਲਈ ਈਵੀਐੱਮ ਮਸ਼ੀਨਾਂ ਨੂੰ ਰੱਖਣ ਦੇ ਲਈ ਬਣੇ ਸਟਰੌਗ ਰੂਮ ਨੂੰ ਸੀਲ ਕਰ ਦਿੱਤਾ ਜਾਂਦਾ ਹੈ ਅਤੇ ਸਟਰੌਗ ਰੂਮਾਂ ਦੀ ਰਾਤ ਦਿਨ ਨਿਗਰਾਨੀ ਕੀਤੀ ਜਾਂਦੀ ਹੈ। ਸ ਟਰੌਗ ਰੂਮ ਦੀਆ ਸੀਲਾਂ ' ਤੇ ਉਮੀਦਵਾਰਾਂ ਅਤੇ ਉਨ੍ਹਾਂ ਦੇ ਏਜੰਟਾਂ ਦਸਤਖਤ ਦੀ ਆਗਿਆ ਹੁੰਦੀ ਹੈ। ਉਨ੍ਹਾਂ ਨੂੰ ਦਿਨ ਰਾਤ ਸਟਰੌਗ ਰੂਮ ' ਤੇ ਨਜ਼ਰ ਰੱਖਣ ਦੀ ਅਗਿਆ ਹੈ ।
    ਐੱਲ ) ਸਾਰੀਆਂ ਰਾਜਨੀਤਕ ਪਾਰਟੀਆਂ ਦੇ ਉਮੀਦਵਾਰਾਂ ਦੇ ਪ੍ਰਤੀਨਿਧੀਆਂ ਨੂੰ ਪਹਿਲੇ ਪੜਾਅ ਦੀ , ਪੋਲਿੰਗ ਤੋਂ ਪਹਿਲਾਂ ਈਵੀਅੇੱਮ ਮਸ਼ੀਨਾਂ ਤਿਆਰ ਕਰਨ , ਬਨਾਵਟੀ ਪੋਲਿੰਗ ਆਦਿ ਵਿੱਚ ਭਾਗ ਲੈਣ ਦਾ ਮੌਕਾ ਦਿੱਤਾ ਜਾਂਦਾ ਹੈ।

    10. VOTER VERIFIABLE PAPER AUDIT TRAIL (VVPAT)


    10 ਵੋਟਰ ਤਸਦੀਕ ਯੋਗ ਪੇਪਰ ਆਡਿਟ ਟਰੇਲ ਵੀਵੀਪੀਏਟੀ ( VVPAT )

    ਭਾਰਤੀ ਚੋਣ ਕਮਿਸ਼ਨ ਨੇ 2010 ਵਿੱਚ ਰਾਜਨੀਤਕ ਪਾਰਟੀਆ ਨਾਲ ਹੋਈ ਚਰਚਾ ਦੇ ਅ ਧਾਰ ' ਤੇ ਪਾਰਦਰਸ਼ਿਤਾ ਵਧਾਉਣ ਦੀ ਦ੍ਰਿਸ਼ਟੀ ਨਾਲ ਵੋਟਰ ਤਸਦੀਕ ਯੋਗ ਪੇਪਰ ਆਡਿਟ ਟਰੇਲ (VVPAT) ਦੀ ਵਰਤੋਂ ਕਰਨ ਤੇ ਵਿਚਾਰ ਕੀਤਾ।ਵੀਵੀਪੀਏਟੀ ਲਾਗੂ ਕਰਨ ਦਾ ਅਰਥ ਇਹ ਹੈ ਕਿ ਕੰਟਰੋਲ ਯੂਨਿਟ ਵਿੱਚ ਵੋਟਾਂ ਦੀ ਰਿਕਾਰਡਿੰਗ ਦੇ ਨਾਲ ਉਮੀਦਵਾਰ ਦਾ ਨਾਮ ਅਤੇ ਚੋਣ ਨਿਸ਼ਾਨ ਵਾਲੀ ਪਰਚੀ ਕੱਢੀ ਜਾ ਸਕੀ ਤਾਂ ਕਿ ਕਿਸੇ ਤਰ੍ਹਾਂ ਦੇ ਵਿਵਾਦ ਦੇ ਮਾਮਲੇ ਵਿੱਚ ਈਵੀਐੱਮ ਮਸ਼ੀਨਾਂ ਵਿੱਚ ਦਿਖਾਏ ਜਾ ਨਤੀਜਿਆਂ ਦੀ ਪੁਸ਼ਟੀ ਕਾਗਜ਼ੀ ਪਰਚੀ ਗਿਣਕੇ ਕੀਤੀ ਜਾ ਸਕੇ।ਵੀਵੀਪੀਏਟੀ ਦੇ ਅੰਤਰਗਤ ਬੈਲਟ ਯੂਨਿਟ ਨਾਲ ਪ੍ਰਿੰਟਰ ਜੁੜਿਆ ਹੁੰਦਾ ਹੈ ਅਤੇ ਇਸ ਨੂੰ ਪੋਲਿੰਗ ਵਾਲੀ ਜਗ੍ਹਾਂ ਤੇ ਰੱਖਿਆ ਜਾਂਦਾ ਹੈ। ਸੱਤ ਸਕਿੰ ਟ ਦੇ ਲਈ ਵੀਵੀਪੀਏਟੀ ' ਤੇ ਕਾਗਜ਼ੀ ਪਰਚੀ ਦਿਖਦੀ ਹੈ।ਵੀਐੱਲ / ਈਸੀਆਈਐੱਲ (VL/ECIL) ਦੁਆਰਾ ਨਿਰਮਾਣ ਕੀਤੀ ਗਈ ਵੀਵੀਪੀਏਟੀ ਦੇ ਡਿਜ਼ਾਇਨ ਦੀ ਮਨਜ਼ੂਰੀ 2013 ਵਿੱਚ ਭਾਰਤੀ ਚੋਣ ਕਮਿਸ਼ਨ ਦੁਆਰਾ ਦਿੱਤੀ ਗਈ ਅਤੇ ਉਨ੍ਹਾਂ ਲੋਕਾਂ ਨੂੰ ਦਿਖਾਇਆ ਗਿਆ ਜਿਹੜੇ ਇਸ ਮਾਮਲੇ ਨੂੰ ਸੁਪਰੀਮ ਕੋਰਟ ਵਿੱਚ ਲੈ ਗਏ ਸਨ।ਨਿਯਮਾਂ ਵਿੱਚ ਸੋਧ ਕੀਤੀ ਗਈ।ਭਾਰਤੀ ਚੋਣ ਕਮਿਸ਼ਨ ਨੇ 2013 ਵਿੱਚ ਨਾਗਾਲੈਂਡ ਦੀ ਉਪ ਚੋਣ ਵਿੱਚ ਵੀਵੀਪੀਏਟੀ ਦੀ ਵਰਤੋਂ ਕੀਤੀ।ਇਹ ਵਰਤੋਂ ਕਾਫੀ ਸਫਲ ਰਹੀ। ਸੁਪਰੀਮ ਕੋਰਟ ਨੇ ਪੜਾਅਵਾਰ ਵੀਵੀਪੀਏਟੀ ਲਗਾਉਣ ਦਾ ਆਦੇਸ਼ ਦਿੱਤਾ ਅਤੇ ਸਰਕਾਰ ਨੂੰ ਵੀਵੀਪੀਏਟੀ ਪ੍ਰਾਪਤ ਕਰਨ ਦੇ ਲਈ ਪੈਸੇ ਦੀ ਮਨਜ਼ੂਰੀ ਦੇਣ ਲਈ ਕਿਹਾ।
    ਇਸ ਸਬੰਧ ਵਿੱਚ ਜੂਨ 2014 ਵਿੱਚ ਕਮਿਸ਼ਨ ਨੇ 2019 ਵਿੱਚ ਹੋਣ ਵਾਲੀਆਂ ਲੋਕ ਸਭਾ ਦੀਆ ਆਮ ਚੋਣਾਂ ਵਿੱਚ ਹਰੇਕ ਪੋਲਿੰਗ ਸਟੇਸ਼ਨ ' ਤੇ ਵੀਵੀਪੀਏਟੀ ਲਾਗੂ ਕਰਨ ਦਾ ਪ੍ਰਸਤਾਵ ਰੱਖਿਆ ਅਤੇ ਸਰਕਾਰ ਤੋਂ 3174 ਕਰੋੜ ਰੁਪਏ ਦੀ ਰਾਸ਼ੀ ਮੰਗੀ।ਮਾਣਯੋਗ ਸੁਪਰੀਮ ਕੋਰਟ ਨੇ ਵੀ ਪੜਾਅਵਾਰ ਤਰੀਕੇ ਵੀਵੀਪੀਏਟੀ ਲਾਗੂ ਕਰਨ ਦੀ ਆਗਿਆ ਭਾਰਤੀ ਚੋਣ ਕਮਿਸ਼ਨ ਨੂੰ ਦਿੱਤੀ ।

    

    ਸੁਪਰੀਮ ਕੋਰਟ ਵਿੱਚ ਚਲ ਰਹੇ ਮਾਮਲੇ ਵਿੱਚ ਕਮਿਸ਼ਨ ਨੇ ਮਾਰਚ 2017 ਵਿੱਚ ਅਦਾਲਤ ਨੁੰ ਦੱਸਿਆ ਕਿ ਬਾਰਤੀ ਚੋਣ ਕਮਿਸ਼ਨ ਸਰਕਾਰ ਦੀ ਤਰਫ ਤੋਂ ਰਾਸ਼ੀ ਜਾਰੀ ਕਰਨ ਦੇ ਸਮੇਂ ਤੋਂ 30 ਮਹੀਨੇ ਵਿੱਚ ਬਣੀ ਆਂ ਜਰੂਰੀ ਗਿਣਤੀ ਵਿੱਚ ਵੀਵੀਪੀਏਟੀ ਪ੍ਰਾਪਤ ਕਰ ਲਵੇਗਾ ।

    

    2013 ਵਿੱਚ ਭਾਰਤੀ ਚੋਣ ਕਮਿਸ਼ਨ ਨੂੰ 20 ਹਜ਼ਾਰ ਵੀਵੀਪੀਏਟੀ ਪ੍ਰਾਪਤ ਹੋਏ ਅਤੇ ਉਦੋਂ ਤੋਂ 143 ਵਿਧਾਨ ਸਭਾ ਖੇਤਰਾਂ ਵਿੱਚ ਵੀਵੀਪੀਏਟੀ ਦੀ ਵਰਤੋਂ ਕੀਤੀ ਗਈ।ਸਾਲ 2016 ਵਿੱਚ 33500 ਵੀਵੀਪੀਏਟੀ ਤਿਆਰ ਕੀਤੇ ਗਏ ਅਤੇ ਹੁਣ ਤੱਕ 255 ਵਿਧਾਨ ਸਭਾਂ ਖੇਤਰਾਂ ਅਤੇ 9 ਲੋਕਸਭਾ ਖੇਤਰਾਂ ਵਿੱਚ ਇਸਦੀ ਵਰਤੋਂ ਕੀਤੀ ਗਈ। 2017 ਵਿੱਚ ਗੋਆ ਵਿਧਾਨ ਸਭਾ ਚੋਣਾਂ ਵਿੱਚ ਸਾਰੇ 40 ਹਲਕਿਆਂ ਵਿੱਚ ਵੀਵੀਪੀਏਟੀ ਦੀ ਤਾਇਨਾਤੀ ਕੀਤੀ ਗਈ। ਹਾਲ ਹੀ ਵਿੱਚ ਪੰਜ ਰਾਜਾਂ ਵਿੱਚ ਭਾਰਤੀ ਚੋਣ ਕਮਿਸ਼ਨ ਦੂਆਰਾ 52000 ਵੀਵੀਪੀਏਟੀ ਦੀ ਤਾਇਨਾਤੀ ਕੀਤੀ ਗਈ ।
    ਜਿਸ ਤਰ੍ਹਾਂ ਕਿ ਉਪਰ ਦੱਸਿਆ ਗਿਆ ਹੈ ਕਮਿਸ਼ਨ ਨੇ ਚੋਣ ਵਿੱਚ ਈਵੀਐੱਮ ਦੇ ਕਾਰਜ ਦੋਸ਼ਮੁਕਤ ਤਰੀਕੇ ਨਾਲ ਸੁਨਿਸ਼ਚਿਤ ਕਰਨ ਦੇ ਲਈ ਵਿਆਪਕ ਤਕਨੀਕੀ ਤੇ ਪ੍ਰਸ਼ਾਸਨਿਕ ਪ੍ਰਣਾਲੀ ਵਿਕਸਿਤ ਕੀਤੀ ਹੈ।ਇਸ ਤਰ੍ਹਾਂ ਦੇ ਦੋਸ਼ ਅਤੇ ਸ਼ੰਕਾਵਾਂ ਪਹਿਲੀ ਵਾਰ ਹੀ ਵਿਅਕਤ ਨਹੀਂ ਕੀਤੀਆਂ ਗਈਆਂ ਪਹਿਲਾ ਵੀ ਕਮਿਸ਼ਨ ਨੇ ਕਈ ਵਾਰ ਮਸ਼ੀਨਾਂ ਨਾਲ ਛੇੜ - ਛਾੜ ਦਾ ਦੋਸ਼ ਲਗਾਉਣ ਵਾਲਿਆ ਨੂੰ ਸੰਤੁਸ਼ਟ ਹੋਣ ਦਾ ਮੌਕਾ ਦਿੱਤਾ ਹੈ ਅਤੇ ਕੋਈ ਵੀ ਇਹ ਦਿਖਾ ਨਹੀਂ ਸਕਿਆ ਇਸ ਵਿੱਚ ਜੋੜ - ਤੋੜ ਅਤੇ ਛੇੜ - ਛਾੜ ਕੀਤੀ ਜਾ ਸਕਦੀ ਹੈ।ਕਮਿਸ਼ਨ ਇਸ ਤਰ੍ਹਾਂ ਦੇ ਦੋਸ਼ਾਂ ਨੂੰ ਪੂਰੀ ਤਰ੍ਹਾਂ ਤੱਥ ਹੀਣ ਅਤੇ ਕੁਝ ਰਾਜਨੀਤਕ ਪਾਰਟੀਆ ਵੱਲੋਂ ਲਗਾਏ ਦੋਸ਼ਾਂ ਅਤੇ ਸ਼ੰਕਾਵਾਂ ਨੂੰ ਪ੍ਰਵਾਨ ਨਹੀ ਕਰਦਾ ਹੈ ।
    ਭਾਰਤੀ ਚੋਣ ਕਮਿਸ਼ਨ ਨਾਗਰਿਕਾਂ ਨੂੰ ਭਰੋ ਸਾ ਦਿੰਦਾ ਹੈ ਕਿ ਈਵੀਐੱਮ ਮਸ਼ੀਨਾਂ ਵਿੱਚ ਕੋਈ ਛੇੜਛਾੜ ਨਹੀਂ ਕੀਤੀ ਜਾ ਸਕਦੀ ਅਤੇ ਆਾਪਣੀ ਪ੍ਰਕਿਰਿਆ ਦੀ ਸ਼ੁਧਤਾ ਤੋਂ ਪੂਰੀ ਤਰ੍ਹਾਂ ਸੰਤੁਸ਼ਟ ਹੈ।ਭਾਰਤੀ ਚੋਣ ਕਮਿਸ਼ਨ ਪੜਾਅਵਾਰ ਵੀਵੀਪੀਏਟੀ ਦੀ ਤਇਨਾਤੀ ਕਰਕੇ ਚੋਣ ਪ੍ਰਕਿਰਿਆ ਵਿੱਚ ਨਾਗਰਿਕਾਂ ਦੇ ਵਿਸ਼ਵਾਸ ਨੂੰ ਹੋਰ ਅੱਗੇ ਵਧਾਵੇਗਾ ।

    

    ਹਾਲ ਹੀ ਵਿੱਚ ਸੰਪੰਨ ਚੋਣ ਪ੍ਰਕਿਰਿ ਆ ਦੇ ਦੌਰਾਨ ਈਵੀਐੱਮ ਮਸ਼ੀਨਾਂ ਨਾਲ ਕਥਿਤ ਰੂਪ ਵਿੱਚ ਛੇੜ - ਛਾੜ ਦੇ ਬਾਰੇ ਕਮਿਸ਼ਨ ਨੂੰ ਰਾਜਨੀਤਕ ਪਾਰਟੀ ਆਂ / ਉਮੀਦਵਾਰਾਂ ਵੱਲੋਂ ਕੋਈ ਵਿਸ਼ੇਸ ਸ਼ਿਕਾਇਤ ਜਾਂ ਠੋਸ ਸਮੱਗਰੀ ਪ੍ਰਾਪਤ ਨਹੀਂ ਹੋਈ । ਹੁਣ ਅ ਧਾਰਹੀਣ , ਅਨੁਮਾਨਿਤ ਅਤੇ ਬੇਬੁਨਿਆਦ ਦੋਸ਼ ਲਗਾਏ ਜਾ ਰਹੇ ਹਨ ਅਤੇ ਇਹ ਸਾਰੇ ਦੋਸ਼ ਖਾਰਜ ਕਰਨ ਯੋਗ ਹਨ ।
    ਚੋਣ ਕਮਿਸ਼ਨ ਇਹ ਉਜਾਗਰ ਕਰਨਾ ਚਾਹੇਗਾ ਕਿ ਉਸ ਨੂੰ ਸਦਾ ਇਸ ਗੱਲ ਉੱਤੇ ਦ੍ਰਿੜ੍ਹ ਵਿਸ਼ਵਾਸ ਤੇ ਪੂਰੀ ਤਸੱਲੀ ਹੈ ਕਿ ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ ਨਾਲ ਕਿਸੇ ਕਿਸਮ ਦੀ ਕੋਈ ਛੇੜਖਾਨੀ ਨਹੀਂ ਕੀਤੀ ਜਾ ਸਕਦੀ । ਪਿਛਲੇ ਅਨੇਕਾਂ ਵਰ੍ਹਿਆਂ ਦੌਰਾਨ ਉਸ ਦਾ ਇਸ ਮਸ਼ੀਨ ਉੱਤੇ ਅਜਿਹਾ ਭਰੋਸਾ ਕਦੇ ਵੀ ਨਹੀਂ ਟੁੱਟਿਆ ਅਤੇ ਇਨ੍ਹਾਂ ਦੀ ਵਰਤੋਂ ਸਮੁੱਚੇ ਦੇਸ਼ ਵਿੱਚ 2004, 2009 ਅਤੇ 2014 ਦੀਆਂ ਆਮ ਚੋਣਾਂ ਵੇਲੇ ਕੀਤੀ ਗਈ ਸੀ । ਅੱਜ ਤੱਕ ਕੋਈ ਵੀ ਅਸਲ ਵਿੱਚ ਅਜਿਹਾ ਕੁਝ ਨਹੀਂ ਵਿਖਾ ਸਕਿਆ ਕਿ ਚੋਣ ਕਮਿਸ਼ਨ ਵੱਲੋਂ ਵਰਤੀਆਂ ਜਾਣ ਵਾਲੀਆਂ ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ ਵਿੱਚ ਕਿਸੇ ਤਰ੍ਹਾਂ ਕੋਈ ਛੇੜਖਾਨੀ ਕੀਤੀ ਜਾ ਸਕਦੀ ਹੋਵੇ ਜਾਂ ਉਨ੍ਹਾਂ ਨੂੰ ਆਪਣੇ ਹਿਸਾਬ ਨਾਲ ਵਰਤਿਆ ਜਾ ਸਕਦਾ ਹੋਵੇ । ਹਾਲੇ ਤੱਕ ਕੋਈ ਅਜਿਹਾ ਪ੍ਰਦਰਸ਼ਨ ਜਾਂ ਦਾਅਵਾ ਕੀਤਾ ਗਿਆ ਹੈ , ਤਾਂ ਉਹ ਕੇਵਲ ਪ੍ਰਾਈਵੇਟ ਤੌਰ ਉੱਤੇ ਅਸੈਂਬਲ ਕੀਤੀ ' ਈ . ਸੀ . ਆਈ .- ਈ . ਵੀ . ਐੱਮਜ਼ ਵਰਗੀਆਂ ਦਿਸਣ ਵਾਲੀਆਂ ' ਮਸ਼ੀਨਾਂ ਉੱਤੇ ਹੀ ਕਰ ਕੇ ਵਿਖਾਇਆ ਗਿਆ ਹੈ , ਅਸਲ ਈ . ਸੀ . ਆਈ .- ਈ . ਵੀ . ਐੱਮਜ਼ ਉੱਤੇ ਨਹੀਂ । ਸਾਲ 2009 ਦੋਰਾਨ ਚੋਣ ਕਮਿਸ਼ਨ ਨੇ ਭਾਰਤ ਦੇ ਚੋਣ ਕਮਿਸ਼ਨ ਦੇ ਮੁੱਖ ਦਫ਼ਤਰ ਵਿੱਚ ਅਸਾਧਾਰਨ ਪੱਧਰ ਉੱਤੇ ਇਨ੍ਹਾਂ ਮਸ਼ੀਨਾਂ ਦੇ ਪ੍ਰਦਰਸ਼ਨ ਕਰ ਕੇ ਵਿਖਾਏ ਸਨ ਅਤੇ ਇੰ ਜ ਆਪਣੀ ਜ਼ਿੰਮੇਵਾਰੀ ਪੂਰੀ ਕੀਤੀ ਸੀ ਕਿ ਇਸ ਨੂੰ ਚਲਾਉਣ ਦੇ ਮਾਮਲੇ ਵਿੱਚ ਕਿਸੇ ਨੂੰ ਕੋਈ ਥੋੜ੍ਹਾ ਜਿੰਨਾ ਵੀ ਸ਼ੱਕ ਨਹੀਂ ਹੋ ਸਕਦਾ , ਤਾਂ ਜੋ ਕੋਈ ਵੀ ਵਿਅਕਤੀ ਇਨ੍ਹਾਂ ਬਾਰੇ ਕਿਤੇ ਵੀ ਕੋਈ ਗ਼ਲਤ ਧਾਰਨਾ ਨਾ ਫੈਲਾ ਸਕੇ ।

    ਅੱਜ ਕਮਿਸ਼ਨ ਨੇ ਇੱਕ ਵਾਰ ਫਿਰ ਈ . ਵੀ . ਐੱਮਜ਼ ਦੀ ਦ੍ਰਿੜ੍ਹਤਾ ਤੇ ਪੁਖ਼ਤਗੀ ਵਿੱਚ ਮੁੜ ਭਰੋਸਾ ਪ੍ਰਗਟਾਇਆ ਹੈ ।


    ਇਨ੍ਹਾਂ ਨਾਲ , ਪਹਿਲਾਂ ਵਾਂਗ ਕਦੇ ਵੀ ਕਿਸੇ ਤਰ੍ਹਾਂ ਦੀ ਕੋਈ ਛੇੜਖਾਨੀ ਨਹੀਂ ਕੀਤੀ ਜਾ ਸਕਦੀ ।


    *******


    ਭਾਰਤੀ ਚੋਣ ਕਮਿਸ਼ਨ ਆਵ੍ ਇੰਡੀਆ

    ਨਵੀਂ ਦਿੱਲੀ , 16 ਮਾਰਚ , 2017

    

    
    (Release ID: 1484965) Visitor Counter : 2