      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      Ek Bharat Shrestha Bharat
      Posted On: 29 MAR 2017 3:13PM by PIB Chandigarh


    Ek Bharat Shrestha Bharat


    ਏਕ ਭਾਰਤ ਸ੍ਰੇਸ਼ਠ ਭਾਰਤ


    ' ਏਕ ਭਾਰਤ ਸ੍ਰੇਸ਼ਠ ਭਾਰਤ ' ਪ੍ਰੋਗਰਾਮ ਜਿਸ ਦਾ ਉਦੇਸ਼ ਭਾਰਤ ਦੇ ਵੱਖ - ਵੱਖ ਸਭਿਆਚਾਰਾਂ ਦੇ ਵੱਖ - ਵੱਖ ਸੂਬਿਆਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਵਿੱਚ ਰਹਿ ਰਹੇ ਲੋਕਾਂ ਦਰਮਿਆਨ ਆਪਸੀ ਸੰਪਰਕ ਵਧਾਉਣਾ ਹੈ । ਇਹ ਸੰਪਰਕ ਆਪਸੀ ਸਮਝ ਵਧਾਉਣ ਲਈ ਹਰ ਸਾਲ ਇੱਕ ਸੂਬੇ/ਕੇਂਦਰ ਸ਼ਾਸਤ ਪ੍ਰਦੇਸ਼ ਦਾ ਦੇਸ਼ ਕਿਸੇ ਇੱਕ ਹੋਰ ਸੂਬੇ/ਕੇਂਦਰ ਸ਼ਾਸਤ ਪ੍ਰਦੇਸ਼ ਨਾਲ ਜੋੜਾ ਬਣਾਇਆ ਜਾਵੇਗਾ ਅਤੇ ਉਨ੍ਹਾਂ ਦੇ ਲੋਕਾਂ ਵਿੱਚ ਆਪਸੀ ਸੰਪਰਕ ਮਜਬੂਤ ਕੀਤਾ ਜਾਵੇਗਾ । ਇਸ ਦਾ ਉਦੇਸ਼ ਇਹ ਹੈ ਕਿ ਇਸ ਵਟਾਂਦਰੇ ਰਾਹੀਂ ਭਾਸ਼ਾ , ਸਭਿਆਚਾਰ , ਰਵਾਇਤਾਂ ਨੂੰ ਮਿਲਾ ਕੇ ਇੱਕ ਵਧੀਆ ਸਮਝ ਅਤੇ ਨੇੜਤਾ ਦੋਹਾਂ ਵਿੱਚ ਕਾਇਮ ਕੀਤੀ ਜਾਵੇ ਜਿਸ ਨਾਲ ਭਾਰਤ ਦੀ ਏਕਤਾ ਅਤੇ ਅਖੰਡਤਾ ਨੂੰ ਮਜ਼ਬੂਤੀ ਮਿਲੇ । ਸੂਬੇ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਨੂੰ ਇਹ ਮਿਸ਼ਨ ਪੂਰਾ ਕਰਨ ਲਈ ਇੱਕਠਾ ਕੀਤਾ ਜਾਵੇਗਾ ਤਾਂਕਿ ਉਨ੍ਹਾਂ ਦੇ ਸਭਿਆਚਾਰਕ , ਵਿੱਦਿਅਕ ਅਤੇ ਆਰਥਿਕ ਸਬੰਧਾਂ ਵਿੱਚ ਮਜ਼ਬੂਤੀ ਆਵੇ ਅਤੇ ਉਹ ਆਪਸੀ ਗੱਲਬਾਤ ਰਾਹੀਂ ਇੱਕ ਦੂਜੇ ਨਾਲ ਨੇੜਤਾ ਵਧਾ ਸਕਣ । ਇਸ ਵਿੱਚ ਸੰਗੀਤ , ਨਾਟਕ , ਰਸੋਈ ਕਲਾ , ਭਾਸ਼ਾ , ਇਤਿਹਾਸ , ਸੈਰ ਸਪਾਟਾ ਅਤੇ ਹੋਰ ਕਈ ਤਰ੍ਹਾਂ ਨਾਲ ਲੋਕਾਂ ਦੇ ਸਬੰਧਾਂ ਵਿੱਚ ਮਜ਼ਬੂਤੀ ਲਿਆਉਣਾ ਹੈ ਇਸ ਸਬੰਧ ਵਿੱਚ ਸਰਗਰਮੀਆਂ ਦੀ ਇੱਕ ਸੰਕੇਤਕ ਸੂਚੀ ਤਿਆਰ ਕਰਕੇ ਸੂਬਾ ਸਰਕਾਰਾਂ/ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਅਤੇ ਪ੍ਰਮੁੱਖ ਕੇਂਦਰੀ ਮੰਤਰਾਲਿਆਂ ਨੂੰ ਭੇਜੀ ਗਈ ਹੈ । ਸੂਬੇ /ਕੇਂਦਰ ਸ਼ਾਸਤ ਪ੍ਰਦੇਸ਼ ਸੁਝਾਈ ਗਈ ਸੂਚੀ ਅਨੁਸਾਰ ਆਪਸੀ ਗੱਲਬਾਤ ਰਾਹੀਂ ਅੰਤਰ -ਸਬੰਧਾਂ ਦਾ ਢਾਂਚਾ ਵਿਕਸਤ ਕਰ ਸਕਦੇ ਹਨ ।


    ਜੋੜੀ ਵਾਲੇ ਸੂਬੇ/ ਕੇਂਦਰ ਸ਼ਾਸਤ ਪ੍ਰਦੇਸ਼ ਇੱਕ ਦੂਜੇ ਨਾਲ ' ਏਕ ਭਾਰਤ ਸ੍ਰੇਸ਼ਠ ਭਾਰਤ ' ਯੋਜਨਾ ਅਧੀਨ ਸਾਂਝੀਆਂ ਸਰਗਰਮੀਆਂ ਕਰਨ ਲਈ ਸਮਝੌਤੇ ਕਰ ਸਕਦੇ ਹਨ । ਹੁਣ ਤੱਕ 20 ਸੂਬਿਆਂ , ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਨੇ ਇਹ ਆਪਸੀ ਸਮਝੌਤੇ ਕੀਤੇ ਹਨ ਅਤੇ ਸਾਰੇ ਸੂਬਿਆਂ ਨੂੰ ਸਲਾਹ ਦਿੱਤੀ ਗਈ ਹੈ ਕਿ 2017 ਦੇ ਵਰ੍ਹੇ ਵਿੱਚ ਹੀ ਇਹਨਾਂ ਸਾਂਝੀਆਂ ਸਰਗਰਮੀਆਂ ਉੱਤੇ ਅਮਲ ਲਈ ਕਾਰਜ ਯੋਜਨਾ ਤਿਆਰ ਕਰਨ ।


    ਇਹ ਜਾਣਕਾਰੀ ਮਾਨਵ ਸੰਸਧਾਨ ਵਿਕਾਸ (HRD) ਰਾਜ ਮੰਤਰੀ ਡਾ. ਮਹੇਂਦਰ ਨਾਥ ਪਾਂਡੇ ਨੇ ਲੋਕ ਸਭਾ ਵਿੱਚ ਇੱਕ ਸਵਾਲ ਦੇ ਲਿਖਤ ਜਵਾਬ ਵਿੱਚ ਦਿੱਤੀ ।

    
    
    (Release ID: 1485975) Visitor Counter : 2