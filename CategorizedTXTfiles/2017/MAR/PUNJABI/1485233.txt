      ਮੰਤਰੀ ਮੰਡਲ

      ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਕੈਬਿਨੇਟ ਵੱਲੋਂ 'ਗੁੱਡਜ਼ ਐਂਡ ਸਰਵਿਸੇਜ਼ ਟੈਕਸ' (ਜੀ.ਐੱਸ.ਟੀ.) ਨਾਲ ਸਬੰਧਤ ਚਾਰ ਬਿਲਾਂ ਨੂੰ ਪ੍ਰਵਾਨਗੀ
      Posted On: 22 MAR 2017 6:17PM by PIB Chandigarh


    The Union Cabinet chaired by the Prime Minister Shri Narendra Modi approves the four Goods and Services Tax (GST) related bills today


    The GST law will be the biggest reform in the area of Indirect Taxes in the history of independent India


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਕੈਬਿਨੇਟ ਵੱਲੋਂ ' ਗੁੱਡਜ਼ ਐਂਡ ਸਰਵਿਸੇਜ਼ ਟੈਕਸ ' ( ਜੀ . ਐੱਸ . ਟੀ .) ਨਾਲ ਸਬੰਧਤ ਚਾਰ ਬਿਲਾਂ ਨੂੰ ਪ੍ਰਵਾਨਗੀ


    ਜੀ . ਐੱਸ . ਟੀ . ਕਾਨੂੰਨ ਅਜ਼ਾਦ ਭਾਰਤ ਦੇ ਇਤਿਹਾਸ ਵਿੱਚ ਅਸਿੱਧੇ ਟੈਕਸਾਂ ਦੇ ਖੇਤਰ ' ਚ ਸਭ ਤੋਂ ਵੱਡਾ ਸੁਧਾਰ ਹੋਵੇਗਾ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਹੋਈ ਕੇਂਦਰੀ ਮੰਤਰੀ ਮੰਡਲ ਦੀ ਮੀਟਿੰਗ ਵਿੱਚ


    ਜੀਐੱਸਟੀ ਨਾਲ ਸਬੰਧਿਤ ਚਾਰ ਹੇਠ ਲਿਖੇ ਬਿਲਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਹੈ ।


    1. ਕੇਂਦਰੀ ਮਾਲ ਅਤੇ ਸੇਵਾਵਾਂ ਕਰ ਬਿਲ 2017 ( ਸੀਜੀਐੱਸਟੀ ਬਿਲ )


    2. ਸੰਗਠਿਤ ਮਾਲ ਅਤੇ ਸੇਵਾਵਾਂ ਕਰ ਬਿਲ 2017 ( ਆਈਜੀਐੱਸਟੀ ਬਿਲ )


    3. ਕੇਂਦਰੀ ਸ਼ਾਸਿਤ ਮਾਲ ਅਤੇ ਸੇਵਾਵਾਂ ਕਰ ਬਿਲ 2017 ( ਯੂਟੀਜੀਐੱਸਟੀ ਬਿਲ )


    4. ਮਾਲ ਅਤੇ ਸੇਵਾਵਾਂ ਕਰ ( ਰਾਜਾਂ ਨੂੰ ਮੁਆਵਜ਼ਾ ) ਬਿਲ 2017 ( ਮੁਆਵਜ਼ਾ ਬਿਲ )


    ਜੀ . ਐੱਸ . ਟੀ . ਨਾਲ ਸਬੰਧਤ ਇਨ੍ਹਾਂ ਚਾਰ ਬਿਲਾਂ ਨੂੰ ਦਿੱਤੀ ਗਈ ਇਸ ਪ੍ਰਵਾਨਗੀ ਨਾਲ ਅਜ਼ਾਦ ਭਾਰਤ ਦੇ ਇਤਿਹਾਸ ਵਿੱਚ ਅਸਿੱਧੇ ਟੈਕਸਾਂ ਦੇ ਖੇਤਰ ਵਿੱਚ ਸਭ ਤੋਂ ਵੱਡੇ ਸੁਧਾਰ ਲਈ ਰਾਹ ਪੱਧਰਾ ਹੋ ਜਾਵੇਗਾ । ਕੇਂਦਰ ਸਰਕਾਰ ਨੇ ਜੀ . ਐੱਸ . ਟੀ . ਨੂੰ ਲਾਗੂ ਕਰਨ ਨੂੰ ਸਭ ਤੋਂ ਵੱਧ ਤਰਜੀਹ ਦਿੱਤੀ ਹੈ ਅਤੇ ਇਨ੍ਹਾਂ ਬਿਲਾਂ ਨੂੰ ਤੇਜ਼ - ਰਫ਼ਤਾਰ ਨਾਲ ਪਾਸ ਕੀਤਾ ਗਿਆ ਹੈ ਕਿਉਂਕਿ ਇਹ ਪਿਛਲੇ ਇੱਕ ਦਹਾਕੇ ਤੋਂ ਮੁਲਤਵੀ ਪਏ ਸਨ । ਇਨ੍ਹਾਂ ਚਾਰ ਬਿਲਾਂ ਨੂੰ ਕੈਬਿਨੇਟ ਦੀ ਪ੍ਰਵਾਨਗੀ ਮਿਲਣ ਨਾਲ ਭਾਰਤ ਵਿੱਚ ਜੀ . ਐੱਸ . ਟੀ . ਸ਼ਾਸਨ ਆਪਣੇ ਸਿਖ਼ਰਲੇ ਅੰਤਿਮ ਪੜਾਵਾਂ ' ਚ ਆ ਗਿਆ ਹੈ ਅਤੇ ਇਸ ਜੀ . ਐੱਸ . ਟੀ . ਕਾਨੂੰਨ ਦੇ 1 ਜੁਲਾਈ , 2017 ਤੋਂ ਲਾਗੂ ਹੋ ਜਾਣ ਦੀ ਪੂਰੀ ਸੰਭਾਵਨਾ ਹੈ । ਉਪਰੋਕਤ ਚਾਰ ਬਿਲ ਜੀ . ਐੱਸ . ਟੀ . ਕੌਂਸਲ ਵੱਲੋਂ ਪਹਿਲਾਂ ਹੀ ਪ੍ਰਵਾਨ ਕੀਤੇ ਜਾ ਚੁੱਕੇ ਹਨ ਅਤੇ ਇਸ ਤੋਂ ਪਹਿਲਾਂ ਕੌਂਸਲ ਨੇ ਪਿਛਲੇ ਛੇ ਮਹੀਨਿਆਂ ' ਚ 12 ਮੀਟਿੰਗਾਂ ਦੌਰਾਨ ਇਸ ਦੀ ਹਰੇਕ ਧਾਰਾ(Clause) ਉੱਤੇ ਵਿਚਾਰ - ਵਟਾਂਦਰਾ ਕੀਤਾ ਹੈ ।


    ਵੱਡੀ ਗਿਣਤੀ ਵਿੱਚ ਕੇਂਦਰੀ ਅਤੇ ਰਾਜਾਂ ਦੇ ਟੈਕਸਾਂ ਨੂੰ ਇੱਕ ਥਾਂ ਇਕੱਠੇ ਕਰ ਕੇ ਇੱਕੋ ਟੈਕਸ ਬਣਾਇਆ ਗਿਆ ਹੈ , ਇਸ ਨਾਲ ਤਰਤੀਬਵਾਰ ਜਾਂ ਦੋਹਰੇ ਟੈਕਸ ਵੱਡੇ ਪੱਧਰ ਉੱਤੇ ਘਟ ਜਾਣਗੇ ਅਤੇ ਇੱਕ ਸਾਂਝੇ ਰਾਸ਼ਟਰੀ ਬਜ਼ਾਰ ਲਈ ਰਾਹ ਪੱਧਰਾ ਹੋ ਜਾਵੇਗਾ । ' ਗੁੱਡਜ਼ ਐਂਡ ਸਰਵਿਸੇਜ਼ ਟੈਕਸ ' ਰਾਹੀਂ ' ਇੱਕ ਰਾਸ਼ਟਰ , ਇੱਕ ਟੈਕਸ ' ਦੇ ਉਦੇਸ਼ ਦੀ ਪੂਰਤੀ ਵਿੱਚ ਮਦਦ ਮਿਲੇਗੀ ਅਤੇ ਦੇਸ਼ ਵਿੱਚ ' ਕਾਰੋਬਾਰ ਕਰਨਾ ਸੁਖਾਲਾ ਬਣਾਉਣ ' ਵਿੱਚ ਸੁਧਾਰ ਹੋਵੇਗਾ । ਇਸ ਨਾਲ ਆਮ ਆਦਮੀ ਨੂੰ ਅਸਿੱਧੇ ਤੌਰ ਉੱਤੇ ਲਾਭ ਪੁੱਜੇਗਾ ਕਿਉਂਕਿ ਆਮ ਆਦਮੀ ਦੀਆਂ ਰੋਜ਼ਾਨਾ ਖਪਤ ਵਾਲੀਆਂ ਵਸਤਾਂ ਉੱਤੇ ਟੈਕਸ ਬੋਝ ਘਟੇਗਾ ।


    ਜੀ . ਐੱਸ . ਟੀ . ਦੇ ਲਾਗੂ ਹੋਣ ਨਾਲ ਭਾਰਤੀ ਉਤਪਾਦ ਘਰੇਲੂ ਅਤੇ ਅੰਤਰਰਾਸ਼ਟਰੀ ਬਾਜ਼ਾਰਾਂ ਵਿੱਚ ਵੀ ਪ੍ਰਤੀਯੋਗੀ ਬਣਨਗੇ । ਅਧਿਐਨ ਦਰਸਾਉਂਦੇ ਹਨ ਕਿ ਇਸ ਨਾਲ ਆਰਥਿਕ ਵਿਕਾਸ ਨੂੰ ਹੁਲਾਰਾ ਮਿਲੇਗਾ । ਇਹ ਅਨੁਮਾਨ ਹੈ ਕਿ ਗੁੱਡਜ਼ ਐਂਡ ਸਰਵਿਸੇਜ਼ ਟੈਕਸ ਲਾਗੂ ਹੋਣ ਨਾਲ ਦੇਸ਼ ਦਾ ਕੁੱਲ ਘਰੇਲੂ ਉਤਪਾਦਨ 1 ਤੋਂ 2 % ਵਧ ਜਾਵੇਗਾ । ਇਸ ਨਾਲ ਰੋਜ਼ਗਾਰ ਹੋਰ ਵਧੇਗਾ ਅਤੇ ਉਤਪਾਦਕਤਾ ਵਿੱਚ ਵਾਧਾ ਹੋਵੇਗਾ ।


    ਜੀ . ਐੱਸ . ਟੀ . ਸ਼ਾਸਨ ਨਾਲ ਵਧੇਰੇ ਪਾਰਦਰਸ਼ਤਾ ਤੇ ਕਾਰਜਕੁਸ਼ਲਤਾ ਆਵੇਗੀ ਕਿਉਂਕਿ ਦੇਸ਼ ਦੇ ਟੈਕਸ ਪ੍ਰਸ਼ਾਸਨ ਵਿੱਚ ਮਨੁੱਖੀ ਦਖ਼ਲ ਘਟ ਜਾਵੇਗਾ । ਜੀ . ਐੱਸ . ਟੀ . ਸ਼ਾਸਨ ' ਚ ਟੈਕਸ ਪ੍ਰਕਿਰਿਆ ਦੇ ਕੰਪਿਊਟਰੀਕਰਨ ਹੋਣ ਨਾਲ ਟੈਕਸ ਚੋਰੀ ਘਟਣ ਦੀ ਵੀ ਸੰਭਾਵਨਾ ਹੈ । ਇਹ ਟੈਕਸ ਕਿਉਂਕਿ ਪਾਰਦਰਸ਼ੀ ਤੇ ਸਵੈ - ਨੀਤੀ ਦੇ ਚਰਿੱਤਰ ਵਾਲਾ ਹੈ , ਇਸ ਲਈ ਇਸ ਦਾ ਪ੍ਰਬੰਧ ਸੰਭਾਲਣਾ ਸੁਖਾਲਾ ਹੋਵੇਗਾ । ਇਸ ਨਾਲ ਕੇਂਦਰ ਅਤੇ ਰਾਜਾਂ ਲਈ ਮਾਲੀਆ ਵਧੇਰੇ ਇਕੱਠਾ ਹੋਣ ਲੱਗ ਪਵੇਗਾ ।


    ਸੀ . ਜੀ . ਐੱਸ . ਟੀ . ਬਿਲ ਵਿੱਚ ਕੇਂਦਰ ਸਰਕਾਰ ਵੱਲੋਂ ਰਾਜਾਂ ਦੇ ਅੰਦਰ ਮਾਲ ਜਾਂ ਸੇਵਾਵਾਂ ਦੀ ਸਪਲਾਈ ਉੱਤੇ ਟੈਕਸ ਲਾਉਣ ਅਤੇ ਇਕੱਠਾ ਕਰਨ ਦੀਆਂ ਦੋਵੇਂ ਵਿਵਸਥਾਵਾਂ ਹੋਣਗੀਆਂ । ਦੂਜੇ ਪਾਸੇ , ਆਈ . ਜੀ . ਐਸ . ਟੀ . ਬਿਲ ਵਿੱਚ ਕੇਂਦਰ ਸਰਕਾਰ ਵੱਲੋਂ ਰਾਜਾਂ ਵਿਚਾਲੇ ਮਾਲ ਜਾਂ ਸੇਵਾਵਾਂ ਦੀ ਸਪਲਾਈ ਉੱਤੇ ਟੈਕਸ ਲਾਉਣ ਅਤੇ ਇਕੱਠਾ ਕਰਨ ਦੀਆਂ ਦੋਵੇਂ ਵਿਵਸਥਾਵਾਂ ਹੋਣਗੀਆਂ । ਇਸੇ ਤਰ੍ਹਾਂ ਯੂ . ਟੀ . ਜੀ . ਐੱਸ . ਟੀ . ਬਿਲ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਵਿੱਚ ਬਿਨਾ ਬਿਲ ਦੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਦੇ ਅੰਦਰ ਮਾਲ ਜਾਂ ਸੇਵਾਵਾਂ ਦੀ ਸਪਲਾਈ ਉੱਤੇ ਟੈਕਸ ਲਾਉਣ ਅਤੇ ਇਕੱਠਾ ਕਰਨ ਦੀਆਂ ਦੋਵੇਂ ਵਿਵਸਥਾਵਾਂ ਹੋਣਗੀਆਂ । ਕੇਂਦਰ ਸ਼ਾਸਤ ਪ੍ਰਦੇਸ਼ ਦਾ ਜੀ . ਐੱਸ . ਟੀ . ਬਿਲਕੁਲ ਰਾਜਾਂ ਦੇ ਗੁੱਡਜ਼ ਐਂਡ ਸਰਵਿਸੇਜ਼ ਟੈਕਸ ( ਐੱਸ . ਜੀ . ਐੱਸ . ਟੀ .) ਵਾਂਗ ਹੀ ਹੋਵੇਗਾ ਤੇ ਉਸ ਵਿੱਚ ਰਾਜਾਂ / ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਵੱਲੋਂ ਆਪਣੇ ਅੰਦਰੂਨੀ ਖੇਤਰ ਵਿੱਚ ਮਾਲ ਜਾਂ ਸੇਵਾਵਾਂ ਦੀ ਸਪਲਾਈ ਉੱਤੇ ਟੈਕਸ ਲਾਉਣ ਅਤੇ ਇਕੱਠਾ ਕਰਨ ਦੀਆਂ ਦੋਵੇਂ ਵਿਵਸਥਾਵਾਂ ਹੋਣਗੀਆਂ । ਮੁਆਵਜ਼ਾ ਬਿਲ ਵਿੱਚ ; ਸੰਵਿਧਾਨ ਦੀ ਧਾਰਾ 18 ( ਇੱਕ ਸੌ ਇੱਕਵੀਂ ਸੋਧ ) ਕਾਨੂੰਨ , 2016 ਅਨੁਸਾਰ ਪੰਜ ਸਾਲਾਂ ਦੇ ਸਮੇਂ ਵਾਸਤੇ ਗੁੱਡਜ਼ ਐਂਡ ਸਰਵਿਸੇਜ਼ ਟੈਕਸ ਲਾਗੂ ਹੋਣ ਨਾਲ ਰਾਜਾਂ ਨੂੰ ਹੋਣ ਵਾਲੇ ਨੁਕਸਾਨ ਬਦਲੇ ਮੁਆਵਜ਼ੇ ਦੀ ਵਿਵਸਥਾ ਹੈ ।


    *****


    

    
    (Release ID: 1485233) Visitor Counter : 2