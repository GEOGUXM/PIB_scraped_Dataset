      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਸ਼੍ਰੀ ਅਮਰਨਾਥਜੀ ਯਾਤਰਾ 2017 ਸ਼੍ਰੀ ਅਮਰਨਾਥਜੀ ਸ਼੍ਰਾਈਨ ਬੋਰਡ ਨੇ ਯਾਤਰੀਆਂ ਦੇ 'ਕਰਨ' ਅਤੇ 'ਨਾ ਕਰਨ' ਲਈ ਹੇਠ ਲਿਖੇ ਨੁਕਤੇ ਜਾਰੀ ਕੀਤੇ ਹਨ:
      Posted On: 15 MAR 2017 4:52PM by PIB Chandigarh


    Shri Amarnathji Yatra 2017


    Shri Amarnathji Shrine Board has issued following Dos and Donts for the Yatris

    ਸ਼੍ਰੀ ਅਮਰਨਾਥਜੀ ਯਾਤਰਾ 2017


    ਸ਼੍ਰੀ ਅਮਰਨਾਥਜੀ ਸ਼੍ਰਾਈਨ ਬੋਰਡ ਨੇ ਯਾਤਰੀਆਂ ਦੇ ' ਕਰਨ ' ਅਤੇ ' ਨਾ ਕਰਨ ' ਲਈ ਹੇਠ ਲਿਖੇ ਨੁਕਤੇ ਜਾਰੀ ਕੀਤੇ ਹਨ :


    ਯਾਤਰੀ ਇਹ ਕਰਨ


    1. ਵਾਜਬ ਮਾਤਰਾ ਵਿੱਚ ਊਨੀ ਕੱਪੜੇ ਆਪਣੇ ਨਾਲ ਲਵੋ ਕਿਉਂਕਿ ਕਈ ਵਾਰ ਉੱਥੇ ਤਾਪਮਾਨ 5 ਡਿਗਰੀ ਸੈਲਸੀਅਸ ਤੋਂ ਵੀ ਹੇਠਾਂ ਚਲਾ ਜਾਂਦਾ ਹੈ ।


    2. ਆਪਣੇ ਨਾਲ ਛਤਰੀ , ਵਿੰਡ - ਚੀਟਰ , ਰੇਨ - ਕੋਟ ਅਤੇ ਵਾਟਰ - ਪਰੂਫ਼ ਜੁੱਤੇ ਰੱਖੋ ਕਿਉਂਕਿ ਯਾਤਰਾ ਵਾਲੇ ਖੇਤਰਾਂ ਵਿੱਚ ਮੌਸਮ ਦਾ ਕੋਈ ਪੂਰਵ - ਅਨੁਮਾਨ ਨਹੀਂ ਲਾਇਆ ਜਾ ਸਕਦਾ ।


    3. ਆਪਣੇ ਕੱਪੜੇ ਅਤੇ ਖਾਣ ਵਾਲੀਆਂ ਵਸਤਾਂ ਇੱਕ ਢੁਕਵੇਂ ਵਾਟਰ - ਪਰੂਫ਼ ਬੈਗ ਵਿੱਚ ਰੱਖੋ ਕਿ ਤਾਂ ਜੋ ਉਹ ਗਿੱਲੀਆਂ ਨਾ ਹੋਣ ।


    4. ਆਪਣੀ ਜੇਬ ਵਿੱਚ ਕਿਸੇ ਹੰਗਾਮੀ ਹਾਲਾਤ ਵੇਲੇ ਵਰਤਣ ਲਈ ਕਿਸੇ ਅਜਿਹੇ ਯਾਤਰੀ ਦੇ ਨਾਮ / ਪਤੇ , ਮੋਬਾਈਲ ਟੈਲੀਫ਼ੋਨ ਨੰਬਰ ਦੀ ਪਰਚੀ ਜ਼ਰੂਰ ਰੱਖੋ , ਜਿਹੜਾ ਉਸੇ ਤਾਰੀਖ਼ ਨੂੰ ਦਰਸ਼ਨ ਕਰ ਰਿਹਾ ਹੋਵੇ , ਜਿਸ ਦਿਨ ਤੁਸੀਂ ਕਰ ਰਹੇ ਹੋ ।


    5. ਆਪਣੇ ਨਾਲ ਸ਼ਨਾਖ਼ਤੀ ਕਾਰਡ / ਡਰਾਇਵਿੰਗ ਲਾਇਸੈਂਸ ਅਤੇ ' ਯਾਤਰਾ ਪਰਮਿਟ ' ਰੱਖੋ ।


    6. ਤੁਹਾਡਾ ਸਮਾਨ ਚੁੱਕਣ ਵਾਲੇ ਕੁਲੀਆਂ / ਘੋੜਿਆਂ / ਟੱਟੂਆਂ ਦੇ ਸਮੂਹ ਨਾਲ ਯਾਤਰਾ ਕਰੋ ।


    7. ਇਹ ਯਕੀਨੀ ਬਣਾਓ ਕਿ ਤੁਹਾਡੇ ਸਮੂਹ ਦੇ ਸਾਰੇ ਯਾਤਰੀ ਤੁਹਾਡੀਆਂ ਅੱਖਾਂ ਤੋਂ ਓਝਲ ਨਾ ਹੋਣ ਅਤੇ ਕਿਤੇ ਅਜਿਹਾ ਨਾ ਹੋਵੇ ਕਿ ਤੁਸੀਂ ਆਪਣੇ ਸਮੂਹ ਤੋਂ ਵੱਖ ਹੋ ਜਾਵੋਂ ।


    8. ਆਪਣੇ ਘਰ ਵਾਪਸ ਜਾਣ ਦੀ ਯਾਤਰਾ ਸ਼ੁਰੂ ਕਰਦੇ ਸਮੇਂ ਤੁਹਾਨੂੰ ਜ਼ਰੂਰ ਹੀ ਆਪਣੇ ਸਮੂਹ ਦੇ ਸਾਰੇ ਹੋਰ ਮੈਂਬਰਾਂ ਨਾਲ ਹੀ ਬੇਸ ਕੈਂਪਾਂ ਤੋਂ ਰਵਾਨਗੀ ਪਾਉਣੀ ਹੋਵੇਗੀ ।


    9. ਜੇ ਤੁਹਾਡੇ ਸਮੂਹ ਦਾ ਕੋਈ ਮੈਂਬਰ ਗੁਆਚ ਜਾਂਦਾ ਹੈ , ਤਾਂ ਤੁਰੰਤ ਪੁਲਿਸ ਦੀ ਸਹਾਇਤਾ ਲਵੋ । ਯਾਤਰਾ ਕੈਂਪ ਵਿੱਚ ' ਜਨਤਕ ਸੰਬੋਧਨ ਪ੍ਰਣਾਲੀ ' ਉੱਤੇ ਐਲਾਨ ਵੀ ਕਰਵਾਓ ।


    10. ਆਪਣੇ ਨਾਲ ਯਾਤਰਾ ਕਰ ਰਹੇ ਦੂਜੇ ਯਾਤਰੀਆਂ ਦੀ ਮਦਦ ਕਰੋ ਅਤੇ ਯਾਤਰਾ ਨੂੰ ਬਿਲਕੁਲ ਪਵਿੱਤਰ ਮਨ ਨਾਲ ਸੰਪੰਨ ਕਰੋ ।


    11. ਯਾਤਰਾ ਪ੍ਰਸ਼ਾਸਨ ਵੱਲੋਂ ਸਮੇਂ - ਸਮੇਂ ' ਤੇ ਜਾਰੀ ਕੀਤੀਆਂ ਹਿਦਾਇਤਾਂ ਦੀ ਸਖ਼ਤੀ ਨਾਲ ਪਾਲਣਾ ਕਰੋ ।


    12. ਕਿਸੇ ਵੀ ਤਰ੍ਹਾਂ ਦੀ ਸਹਾਇਤਾ ਲਈ ਸ਼੍ਰੀ ਅਮਰਨਾਥਜੀ ਸ਼੍ਰਾਈਨ ਬੋਰਡ ਕੈਂਪ ਦੇ ਡਾਇਰੈਕਟਰਾਂ / ਲਾਗਲੇ ਯਾਤਰਾ ਕੰਟਰੋਲ ਰੂਮ ਨਾਲ ਸੰਪਰਕ ਕਰੋ ।


    13. ਕਿਸੇ ਵੀ ਤਰ੍ਹਾਂ ਦੀ ਦੁਰਘਟਨਾ ਜਾਂ ਹੰਗਾਮੀ ਹਾਲਤ ਵਿੱਚ ਲਾਗਲੇ ਕੈਂਪ ਡਾਇਰੈਕਟਰ / ਵੱਖੋ - ਵੱਖਰੀਆਂ ਥਾਵਾਂ ਉੱਤੇ ਤਾਇਨਾਤ ਪਰਬਤ ਰਾਹਤ ਟੀਮਾਂ ਨਾਲ ਸੰਪਰਕ ਕਰੋ ।


    14. ਦੋਮੇਲ ਅਤੇ ਚੰਦਨਵਾੜੀ ਸਥਿਤ ' ਅਕਸੈੱਸ ਕੰਟਰੋਲ ' ਦੇ ਗੇਟ ਸਵੇਰੇ 5:00 ਵਜੇ ਖੁੱਲ੍ਹ ਜਾਣਗੇ ਅਤੇ ਸਵੇਰੇ 11:00 ਵਜੇ ਬੰਦ ਹੋ ਜਾਣਗੇ । ਗੇਟਾਂ ਉੱਤੇ ਸਮੇਂ ਸਿਰ ਪੁੱਜੋ । ਗੇਟ ਬੰਦ ਹੋ ਜਾਣ ਤੋਂ ਬਾਅਦ ਕਿਸੇ ਵੀ ਯਾਤਰੀ ਨੂੰ ਤੀਰਥ - ਯਾਤਰਾ ਕਰਨ ਦੀ ਇਜਾਜ਼ਤ ਨਹੀਂ ਹੋਵੇਗੀ ।


    15. ਸਮੁੱਚੇ ਯਾਤਰਾ ਖੇਤਰ ਵਿੱਚ ਲੰਗਰਾਂ ' ਚ ਮੁਫ਼ਤ ਭੋਜਨ ਦੀ ਸਹੂਲਤ ਉਪਲੱਬਧ ਹੈ ।


    16. ਯਾਤਰਾ ਵਾਲੇ ਖੇਤਰ ਵਿੱਚ ਭੋਜਨ ਕਰਦੇ ਸਮੇਂ ; ਬੋਰਡ ਦੀ ਵੈੱਬਸਾਈਟ ww w .s hria m arna t hj i s hrin e . c o m ਉੱਤੇ ਉਪਲੱਬਧ ਨਿਰਧਾਰਤ ਭੋਜਨ ਦੇ ਮੀਨੂ ਦੀ ਪਾਲਣਾ ਕਰੋ ।


    17. ਹੋਰਨਾਂ ਸੂਬਿਆਂ ਦੇ ਪ੍ਰੀ - ਪੇਡ ਸਿਮ ਕਾਰਡ ਜੰਮੂ - ਕਸ਼ਮੀਰ ਅਤੇ ਯਾਤਰਾ ਵਾਲੇ ਖੇਤਰ ਵਿੱਚ ਕੰਮ ਨਹੀਂ ਕਰਨਗੇ । ਯਾਤਰੀ ਬਾਲਟਾਲ ਤੇ ਨੂੰਨਵਾਂ ਵਿਖੇ ਮੌਜੂਦ ਬੇਸ ਕੈਂਪਾਂ ਤੋਂ ਪਹਿਲਾਂ ਤੋਂ ਐਕਟੀਵੇਟਡ ਸਿਮ ਕਾਰਡ ਖ਼ਰੀਦ ਸਕਦੇ ਹਨ ।


    18. ਮਿੱਟੀ , ਪਾਣੀ , ਹਵਾ , ਅਗਨੀ ਅਤੇ ਅਕਾਸ਼ ; ਭਗਵਾਨ ਸ਼ਿਵ ਦਾ ਅਟੁੱਟ ਅੰਗ ਹਨ । ਇਸ ਲਈ ਵਾਤਾਵਰਨ ਦਾ ਸਤਿਕਾਰ ਕਰੋ ਅਤੇ ਯਾਤਰਾ ਖੇਤਰ ਵਿੱਚ ਪ੍ਰਦੂਸ਼ਣ ਫੈਲਾਉਣ ਵਾਲੀ ਕੋਈ ਗਤੀਵਿਧੀ ਨਾ ਕਰੋ ।


    ਯਾਤਰੀ ਇਹ ਨਾ ਕਰਨ


    1. ਮਹਿਲਾ ਯਾਤਰੀਆਂ ਲਈ : ਯਾਤਰਾ ਦੌਰਾਨ ਉਹ ਕਿਸੇ ਵੀ ਹਾਲਤ ' ਚ ਸਾੜ੍ਹੀਆਂ ਨਾ ਪਹਿਨਣ । ਸਲਵਾਰ ਕਮੀਜ਼ , ਪੈਂਟ - ਕਮੀਜ਼ ਜਾਂ ਟਰੈਕ - ਸੂਟ ਪਹਿਨਣਾ ਠੀਕ ਰਹੇਗਾ ।


    2. ਜਿਹੜੀਆਂ ਔਰਤਾਂ 6 ਹਫ਼ਤੇ ਤੋਂ ਵੱਧ ਦੇ ਸਮੇਂ ਤੋਂ ਗਰਭਵਤੀ ਹਨ , ਉਨ੍ਹਾਂ ਨੂੰ ਯਾਤਰਾ ਕਰਨ ਦੀ ਇਜਾਜ਼ਤ ਨਹੀਂ ਦਿੱਤੀ ਜਾਵੇਗੀ ।


    3. 13 ਸਾਲ ਤੋਂ ਘੱਟ ਉਮਰ ਦੇ ਬੱਚਿਆਂ ਅਤੇ 75 ਸਾਲ ਤੋਂ ਵੱਧ ਦੇ ਬਜ਼ੁਰਗ ਵਿਅਕਤੀਆਂ ਨੂੰ ਤੀਰਥ - ਯਾਤਰਾ ਕਰਨ ਦੀ ਇਜਾਜ਼ਤ ਨਹੀਂ ਹੋਵੇਗੀ ।


    4. ਜਿਹੜੀਆਂ ਥਾਵਾਂ ਉੱਤੇ ' ਚੇਤਾਵਨੀ ਸੂਚਨਾਵਾਂ ' ਲੱਗੀਆਂ ਹੋਈਆਂ ਹਨ , ਉਨ੍ਹਾਂ ਥਾਵਾਂ ' ਤੇ ਰੁਕੋ ਨਾ । ਕੇਵਲ ਰਸਤਿਆਂ ਉੱਤੇ ਚਲਦੇ ਰਹੋ ।


    5. ਨੰਗੇ ਪੈਰੀਂ ਨਾ ਚਲੋ ਜਾਂ ਕਦੇ ਕਿਸੇ ਵੀ ਸਮੇਂ ਬਗ਼ੈਰ ਊਨੀ ਕੱਪੜਿਆਂ ਦੇ ਨਾ ਰਹੋ ਕਿਉਂਕਿ ਯਾਤਰਾ ਖੇਤਰ ਵਿੱਚ ਤਾਪਮਾਨ ਘੱਟ ਰਹਿੰਦਾ ਹੈ ਅਤੇ ਤੁਰੰਤ ਹੀ ਬਦਲ ਜਾਂਦਾ ਹੈ ।


    6. ਸਲਿੱਪਰਾਂ ਦੀ ਵਰਤੋਂ ਨਾ ਕਰੋ ਕਿਉਂਕਿ ਪਵਿੱਤਰ ਗੁਫ਼ਾ ਵੱਲ ਜਾਣ ਵਾਲੇ ਰਸਤੇ ਉੱਤੇ ਬਹੁਤ ਤਿੱਖੀਆਂ ਚੜ੍ਹਾਈਆਂ ਤੇ ਉਤਰਾਈਆਂ ਹਨ । ਕੇਵਲ ਤਸਮਿਆਂ / ਫੀਤਿਆਂ ਵਾਲੇ ਟਰੈਕਿੰਗ ਜੁੱਤੇ ਹੀ ਪਹਿਨੋ ।


    7. ਰਸਤੇ ਤੋਂ ਸ਼ਾਰਟ - ਕੱਟ ਮਾਰਨ ਦਾ ਯਤਨ ਨਾ ਕਰੋ ਕਿਉਂਕਿ ਅਜਿਹਾ ਕਰਨਾ ਖ਼ਤਰਨਾਕ ਹੈ ।


    8. ਯਾਤਰਾ ਨੂੰ ਖ਼ਾਲੀ ਪੇਟ ਸ਼ੁਰੂ ਨਾ ਕਰੋ । ਜੇ ਤੁਸੀਂ ਅਜਿਹਾ ਕਰਦੇ ਹੋ , ਤਾਂ ਤੁਹਾਨੂੰ ਕੋਈ ਗੰਭੀਰ ਮੈਡੀਕਲ ਸਮੱਸਿਆ ਹੋ ਸਕਦੀ ਹੈ ।


    9. ਸਮੁੱਚੀ ਯਾਤਰਾ ਦੌਰਾਨ ਅਜਿਹਾ ਕੁਝ ਨਾ ਕਰੋ , ਜਿਸ ਨਾਲ ਇਲਾਕੇ ਵਿੱਚ ਪ੍ਰਦੂਸ਼ਣ ਫੈਲਦਾ ਹੋਵੇ ਜਾਂ ਮਾਹੌਲ ਖ਼ਰਾਬ ਹੁੰਦਾ ਹੋਵੇ ।


    10. ਆਪਣੇ ਨਾਲ ਪੌਲੀਥੀਨ ਦੀ ਕੋਈ ਸਮੱਗਰੀ ਨਾ ਲੈ ਕੇ ਆਓ ਕਿਉਂਕਿ ਜੰਮੂ - ਕਸ਼ਮੀਰ ਵਿੱਚ ਇਸ ਉੱਤੇ ਪਾਬੰਦੀ ਹੈ ਅਤੇ ਕਾਨੂੰਨ ਅਧੀਨ ਦੰਡਯੋਗ ਹੈ ।


    11. ਪਵਿੱਤਰ ਗੁਫ਼ਾ ਦੇ ਦਰਸ਼ਨ ਕਰਦੇ ਸਮੇਂ ਸ਼ਿਵਲਿੰਗਮ ਵੱਲ ਸਿੱਕੇ , ਕਰੰਸੀ ਨੋਟ , ਸਜਾਵਟੀ ਚੁੰਨੀਆਂ , ਪਿੱਤਲ ਦੇ ਲੋਟੇ ਜਾਂ ਹੋਰ ਸਮੱਗਰੀ ਨਾ ਸੁੱਟੋ ।


    12. ਉੱਚੇ ਪਹਾੜ ਅਤੇ ਸਖ਼ਤ ਤੇ ਅਣਕਿਆਸੇ ਮੌਸਮ ਕਾਰਨ ਰਾਤ ਭਰ ਪਵਿੱਤਰ ਗੁਫ਼ਾ ਵਿੱਚ ਨਾ ਠਹਿਰੋ ।


    13. ਪੰਜਤਰਨੀ ਕੈਂਪ ਤੋਂ ਪਵਿੱਤਰ ਗੁਫ਼ਾ ਵੱਲ ਦੁਪਹਿਰ ਨੂੰ 3:00 ਵਜੇ ਤੋਂ ਬਾਅਦ ਰਵਾਨਾ ਨਾ ਹੋਵੋ ਕਿਉਂਕਿ ਸ਼ਾਮੀਂ 6:00 ਵਜੇ ਤੋਂ ਬਾਅਦ ਪਵਿੱਤਰ ਗੁਫ਼ਾ ਦੇ ਦਰਸ਼ਨ ਕਰਨ ਦੀ ਇਜਾਜ਼ਤ ਨਹੀਂ ਦਿੱਤੀ ਜਾਂਦੀ ।


    *******


    

    
    (Release ID: 1484629) Visitor Counter : 2