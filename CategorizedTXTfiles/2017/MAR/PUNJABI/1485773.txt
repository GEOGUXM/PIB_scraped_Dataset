      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਨਿਵੇਸ਼ ਟੀਚਾ ਮਿੱਥਣ ਅਤੇ ਸਹੂਲਤ ਸੈੱਲ ਡੈਸਕ
      Posted On: 27 MAR 2017 12:44PM by PIB Chandigarh


    Investment Targeting and Facilitation Desk


    ਨਿਵੇਸ਼ ਟੀਚਾ ਮਿੱਥਣ ਅਤੇ ਸਹੂਲਤ ਸੈੱਲ ਡੈਸਕ


    ਭਾਰਤੀ ਖੁਰਾਕ ਪ੍ਰੋਸੈਸਿੰਗ ਉਦਯੋਗ ਨੂੰ ਆਮ ਤੌਰ ਤੇ ਇੱਕ ' ਉੱਭਰਦੇ ਸੂਰਜ ਦਾ ਉਦਯੋਗ ਵਜੋਂ ਮਾਨਤਾ ਮਿਲੀ ਹੋਈ ਹੈ ਜਿਸ ਵਿੱਚ ਖੇਤੀ ਆਰਥਿਕਤਾ ਨੂੰ ਉੱਚਾ ਚੁੱਕਣ ਦੀ ਭਾਰੀ ਸਮਰੱਥਾ ਹੈ । ਇਸ ਖੇਤਰ ਦੀ ਅਹਿਮੀਅਤ ਵਿੱਚ ਇਸ ਤੱਥ ਨਾਲ ਹੋਰ ਵਾਧਾ ਹੋਇਆ ਹੈ ਕਿ ਦੇਸ਼ ਦੀ 60% ਤੋਂ ਵੱਧ ਅਬਾਦੀ ਆਪਣੇ ਗੁਜ਼ਾਰੇ ਲਈ ਖੇਤੀ ਸਰਗਰਮੀਆਂ ਉੱਤੇ ਨਿਰਭਰ ਕਰਦੀ ਹੈ ਅਤੇ ਕੁਲ ਕੀਮਤ ਅਧਾਰਿਤ ( Gross Value Added ) ਵਿੱਚ ਖੇਤੀ ਦਾ ਹਿੱਸਾ ਕਰੀਬ 17% ਹੈ ।


    ਵਿੱਤ ਮੰਤਰੀ ਨੇ ਸੰਸਦ ਵਿੱਚ ਆਪਣੇ ਬੱਜਟ ਭਾਸ਼ਣ ਵਿੱਚ ਐਲਾਨ ਕੀਤਾ ਸੀ ਕਿ ਐੱਫ ਆਈ ਪੀ ਬੀ ਰੂਟ ( FIPB Route) ਅਧੀਨ ਮਾਰਕੀਟਿੰਗ ਲਈ 100% ਐੱਫ ਡੀ ਆਈ (ਵਿਦੇਸ਼ੀ ਸਿੱਧੇ ਨਿਵੇਸ਼)ਦੀ ਇਜਾਜ਼ਤ ਹੈ । ਇਸ ਮਾਰਕੀਟਿੰਗ ਵਿੱਚ ਖੁਰਾਕ ਉਤਪਾਦ ਤਿਆਰ ਕਰਨ ਵਾਲੇ ਅਤੇ /ਜਾਂ ਭਾਰਤ ਵਿੱਚ ਪੈਦਾ ਹੋਣ ਵਾਲੇ ਉਤਪਾਦਾਂ ਦਾ ਈ-ਕਾਮਰਸ ਵੀ ਸ਼ਾਮਲ ਹੈ ।


    ਆਟੋਮੈਟਿਕ ਰੂਟ ਅਧੀਨ 100% ਦੀ ਐੱਫ ਡੀ ਆਈ(ਵਿਦੇਸ਼ੀ ਸਿੱਧੇ ਨਿਵੇਸ਼) ਦੀ ਇਜਾਜ਼ਤ ਖੁਰਾਕ ਪ੍ਰੋਸੈਸਿੰਗ ਉਦਯੋਗ ਦੀਆਂ ਨਿਰਮਾਣ ਸਬੰਧੀ ਸਰਗਰਮੀਆਂ ਵਿੱਚ ਦਿੱਤੀ ਗਈ ਹੈ । ਇਸੇ ਤਰ੍ਹਾਂ ਸਮੁੱਚੇ /ਕੈਸ਼ ਐਂਡ ਕੈਰੀ ਕਾਰੋਬਾਰ ਵਿੱਚ ਵੀ ਆਟੋਮੈਟਿਕ ਰੂਟ ਅਧੀਨ 100% ਐੱਫ ਡੀ ਆਈ(ਵਿਦੇਸ਼ੀ ਸਿੱਧੇ ਨਿਵੇਸ਼) ਦੀ ਇਜਾਜ਼ਤ ਦਿੱਤੀ ਗਈ ਹੈ ਜਿਸ ਵਿੱਚ ਖੁਰਾਕ ਉਤਪਾਦ ਵੀ ਸ਼ਾਮਲ ਹਨ ।


    ਭਾਰਤ ਵਿੱਚ ਐੱਫ ਡੀ ਆਈ ਅਤੇ ਨਿਵੇਸ਼ ਨੂੰ ਵੜ੍ਹਾਵਾ ਦੇਣ ਲਈ ਖੁਰਾਕ ਪ੍ਰੋਸੈਸਿੰਗ ਉਦਯੋਗ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਦੀ ਅਗਵਾਈ ਵਿੱਚ ਅਧਿਕਾਰਤ ਮੰਤਰੀ ਪੱਧਰੀ ਵਫਦ ਦੁਨੀਆ ਭਰ ਦਾ ਦੌਰਾ ਕਰ ਰਹੇ ਹਨ । ਇਸ ਬਾਰੇ ਮਿਲੀ ਸ਼ੁਰੂਆਤੀ ਪ੍ਰਤੀਕ੍ਰਿਆ ਕਾਫੀ ਉਤਸ਼ਾਹਜਨਕ ਰਹੀ ਹੈ । ਵੱਡੀ ਗਿਣਤੀ ਵਿੱਚ ਵਿਦੇਸ਼ੀ ਕੰਪਨੀਆਂ ਨੇ ਭਾਰਤ ਵਿੱਚ ਆ ਕੇ ਭਰੋਸੇਯੋਗ ਸਥਾਨਕ ਭਾਈਵਾਲਾਂ ਨਾਲ ਹੱਥ ਮਿਲਾਉਣ ਵਿੱਚ ਦਿਲਚਸਪੀ ਦਿਖਾਈ ਹੈ । ਇਸ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਖੁਰਾਕ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ ਨੇ ਆਪਣੇ ਅਧੀਨ ਹੀ ਇੱਕ ਨਿਵੇਸ਼ ਟੀਚਾ ਮਿੱਥਣ ਵਾਲਾ ਅਤੇ ਸਹੂਲਤ ਡੈਸਕ ਬਣਾਇਆ ਹੈ ਜੋ ਗਠਜੋੜ ਕਰਨ , ਨੈੱਟਵਰਕ ਬਣਾਉਣ ਅਤੇ ਭਾਰਤ ਤੋਂ ਵਸਤਾਂ ਦੀ ਪ੍ਰਾਪਤੀ ਵਿੱਚ ਉਨ੍ਹਾਂ ਦੀ ਮਦਦ ਕਰੇਗਾ । ਸਬੰਧਤ ਸੈੱਲ ਭਾਰਤੀ ਕੰਪਨੀਆਂ ਦੀ ਇੱਕ ਲਿਸਟ ਵੀ ਉਨ੍ਹਾਂ ਦੇ ਵਿਦੇਸ਼ੀ ਭਾਈਵਾਲਾਂ ਲਈ ਤਿਆਰ ਕਰੇਗਾ ।


    

    
    (Release ID: 1485773) Visitor Counter : 2