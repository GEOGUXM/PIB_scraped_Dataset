      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' ਦੇ ਨਾਂ 'ਤੇ ਧੋਖਾਧੜੀ ਕਰਨ ਵਾਲੀਆਂ ਯੋਜਨਾਵਾਂ ਦੇ ਸਬੰਧ ਵਿੱਚ ਦਿੱਲੀ ਦੇ ਨਾਗਰਕਾਂ ਨੂੰ ਚਿਤਾਵਨੀ
      Posted On: 22 MAR 2017 6:16PM by PIB Chandigarh


    Residents of Delhi are cautioned against spurious schemes being floated in the name of Beti Bachao Beti Padhao


    ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' ਦੇ ਨਾਂ ' ਤੇ ਧੋਖਾਧੜੀ ਕਰਨ ਵਾਲੀਆਂ ਯੋਜਨਾਵਾਂ ਦੇ ਸਬੰਧ ਵਿੱਚ ਦਿੱਲੀ ਦੇ ਨਾਗਰਕਾਂ ਨੂੰ ਚਿਤਾਵਨੀ

    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ , ਭਾਰਤ ਸਰਕਾਰ ਦੇ ਧਿਆਨ ਵਿੱਚ ਆਇਆ ਹੈ ਕਿ ਕੁਝ ਅਣਅਧਿਕਾਰਤ ਤੱਤ / ਵਿਅਕਤੀ ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' ਯੋਜਨਾ ਤਹਿਤ ਨਕਦ ਪ੍ਰੋਤਸਾਹਨ ਦੇਣ ਦੇ ਨਾਂ ' ਤੇ ਗੈਰ ਕਾਨੂੰਨੀ ਗਧੀਵਿਧੀਆਂ ਰਾਹੀਂ ਪਰਚੇ ਵੰਡ ਰਹੇ ਹਨ । ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਉੱਤਰ ਪ੍ਰਦੇਸ਼ ਹਰਿਆਣਾ , ਉੱਤਰਾਖੰਡ , ਪੰਜਾਬ ਅਤੇ ਬਿਹਾਰ ਰਾਜਾਂ ਦੀਆਂ ਸਰਕਾਰ ਦੇ ਸਬੰਧਿਤ ਅਧਿਕਾਰੀਆਂ ਅੱਗੇ ਇਹ ਮਾਮਲਾ ਉਠਾਇਆ ਹੈ । ਹਾਲਾਂਕਿ ਮੰਤਰਾਲੇ ਦੇ ਸਾਹਮਣੇ ਯੋਜਨਾ ਦੇ ਨਾਂ ' ਤੇ ਧੋਖਾਧੜੀ ਦੀ ਜਾਣਕਾਰੀ ਦਿੱਲੀ ਤੋਂ ਵੀ ਪ੍ਰਾਪਤ ਹੋਈ ਹੈ । ਦਿੱਲੀ ਦੇ ਵੱਖ- ਵੱਖ ਖੇਤਰਾਂ ਵਿਸ਼ੇਸ਼ ਤੌਰ ' ਤੇ ਟੀਕਰੀ , ਭੱਟੀ ਖੁਰਦ , ਦੱਖਣੀਪੁਰੀ ਐਕਸਟੈਨਸ਼ਨ , ਸੰਗਮ ਵਿਹਾਰ , ਸੰਜੈ ਕਾਲੌਨੀ , ਸਰਿਤਾ ਵਿਹਾਰ , ਆਦਰਸ਼ ਨਗਰ ਅਤੇ ਜੇਜੇ ਕਾਲੌਨੀ ਤੋਂ ਇਸ ਸਬੰਧ ਵਿੱਚ ਜਾਣਕਾਰੀ ਪ੍ਰਾਪਤ ਹੋਈ ਹੈ ।


    ਇਹ ਸਪੱਸ਼ਟ ਕੀਤਾ ਜਾਂਦਾ ਹੈ ਕਿ ਯੋਜਨ ਦੇ ਤਹਿਤ ਕਿਸੇ ਵੀ ਵਿਅਕਤੀ ਲਈ ਕਿਸੇ ਤਰ੍ਹਾਂ ਦੇ ਨਕਦ ਪ੍ਰੋਤਸਾਹਨ ਦਾ ਪ੍ਰਾਵਧਾਨ ਨਹੀਂ ਹੈ । ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' ਯੋਜਨਾ ਬੱਚੀਆਂ ਦੇ ਮਹੱਤਵ ਨੂੰ ਸਮਝਾਉਣ , ਪੀਸੀ ਐਂਡ ਪੀਐੱਨਡੀਟੀ ਕਾਨੂੰਨ ਦਾ ਸਖ਼ਤੀ ਨਾਲ ਪਾਲਣ ਕਰਾਉਣ ਦੇ ਕ੍ਰਮ ਵਿੱਚ ਸਮਾਜਿਕ ਵਿਵਸਥਾ ਅਤੇ ਤਾਣੇ ਬਾਣੇ ਵਿੱਚ ਮੌਜੂਦ ਪੁਰਸ਼ ਪ੍ਰਧਾਨਤਾ ਅਤੇ ਲੋਕਾਂ ਦੀ ਮਾਨਸਿਕਤਾ ਬਦਲਣ ਅਤੇ ਬੱਚੀਆਂ ਦੀ ਸਿੱਖਿਆ ' ਤੇ ਧਿਆਨ ਕੇਂਦਰਿਤ ਕਰਦਾ ਹੈ । ਇਸ ਵਿੱਚ ਜੀਵਨ ਪੱਧਰ ' ਤੇ ਮਹਿਲਾ ਸਸ਼ਕਤੀਕਰਨ ' ਤੇ ਧਿਆਨ ਕੇਂਦਰਿਤ ਕੀਤਾ ਜਾਂਦਾ ਹੈ । ਇਹ ਸਿੱਧੀ ਲਾਭ ਤਬਦੀਲੀ ( ਡੀਬੀਟੀ - Direct Benefit Transfer ) ਯੋਜਨਾ ਨਹੀਂ ਹੈ ।


    ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' ਦੇ ਨਾਂ ' ਤੇ ਧੋਖਾਧੜੀ ਇੱਕ ਗੰਭੀਰ ਵਿਸ਼ਾ ਹੈ ਅਤੇ ਜੇਕਰ ਤੁਹਾਡੇ ਸਾਹਮਣੇ ਅਜਿਹੀ ਕੋਈ ਘਟਨਾ ਆਉਂਦੀ ਹੈ ਤਾਂ ਤੁਰੰਤ ਇਸਦੀ ਜਾਣਕਾਰੀ ਨਜ਼ਦੀਕ ਦੇ ਪੁਲਿਸ ਸਟੇਸ਼ਨ ਅਤੇ ਸਬੰਧਿਤ ਜ਼ਿਲ੍ਹਾ ਅਧਿਕਾਰੀ ਨੂੰ ਦਿਓ । ਇਸ ਸਬੰਧ ਵਿੱਚ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਵੱਲੋਂ ਪ੍ਰਿੰਟ ਅਤੇ ਇਲੈੱਕਟ੍ਰਾਨਿਕ ਮੀਡੀਆ ਵਿੱਚ ਕਈ ਵਾਰ ਚਿਤਾਵਨੀ ਜਾਰੀ ਕੀਤੀ ਗਈ ਹੈ । ਇਹ ਗੱਲ ਫਿਰ ਦੁਹਰਾਈ ਜਾਂਦੀ ਹੈ ਕਿ ਇਸ ਪ੍ਰਕਾਰ ਦੇ ਪਰਚਿਆਂ ਦੀ ਵੰਡ ਪੂਰਣ ਰੂਪ ਵਿੱਚ ਗੈਰ ਕਾਨੂੰਨੀ ਹੈ ਅਤੇ ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' ਯੋਜਨਾ ਦੇ ਨਾਲ ਕਿਸੇ ਵੀ ਪ੍ਰਕਾਰ ਦਾ ਨਕਦ ਪ੍ਰੋਤਸਾਹਨ ਸ਼ਾਮਲ ਨਹੀਂ ਹੈ ।


    ਮੰਤਰਾਲੇ ਵੱਲੋਂ ਸਲਾਹ ਦਿੱਤੀ ਗਈ ਹੈ ਕਿ ਇਸ ਸਬੰਧ ਵਿੱਚ ਕੋਈ ਵੀ ਵਿਅਕਤੀਗਤ ਜਾਣਕਾਰੀ ਸਾਂਝੀ ਨਹੀਂ ਕੀਤੀ ਜਾਣੀ ਚਾਹੀਦੀ ਅਤੇ ਕਿਸੇ ਨੂੰ ਵੀ ਇਸ ਤਰ੍ਹਾਂ ਦੀ ਧੋਖਾਧੜੀ ਵਾਲੀਆਂ ਯੋਜਨਾਵਾਂ ਨਾਲ ਨਹੀਂ ਜੁੜਨਾ ਚਾਹੀਦਾ ਅਤੇ ਅਜਿਹੇ ਕਿਸੇ ਫਰਜ਼ੀ ਪੱਤਰ ਨੂੰ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਜਾਂ ਕਿਸੇ ਹੋਰ ਸਰਕਾਰੀ ਵਿਭਾਗ ਨੂੰ ਨਹੀਂ ਭੇਜਿਆ ਜਾਣਾ ਚਾਹੀਦਾ ।


    ਮਾਮਲੇ ਦੀ ਗੰਭੀਰਤਾ ਅਤੇ ਜਨਹਿਤ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਇਸ ਪੂਰੇ ਮਾਮਲੇ ਦੀ ਜਾਂਚ ਸੀਬੀਆਈ ਦੇ ਹਵਾਲੇ ਕੀਤੀ ਜਾ ਚੁੱਕੀ ਹੈ ।


    *******


    

    
    (Release ID: 1485232) Visitor Counter : 2