      ਵਾਤਾਵਰਣ,ਜੰਗਲਾਤ ਅਤੇ ਜਲਵਾਯੂ ਪਰਿਵਰਤਨ ਮੰਤਰਾਲਾ

      ਨਿਕਾਸੀਆਂ ਦਾ ਨਾਪ
      Posted On: 22 MAR 2017 6:24PM by PIB Chandigarh


    Measurement of Emissions


    ਨਿਕਾਸੀਆਂ ਦਾ ਨਾਪ

    ਕਿਸੇ ਦੇਸ਼ ਦੀ '' ਨਿਕਾਸੀਆਂ ਦੀ ਤੀਖਣਤਾ ਦੀ ਗਿਣਤੀ ' ਕੁੱਲ ਗ੍ਰੀਨਹਾਊਸ ਗੈਸ ( ਜੀ . ਐੱਚ . ਜੀ .) ਨਿਕਾਸੀਆਂ ' ਨੂੰ ' ਕੁੱਲ ਘਰੇਲੂ ਉਤਪਾਦਨ ( ਜੀ . ਡੀ . ਪੀ .)' ਨਾਲ ਵੰਡ ਕੇ ਕੱਢੀ ਜਾਂਦੀ ਹੈ । ਵਾਤਾਵਰਨਕ ਤਬਦੀਲੀ ਬਾਰੇ ਸੰਯੁਕਤ ਰਾਸ਼ਟਰ ਦੀ ਫ਼ਰੇਮਵਰਕ ਕਨਵੈਨਸ਼ਨ ( ਯੂ . ਐੱਨ . ਐੱਫ਼ . ਸੀ . ਸੀ . ਸੀ .) ਵਿੱਚ ਪੇਸ਼ ਕੀਤੇ ਆਪਣੇ ' ਰਾਸ਼ਟਰੀ ਪੱਧਰ ਉੱਤੇ ਨਿਰਧਾਰਤ ਅੰਸ਼ਦਾਨ ' ( ਐੱਨ . ਡੀ . ਸੀ .) ਵਿੱਚ ਭਾਰਤ ਨੇ ਆਪਣੇ ਕੁੱਲ ਘਰੇਲੂ ਉਤਪਾਦਨ ਦੀ ਨਿਕਾਸੀਆਂ ਦੀ ਤੀਖਣਤਾ ਘਟਾਉਣ ਦੀ ਪ੍ਰਤੀਬੱਧਤਾ ਪ੍ਰਗਟਾਈ ਹੈ । ਕੁੱਲ ਘਰੇਲੂ ਉਤਪਾਦਨ ਦੀਆਂ ਨਿਕਾਸੀਆਂ ਦੀ ਤੀਖਣਤਾ ਘਟਾਉਣ ਦਾ ਟੀਚਾ ਦੇਸ਼ ਨੂੰ ਆਪਣੀਆਂ ਨਿਕਾਸੀਆਂ ਘਟਾਉਣ ਦੀ ਇਜਾਜ਼ਤ ਦਿੰਦਾ ਹੈ , ਭਾਵੇਂ ਉਸ ਦਾ ਕੁੱਲ ਘਰੇਲੂ ਉਤਪਾਦਨ ਵਧ ਹੀ ਕਿਉਂ ਨਾ ਰਿਹਾ ਹੋਵੇ । ਐੱਨ . ਡੀ . ਸੀ . ਨੂੰ ਸਭਨਾਂ ਨੂੰ ਸ਼ਾਮਲ ਕਰਨ ਦੀ ਪ੍ਰਕਿਰਿਆ ਅਪਣਾ ਕੇ ਤਿਆਰ ਕੀਤਾ ਗਿਆ ਸੀ ਅਤੇ ਇਸੇ ਲਈ ਪ੍ਰਮੁੱਖ ਮੰਤਰਾਲਿਆਂ , ਰਾਜ ਸਰਕਾਰਾਂ , ਸ਼ਹਿਰੀ ਸਮਾਜ ਦੇ ਸੰਗਠਨਾਂ , ਥਿੰਕ - ਟੈਂਕਾਂ ਤੇ ਤਕਨੀਕੀ ਅਤੇ ਵਿਦਿਅਕ ਸੰਸਥਾਨਾਂ ਨਾਲ ਸਲਾਹ ਮਸ਼ਵਰਾ ਕੀਤਾ ਗਿਆ ਸੀ । ਹਰੇਕ ਦੇਸ਼ ਨੇ ਜਲਵਾਯੂ ਦੇ ਮਾਮਲੇ ਵਿੱਚ ਕਾਰਵਾਈ ਲਈ ਆਪਣਾ ਖ਼ੁਦ ਦਾ ਮਾਪਦੰਡ ਚੁਣਿਆ ਹੈ । ਹੋਰ ਬਹੁਤ ਸਾਰੇ ਵਿਕਾਸਸ਼ੀਲ ਦੇਸ਼ ਵੀ ਇਸ ਉਦੇਸ਼ ਲਈ ਕੁੱਲ ਘਰੇਲੂ ਉਤਪਾਦਨ ਦੀ ਨਿਕਾਸੀ ਤੀਖਣਤਾ ਨੂੰ ਵਰਤਦੇ ਹਨ । ਇਸ ਮਿਸ਼ਨ ਨੂੰ ਲਾਗੂ ਕਰਨ ਲਈ ਜਲਵਾਯੂ ਤਬਦੀਲੀ ਬਾਰੇ ਰਾਸ਼ਟਰੀ ਕਾਰਜ - ਯੋਜਨਾ ( ਐੱਨ . ਏ . ਪੀ . ਸੀ . ਸੀ .) ਅਧੀਨ ਹਰੇਕ ਮਿਸ਼ਨ ਨੂੰ ਸਬੰਧਤ ਇੰਚਾਰਜ ਮੰਤਰਾਲਿਆਂ ਵੱਲੋਂ ਸੁਤੰਤਰ ਢੰਗ ਨਾਲ ਚਲਾਇਆ ਜਾਂਦਾ ਹੈ । ਪੈਰਿਸ ਸਮਝੌਤੇ ਤੋਂ ਬਾਅਦ , ਇਹ ਮਿਸ਼ਨਾਂ ਕੁੱਲ ਘਰੇਲੂ ਉਤਪਾਦਨ ਦੀਆਂ ਨਿਕਾਸੀਆਂ ਦੀ ਤੀਖਣਤਾ ਘਟਾਉਣ ਦੇ ਐਲਾਨੇ ਟੀਚੇ ਅਤੇ ਇਸ ਦੇ ਨਾਲ ਐੱਨ . ਡੀ . ਸੀ . ਵਿੱਚ ਦਰਸਾਏ ਟਿਕਾਊ ਵਿਕਾਸ ਦੇ ਹੋਰ ਟੀਚਿਆਂ ਵਿੱਚ ਨਿਰੰਤਰ ਅੰਸ਼ਦਾਨ ਕਰਦੀਆਂ ਰਹਿਣਗੀਆਂ । ''


    ਇਹ ਜਾਣਕਾਰੀ ਅੱਜ ਰਾਜ ਸਭਾ ਵਿੱਚ ਵਾਤਾਵਰਨ , ਜੰਗਲਾਤ ਤੇ ਜਲਵਾਯੂ ਤਬਦੀਲੀ ਬਾਰੇ ਰਾਜ ਮੰਤਰੀ ( ਸੁਤੰਤਰ ਚਾਰਜ ) ਸ੍ਰੀ ਅਨਿਲ ਮਾਧਵ ਦਵੇ ਵੱਲੋਂ ਇੱਕ ਲਿਖਤੀ ਪ੍ਰਸ਼ਨ ਦੇ ਉੱਤਰ ਵਿੱਚ ਦਿੱਤੀ ਗਈ ਸੀ ।


    ***


    

    
    (Release ID: 1485242) Visitor Counter : 2