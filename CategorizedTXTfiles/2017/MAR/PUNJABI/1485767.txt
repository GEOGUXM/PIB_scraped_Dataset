      ਮੰਤਰੀ ਮੰਡਲ

      ਪ੍ਰਧਾਨ ਮੰਤਰੀ ਆਦਰਸ਼ ਗ੍ਰਾਮ ਯੋਜਨਾ
      Posted On: 24 MAR 2017 12:33PM by PIB Chandigarh


    Pradhan Mantri Adarsh Gram Yojana


    ਪ੍ਰਧਾਨ ਮੰਤਰੀ ਆਦਰਸ਼ ਗ੍ਰਾਮ ਯੋਜਨਾ


    ਪ੍ਰਧਾਨ ਮੰਤਰੀ ਆਦਰਸ਼ ਗ੍ਰਾਮ ਯੋਜਨਾ ( ਪੀਐੱਮਏਜੀਵਾਈ ) ਦਾ ਉਦੇਸ਼ ਕੇਂਦਰ ਅਤੇ ਰਾਜ ਸਰਕਾਰਾਂ ਦੀ ਮੌਜੂਦਾ ਯੋਜਨਾ ਨੂੰ ਇਕੱਠੇ ਤਰੀਕੇ ਨਾਲ ਲਾਗੂ ਕਰਨ ਲਈ, 50 % ਤੋਂ ਜ਼ਿਆਦਾ ਅਨੁਸੂਚਿਤ ਜਾਤੀ ( ਐੱਸਸੀ ) ਦੀ ਜਨਸੰਖਿਆ ਵਾਲੇ ਚੋਣਵੇਂ ਪਿੰਡਾਂ ਦਾ ਏਕੀਕ੍ਰਿਤ ਵਿਕਾਸ ਕਰਨਾ ਅਤੇ ਕੇਂਦਰੀ ਸਹਾਇਤਾ ਦੇ ਰੂਪ ਵਿੱਚ ਪ੍ਰਦਾਨ ਕੀਤੀ ਗਈ ਰਾਸ਼ੀ ਦੇ ਅੰਤਰ ਨੂੰ ਭਰਨਾ ਹੈ। ਇਹ ਸਕੀਮ 2009-10 ਵਿੱਚ ਪਾਇਲਟ ਅਧਾਰ ' ਤੇ ਪੰਜ ਰਾਜਾਂ ਹਿਮਾਚਲ ਪ੍ਰਦੇਸ਼ ( ਉੱਤਰੀ ਖੇਤਰ ), ਬਿਹਾਰ ( ਪੂਰਬੀ ਖੇਤਰ ), ਰਾਜਸਥਾਨ ( ਪੱਛਮੀ ਖੇਤਰ ), ਤਮਿਲ ਨਾਡੂ ( ਦੱਖਣੀ ਖੇਤਰ ) ਅਤੇ ਅਸਾਮ ( ਉੱਤਰੀ - ਪੂਰਬੀ ਖੇਤਰ ) ਦੇ 1000 ਪਿੰਡਾਂ ਦੇ ਸੰਗਠਿਤ ਵਿਕਾਸ ਲਈ ਸ਼ੁਰੂ ਕੀਤੀ ਗਈ ਸੀ ਅਤੇ 2015 ਵਿੱਚ ਇਸ ਦਾ ਅਸਾਮ , ਉੱਤਰ ਪ੍ਰਦੇਸ਼ , ਮੱਧ ਪ੍ਰਦੇਸ਼ , ਕਰਨਾਟਕ , ਪੰਜਾਬ , ਉੜੀਸਾ , ਝਾਰਖੰਡ , ਛੱਤੀਸਗ ੜ੍ਹ , ਆਂਧਰਾ ਪ੍ਰਦੇਸ਼ , ਤੇਲਾਂਗਨਾ ਅਤੇ ਹਰਿਆਣਾ ਦੇ ਹੋਰ 1500 ਪਿੰਡਾਂ ਵਿੱਚ ਵਿਸਥਾਰ ਕੀਤਾ ਗਿਆ ਸੀ। ਪੀਐੱਮਏਜੀਵਾਈ ਅਧੀਨ ਚੁਣੇ ਗਏ ਰਾਜਾਂ ਵਿੱਚ ਚਲ ਰਹੇ ਕਾਰਜਾਂ ਅਤੇ ਪ੍ਰੋਗਰਾਮਾਂ ਦੇ ਨਾਲ-ਨਾਲ , ਪਿੰਡਾਂ ਦੀਆਂ ਸੜਕਾਂ ਦਾ ਨਿਰਮਾਣ , ਕਮਿਊਨਿਟੀ ਹਾਲ / ਮੀਟਿੰਗ ਸਥਾਨ , ਕਮਿਊਨਿਟੀ ਟਾਇਲਟ , ਡਰੇਨੇਜ਼ ਕਾਰਜ , ਨਲਕੇ ਲਗਾਉਣਾ , ਸੌਰ ਊਰਜਾ ਵਾਲੀਆਂ ਸਟਰੀਟ ਲਾਈਟਾਂ , ਪੀਣ ਵਾਲੇ ਪਾਣੀ ਦੀਆਂ ਸਕੀਮਾਂ ਆਦਿ ਸ਼ਾਮਲ ਹਨ।


    ਸਕੀਮ ਮੁਤਾਬਿਕ ਪੀਐੱਮਏਜੀਵਾਈ ਸਕੀਮ ਲਾਗੂ ਕਰਨ ਦੇ ਤੀਜੇ ਸਾਲ ਦੇ ਅੰਤ ਤੱਕ ਆਦਰਸ਼ ਪਿੰਡ ਦੇ ਰੂਪ ਵਿੱਚ ਐਲਾਨ ਕੀਤੇ ਜਾਣ ਵਾਲੇ ਪਿੰਡ ਨੂੰ ਹੇਠ ਸੂਚੀਬੱਧ ਟੀਚਿਆਂ ਵਿੱਚੋਂ ਘੱਟੋ ਘੱਟ ਤਿੰਨ ਟੀਚੇ ਪ੍ਰਾਪਤ ਕਰਨੇ ਹਨ :


    • ਜਿੱਥੋਂ ਤੱਕ ਸੰਭਵ ਹੋਵੇ ਗਰੀਬੀ ਦਾ ਖਾਤਮਾ , ਪਰ ਤਿੰਨ ਸਾਲ ਦੇ ਅੰਦਰ ਇਸ ਵਿੱਚ ਘੱਟੋ ਘੱਟ 50 % ਦੀ ਕਮੀ।


    • ਸਰਬਵਿਆਪੀ ਬਾਲਗ ਸਾਖਰਤਾ।


    • ਐਲੀਮੈਂਟਰੀ ਪੱਧਰ (1-8 ਵੀਂ ) ' ਤੇ ਬੱਚਿਆਂ ਦਾ 100 % ਦਾਖਲਾ ਅਤੇ ਇਸ ਨੂੰ ਬਰਕਰਾਰ ਰੱਖਣਾ।


    • 2012 ਤੱਕ ਨਵਜਾਤ ਮੌਤ ਦਰ ਵਿੱਚ 30 ( ਪ੍ਰਤੀ ਹਜ਼ਾਰ ਜੀਵਤ ਜਨਮ ) ਅਤੇ ਜੱਚਾ ਮੌਤ ਦਰ ( ਪ੍ਰਤੀ ਲੱਖ ) 100 ਤੱਕ ਦੀ ਕਮੀ


    • ਪਿੰਡ ਨੂੰ ਗ੍ਰਾਮੀਣ ਵਿਕਾਸ ਮੰਤਰਾਲੇ ਦੇ ਪੀਣ ਵਾਲੇ ਪਾਣੀ ਦੀ ਸਪਲਾਈ ਵਿਭਾਗ ਦੇ ਨਿਰਮਲ ਗ੍ਰਾਮ ਪੁਰਸਕਾਰ ਦੇ ਮਾਪਦੰਡ ਪੂਰੇ ਕਰਨੇ ਚਾਹੀਦੇ ਹਨ। ਇਹ ਪਿੰਡ 100 % ਖੁੱਲ੍ਹੇ ਵਿੱਚ ਪਖਾਨਾ ਜਾਣ ਤੋਂ ਮੁਕਤ ਹੋਣੇ ਚਾਹੀਦੇ ਹਨ।


    • ਟਿਕਾਊ ਅਧਾਰ ' ਤੇ ਸਾਰੇ ਪਿੰਡਾਂ ਦੇ ਸਾਫ਼ ਪੀਣ ਵਾਲੇ ਪਾਣੀ ਦੀ ਸੁਵਿਧਾ ਤੱਕ ਪਹੁੰਚ ।


    • ਗਰਭਵਤੀ ਔਰਤਾਂ ਦੇ 100 % ਸੰਸਥਾਗਤ ਜਣੇਪੇ।


    • ਬੱਚਿਆਂ ਦਾ ਸੰਪੂਰਨ ਟੀਕਾਕਰਨ।


    • ਪਿੰਡ ਨੂੰ ਸਾਰੇ ਮੌਸਮਾਂ ਵਿੱਚ ਸੜਕੀ ਸੰਪਰਕ ਹਾਸਲ ਕਰਨਾ।


    • ਪਿੰਡ ਵਿੱਚ ਮੌਤ ਅਤੇ ਜਨਮ ਦੀ 100 % ਰਜਿਸਟ੍ਰੇਸ਼ਨ।


    • ਕੋਈ ਬਾਲ ਵਿਆਹ ਅਤੇ ਬਾਲ ਮਜ਼ਦੂਰੀ ਨਹੀਂ।


    • ਸ਼ਰਾਬ ਅਤੇ ਹੋਰ ਨਸ਼ੀਲੇ ਪਦਾਰਥਾਂ ਦੀ ਕੋਈ ਜਨਤਕ ਵਰਤੋਂ ਨਹੀਂ।


    • ਸਾਰੇ ਯੋਗ ਪਰਿਵਾਰਾਂ ਨੂੰ ਪ੍ਰਧਾਨ ਮੰਤਰੀ ਗ੍ਰਾਮੀਣ ਆਵਾਸ ਯੋਜਨਾ ( ਪੀਐੱਮਜੀਏਵਾਈ ) ਦੀ 100 % ਅਲਾਟਮੈਂਟ।


    ਇਹ ਜਾਣਕਾਰੀ ਰਾਜ ਮੰਤਰੀ ਸਮਾਜਕ ਨਿਆਂ ਅਤੇ ਸਸ਼ਕਤੀਕਰਨ ਸ਼੍ਰੀ ਵਿ ਜੈ ਸਾਂਪਲਾ ਨੇ ਅੱਜ ਰਾਜ ਸਭਾ ਵਿੱਚ ਲਿਖਤੀ ਜਵਾਬ ਵਿੱਚ ਦਿੱਤੀ।


    ****


    

    
    (Release ID: 1485767) Visitor Counter : 3