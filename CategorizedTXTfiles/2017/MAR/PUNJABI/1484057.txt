      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਗਾਂਧੀਨਗਰ ਵਿਖੇ ਮਹਿਲਾ ਸਰਪੰਚਾਂ ਦੀ ਕਨਵੈਨਸ਼ਨ ਸਵੱਛ ਸ਼ਕਤੀ 2017 ਨੂੰ ਸੰਬੋਧਨ ਕੀਤਾ
      Posted On: 09 MAR 2017 11:49AM by PIB Chandigarh


    PM addresses Swachh Shakti 2017 – A Convention of Women Sarpanches at Gandhinagar

    ਪ੍ਰਧਾਨ ਮੰਤਰੀ ਨੇ ਗਾਂਧੀਨਗਰ ਵਿਖੇ ਮਹਿਲਾ ਸਰਪੰਚਾਂ ਦੀ ਕਨਵੈਨਸ਼ਨ ਸਵੱਛ ਸ਼ਕਤੀ 2017 ਨੂੰ ਸੰਬੋਧਨ ਕੀਤਾ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਗਾਂਧੀਨਗਰ ਵਿਖੇ ਮਹਿਲਾ ਸਰਪੰਚਾਂ ਦੀ ਕਨਵੈਨਸ਼ਨ ਸਵੱਛ ਸ਼ਕਤੀ 2017 ਨੂੰ ਸੰਬੋਧਨ ਕੀਤਾ ।


    ਉਨ੍ਹਾਂ ਕਿਹਾ ਕਿ ਇਹ ਪ੍ਰੋਗਰਾਮ ਅਜਿਹੇ ਸਰਪੰਚਾਂ ਦੇ ਸਨਮਾਨ ਕਰਨ ਦਾ ਮੌਕਾ ਹੈ ਜਿਨ੍ਹਾਂ ਨੇ ' ਕਲੀਨ ਇੰਡੀਆ ' ( ਸਵੱਛ ਭਾਰਤ ) ਲਹਿਰ ਵਿੱਚ ਬਹੁਤ ਯੋਗਦਾਨ ਪਾਇਆ ਹੈ । ਉਨ੍ਹਾਂ ਕਿਹਾ ਕਿ 2019 ਵਿੱਚ ਅਸੀਂ ਮਹਾਤਮਾ ਗਾਂਧੀ ਦੀ 150 ਵੀਂ ਜਯੰਤੀ ਮਨਾਵਾਂਗੇ ਜਿਨ੍ਹਾਂ ਨੇ ਕਿਹਾ ਸੀ ਕਿ ਰਾਜਨੀਤਕ ਅਜ਼ਾਦੀ ਤੋਂ ਜ਼ਿਆਦਾ ਅਹਿਮ ਸਵੱਛਤਾ ਹੈ ।


    ਉਨ੍ਹਾਂ ਨੇ ਇਕੱਠ ਨੂੰ ਸਵੱਛਤਾ ਪ੍ਰਤੀ ਪੈਦਾ ਹੋਈ ਗਤੀ ਨੂੰ ਬਣਾਈ ਰੱਖਣ ਦੀ ਤਾਕੀਦ ਕੀਤੀ । ਪ੍ਰਧਾਨ ਮੰਤਰੀ ਨੇ ਜ਼ੋਰ ਦਿੱਤਾ ਕਿ ਸਵੱਛਤਾ ਜਾਂ ਸਫਾਈ ਸਾਡੀ ਆਦਤ ਬਣਨੀ ਚਾਹੀਦੀ ਹੈ । ਉਨ੍ਹਾਂ ਕਿਹਾ ਕਿ ਜਦੋਂ ਅਸੀਂ ਸਵੱਛਤਾ ਅਪਣਾਕੇ ਗੰਦਗੀ ਨੂੰ ਖਤਮ ਕਰਦੇ ਹਾਂ ਤਾਂ ਗ਼ ਰੀਬਾਂ ਨੂੰ ਬਹੁਤ ਲਾਭ ਹੁੰਦਾ ਹੈ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਅੱਜ ਜਿਨ੍ਹਾਂ ਔਰਤਾਂ ਨੂੰ ਇੱਥੇ ਸਨਮਾਨਤ ਕੀਤਾ ਗਿਆ ਹੈ ਉਨ੍ਹਾਂ ਨੇ ਕਈ ਮਿੱਥਾਂ ਨੂੰ ਤੋੜਿਆ ਹੈ ਅਤੇ ਇਹ ਦਿਖਾਇਆ ਹੈ ਕਿ ਗ੍ਰਾਮੀਣ ਭਾਰਤ ਵਿੱਚ ਸਕਾਰਾਤਮਕ ਤਬਦੀਲੀ ਕਿਵੇਂ ਸ਼ੁਰੂ ਹੋਈ ਹੈ ।


    ਸ਼੍ਰੀ ਨਰੇਂਦਰ ਮੋਦੀ ਨੇ ਜ਼ੋਰ ਦੇ ਕੇ ਕਿਹਾ ਕਿ ਉਹ ਮਹਿਲਾ ਸਰਪੰਚਾਂ ਨੂੰ ਮਿਲ ਕੇ ਸਕਾਰਾਤਮਕ ਤਬਦੀਲੀ ਲਿਆਉਣ ਦੀ ਦ੍ਰਿ ੜ੍ਹ ਤਾ ਨੂੰ ਦੇਖ ਸਕਦੇ ਹਨ ਜੋ ਇੱਕ ਗੁਣਾਤਮਕ ਤਬਦੀਲੀ ਲਿਆਉਣੀ ਚਾਹੁੰਦੀਆਂ ਹਨ ।


    ' ਬੇਟੀ ਬਚਾਓ , ਬੇਟੀ ਪੜ੍ਹਾ ਓ ' ਪਹਿਲ ਸਬੰਧੀ ਬੋਲਦਿਆਂ ਉਨ੍ਹਾਂ ਕਿਹਾ ਕਿ ਮਹਿਲਾ ਸਰਪੰਚਾਂ ਵਾਲੇ ਪਿੰਡ ਕੰਨਿਆ ਭਰੂਣ ਹੱਤਿਆ ਰੋਕਣ ਵਿੱਚ ਅਹਿਮ ਰੋਲ ਅਦਾ ਕਰ ਸਕਦੇ ਹਨ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭੇਦਭਾਵ ਵਾਲੀ ਸੋਚ ਨੂੰ ਸਵੀਕਾਰ ਨਹੀਂ ਕੀਤਾ ਜਾ ਸਕਦਾ ਅਤੇ ਦੋਨੋਂ ਲੜਕੇ ਅਤੇ ਲੜਕੀਆਂ ਨੂੰ ਸਿੱਖਿਆ ਦੀ ਬਰਾਬ ਰੀ ਮਿਲਣੀ ਚਾਹੀਦੀ ਹੈ ।


    ਟੈਕਨੋਲੋਜੀ ਦੇ ਵਿਸ਼ੇ ' ਤੇ ਬੋਲਦਿਆਂ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਹ ਸਾਡੇ ਪਿੰਡਾਂ ਵਿੱਚ ਵਿਲੱਖਣ ਤਬਦੀਲੀ ਲਿਆ ਸਕਦੀ ਹੈ ।


    ਐਵਾਰਡ ਜੇਤੂਆਂ ਨੂੰ ਵਧਾਈ ਦਿੰਦਿਆਂ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਉਨ੍ਹਾਂ ਨੇ ਸਮੁੱਚੇ ਰਾਸ਼ਟਰ ਨੂੰ ਪ੍ਰੇਰਿਤ ਕੀਤਾ ਹੈ ।


    ***


    

    
    (Release ID: 1484057) Visitor Counter : 3