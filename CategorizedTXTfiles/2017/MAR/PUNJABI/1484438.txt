      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਸ਼੍ਰੀ ਅਮਰਨਾਥ ਯਾਤਰਾ-2017 ਲਈ ਤੀਰਥ-ਯਾਤਰੀਆਂ ਦੀ ਰਜਿਸਟਰੇਸ਼ਨ ਭਲਕੇ ਸ਼ੁਰੂ ਹੋਵੇਗੀ
      Posted On: 15 MAR 2017 5:43PM by PIB Chandigarh


    Registration of Pilgrims for Shri Amarnath Yatra - 2017 begins from tomorrow


    ਸ਼੍ਰੀ ਅਮਰਨਾਥ ਯਾਤਰਾ -2017 ਲਈ ਤੀਰਥ - ਯਾਤਰੀਆਂ ਦੀ ਰਜਿਸਟਰੇਸ਼ਨ ਭਲਕੇ ਸ਼ੁਰੂ ਹੋਵੇਗੀ

    ਸ਼੍ਰੀ ਅਮਰਨਾਥਜੀ ਯਾਤਰਾ -2017 ਇਸ ਸਾਲ 29 ਜੂਨ ਤੋਂ 7 ਅਗਸਤ ਤੱਕ


    ਸ਼੍ਰੀ ਅਮਰਨਾਥਜੀ ਯਾਤਰਾ -2017 ਲਈ ਤੀਰਥ - ਯਾਤਰੀਆਂ ਦੀ ਰਜਿਸਟਰੇਸ਼ਨ ਦੀ ਪ੍ਰਕਿਰਿਆ ਭਲਕੇ ਸ਼ੁਰੂ ਹੋ ਰਹੀ ਹੈ ।


    ਜੰਮੂ ਅਤੇ ਕਸ਼ਮੀਰ ਦੇ ਰਾਜਪਾਲ ਦੀ ਪ੍ਰਧਾਨਗੀ ਹੇਠ ਸ਼੍ਰੀ ਅਮਰਨਾਥਜੀ ਸ਼੍ਰਾਈਨ ਬੋਰਡ ਨੇ ਬੈਂਕ ਰਾਹੀਂ ਯਾਤਰੀਆਂ ਦੀ ਰਜਿਸਟਰੇਸ਼ਨ ਲਈ ਹੇਠ ਲਿਖੀ ਕਾਰਜ - ਵਿਧੀ ਜਾਰੀ ਕੀਤੀ ਹੈ :-


    1. ਰਜਿਸਟਰੇਸ਼ਨ ਅਤੇ ' ਯਾਤਰੀ ਪਰਮਿਟ ', ' ਪਹਿਲਾਂ - ਆਓ - ਪਹਿਲਾਂ - ਪਾਓ ' ਅਧਾਰ ਉੱਤੇ ਜਾਰੀ ਹੋਣਗੇ ।


    2. ਯਾਤਰੀਆਂ ਦੀ ਰਜਿਸਟਰੇਸ਼ਨ ਸਾਰੀਆਂ ਬੈਂਕ ਸ਼ਾਖ਼ਾਵਾਂ ' ਚ 01 ਮਾਰਚ , 2017 ਤੋਂ ਸ਼ੁਰੂ ਹੋਵੇਗੀ ।


    3. ਇੱਕ ਯਾਤਰਾ - ਪਰਮਿਟ ਕੇਵਲ ਇੱਕ ਯਾਤਰੀ ਦੀ ਰਜਿਸਟਰੇਸ਼ਨ ਲਈ ਵੈਧ ਹੋਵੇਗਾ ।


    4. ਹਰੇਕ ਰਜਿਸਟਰੇਸ਼ਨ ਸ਼ਾਖ਼ਾ ਨੂੰ ਯਾਤਰੀਆਂ ਦੀ ਰਜਿਸਟਰੇਸ਼ਨ ਲਈ ਪ੍ਰਤੀ ਦਿਨ / ਪ੍ਰਤੀ ਰੂਟ ਕੋਟਾ ਅਲਾਟ ਕੀਤਾ ਗਿਆ ਹੈ । ਰਜਿਸਟਰੇਸ਼ਨ ਸ਼ਾਖ਼ਾ ਨੂੰ ਇਹ ਯਕੀਨੀ ਬਣਾਉਣਾ ਹੋਵੇਗਾ ਕਿ ਰਜਿਸਟਰਡ ਹੋਣ ਵਾਲੇ ਯਾਤਰੀਆਂ ਦੀ ਗਿਣਤੀ ਅਲਾਟ ਕੀਤੇ ਪ੍ਰਤੀ ਦਿਨ / ਪ੍ਰਤੀ ਰੂਟ ਕੋਟੇ ਤੋਂ ਅੱਗੇ ਨਾ ਜਾਵੇ ।


    5. 13 ਸਾਲ ਤੋਂ ਘੱਟ ਉਮਰ ਜਾਂ 75 ਸਾਲ ਦੀ ਉਮਰ ਤੋਂ ਵੱਧ ਦਾ ਕੋਈ ਵਿਅਕਤੀ ਅਤੇ ਛੇ ਹਫ਼ਤਿਆਂ ਦੇ ਗਰਭ - ਕਾਲ ਤੋਂ ਵੱਧ ਵਾਲੀ ਕਿਸੇ ਵੀ ਔਰਤ ਨੂੰ ਯਾਤਰਾ ਲਈ ਰਜਿਸਟਰਡ ਨਹੀਂ ਕੀਤਾ ਜਾਵੇਗਾ ।


    6. ਹਰੇਕ ਯਾਤਰੀ ਨੂੰ ਯਾਤਰਾ ਵਾਸਤੇ ' ਯਾਤਰਾ ਪਰਮਿਟ ' ਲੈਣ ਲਈ ਅਰਜ਼ੀ - ਫ਼ਾਰਮ ਅਤੇ ' ਕੰਪਲਸਰੀ ਹੈਲਥ ਸਰਟੀਫ਼ਿਕੇਟ ' ( ਸੀ . ਐੱਚ . ਸੀ .) ਜਮ੍ਹਾ ਕਰਵਾਉਣਾ ਹੋਵੇਗਾ । ਅਰਜ਼ੀ ਫ਼ਾਰਮ ਅਤੇ ਕੰਪਲਸਰੀ ਹੈਲਥ ਸਰਟੀਫ਼ਿਕੇਟ ਦੇ ਫ਼ਾਰਮੈਟਸ ਅਤੇ ਸੀ . ਐੱਚ . ਸੀ . ਜਾਰੀ ਕਰਨ ਲਈ ਅਧਿਕਾਰਤ ਡਾਕਟਰਾਂ / ਮੈਡੀਕਲ ਸੰਸਥਾਨਾਂ ਦੀ ਸੂਚੀ ਸ਼੍ਰੀ ਅਮਰਨਾਥ ਸ਼੍ਰਾਈਨ ਬੋਰਡ ( ਐੱਸ . ਏ . ਐੱਸ . ਬੀ .) ਦੀ ਵੈੱਬਸਾਈਟ http://www.shriamarnathjishrine.com/ ਉੱਤੇ ਉਪਲੱਬਧ ਹਨ ।


    7. ਰਜਿਸਟਰੇਸ਼ਨ ਸ਼ਾਖ਼ਾ ਵੱਲੋਂ ਬਿਨੈਕਾਰ - ਯਾਤਰੀ ਨੂੰ ਇਹ ਅਰਜ਼ੀ - ਫ਼ਾਰਮ ਅਤੇ ਸੀ . ਐੱਚ . ਸੀ . ਮੁਫ਼ਤ ਉਪਲੱਬਧ ਕਰਵਾਇਆ ਜਾਵੇਗਾ ।


    8. ' ਯਾਤਰਾ ਪਰਮਿਟ ' ਲਈ ਅਰਜ਼ੀ ਦੇਣ ਵਾਸਤੇ , ਬਿਨੈਕਾਰ - ਯਾਤਰੀ ਰਜਿਸਟਰੇਸ਼ਨ ਅਫ਼ਸਰ ਕੋਲ ਹੇਠ ਲਿਖੇ ਦਸਤਾਵੇਜ਼ ਜਮ੍ਹਾ ਕਰਵਾਏਗਾ :


    ੳ ) ਭਰਿਆ ਹੋਇਆ ਨਿਰਧਾਰਤ ਅਰਜ਼ੀ - ਫ਼ਾਰਮ ; ਅਤੇ


    ਅ ) ਨਿਰਧਾਰਤ ' ਲਾਜ਼ਮੀ ਸਿਹਤ ਪ੍ਰਮਾਣ - ਪੱਤਰ ' ( ਸੀ . ਐੱਚ . ਸੀ . - ਕੰਪਲਸਰੀ ਹੈਲਥ ਸਰਟੀਫ਼ਿਕੇਟ ), ਜੋ ਅਧਿਕਾਰਤ ਡਾਕਟਰ / ਮੈਡੀਕਲ ਸੰਸਥਾਨ ਵੱਲੋਂ 10 ਫ਼ਰਵਰੀ , 2017 ਨੂੰ ਜਾਂ ਉਸ ਤੋਂ ਬਾਅਦ ਜਾਰੀ ਕੀਤਾ ਗਿਆ ਹੋਵੇ ।


    ੲ ) ਪਾਸਪੋਰਟ ਅਕਾਰ ਦੀਆਂ ਚਾਰ ਤਸਵੀਰਾਂ ( ਤਿੰਨ ' ਯਾਤਰਾ ਪਰਮਿਟ ' ਲਈ ਅਤੇ ਇੱਕ ਅਰਜ਼ੀ - ਫ਼ਾਰਮ ਲਈ ) ।


    9. ਰਜਿਸਟਰੇਸ਼ਨ ਅਫ਼ਸਰ ਨਿਮਨਲਿਖਤ ਨੂੰ ਚੈੱਕ ਕਰੇਗਾ :


    ੳ ) ਕੀ ਅਰਜ਼ੀ - ਫ਼ਾਰਮ ਸਹੀ ਢੰਗ ਨਾਲ ਭਰਿਆ ਗਿਆ ਹੈ ਤੇ ਬਿਨੈਕਾਰ - ਯਾਤਰੀ ਵੱਲੋਂ ਹਸਤਾਖਰ ਕੀਤੇ ਗਏ ਹਨ ।


    ਅ ) ਕੀ ਸੀ . ਐੱਚ . ਸੀ . ਅਧਿਕਾਰਤ ਡਾਕਟਰ / ਮੈਡੀਕਲ ਸੰਸਥਾਨ ਵੱਲੋਂ ਜਾਰੀ ਕੀਤਾ ਗਿਆ ਹੈ ;


    ੲ ) ਕੀ ਸੀ . ਐੱਚ . ਸੀ . 10 ਫ਼ਰਵਰੀ , 2017 ਨੂੰ ਜਾਂ ਉਸ ਤੋਂ ਬਾਅਦ ਜਾਰੀ ਕੀਤਾ ਗਿਆ ਹੈ ।


    10. ਉਹ ਵਿਸ਼ੇਸ਼ ਦਿਨ , ਜਿਸ ਦਿਨ ਲਈ ਇੱਕ ਤੀਰਥ ਯਾਤਰੀ ਨੂੰ ਯਾਤਰਾ ਕਰਨ ਵਾਸਤੇ ਰਜਿਸਟਰਡ ਕੀਤਾ ਗਿਆ ਹੋਵੇਗਾ , ਉਹ ( ਭਾਵ ਸੋਮਵਾਰ , ਮੰਗਲਵਾਰ , ਬੁੱਧਵਾਰ , ਵੀਰਵਾਰ , ਸ਼ੁੱਕਰਵਾਰ , ਸ਼ਨੀਵਾਰ ਅਤੇ ਐਤਵਾਰ ) ' ਯਾਤਰਾ ਪਰਮਿਟ ' ਉੱਤੇ ਛਪਿਆ ਹੋਵੇਗਾ । ' ਯਾਤਰਾ ਪਰਮਿਟ ' ਉੱਤੇ ਛਪਿਆ ਦਿਨ ਉਹ ਹੋਵੇਗਾ , ਜਿਸ ਦਿਨ ਯਾਤਰੀ ਨੂੰ ਬਾਲਟਾਲ ਤੇ ਚੰਦਨਵਾੜੀ ( ਪਹਿਲਗਾਮ ) ' ਚ ਸਥਿਤ ' ਅਕਸੈੱਸ ਕੰਟਰੋਲ ਗੇਟਸ ' ( ਪਹੁੰਚ ਨਿਯੰਤ੍ਰਣ ਬੂਹੇ ) ਪਾਰ ਕਰਨ ਦੀ ਇਜਾਜ਼ਤ ਦਿੱਤੀ ਜਾਵੇਗੀ ।


    11. ਬੈਂਕ ਸ਼ਾਖ਼ਾ ਇਹ ਯਕੀਨੀ ਬਣਾਏਗੀ ਕਿ ਜਿਸ ਮਿਤੀ ਲਈ ' ਯਾਤਰਾ ਪਰਮਿਟ ' ' ਅਕਸੈੱਸ ਕੰਟਰੋਲ ਗੇਟਸ ' ਪਾਰ ਕਰਨ ਲਈ ਜਾਰੀ ਕੀਤਾ ਗਿਆ ਹੈ , ਉਹ ਉਸੇ ਦਿਨ ( ਭਾਵ ਸੋਮਵਾਰ , ਮੰਗਲਵਾਰ , ਬੁੱਧਵਾਰ , ਵੀਰਵਾਰ , ਸ਼ੁੱਕਰਵਾਰ , ਸ਼ਨੀਵਾਰ ਅਤੇ ਐਤਵਾਰ ) ਨਾਲ ਮੇਲ ਖਾਂਦੀ ਹੋਵੇ , ਜਿਹੜੀ ਯਾਤਰੀ ਨੂੰ ਦਿੱਤੀ ਗਈ ਮਨਜ਼ੂਰੀ ਤੋਂ ਪਹਿਲਾਂ ' ਯਾਤਰਾ ਪਰਮਿਟ ' ਉੱਤੇ ਛਾਪੀ ਗਈ ਹੈ ।


    12. ' ਯਾਤਰਾ ਪਰਮਿਟ ' ਫ਼ਾਰਮਾਂ ਵਿੱਚ ਯਾਤਰਾ ਦਾ ਸਾਲ ਅਤੇ ਯਾਤਰਾ ਦੀ ਮਿਤੀ ਛਾਪੀ ਨਹੀਂ ਗਈ ਹੈ । ਇਸ ਲਈ , ਉਸ ਨੂੰ ਜਾਰੀ ਕਰਨ ਵਾਲੀ ਬੈਂਕ ਦੀ ਸ਼ਾਖ਼ਾ ਲਈ ਕਾਨੂੰਨੀ ਤੌਰ ਉੱਤੇ ਇਹ ਲਾਜ਼ਮੀ ਹੈ ਕਿ ਉਹ ਯਾਤਰਾ ਦੇ ਸਾਲ ਤੇ ਯਾਤਰਾ ਦੀ ਤਾਰੀਖ਼ ਦੀ ਮੋਹਰ ਲਾਵੇ / ਲਿਖੇ ਅਤੇ ਉਸ ਉੱਤੇ ਪਾਰਦਰਸ਼ੀ ਟੇਪ ਨਾਲ ਲਿਖੀ / ਸਟੈਂਪ ਕੀਤੀ ਮਿਤੀ ਤੇ ਸਾਲ ਪੇਸਟ ਕਰੇ ( ਪਾਰਦਰਸ਼ੀ ਟੇਪ ਨੂੰ ਚਿਪਕਾਉਣਾ ਇਸ ਲਈ ਅਹਿਮ ਹੈ ਕਿ ਤਾਂ ਜੋ ਯਾਤਰਾ ਦੀ ਮਿਤੀ ਤੇ ਸਾਲ ਨਾਲ ਕੋਈ ਛੇੜਖਾਨੀ ਨਾ ਕੀਤੀ ਜਾ ਸਕੇ ) । ਉਂਝ , ਬੈਂਕ ਦੀ ਸ਼ਾਖ਼ਾ ਵੱਲੋਂ ਮਿਤੀ ਤੇ ਸਾਲ ਦੀ ਮੋਹਰ ' ਯਾਤਰਾ ਪਰਮਿਟ ' ਜਾਰੀ ਕੀਤੇ ਜਾਣ ਸਮੇਂ ਹੀ ਲਾਈ ਜਾਵੇਗੀ । ਇਸ ਪੱਖ ਨੂੰ ਹਰ ਹਾਲਤ ਵਿੱਚ ਯਕੀਨੀ ਬਣਾਇਆ ਜਾਵੇਗਾ ।


    13. ਜੇ ਅਰਜ਼ੀ - ਫ਼ਾਰਮ ਅਤੇ ਸੀ . ਐੱਚ . ਸੀ . ਸਹੀ ਹਨ , ਤਾਂ ਰਜਿਸਟਰੇਸ਼ਨ ਅਫ਼ਸਰ ਹਰੇਕ ' ਯਾਤਰਾ ਪਰਮਿਟ ' ਲਈ 50/- ਰੁਪਏ ਦੇ ਭੁਗਤਾਨ ( ਇਸ ਰਕਮ ਵਿੱਚੋਂ 35/- ਰੁਪਏ ਸ਼੍ਰੀ ਅਮਰਨਾਥ ਸ਼੍ਰਾਈਨ ਬੋਰਡ ਦੇ ਖਾਤੇ ਵਿੱਚ ਪਾ ਦਿੱਤੇ ਜਾਣਗੇ ਅਤੇ ਬਾਕੀ ਦੀ ਰਕਮ ਬੈਂਕ ਵੱਲੋਂ ਰੱਖੀ ਜਾਵੇਗੀ ) ਉੱਤੇ ਹੇਠਾਂ ਪੈਰ੍ਹਿਆਂ 15-17 ਵਿੱਚ ਦਿੱਤੇ ਅਨੁਸਾਰ ਕਦਮਾਂ ਦੀ ਪਾਲਣਾ ਕਰਦਿਆਂ ਬਿਨੈਕਾਰ ਨੂੰ ' ਯਾਤਰੀ ਪਰਮਿਟ ' ਜਾਰੀ ਕਰੇਗਾ ।


    14. ਰਜਿਸਟਰੇਸ਼ਨ ਅਫ਼ਸਰ ਪਾਸਪੋਰਟ ਅਕਾਰ ਦੀਆਂ ਤਸਵੀਰਾਂ ਚਿਪਕਾਏਗਾ ਅਤੇ ਮੌਕੇ ' ਤੇ ' ਯਾਤਰਾ ਪਰਮਿਟ ' ਫ਼ਾਰਮ ਨੂੰ ਅਰਜ਼ੀ - ਫ਼ਾਰਮ ਅਤੇ ਸੀ . ਐੱਚ . ਸੀ . ਵਿੱਚ ਦਰਜ ਵੇਰਵਿਆਂ ਅਨੁਸਾਰ ਭਰੇਗਾ । ਯਾਤਰਾ ਦੀ ਮਿਤੀ ਵੀ ਠੀਕ ਢੰਗ ਨਾਲ ਭਰਨੀ ਹੋਵੇਗੀ ।


    15. ਰਜਿਸਟਰੇਸ਼ਨ ਅਫ਼ਸਰ ; ' ਯਾਤਰਾ ਪਰਮਿਟ ' ਉੱਤੇ ਹਸਤਾਖਰ ਕਰੇਗਾ ਅਤੇ ' ਯਾਤਰਾ ਪਰਮਿਟ ' ਉੱਤੇ ਇਸ ਤਰੀਕੇ ਨਾਲ ਬੈਂਕ ਦੀ ਸ਼ਾਖ਼ਾ ਦੀ ਮੋਹਰ ਲਾਵੇਗਾ ਕਿ ਉਹ ਮੋਹਰ ਅੱਧੀ ਬਿਨੈਕਾਰ - ਯਾਤਰੀ ਦੀ ਤਸਵੀਰ ਉੱਤੇ ਤੇ ਬਾਕੀ ਦੀ ' ਯਾਤਰੀ ਪਰਮਿਟ ' ਉੱਤੇ ਵਿਖਾਈ ਦੇਵੇਗੀ । ਪਰ , ਮਿਤੀ , ਸਾਲ ਅਤੇ ਬੈਂਕ ਸ਼ਾਖ਼ਾ ਦੀਆਂ ਮੋਹਰਾਂ ਕੇਵਲ ' ਯਾਤਰਾ ਪਰਮਿਟ ' ਜਾਰੀ ਕੀਤੇ ਜਾਣ ਸਮੇਂ ਹੀ ਲਾਈਆਂ ਜਾਣਗੀਆਂ ; ਕਿਸੇ ਵੀ ਹਾਲਤ ਵਿੱਚ ' ਯਾਤਰਾ ਪਰਮਿਟ ' ਉੱਤੇ ਪਹਿਲਾਂ ਮੋਹਰਾਂ ਲਾ ਕੇ ਨਹੀਂ ਰੱਖਣੀਆਂ ਹੋਣਗੀਆਂ । ਇਸ ਕਦਮ ਦੀ ਪਾਲਣਾ ਹਰ ਹਾਲਤ ਵਿੱਚ ਕੀਤੀ ਜਾਵੇ ।


    16. ਬਿਨੈਕਾਰ - ਯਾਤਰੀ ਨੂੰ ' ਯਾਤਰਾ ਪਰਮਿਟ ' ਜਾਰੀ ਕੀਤੇ ਜਾਣ ਤੋਂ ਪਹਿਲਾਂ ; ਰਜਿਸਟਰੇਸ਼ਨ ਅਫ਼ਸਰ ਹੇਠ ਲਿਖੇ ਵੇਰਵੇ ਰਿਕਾਰਡ ਕਰੇਗਾ :


    ੳ . ' ਯਾਤਰਾ ਪਰਮਿਟ ' ਜਾਰੀ ਕੀਤੇ ਜਾਣ ਦੀ ਮਿਤੀ


    ਅ . ' ਯਾਤਰਾ ਪਰਮਿਟ ' ਦਾ ਲੜੀ ਨੰਬਰ


    ੲ . ਬਿਨੈਕਾਰ - ਯਾਤਰੀ ਦਾ ਨਾਮ , ਪਤਾ ਅਤੇ ਟੈਲੀਫ਼ੋਨ / ਮੋਬਾਈਲ ਨੰਬਰ


    ਸ . ਬਿਨੈਕਾਰ - ਯਾਤਰੀ ਦੇ ਨੇੜਲੇ ਰਿਸ਼ਤੇਦਾਰ ਦਾ ਨਾਮ , ਜਿਸ ਨੂੰ ਕਿਸੇ ਹੰਗਾਮੀ ਹਾਲਤ ਵਿੱਚ ਸੰਪਰਕ ਕੀਤਾ ਜਾ ਸਕੇ


    ਹ . ਤੀਰਥ - ਯਾਤਰਾ ਦਾ ਰੂਟ


    ਕ . ਬਾਲਟਾਲ / ਪਹਿਲਗਾਮ ਤੋਂ ਯਾਤਰਾ ਸ਼ੁਰੂ ਹੋਣ ਦੀ ਮਿਤੀ ।


    17. ਰਜਿਸਟਰੇਸ਼ਨ ਅਧਿਕਾਰੀ ਬਾਲਟਾਲ ਰੂਟ ਲਈ 'BALTAL' ਵਾਲਾ ਅਤੇ ਪਹਿਲਗਾਮ ਰੂਟ ਲਈ 'PHALGAM' ਵਾਲਾ ' ਯਾਤਰੀ ਪਰਮਿਟ ' ਜਾਰੀ ਕਰੇਗਾ ।


    ****


    

    
    (Release ID: 1484438) Visitor Counter : 2