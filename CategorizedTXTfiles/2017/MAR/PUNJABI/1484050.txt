      ਭਾਰਤ ਚੋਣ ਕਮਿਸ਼ਨ

      ਭਾਰਤ ਦੇ ਚੋਣ ਕਮਿਸ਼ਨ ਨੇ ਸੂਬਿਆਂ ਦੇ ਮੱਖ ਚੌਣ ਅਧਿਕਾਰਾਂ (CEOs) ਨੂੰ ਹਦਾਇਤ ਜਾਰੀ ਕੀਤੀ ਕਿ 11 ਮਾਰਚ ਨੂੰ ਵੋਟਾਂ ਦੀ ਗਿਣਤੀ ਲਈ ਪੁਖਤਾ ਸੁਰੱਖਿਆ ਪ੍ਰਬੰਧ ਕੀਤੇ ਜਾਣ
      Posted On: 10 MAR 2017 11:25AM by PIB Chandigarh


    ECI Directs State CEOs for Making Fool Proof Security Arrangements for Counting of Votes on 11th March


    CEOs Told to Complete Preparations by Night of 7th March, 2017

    ਭਾਰਤ ਦੇ ਚੋਣ ਕਮਿਸ਼ਨ ਨੇ ਸੂਬਿਆਂ ਦੇ ਮੱਖ ਚੌਣ ਅਧਿਕਾਰਾਂ ( CEOs ) ਨੂੰ ਹਦਾਇਤ ਜਾਰੀ ਕੀਤੀ ਕਿ 11 ਮਾਰਚ ਨੂੰ ਵੋਟਾਂ ਦੀ ਗਿਣਤੀ ਲਈ ਪੁਖਤਾ ਸੁਰੱਖਿਆ ਪ੍ਰਬੰਧ ਕੀਤੇ ਜਾਣ


    ਸੀ ਈ ਓਜ਼ ਨੂੰ ਕਿਹਾ ਗਿਆ ਹੈ ਕਿ 7 ਮਾਰਚ , 2017 ਦੀ ਰਾਤ ਤੱਕ ਸਾਰੀਆਂ ਤਿਆਰੀਆਂ ਮੁਕੰਮਲ ਕੀਤੀਆਂ ਜਾਣ


    ਭਾਰਤ ਦੇ ਚੋਣ ਕਮਿਸ਼ਨ (ਈ ਸੀ ਆਈ) ਨੇ ਜਿਨ੍ਹਾਂ ਪੰਜ ਸੂਬਿਆਂ-ਪੰਜਾਬ , ਉੱਤਰਾਖੰਡ , ਉੱਤਰ ਪ੍ਰਦੇਸ਼ , ਗੋਆ ਅਤੇ ਮਨੀਪੁਰ ਵਿੱਚ ਚੋਣਾਂ ਹੋ ਰਹੀਆਂ ਹਨ , ਦੇ ਮੁੱਖ ਚੋਣ ਅਧਿਕਾਰੀਆਂ (ਸੀ ਈ ਓਜ਼) ਨੂੰ ਹਦਾਇਤ ਜਾਰੀ ਕੀਤੀ ਹੈ ਕਿ ਵੋਟਾਂ ਦੀ ਗਿਣਤੀ ਲਈ ਪੁਖਤਾ ਸੁਰੱਖਿਆ ਪ੍ਰਬੰਧ ਕੀਤੇ ਜਾਣ । ਕਮਿਸ਼ਨ ਵਲੋਂ ਪਹਿਲਾਂ ਜਾਰੀ ਪੱਤਰ ਨੰਬਰਾਂ 51/8/ਵੀ ਵੀ ਪੀ ਏ ਟੀ /2015 ਈ ਐੱਮ ਐੱਸ ਮਿਤੀ 05-05-2015 ਅਤੇ 470/ ਆਈ ਐੱਨ ਐੱਸ ਟੀ/2014-ਈ ਪੀ ਐੱਸ ਮਿਤੀ 30-.04.2014 ਵਿੱਚ ਦਿੱਤੀਆਂ ਇਹ ਹਦਾਇਤਾਂ ਉਨ੍ਹਾਂ ਤੋਂ ਵੱਖਰੀਆਂ ਹਨ ਜਿਨ੍ਹਾਂ ਵਿੱਚ ਕਿ ਭਾਰਤ ਦੇ ਚੋਣ ਕਮਿਸ਼ਨ ਨੇ ਈ ਵੀ ਐੱਮ ਮਸ਼ੀਨਾਂ ਦੀ ਸਟੋਰੇਜ ਅਤੇ ਸੁਰੱਖਿਆ , ਵੋਟਾਂ ਦੀ ਗਿਣਤੀ ਲਈ ਸਟਾਫ਼ /ਗਿਣਤੀ ਏਜੰਟ ਨਿਯੁਕਤ ਕਰਨ ਅਤੇ ਗਿਣਤੀ ਦੇ ਢੰਗ ਲਈ ਵਿਸਥਾਰ ਪੂਰਵਕ ਹਦਾਇਤਾਂ ਜਾਰੀ ਕੀਤੀਆਂ ਸਨ ।


    ਕਮਿਸ਼ਨ ਨੇ ਸਾਰੇ 5 ਸੂਬਿਆਂ ਦੇ ਮੁੱਖ ਚੋਣ ਅਧਿਕਾਰੀਆਂ ਅਤੇ ਰੀਟਰਨਿੰਗ ਅਫਸਰਾਂ (ਆਰ ਓਜ਼) ਨਾਲ ਵੀਡੀਓ ਕਾਨਫ੍ਰੈਂਸਿੰਗ ਦੇ ਕਈ ਦੌਰ ਕੀਤੇ ਸਨ ਤਾਂਕਿ ਵੋਟਾਂ ਦੀ ਗਿਣਤੀ ਬਾਰੇ ਪ੍ਰਬੰਧਾਂ ਦਾ ਜਾਇਜ਼ਾ ਲਿਆ ਜਾ ਸਕੇ । ਸੁਰੱਖਿਆ ਢਾਂਚੇ ਦਾ ਵਿਸਥਾਰ ਵਿੱਚ ਵੇਰਵਾ ਦਿੰਦੇ ਹੋਏ ਚੋਣ ਕਮਿਸ਼ਨ ਦੇ ਇਕ ਸੀਨੀਅਰ ਅਧਿਕਾਰੀ ਨੇ ਦੱਸਿਆ ਕਿ ਸਾਰੇ ਗਿਣਤੀ ਕੇਂਦਰਾਂ (157) ਜਿਵੇਂ ਕਿ ਪੰਜਾਬ (53) , ਗੋਆ (2) , ਉੱਤਰ ਪ੍ਰਦੇਸ਼ (75) , ਉੱਤਰਾਖੰਡ (15) ਅਤੇ ਮਨੀਪੁਰ (12) ਵਿੱਚ ਨਿਰਪੱਖ ਅਤੇ ਪਾਰਦਰਸ਼ੀ ਗਿਣਤੀ ਪ੍ਰਬੰਧ ਕਰਨ ਵਿੱਚ ਕਮਿਸ਼ਨ ਕੋਈ ਕਸਰ ਨਹੀਂ ਛੱਡਣੀ ਚਾਹੁੰਦਾ । ਚੋਣ ਕਮਿਸ਼ਨ ਨੇ ਸਾਰੀਆਂ ਸਿਆਸੀ ਪਾਰਟੀਆਂ ਅਤੇ ਉਮੀਦਵਾਰਾਂ ਤੋਂ ਫੀਡਬੈਕ ਹਾਸਲ ਕੀਤੀ ਅਤੇ ਉਸ ਦੇ ਆਧਾਰ ਉੱਤੇ ਹੀ ਸੁਰੱਖਿਆ ਪ੍ਰਬੰਧਾਂ ਨੂੰ ਮਜ਼ਬੂਤ ਕਰਨ ਲਈ ਇਹ ਵੱਖਰੀਆਂ ਹਦਾਇਤਾਂ ਜਾਰੀ ਕੀਤੀਆਂ ਗਈਆਂ ਹਨ ਤਾਂਕਿ ਆਮ ਅਤੇ ਵਿਸ਼ੇਸ਼ ਸਥਿਤੀ ਨਾਲ ਨਜਿੱਠਣ ਦੇ ਪ੍ਰਬੰਧ ਹੋ ਸਕਣ ਅਤੇ ਗਿਣਤੀ ਦਾ ਕੰਮ ਸਹੀ ਸਲਾਮਤ ਅਤੇ ਪਾਰਦਰਸ਼ੀ ਢੰਗ ਨਾਲ ਚਲਣਾ ਯਕੀਨੀ ਬਣ ਸਕੇ ।


    ਚੋਣ ਕਮਿਸ਼ਨ ਨੇ ਸਾਰੇ ਮੁੱਖ ਚੋਣ ਅਧਿਕਾਰੀਆਂ ਅਤੇ ਜਿਲ੍ਹਾ ਚੌਣ ਅਧਿਕਾਰੀਆਂ ਨੂੰ ਹਦਾਇਤ ਕੀਤੀ ਹੈ ਕਿ ਉਪਰੋਕਤ ਪ੍ਰਬੰਧ ਕੀਤੇ ਜਾਣ ਅਤੇ ਵੋਟਾਂ ਦੀ ਗਿਣਤੀ ਦਾ ਕੰਮ ਚੌਕਸੀ ਨਾਲ , ਕਦਮ ਦਰ ਕਦਮ ਅਤੇ ਬਿਨਾਂ ਬੇਲੋੜੀ ਕਾਹਲ ਤੋਂ ਕੀਤਾ ਜਾਵੇ ਤਾਂਕਿ ਪੁਖਤਾ ਪ੍ਰਬੰਧ ਕਾਇਮ ਰਹਿ ਸਕਣ । ਇਹ ਜਾਣਕਾਰੀ ਚੌਣ ਕਮਿਸ਼ਨ ਦੇ ਅਧਿਕਾਰੀ ਨੇ ਦਿੱਤੀ ।


    ਇਹ ਹਦਾਇਤਾਂ ਹੇਠ ਲਿਖੇ ਅਨੁਸਾਰ ਹਨ :


    1. ਵੋਟ ਗਿਣਤੀ ਪ੍ਰਬੰਧਾਂ ਬਾਰੇ ਚੌਣ ਕਮਿਸ਼ਨ ਦੀਆਂ ਮੌਜੂਦਾ ਸਾਰੀਆਂ ਹਦਾਇਤਾਂ ਦੀ ਜਿਲ੍ਹਾ ਚੌਣ ਅਧਿਕਾਰੀਆਂ ਅਤੇ ਰੀਟਰਨਿੰਗ ਅਫਸਰਾਂ ਵਲੋਂ ਉਨ੍ਹਾਂ ਦੀ ਭਾਵਨਾ ਅਨੁਸਾਰ ਸਖ਼ਤੀ ਨਾਲ ਪਾਲਣਾ ਕੀਤੀ ਜਾਣੀ ਚਾਹੀਦੀ ਹੈ ।


    2. ਹਰ ਗਿਣਤੀ ਹਾਲ ਦੇ ਅੰਦਰ ਢੁਕਵੇਂ ਬੈਰੀਕੇਡਿੰਗ ਪ੍ਰਬੰਧ ਯਕੀਨੀ ਬਣਾਏ ਜਾਣੇ ਚਾਹੀਦੇ ਹਨ ਅਤੇ ਤਾਰਾਂ ਵਗੈਰਾ ਵੈਲਡ ਹੋਣੀਆਂ ਚਾਹੀਦੀਆਂ ਹਨ ਤਾਂ ਕਿ ਕਮਿਸ਼ਨ ਦੀਆਂ ਹਦਾਇਤਾਂ ਅਨੁਸਾਰ ਗਿਣਤੀ ਕਰਨ ਵਾਲੇ ਅਧਿਕਾਰੀਆਂ ਅਤੇ ਈ ਵੀ ਐੱਮ ਮਸ਼ੀਨਾਂ ਤੋਂ ਗਿਣਤੀ ਏਜੰਟਾਂ ਨੂੰ ਦੂਰ ਰੱਖਿਆ ਜਾ ਸਕੇ ।


    3. ਹਰ ਗਿਣਤੀ ਹਾਲ ਵਿੱਚ ਵੀਡੀਓਗ੍ਰਾਫੀ ਦੇ ਢੁਕਵੇਂ ਪ੍ਰਬੰਧ ਕੀਤੇ ਜਾਣੇ ਚਾਹੀਦੇ ਹਨ ਤਾਂਕਿ ਆਮ ਗਿਣਤੀ ਹਾਲ ਦੀ ਵੀਡੀਓਗ੍ਰਾਫੀ ਹੋ ਸਕੇ ਅਤੇ ਗਿਣਤੀ ਦੇ ਢੰਗ ਦੀ ਕਮਿਸ਼ਨ ਦੀਆਂ ਹਦਾਇਤਾਂ ਅਨੁਸਾਰ ਪ੍ਰਭਾਵੀ ਮਾਨੀਟ੍ਰਿੰਗ ਕੀਤੀ ਜਾ ਸਕੇ ।


    4. ਸਟ੍ਰਾਂਗ ਰੂਮ ਦੇ ਦਰਵਾਜ਼ੇ ਤੋਂ ਗਿਣਤੀ ਹਾਲ ਤੱਕ ਪ੍ਰਭਾਵੀ ਬੈਰੀਕੇਡਿੰਗ ਇਸ ਹਿਸਾਬ ਨਾਲ ਹੋਣੀ ਚਾਹੀਦੀ ਹੈ ਕਿ ਹਰ ਹਲਕੇ ਦੀਆਂ ਈ ਵੀ ਐੱਮ ਮਸ਼ੀਨਾਂ ਉਸ ਗਿਣਤੀ ਹਾਲ ਵਿੱਚ ਹੀ ਜਾ ਸਕਣ ਜਿਥੇ ਕਿ ਉਨ੍ਹਾਂ ਦੀ ਗਿਣਤੀ ਹੋਣੀ ਹੈ ਅਤੇ ਇਨ੍ਹਾਂ ਦਾ ਆਪਸ ਵਿੱਚ ਕਿਤੇ ਟਕਰਾਅ ਨਾ ਹੋਵੇ ।


    5. ਪਛਾਣ ਸੁਖਾਲੀ ਕਰਨ ਲਈ ਹਰ ਹਲਕੇ ਦੀਆਂ ਈ ਵੀ ਐੱਮ ਮਸ਼ੀਨਾਂ ਵਿਸ਼ੇਸ਼ ਗਿਣਤੀ ਹਾਲ ਤੱਕ ਪਹੁੰਚਾਉਣ ਵਾਲੇ ਸਟਾਫ਼ ਨੂੰ ਰੰਗਦਾਰ ਬੈਜ ਦਿੱਤੇ ਜਾ ਸਕਦੇ ਹਨ ।


    6. ਕਮਿਸ਼ਨ ਦੀਆਂ ਹਦਾਇਤਾਂ ਅਨੁਸਾਰ ਸਾਰੇ ਗਿਣਤੀ ਪ੍ਰਬੰਧ 7 ਮਾਰਚ 2017 ਦੀ ਰਾਤ ਤੱਕ ਮੁਕੰਮਲ ਕਰ ਲਏ ਜਾਣੇ ਚਾਹੀਦੇ ਹਨ । ਅਬਜ਼ਰਵਰ 8 ਮਾਰਚ , 2017 ਨੂੰ ਇਨ੍ਹਾਂ ਗਿਣਤੀ ਹਾਲਾਂ ਦਾ ਦੌਰਾ ਕਰਨਗੇ ਅਤੇ ਗਿਣਤੀ ਪ੍ਰਬੰਧਾਂ ਬਾਰੇ ਕਮਿਸ਼ਨ ਨੂੰ ਆਪਣੀ ਰਿਪੋਰਟ ਭੇਜਣਗੇ ।


    7. ਇਹ ਯਕੀਨੀ ਬਣਾਇਆ ਜਾਣਾ ਚਾਹੀਦਾ ਹੈ ਕਿ ਸਟ੍ਰਾਂਗ ਰੂਮਾਂ ਦੀ ਸੁਰੱਖਿਆ ਪ੍ਰੋਟੋਕੋਲ , ਜਿਵੇਂ ਕਿ ਕਮਿਸ਼ਨ ਦੇ ਪੱਤਰ ਨੰਬਰ 51/8/ ਵੀ ਵੀ ਪੀ ਏ ਟੀ / 2015 ਈ ਐੱਮ ਐੱਸ ਮਿਤੀ 05-05-2015 ਵਿੱਚ ਦਰਜ ਹੈ , ਗਿਣਤੀ ਹਾਲ ਦੇ ਕਿਸੇ ਵੀ ਤਰ੍ਹਾਂ ਬੈਰੀਕੇਡਿੰਗ ਪ੍ਰਬੰਧ ਕਰਨ ਵੇਲੇ ਅਤੇ ਹੋਰ ਤਿਆਰੀਆਂ ਦੇ ਕੰਮਾਂ ਵੇਲੇ ਭੰਗ ਨਾ ਹੋਵੇ । ਜੇ ਕਿਸੇ ਥਾਂ ਉੱਤੇ ਗਿਣਤੀ ਹਾਲ ਸਟ੍ਰਾਂਗ ਰੂਮ ਦੇ ਨੇੜੇ ਹੋਵੇ ਜਾਂ ਗਿਣਤੀ ਹਾਲ ਤੱਕ ਜਾਣ ਦੇ ਰਸਤੇ ਵਿੱਚ ਆਉਂਦਾ ਹੋਵੇ ਤਾਂ ਉੱਥੇ ਵੀ ਮਜ਼ਬੂਤ ਬੈਰੀਕੇਡਿੰਗ ਕੀਤੀ ਜਾਣੀ ਚਾਹੀਦੀ ਹੈ ਤਾਂਕਿ ਸਟ੍ਰਾਂਗ ਰੂਮ ਦੇ ਨਜ਼ਦੀਕ ਤੱਕ ਦੀ ਪਹੁੰਚ ਨੂੰ ਵੀ ਬਲਾਕ ਕੀਤਾ ਜਾ ਸਕੇ । ਅਜਿਹੇ ਸਾਰੇ ਮਾਮਲਿਆਂ ਵਿੱਚ ਡੀ ਈ ਓ ਨਿੱਜੀ ਤੌਰ ਤੇ ਅਜਿਹੇ ਪ੍ਰਬੰਧਾਂ ਦੀ ਨਿਗਰਾਨੀ ਕਰੇਗਾ ਅਤੇ ਉਨ੍ਹਾਂ ਨੂੰ ਪ੍ਰਵਾਨਗੀ ਦੇਵੇਗਾ ਤਾਂ ਕਿ ਈ ਵੀ ਐੱਮ ਮਸ਼ੀਨਾਂ ਦੀ ਸੁਰੱਖਿਆ ਨੂੰ ਢਾਹ ਨਾ ਲੱਗੇ । ਇਸ ਤੋਂ ਇਲਾਵਾ ਅਜਿਹੀਆਂ ਸਾਰੀਆਂ ਥਾਵਾਂ ਉੱਤੇ ਗਿਣਤੀ ਪ੍ਰਬੰਧਾਂ ਦੀ ਸ਼ੁਰੂਆਤ ਤੋਂ ਪਹਿਲਾਂ ਸੀਸੀਟੀਵੀ ਕੈਮਰੇ ਲਗਾਏ ਜਾ ਸਕਦੇ ਹਨ ਜਿੱਥੋਂ ਕਿ ਸਾਰੀਆਂ ਘਟਨਾਵਾਂ ਨੂੰ ਰਿਕਾਰਡ ਕੀਤਾ ਜਾ ਸਕੇ ਅਤੇ ਇੱਕ ਵੱਖਰੇ ਟੀ ਵੀ ਉੱਤੇ ਦਿਖਾਇਆ ਜਾ ਸਕੇ ਜੋ ਕਿ ਪਹਿਲਾਂ ਹੀ ਲਗਾਤਾਰ ਨਿਗਰਾਨੀ ਲਈ ਫਿਕਸ ਕੀਤੇ ਕੈਮਰੇ ਦੇ ਨੇੜੇ ਲੱਗਾ ਹੋਵੇ ।


    8. ਗਿਣਤੀ ਵਾਲੇ ਦਿਨ ਅਜਿਹੀਆਂ ਸਾਰੀਆਂ ਥਾਵਾਂ ਉੱਤੇ ਵਾਧੂ ਸੀਸੀਟੀਵੀ ਕੈਮਰੇ ਲਗਾਏ ਜਾ ਸਕਦੇ ਹ ਨ ਜਿਥੋਂ ਕਿ ਸਟ੍ਰਾਂਗ ਰੂਮ ਤੋਂ ਈਵੀਐੱਮ ਮਸ਼ੀਨਾਂ ਨੂੰ ਗਿਣਤੀ ਹਾਲ ਤੱਕ ਲਿਜਾਉਣ ਨੂੰ ਰਿਕਾਰਡ ਕੀਤਾ ਜਾ ਸਕੇ ਅਤੇ ਉਸ ਉੱਤੇ ਪ੍ਰਭਾਵੀ ਮਾਨੀਟ੍ਰਿੰਗ ਹੋ ਸਕੇ ।


    9. ਮੁੱਖ ਚੁਣਾਵ ਅਧਿਕਾਰੀ ਨਿੱਜੀ ਤੌਰ ਤੇ ਮਾਨੀਟਰ ਕਰਕੇ ਇਹ ਯਕੀਨੀ ਬਣਾਵੇਗਾ ਕਿ ਕਮਿਸ਼ਨ ਦੀਆਂ ਹਦਾਇਤਾਂ ਅਨੁਸਾਰ ਸਾਰੇ ਗਿਣਤੀ ਪ੍ਰਬੰਧ ਮੁਕੰਮਲ ਹੋਣ ।


    10. ਹਰ ਜਿਲ੍ਹਾ ਚੌਣ ਅਧਿਕਾਰੀ ( ਡੀ ਈ ਓ ) ਚੋਣ ਲੜ ਰਹੇ ਉਮੀਦਵਾਰਾਂ ਨਾਲ ਇਸ ਪੂਰੀ ਯੋਜਨਾ ਨੂੰ ਸਾਂਝੀ ਕਰੇਗਾ । ਗਿਣਤੀ ਦੀਆਂ ਤਿਆਰੀਆਂ ਤਾਂ ਹੀ ਸ਼ੁਰੂ ਹੋਣਗੀਆਂ ਜਦੋਂ ਸਾਰੇ ਚੋਣ ਲੜ ਰਹੇ ਉਮੀਦਵਾਰ/ ਉਨ੍ਹਾਂ ਦੇ ਨੁਮਾਇੰਦਿਆਂ ਨੂੰ ਉੱਥੇ ਹਾਜ਼ਰ ਹੋਣ ਲਈ ਸੱਦਿਆ ਜਾਵੇਗਾ , ਜੇ ਉਹ ਆਉਣਾ ਚਾਹੁੰਦੇ ਹੋਣ ਤਾਂ ।


    ਚੌਣ ਕਮਿਸ਼ਨ ਦੇ ਅਧਿਕਾਰੀ ਨੇ ਹੋਰ ਕਿਹਾ ਕਿ ਇਹ ਸਾਰੇ ਪ੍ਰਬੰਧ ਇਹ ਯਕੀਨੀ ਬਣਾਉਣਗੇ ਕਿ ਕੋਈ ਗੈਰ- ਸਮਾਜੀ ਅਨਸਰ ਉੱਥੇ ਨਾ ਪਹੁੰਚ ਸਕੇ ਅਤੇ ਉੱਥੇ ਤਲਾਸ਼ੀ ਵੀ ਲਈ ਜਾਵੇਗੀ ਤਾਂਕਿ ਕੋਈ ਵੀ ਵਿਅਕਤੀ ਖੇਤਰ ਵਿੱਚ ਹਥਿਆਰਾਂ ਜਾਂ ਅਸਲੇ ਨਾਲ ਨਾ ਪਹੁੰਚੇ । ਇਸ ਤੋਂ ਇਲਾਵਾ ਕਿਸੇ ਨੂੰ ਵੀ ਗਿਣਤੀ ਖੇਤਰ ਵਿੱਚ ਤਲਾਸ਼ੀ ਤੋਂ ਬਿਨਾਂ ਦਾਖ਼ਲ ਹੋਣ ਦੀ ਇਜਾਜ਼ਤ ਨਹੀਂ ਹੋਵੇਗੀ ।


    

    
    (Release ID: 1484050) Visitor Counter : 3