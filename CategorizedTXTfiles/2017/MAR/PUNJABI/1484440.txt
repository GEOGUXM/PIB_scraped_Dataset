      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀ ਅਮਰਨਾਥਜੀ ਯਾਤਰਾ ਦੌਰਾਨ ਯਾਤਰੀਆਂ ਲਈ ਸਿਹਤ-ਸਲਾਹ
      Posted On: 15 MAR 2017 5:48PM by PIB Chandigarh


    Health Advisory for yatris during Shri Amarnathji Yatra


    ਸ਼੍ਰੀ ਅਮਰਨਾਥਜੀ ਯਾਤਰਾ ਦੌਰਾਨ ਯਾਤਰੀਆਂ ਲਈ ਸਿਹਤ - ਸਲਾਹ


    ਸ਼੍ਰੀ ਅਮਰਨਾਥਜੀ ਦੀ ਪਵਿੱਤਰ ਗੁਫ਼ਾ ਦੀ ਤੀਰਥ - ਯਾਤਰਾ ਵਿੱਚ 14,000 ਫ਼ੁੱਟ ਤੱਕ ਦੀ ਉਚਾਈ ਤੱਕ ਚੜ੍ਹਨਾ ਸ਼ਾਮਲ ਹੁੰਦਾ ਹੈ । ਯਾਤਰੀ ਇੰਨੀ ਉਚਾਈ ਉੱਤੇ ਬਿਮਾਰ ਪੈ ਸਕਦੇ ਹਨ , ਜੋ ਕਿ ਆਮ ਗੱਲ ਹੈ , ਅਤੇ ਹੇਠ ਲਿਖੇ ਲੱਛਣ ਸਾਹਮਣੇ ਆ ਸਕਦੇ ਹਨ : ਭੁੱਖ ਨਾ ਲੱਗਣਾ , ਜੀਅ ਮਿਤਲਾਉਣਾ , ਉਲਟੀਆਂ ਲੱਗਣਾ , ਥਕਾਵਟ ਹੋਣਾ , ਕਮਜ਼ੋਰੀ ਮਹਿਸੂਸ ਕਰਨਾ , ਚੱਕਰ ਆਉਣ , ਸਿਰ ਦਾ ਹਲਕਾ ਲੱਗਣਾ ਅਤੇ ਨੀਂਦਰ ਔਖੀ ਆਉਣੀ , ਅੱਖਾਂ ਦੀ ਨਜ਼ਰ ਵਿੱਚ ਕੋਈ ਖ਼ਰਾਬੀ ਆ ਜਾਣਾ , ਮਸਾਣੇ ਦਾ ਠੀਕ ਢੰਗ ਨਾਲ ਕੰਮ ਨਾ ਕਰਨਾ , ਅੰਤੜੀਆਂ ਵਿੱਚ ਖ਼ਰਾਬੀ ਆ ਜਾਣਾ , ਚਲਣ ਵਿੱਚ ਟੰਗਾਂ ਦਾ ਤਾਲਮੇਲ ਖ਼ਤਮ ਹੋ ਜਾਣਾ , ਸਰੀਰ ਦੇ ਇੱਕ ਪਾਸੇ ਅਧਰੰਗ ਹੋ ਜਾਣਾ , ਹੌਲੀ - ਹੌਲੀ ਹੋਸ਼ ਗੁਆ ਬੈਠਣਾ ਤੇ ਮਾਨਸਿਕ ਸਥਿਤੀ ਦਾ ਬਦਲ ਜਾਣਾ , ਹਰ ਸਮੇਂ ਨੀਂਦਰ ਆਉਣਾ , ਛਾਤੀ ਦਾ ਕਸ ਜਾਣਾ , ਛਾਤੀ ਭਰੀ ਹੋਈ ਲੱਗਣਾ , ਛਾਤੀ ਦਾ ਜੁੜ ਜਾਣਾ , ਸਾਹ ਦਾ ਤੇਜ਼ - ਤੇਜ਼ ਚਲਣਾ ਅਤੇ ਦਿਲ ਦੀ ਧੜਕਣ ਦੀ ਵਧੀ ਹੋਈ ਦਰ । ਜੇ ਉਚਾਈ ਉੱਤੇ ਹੋਣ ਵਾਲੀ ਬਿਮਾਰੀ ਦਾ ਸਮੇਂ ਸਿਰ ਇਲਾਜ ਨਾ ਕੀਤਾ ਜਾਵੇ , ਤਾਂ ਇਹ ਕੁਝ ਹੀ ਘੰਟਿਆਂ ਵਿੱਚ ਘਾਤਕ ਹੋ ਸਕਦੀ ਹੈ ।


    ਸ਼੍ਰੀ ਅਮਰਨਾਥਜੀ ਸ਼੍ਰਾਈਨ ਬੋਰਡ ਨੇ ਯਾਤਰੀਆਂ ਲਈ ਹੇਠ ਲਿਖੀ ਸਿਹਤ - ਸਲਾਹ ਜਾਰੀ ਕੀਤੀ ਹੈ :


    ਉਚਾਈ ਉੱਤੇ ਹੋਣ ਵਾਲੀ ਬਿਮਾਰੀ ਤੋਂ ਬਚਾਅ ਲਈ ਇਹ ਕਰੋ :


    1. ਸਰੀਰਕ ਫ਼ਿੱਟਨੈੱਸ ਹਾਸਲ ਕਰ ਕੇ ਯਾਤਰਾ ਦੀ ਤਿਆਰੀ ਕਰੋ - ਯਾਤਰਾ ਤੋਂ ਘੱਟੋ - ਘੱਟ ਇੱਕ ਮਹੀਨਾ ਪਹਿਲਾਂ ਸਵੇਰੇ / ਸ਼ਾਮ ਹਰ ਰੋਜ਼ ਲਗਭਗ 4-5 ਕਿਲੋਮੀਟਰ ਦੀ ਮੁਢਲੀ ਸੈਰ ਸ਼ੁਰੂ ਕਰਨੀ ਠੀਕ ਰਹਿੰਦੀ ਹੈ ।


    2. ਸਰੀਰ ਦੀ ਆਕਸੀਜਨ ਕਾਰਜਕੁਸ਼ਲਤਾ ਵਿੱਚ ਸੁਧਾਰ ਲਿਆਉਣ ਲਈ ਡੂੰਘੇ ਸਾਹ ਭਰਨ ਦੀ ਕਸਰਤ ਤੇ ਯੋਗਾ , ਖ਼ਾਸ ਕਰ ਕੇ ' ਪ੍ਰਾਣਾਯਾਮ ' ਸ਼ੁਰੂ ਕਰੋ ।


    3. ਜੇ ਤੁਹਾਡੀਆਂ ਇਸ ਵੇਲੇ ਜਾਂ ਪਹਿਲਾਂ ਤੋਂ ਕੋਈ ਮੈਡੀਕਲ ਸਥਿਤੀਆਂ ਹਨ , ਤਾਂ ਉੱਚੇ ਪਹਾੜਾਂ ਉੱਤੇ ਯਾਤਰਾ ਲਈ ਜਾਣ ਤੋਂ ਪਹਿਲਾਂ ਆਪਣੇ ਡਾਕਟਰ ਤੋਂ ਚੈੱਕਅਪ ਜ਼ਰੂਰ ਕਰਵਾਓ ।


    4. ਉਚਾਈ ਚੜ੍ਹਦੇ ਸਮੇਂ ਹੌਲੀ ਚਲੋ ਅਤੇ ਮੌਸਮ ਦੇ ਅਨੁਕੂਲ ਬਣਨ ਲਈ ਸਮਾਂ ਲਵੋ -, ਤਿੱਖੀਆਂ ਚੜ੍ਹਾਈਆਂ ਉੱਤੇ ਚੜ੍ਹਦੇ ਸਮੇਂ ਥੋੜ੍ਹਾ ਅਰਾਮ ਕਰ ਲਵੋ ।


    5. ਆਪਣੀ ਆਮ ਸਮਰੱਥਾ ਤੋਂ ਵੱਧ ਥਕਾਵਟ ਹੋਣ ਤੋਂ ਬਚੋ ।


    6. ਵੱਖੋ - ਵੱਖਰੀਆਂ ਥਾਵਾਂ ਉੱਤੇ ਲਾਜ਼ਮੀ ਤੌਰ ' ਤੇ ਅਰਾਮ ਕਰੋ ਅਤੇ ਟਾਈਮ - ਲੌਗਿੰਗ ਨੂੰ ਯਕੀਨੀ ਬਣਾਓ ਅਤੇ ਅਗਲੀ ਥਾਂ ਉੱਤੇ ਜਾਂਦੇ ਸਮੇਂ ਡਿਸਪਲੇਅ ਬੋਰਡਾਂ ਉੱਤੇ ਦਰਸਾਏ ' ਅਰਾਮ ਨਾਲ ਚਲਣ ਦੇ ਸਮੇਂ ' ਦੀ ਪਾਲਣਾ ਕਰੋ ।


    7. ਕੋਈ ਵੀ ਦਵਾਈ ਲੈਣ ਤੋਂ ਪਹਿਲਾਂ ਆਪਣੇ ਡਾਕਟਰ ਤੋਂ ਜ਼ਰੂਰ ਚੈੱਕ ਕਰਵਾਓ ।


    8. ਸਰੀਰ ਵਿੱਚ ਪਾਣੀ ਦੀ ਘਾਟ ਅਤੇ ਸਿਰ - ਦਰਦ ਤੋਂ ਬਚਣ ਲਈ ਬਹੁਤ ਸਾਰਾ ਪਾਣੀ ਪੀਓ - ਇੱਕ ਦਿਨ ਵਿੱਚ ਲਗਭਗ 5 ਲਿਟਰ ਤਰਲ ਪਦਾਰਥ


    9. ਖਾਣੇ ਦੇ ਨਿਰਧਾਰਤ ਮੀਨੂ ਦੀ ਪਾਲਣਾ ਕਰੋ - ਜੋ ਸ਼੍ਰਾਈਨ ਬੋਰਡ ਦੀ ਵੈੱਬਸਾਈਟ ww w .s hria m arna t hj i s hrin e . c o m ਉੱਤੇ ਉਪਲੱਬਧ ਹੈ - ਜਦੋਂ ਵੀ ਤੁਸੀਂ ਯਾਤਰਾ ਦੇ ਖੇਤਰ ਵਿੱਚ ਕਦੇ ਭੋਜਨ ਕਰਨਾ ਹੋਵੇ ।


    10. ਥਕਾਵਟ ਘਟਾਉਣ ਅਤੇ ਬਲੱਡ ਸ਼ੂਗਰ ਦੇ ਪੱਧਰ ਘਟਣ ਤੋਂ ਬਚਾਉਣ ਲਈ ਕਾਰਬੋਹਾਈਡ੍ਰੇਟਸ ਵੱਧ ਮਾਤਰਾ ਵਿੱਚ ਲਵੋ ।


    11. ਆਪਣੇ ਨਾਲ ਪੋਰਟੇਬਲ ਆਕਸੀਜਨ ਲਿਆਓ ਕਿਉਂਕਿ ਜੇ ਕਿਤੇ ਤੁਹਾਨੂੰ ਸਾਹ ਲੈਣ ਵਿੱਚ ਔਖ ਆਉਂਦੀ ਹੈ , ਤਾਂ ਇਹ ਮਦਦਗਾਰ ਹੋਵੇਗੀ ।


    12. ਜੇ ਤੁਹਾਨੂੰ ਉਚਾਈ ਉੱਤੇ ਜਾ ਕੇ ਬਿਮਾਰ ਹੋਣ ਦੇ ਲੱਛਣ ਸਾਹਮਣੇ ਆਉਣ ਲੱਗ ਪਏ ਹਨ , ਤਾਂ ਤੁਰੰਤ ਉਤਰਾਈ ਵਾਲੇ ਕਿਸੇ ਸਥਾਨ ਉੱਤੇ ਚਲੇ ਜਾਓ ।


    13. ਜੇ ਕੁਝ ਹਫ਼ਤੇ ਪਹਿਲਾਂ ' ਲਾਜ਼ਮੀ ਸਿਹਤ ਪ੍ਰਮਾਣ - ਪੱਤਰ ' ( ਕੰਪਲਸਰੀ ਹੈਲਥ - ਸਰਟੀਫ਼ਿਕੇਟ ) ਲੈਣ ਤੋਂ ਬਾਅਦ ਤੁਹਾਡੀ ਸਿਹਤ ਦੀ ਸਥਿਤੀ ਵਿੱਚ ਕੋਈ ਤਬਦੀਲੀ ਆਈ ਹੈ , ਤਾਂ ਤੀਰਥ - ਯਾਤਰਾ ਉੱਤੇ ਜਾਣ ਤੋਂ ਪਹਿਲਾਂ ਆਪਣੇ ਡਾਕਟਰ ਦੀ ਸਲਾਹ ਜ਼ਰੂਰ ਲਵੋ ।


    14. ਉੱਚੇ ਸਥਾਨਾਂ ਉੱਤੇ ਹੋਣ ਵਾਲੀ ਬਿਮਾਰੀ ਦੇ ਲੱਛਣ ਸਾਹਮਣੇ ਆਉਣ ਜਾਂ ਕਿਸੇ ਵੀ ਤਰ੍ਹਾਂ ਦੀ ਅਸੁਵਿਧਾ ਹੋਣ ਦੀ ਹਾਲਤ ਵਿੱਚ ਤੁਰੰਤ ਲਾਗਲੀ ਮੈਡੀਕਲ ਸੁਵਿਧਾ ਨਾਲ ਸੰਪਰਕ ਕਰੋ , ਜੋ ਕਿ ਹਰੇਕ 2 ਕਿਲੋਮੀਟਰ ਦੀ ਦੂਰੀ ਉੱਤੇ ਸਥਿਤ ਹੁੰਦੀ ਹੈ ।


    ਉੱਚੇ ਸਥਾਨਾਂ ਉੱਤੇ ਬਿਮਾਰ ਹੋਣ ਤੋਂ ਬਚਾਅ ਲਈ ਇਹ ਨਾ ਕਰੋ :


    1. ਉੱਚੇ ਸਥਾਨਾਂ ' ਤੇ ਹੋਣ ਵਾਲੀ ਬਿਮਾਰੀ ਦੇ ਲੱਛਣਾਂ ਨੂੰ ਨਜ਼ਰਅੰਦਾਜ਼ ਨਾ ਕਰੋ ।


    2. ਅਲਕੋਹਲ , ਕੈਫ਼ੀਨ - ਯੁਕਤ ਪੇਅ - ਪਦਾਰਥ ਨਾ ਪੀਵੋ ਜਾਂ ਤਮਾਕੂਨੋਸ਼ੀ ਨਾ ਕਰੋ ।


    3. ਜੇ ਤੁਸੀਂ ਕਿਸੇ ਵੀ ਉਚਾਈ ਉੱਤੇ ਬਿਮਾਰ ਹੋ ਗਏ ਹੋ , ਤਾਂ ਹੋਰ ਚੜ੍ਹਾਈ ਨਾ ਚੜ੍ਹੋ । ਸਗੋਂ ਇਸ ਦੀ ਥਾਂ ' ਤੇ ਤੁਰੰਤ ਨਿਵਾਣ ਵੱਲ ਨੂੰ ਆ ਜਾਓ , ਜਿੱਥੋਂ ਦੇ ਮੌਸਮ ਦੇ ਤੁਸੀਂ ਅਨੁਕੂਲ ਹੋ ਸਕੋ ।


    4. ਕਿਸੇ ਬਿਮਾਰ ਯਾਤਰੀ ਦੀ ਹਰ ਗੱਲ ਨਾ ਮੰਨੋ ਕਿਉਂਕਿ ਉਸ ਦਾ ਫ਼ੈਸਲਾ ਗ਼ਲਤ ਹੁੰਦਾ ਹੈ ।


    ****


    

    
    (Release ID: 1484440) Visitor Counter : 2