      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਬਲੱਡ ਸ਼ੂਗਰ ਤੇ ਬਲੱਡ ਪ੍ਰੈਸ਼ਰ ਨੂੰ ਰੋਕਣ ਲਈ ਰਣਨੀਤੀਆਂ
      Posted On: 23 MAR 2017 4:48PM by PIB Chandigarh


    Strategies to Contain Diabetes and Hypertension


    ਬਲੱਡ ਸ਼ੂਗਰ ਤੇ ਬਲੱਡ ਪ੍ਰੈਸ਼ਰ ਨੂੰ ਰੋਕਣ ਲਈ ਰਣਨੀਤੀਆਂ

    ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਨੇ ' ਇੰਟਰਨੈਸ਼ਨਲ ਇੰਸਟੀਟਿਊਟ ਫ਼ਾਰ ਪਾਪੂਲੇਸ਼ਨ ਸਾਇੰਸਜ਼ , ਮੁੰਬਈ ' ਰਾਹੀਂ ' ਰਾਸ਼ਟਰੀ ਪਰਿਵਾਰ ਸਿਹਤ ਸਰਵੇਖਣ 4' ( ਐੱਨ . ਐੱਫ਼ . ਐੱਚ . ਐੱਸ .-4) 2015-16 ਕਰਵਾਇਆ ਹੈ । ਇਸ ਸਰਵੇਖਣ ਅਨੁਸਾਰ ਭਾਰਤ ' ਚ 15-49 ਸਾਲਾਂ ਦੇ ਉਮਰ ਵਰਗ ਦੇ 8.0% ਪੁਰਸ਼ ਅਤੇ 5.8% ਔਰਤਾਂ ਵਿੱਚ ਬਲੱਡ ਸ਼ੂਗਰ ਦੇ ਪੱਧਰ ਵੱਧ ਹਨ ਅਤੇ ਇਸ ਦੇ ਨਾਲ ਹੀ 13.6% ਪੁਰਸ਼ਾਂ ਅਤੇ 8.8% ਔਰਤਾਂ ਦਾ ਬਲੱਡ ਪ੍ਰੈਸ਼ਰ ਜ਼ਿਆਦਾ ( ਹਾਈਪਰਟੈਂਸਿਵ ) ਹੈ ।


    ਵਿਸ਼ਵ ਸਿਹਤ ਸੰਗਠਨ ( ਡਬਲਿਊ . ਐੱਚ . ਓ .) ਨੇ ਡਾਇਬਟੀਜ਼ ਅਤੇ ਹਾਈਪਰਟੈਨਸ਼ਨ ਸਮੇਤ ਐੱਨ . ਸੀ . ਡੀ . ਦੀ ਤਿਆਰੀਆਂ ਅਤੇ ਨਿਯੰਤਰਣ ਬਾਰੇ ਕਈ ਸਲਾਹ - ਮਸ਼ਵਰੇ ਕੀਤੇ ਹਨ ।


    ਭਾਰਤ ਸਰਕਾਰ ਨੇ ' ਨੈਸ਼ਨਲ ਪ੍ਰੋਗਰਾਮ ਫ਼ਾਰ ਪ੍ਰੀਵੈਂਸ਼ਨ ਐਂਡ ਕੰਟਰੋਲ ਆਵ੍ ਕੈਂਸਰ , ਡਾਇਬਟੀਜ਼ , ਕਾਰਡੀਓਵੈਸਕਿਯੂਲਰ ਡਿਜ਼ੀਜ਼ਸ ਐਂਡ ਸਟ੍ਰੋਕ ' ( ਐੱਨ . ਪੀ . ਸੀ . ਡੀ . ਸੀ . ਐੱਸ .) ਦੀ ਸ਼ੁਰੂਆਤ ਕੀਤੀ ਹੈ , ਜੋ ਰਾਸ਼ਟਰੀ ਸਿਹਤ ਮਿਸ਼ਨ ਅਧੀਨ ਜ਼ਿਲ੍ਹਾ ਪੱਧਰ ਉੱਤੇ ਲਈ ਲਾਗੂ ਕੀਤੀ ਗਈ ਹੈ । ਐੱਨ . ਪੀ . ਸੀ . ਡੀ . ਸੀ . ਐੱਸ . ਦਾ ਧਿਆਨ ਵਿਵਹਾਰ ਅਤੇ ਜੀਵਨ - ਸ਼ੈਲੀ ਦੀਆਂ ਤਬਦੀਲੀਆਂ , ਜਾਂਚ ਤੇ ਖ਼ਤਰੇ ਦੇ ਤੱਤਾਂ ਵਾਲੇ ਵਿਅਕਤੀਆਂ ਦਾ ਛੇਤੀ ਪਤਾ ਲਾਉਣ ਤੇ ਉਨ੍ਹਾਂ ਦਾ ਇਲਾਜ ਕਰਨ ਤੇ ਉੱਚ ਸੁਵਿਧਾਵਾਂ ਵਾਲੇ ਹਸਪਤਾਲਾਂ ' ਚ ਰੈਫ਼ਰਲ ( ਜੇ ਕੋਈ ਹੋਵੇ ) ਉੱਤੇ ਕੇਂਦ੍ਰਿਤ ਕੀਤਾ ਜਾ ਰਿਹਾ ਹੈ ; ਤਾਂ ਜੋ ਸ਼ੂਗਰ ਅਤੇ ਹਾਈਪਰਟੈਂਸ਼ਨ ਸਮੇਤ ਬਿਨਾ ਲਾਗ ਵਾਲੇ ਰੋਗਾਂ ( ਐੱਨ . ਸੀ . ਡੀਜ਼ ) ਦਾ ਵਾਜਬ ਪ੍ਰਬੰਧ ਕੀਤਾ ਜਾ ਸਕੇ ।


    ਭਾਰਤ ਸਰਕਾਰ ਨੇ ਆਮ ਲੋਕਾਂ ਵਿੱਚ ਡਾਇਬਟੀਜ਼ , ਹਾਈਪਰਟੈਂਸ਼ਨ ਅਤੇ ਮੂੰਹ , ਛਾਤੀ ਅਤੇ ਸਰਵਾਈਕਲ ਦੇ ਕੈਂਸਰ ਸਮੇਤ ਆਮ ਕੈਂਸਰਾਂ ਸਮੇਤ ਆਮ ਪਾਏ ਜਾਣ ਵਾਲੇ ਬਿਨਾ ਛੂਤ ਦੇ ਰੋਗਾਂ ਦੀ ਜਾਂਚ ਦਾ ਪ੍ਰੋਗਰਾਮ ਵੀ ਅਰੰਭਿਆ ਹੈ । ਇਸ ਪ੍ਰੋਗਰਾਮ ਅਧੀਨ ਮੋਹਰੀ ਸਿਹਤ ਕਾਮਿਆਂ ਜਿਵੇਂ ਕਿ ਆਸ਼ਾ ਅਤੇ ਏ . ਐੱਨ . ਐੱਮਜ਼ ਨੂੰ ਵੀ ਅਜਿਹੀ ਜਾਂਚ ਅਤੇ ਆਮ ਲੋਕਾਂ ਵਿੱਚ ਲਾਗ ਵਾਲੇ ਰੋਗਾਂ ( ਐੱਨ . ਸੀ . ਡੀਜ਼ ) ਦੇ ਜੋਖਮ ਭਰੇ ਤੱਤਾਂ ਬਾਰੇ ਜਾਗਰੂਕਤਾ ਫੈਲਾਉਣ ਲਈ ਲਗਾਇਆ ਜਾ ਰਿਹਾ ਹੈ ।


    ਭਾਰਤ ਰਾਸ਼ਟਰੀ ਪੱਧਰ ` ਤੇ ਐੱਨ . ਸੀ . ਡੀ . ਗਲੋਬਲ ਮਾੱਨੀਟਰਿੰਗ ਫ਼ਰੇਮਵਰਕ ਅਤੇ ਕਾਰਜ - ਯੋਜਨਾ ਨੂੰ ਅਪਣਾਉਣ ਵਾਲਾ ਵਿਸ਼ਵ ਦਾ ਪਹਿਲਾ ਦੇਸ਼ ਬਣ ਗਿਆ ਹੈ । ਇਸ ਢਾਂਚੇ ਵਿੱਚ ਨੌਂ ਸਵੈ - ਸੇਵੀ ਟੀਚੇ ਅਤੇ 25 ਸੂਚਕ ਸ਼ਾਮਲ ਹਨ , ਜਿਨ੍ਹਾਂ ਨੂੰ ਖੇਤਰੀ ਅਤੇ ਰਾਸ਼ਟਰੀ ਪੱਧਰ ' ਤੇ ਲਾਗੂ ਕੀਤਾ ਜਾ ਸਕਦਾ ਹੈ । ਇਸ ਢਾਂਚੇ ਵਿੱਚ ਮੋਟਾਪਾ , ਸ਼ੂਗਰ ਰੋਗ ਵਧਣ ਤੋਂ ਰੋਕਣਾ , ਅਲਕੋਹਲ ਦੀ ਵਰਤੋਂ ਘਟਾਉਣਾ ਅਤੇ ਸਰੀਰਕ ਗਤੀਵਿਧੀ ਵਿੱਚ ਵਾਧਾ ਕਰਨ ਜਿਹੇ ਤੱਤ ਸ਼ਾਮਲ ਹਨ ।


    ਕੇਂਦਰ ਸਰਕਾਰ ਨੇ ਆਪਣੇ ਹਸਪਤਾਲਾਂ ਰਾਹੀਂ ਦੇਸ਼ ਵਿੱਚ ਸਿਹਤ ਸੇਵਾਵਾਂ ਮੁਹੱਈਆ ਕਰਵਾਉਣ ਲਈ ਰਾਜ ਸਰਕਾਰ ਦੇ ਯਤਨਾਂ ਵਿੱਚ ਵਾਧਾ ਕੀਤਾ ਹੈ । ਪ੍ਰਧਾਨ ਮੰਤਰੀ ਸਿਹਤ ਸੁਰੱਖਿਆ


    ਯੋਜਨਾ ( ਪੀ . ਐੱਮ . ਐੱਸ . ਐੱਸ . ਵਾਈ. ) ਅਧੀਨ 6 ਨਵੇਂ ' ਏਮਜ਼ ' ਚਾਲੂ ਹੋ ਗਏ ਹਨ । ਸ਼ਨਾਖ਼ਤ ਕੀਤੇ ਸਰਕਾਰੀ ਮੈਡੀਕਲ ਕਾਲਜਾਂ / ਸੰਸਥਾਨਾਂ ਨੂੰ ਉਚੇਰੀਆਂ ਸਪੈਸਲਿਟੀ ਸਹੂਲਤਾਂ ਲਈ ਅਪਗ੍ਰੇਡ ਕੀਤਾ ਗਿਆ ਹੈ । ਇਨ੍ਹਾਂ ਸਭ ਨਾਲ ਡਾਇਬਟੀਜ਼ , ਹਾਈਪਰਟੈਂਸ਼ਨ ਅਤੇ ਦਿਲ ਦੇ ਰੋਗ ਦੀ ਰੋਕਥਾਮ , ਨਿਯੰਤਰਣ ਅਤੇ ਇਲਾਜ ਲਈ ਸਹੂਲਤਾਂ ਵਿੱਚ ਵਾਧਾ ਹੋਵੇਗਾ ।


    ਰਾਜ ਮੰਤਰੀ ( ਸਿਹਤ ਤੇ ਪਰਿਵਾਰ ਭਲਾਈ ) ਸ੍ਰੀਮਤੀ ਅਨੁਪ੍ਰਿਯਾ ਪਟੇਲ ਨੇ ਇਹ ਜਾਣਕਾਰੀ ਅੱਜ ਰਾਜ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਰਾਹੀਂ ਦਿੱਤੀ ।


    *****


    

    
    (Release ID: 1485426) Visitor Counter : 2