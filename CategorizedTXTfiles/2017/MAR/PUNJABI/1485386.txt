      ਸ਼ਹਿਰੀ ਵਿਕਾਸ,ਹਾਊਸਿੰਗ ਅਤੇ ਸ਼ਹਿਰੀ ਗਰੀਬੀ ਨਵਿਰਤੀ ਮੰਤਰਾਲਾ

      ਨਵੇਂ ਏਅਰਪੋਰਟਾਂ ਦਾ ਵਿਕਾਸ
      Posted On: 22 MAR 2017 3:26PM by PIB Chandigarh


    Development of New Airports


    ਨਵੇਂ ਏਅਰਪੋਰਟਾਂ ਦਾ ਵਿਕਾਸ



    ਭਾਰਤ ਸਰਕਾਰ ਨੇ ਦੇਸ਼ ਵਿੱਚ 18 ਗ੍ਰੀਨਫੀਲਡ ਏਅਰਪੋਰਟ ਸਥਾਪਿਤ ਕਰਨ ਲਈ ' ਸਿਧਾਂਤਕ ' ਪ੍ਰਵਾਨਗੀ ਦਿੱਤੀ ਹੈ। ਇਨ੍ਹਾਂ ਏਅਰਪੋਰਟਾਂ ਦੀ ਸੂਚੀ ਵਿੱਚ ਸ਼ਾਮਲ ਹਨ : ਗੋਆ ਵਿੱਚ ਮੋਪਾ , ਨਵੀਂ ਮੁੰਬਈ , ਮਹਾਰਾਸ਼ਟਰ ਵਿੱਚ ਸ਼ਿਰਡੀ ਅਤੇ ਸਿੰਧੂਦੁਰਗ , ਕਰਨਾਟਕ ਵਿੱਚ ਬੀਜਾਪੁਰ , ਗੁਲਬਰਗਾ , ਹਾਸਨ ਅਤੇ ਸ਼ਿਮੋਗਾ , ਕੇਰਲਾ ਵਿੱਚ ਕਨੌਰ , ਪੱਛਮੀ ਬੰਗਾਲ ਵਿੱਚ ਦੁਰਗਾਪੁਰ , ਮੱਧ ਪ੍ਰਦੇਸ਼ ਵਿੱਚ ਡਾਬਰਾ , ਸਿੱਕਮ ਵਿੱਚ ਪਕਯੌਂਗ , ਪੁੱਡੂਚੇਰੀ ਵਿੱਚ ਕਰਾਈਕਲ , ਉੱਤਰ ਪ੍ਰਦੇਸ਼ ਵਿੱਚ ਖੁਸ਼ੀਨਗਰ , ਗੁਜਰਾਤ ਵਿੱਚ ਢਲੋਰਾ , ਆਂਧਰਾ ਪ੍ਰਦੇਸ਼ ਦੇ ਨਿਲੌਰੇ ਜ਼ਿਲ੍ਹੇ ਵਿੱਚ ਡਗਾਡਾਰਥੀ ਮੰਡਾਲ , ਵਿਸ਼ਾਖਾਪਟਨਮ ਦੇ ਨਜ਼ਦੀਕ ਜ਼ਿਲ੍ਹਾ ਵਿਜ਼ੀਆਂਗ੍ਰਾਮ ਵਿੱਚ ਭੋਗਾਪੂਰਮ , ਜ਼ਿਲ੍ਹਾ ਕੁਰਨੌਲ ਵਿੱਚ ਓਰਾਵਾਕਾਲੂ ਹਨ। ਭਾਰਤ ਸਰਕਾਰ ਨੇ 5 ਹੋਰ ਗ੍ਰਰੀਨਫੀਲਡ ਏਅਰਪੋਰਟ ਸਥਾਪਿਤ ਕਰਨ ਲਈ ' ਸਾਈਟ ਕਲੀਅਰੈਂਸ ' ਦੀ ਪ੍ਰਵਾਨਗੀ ਦਿੱਤੀ ਹੈ। ਇਨ੍ਹਾਂ ਏਅਰਪੋਰਟਾਂ ਦੀ ਸੂਚੀ ਵਿੱਚ ਸ਼ਾਮਲ ਹਨ : ਮਾਛੀਵਾੜਾ ਲੁਧਿਆਣਾ ਏਅਰਪੋਰਟ , ਅਰੁਣਾਚਲ ਪ੍ਰਦੇਸ਼ ਵਿੱਚ ਈਟਾਨਗਰ , ਝਾਰਖੰਡ ਵਿੱਚ ਜਮਸ਼ੇਦਪੁਰ , ਰਾਜਸਥਾਨ ਵਿੱਚ ਅਲਵਰ ਅਤੇ ਤੇਲਾਂਗਨਾ ਵਿੱਚ ਕੋਠਾਗੁਡਮ।



    ਗੋਆ ਵਿੱਚ ਮੋਪਾ ਏਅਰਪੋਰਟ , ਮਹਾਰਾਸ਼ਟਰ ਵਿੱਚ ਨਵੀਂ ਮੁੰਬਈ , ਕੇਰਲਾ ਵਿੱਚ ਕਨੌਰ ਏਅਰਪੋਰਟ , ਉੱਤਰ ਪ੍ਰਦੇਸ਼ ਵਿੱਚ ਖੁਸ਼ੀਨਗਰ ਏਅਰਪੋਰਟ , ਗੁਜਰਾਤ ਵਿੱਚ ਢਲੋਰਾ ਏਅਰਪੋਰਟ , ਆਂਧਰਾ ਪ੍ਰਦੇਸ਼ ਵਿੱਚ ਭੋਗਾਪੁਰਮ ਏਅਰਪੋਰਟ , ਲੁਧਿਆਣਾ( ਪੰਜਾਬ) ਵਿੱਚ ਮਾਛੀਵਾੜਾ ਏਅਰਪੋਰਟ , ਰਾਜਸਥਾਨ ਵਿੱਚ ਅਲਵਰ ਏਅਰਪੋਰਟ ਅੰਤਰਰਾਸ਼ਟਰੀ ਗ੍ਰੀਨਫੀਲਡ ਏਅਰਪੋਰਟ ਹਨ।



    ਨਵੇਂ ਗ੍ਰੀਨਫੀਲਡ ਏਅਰਪੋਰਟਾਂ ਦੇ ਨਿਰਮਾਣ ਸਬੰਧੀ , ਪ੍ਰਾਜੈਕਟਾਂ ਨੂੰ ਲਾਗੂ ਕਰਨ ਸਮੇਤ ਪ੍ਰਾਜੈਕਟ ਦੀ ਲਾਗਤ ਨਿਰਧਾਰਤ ਕਰਨੀ ਅਤੇ ਵਿੱਤੀ ਪ੍ਰਬੰਧ ਕਰਨਾ ਸਬੰਧਿਤ ਏਅਰਪੋਰਟ ਪ੍ਰਮੋਟਰ ਦੀ ਜ਼ਿੰਮੇਵਾਰੀ ਹੈ। ਹਾਲਾਂਕਿ ਸਬੰਧਿਤ ਏਅਰਪੋਰਟ ਡਿਵੈਲਪਰ ਵੱਲੋਂ ਮੁਹੱਈਆ ਕਰਵਾਈ ਗਈ ਜਾਣਕਾਰੀ ਮੁਤਾਬਿਕ ਦੇਸ਼ ਵਿੱਚ ਉਕਤ 18 ਗ੍ਰੀਨਫੀਲਡ ਏਅਰਪੋਰਟਾਂ ਦੀ ਕੁੱਲ ਅਨੁਮਾਨਤ ਲਾਗਤ 30,000 ਕਰੋੜ ਰੁਪਏ ਹੈ।



    ਇਹ ਜਾਣਕਾਰੀ ਸ਼ਹਿਰੀ ਹਵਾਬਾਜ਼ੀ ਦੇ ਰਾਜ ਮੰਤਰੀ ਸ਼੍ਰੀ ਜੈਯੰਤ ਸਿਨਹਾ ਨੇ ਲਿਖਤੀ ਜਵਾਬ ਦੇ ਰੂਪ ਵਿੱਚ ਰਾਜ ਸਭਾ ਵਿੱਚ ਦਿੱਤੀ।



    *****



    


    
    (Release ID: 1485386) Visitor Counter : 2