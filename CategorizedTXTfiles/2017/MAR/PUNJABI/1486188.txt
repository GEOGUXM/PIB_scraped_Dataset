      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਬੈਕਲਾਗ ਅਸਾਮੀਆਂ
      Posted On: 30 MAR 2017 5:23PM by PIB Chandigarh


    Backlog Vacancies


    ਬੈਕਲਾਗ ਅਸਾਮੀਆਂ


    ਦਸ ਪ੍ਰਮੁੱਖ ਮੰਤਰਾਲਿਆਂ / ਵਿਭਾਗਾਂ , ਜਿਨ੍ਹਾਂ ਵਿੱਚ ਜਨਤਕ ਖੇਤਰ ਦੇ ਬੈਂਕ/ ਮਾਲੀ ਸੰਸਥਾਵਾਂ, ਕੇਂਦਰੀ ਖੇਤਰ ਦੇ ਅਦਾਰੇ ਵਗੈਰਾ ਵੀ ਸ਼ਾਮਲ ਹਨ, ਵਲੋਂ ਮੁਹੱਈਆ ਕਰਵਾਈ ਗਈ ਸੂਚਨਾ ਅਨੁਸਾਰ 31.12.2016 ਤੱਕ ਕੁੱਲ 28,713 ਅਸਾਮੀਆਂ ਭਰੀਆਂ ਨਹੀਂ ਜਾ ਸਕੀਆਂ ਸਨ, ਜੋ ਕਿ ਅਨੁਸੂਚਿਤ ਜਾਤਾਂ (ਐਸ ਸੀਜ਼), ਅਨੁਸੂਚਿਤ ਕਬੀਲਿਆਂ (ਐਸ ਟੀਜ਼) ਅਤੇ ਹੋਰ ਪਿਛੜੇ ਵਰਗਾਂ (ਓ ਬੀ ਸੀਜ਼) ਲਈ ਰਾਖਵੀਆਂ ਕੁੱਲ 92,589 ਬੈਕਲਾਗ ਅਸਾਮੀਆਂ ਦਾ ਤਕਰੀਬਨ 31% ਹਨ ।


    ਸਰਕਾਰ ਨੇ ਉਸ ਵੇਲੇ ਦੇ ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਨ ਵਿਭਾਗ ਦੇ ਸਕੱਤਰ ਦੀ ਅਗਵਾਈ ਹੇਠ ਇੱਕ ਕਮੇਟੀ ਕਾਇਮ ਕੀਤੀ ਸੀ ਤਾਂਕਿ ਰਿਜ਼ਰਵ ਅਸਾਮੀਆਂ ਦੇ ਨਾ ਭਰੇ ਜਾਣ ਦੇ ਕਾਰਨਾਂਦਾ ਵਿਸ਼ਲੇਸ਼ਣ ਕੀਤਾ ਜਾਵੇ । ਇਸ ਕਮੇਟੀ ਦੀਆਂ ਸਿਫ਼ਾਰਸ਼ਾਂ ਦੇ ਅਧਾਰ ਤੇ ਪ੍ਰਸੋਨਲ ਅਤੇ ਟ੍ਰੇਨਿੰਗ ਵਿਭਾਗ ਨੇ ਨਵੰਬਰ/ ਦਸੰਬਰ 2014 ਵਿੱਚ ਸਾਰੇ ਮੰਤਰਾਲਿਆਂ/ਵਿਭਾਗਾਂ ਨੂੰ ਹਦਾਇਤਾਂ ਜਾਰੀ ਕੀਤੀਆਂ ਕਿ ਇੱਕ ਕਮੇਟੀ ਕਾਇਮ ਕੀਤੀ ਜਾਵੇ ਤਾਂਕਿ ਬੈਕਲਾਗ ਰਿਜ਼ਰਵ ਅਸਾਮੀਆਂ ਦੀ ਪਛਾਣ ਕੀਤੀ ਜਾਵੇ , ਅਸਾਮੀਆਂ ਦੇ ਖਾਲੀ ਰਹਿਣ ਦੇ ਮੁਢਲੇ ਕਾਰਣਾਂ ਦਾ ਅਧਿਅਨ ਕੀਤਾ ਜਾਵੇ, ਅਜਿਹੇ ਕਾਰਣਾਂ ਨੂੰ ਦੂਰ ਕਰਨ ਲਈ ਕਦਮ ਚੁੱਕੇ ਜਾਣ ਅਤੇ ਪਿਛਲੀਆਂ ਖਾਲੀ ਰਹਿ ਗਈਆਂ ਅਸਾਮੀਆਂ ਨੂੰ ਭਰਿਆ ਜਾਵੇ ।


    ਦਸ ਮੰਤਰਾਲਿਆਂ/ ਵਿਭਾਗਾਂ ਦੀਆਂ ਖਾਲੀ ਰਹਿ ਗਈਆਂ ਰਿਜ਼ਰਵ ਵਰਗ ਦੀਆਂ ਅਸਾਮੀਆਂ ਦੀ ਕੁਲ ਗਿਣਤੀ 28,713 ਹੈ । ਇਨ੍ਹਾਂ 10 ਮੰਤਰਾਲਿਆਂ/ ਵਿਭਾਗਾਂ ਵੱਲੋਂ ਮੁਹੱਈਆ ਕਰਵਾਈ ਗਈ ਸੂਚਨਾ ਅਨੁਸਾਰ 20,975 ਅਸਾਮੀਆਂ ਅਨੁਸੂਚਿਤ ਜਾਤੀਆਂ ਦੀਆਂ , 15,874 ਅਨੁਸੂਚਿਤ ਕਬੀਲਿਆਂ ਦੀਆਂ ਅਤੇ 27,027 ਅਸਾਮੀਆਂ ਹੋਰ ਪਿਛੜੇ ਵਰਗਾਂ ਦੀਆਂ 1.4.2012 ਤੋਂ 31.12.2016 ਦਰਮਿਆਨ ਭਰੀਆਂ ਗਈਆਂ । ਇਨ੍ਹਾਂ 10 ਮੰਤਰਾਲਿਆਂ/ ਵਿਭਾਗਾਂ ਨੂੰ ਕਿਹਾ ਗਿਆ ਹੈ ਕਿ ਬੈਕਲਾਗ ਰਿਜ਼ਰਵ ਅਸਾਮੀਆਂ ਨੂੰ ਭਰਨ ਲਈ ਤੇਜ਼ੀ ਨਾਲ ਕਦਮ ਚੁੱਕੇ ਜਾਣ ।


    ਇਹ ਜਾਣਕਾਰੀ ਅਮਲਾ , ਜਨਤਕ ਸ਼ਿਕਾਇਤਾਂ ਅਤੇ ਪੈਨਸ਼ਨਾਂ ਮੰਤਰਾਲਾ ਅਤੇ ਪ੍ਰਧਾਨ ਮੰਤਰੀ ਦਫ਼ਤਰ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੇ ਅੱਜ ਲੋਕ ਸਭਾ ਵਿੱਚ ਸ਼੍ਰੀਮਤੀ ਨੀਲਮ ਸੋਨਕਰ ਅਤੇ ਸ਼੍ਰੀ ਦੁਸ਼ਯੰਤ ਚੌਟਾਲਾ ਦੇ ਸਵਾਲ ਦੇ ਲਿਖਤ ਜਵਾਬ ਵਿੱਚ ਦਿੱਤੀ ।


    *********


    

    
    (Release ID: 1486188) Visitor Counter : 2