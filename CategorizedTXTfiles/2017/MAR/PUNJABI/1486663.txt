      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਸਰਕਾਰ ਨੇ ਬੇਟੀ ਬਚਾਓ ਬੇਟੀ ਪੜ੍ਹਾਓ (ਬੀ ਬੀ ਬੀ ਪੀ) ਸਕੀਮ ਅਧੀਨ ਨਿਜੀ ਨਕਦੀ ਪ੍ਰੋਤਸਾਹਨ/ਨਕਦੀ ਤਬਾਦਲਾ ਅੰਸ਼ ਦਾ ਕੋਈ ਪ੍ਰਬੰਧ ਨਹੀਂ ਰੱਖਿਆ
      Posted On: 31 MAR 2017 10:40AM by PIB Chandigarh


    There is no provision for individual cash incentive/cash transfer component by Government in BBBP Scheme


    ਸਰਕਾਰ ਨੇ ਬੇਟੀ ਬਚਾਓ ਬੇਟੀ ਪੜ੍ਹਾਓ (ਬੀ ਬੀ ਬੀ ਪੀ) ਸਕੀਮ ਅਧੀਨ ਨਿਜੀ ਨਕਦੀ ਪ੍ਰੋਤਸਾਹਨ/ਨਕਦੀ ਤਬਾਦਲਾ ਅੰਸ਼ ਦਾ ਕੋਈ ਪ੍ਰਬੰਧ ਨਹੀਂ ਰੱਖਿਆ


    ਬੇਟੀ ਬਚਾਓ ਬੇਟੀ ਪੜ੍ਹਾਓ (ਬੀ ਬੀ ਬੀ ਪੀ) ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ (ਐੱਮ ਡਬਲਿਊ ਸੀ ਡੀ) , ਭਾਰਤ ਸਰਕਾਰ ਦਾ ਇੱਕ ਪ੍ਰਮੁੱਖ ਪ੍ਰੋਗਰਾਮ ਹੈ ਜਿਸ ਦਾ ਉਦੇਸ਼ ਸਮਾਜ ਦੇ ਮਨ ਵਿੱਚ ਲੜਕੀ ਪ੍ਰਤੀ ਧਾਰਨਾ ਬਦਲਣਾ ਅਤੇ ਉਸ ਨੂੰ ਤਾਕਤਵਰ ਬਣਾਉਣਾ ਹੈ । ਇਹ ਸਕੀਮ ਮੁੱਖ ਤੌਰ ਤੇ ਲੜਕੀਆਂ ਪ੍ਰਤੀ ਬਣੀ ਹੋਈ ਧਾਰਨਾ ਨੂੰ ਬਦਲਣ ਅਤੇ ਸਮਾਜ `ਚ ਗਿਹਰਾਈ ਤੱਕ ਫੈਲ ਚੁੱਕੀ ਪਿਤਾਪੁਰਖੀ ਵਿਵਸਥਾ ਵਿੱਚ ਤਬਦੀਲੀ ਲਿਆਉਣ ਲਈ ਹੈ । ਇਸ ਸਕੀਮ ਦਾ ਉਦੇਸ਼ ਪੀ ਸੀ ਅਤੇ ਪੀ ਐਨ ਡੀ ਟੀ ਕਾਨੂੰਨ ਨੂੰ ਸਖ਼ਤੀ ਨਾਲ ਲਾਗੂ ਕਰਨਾ ਅਤੇ ਕੁੜੀਆਂ ਦੀ ਪੜ੍ਹਾਈ ਨੂੰ ਅੱਗੇ ਵਧਾਉਣ ਦਾ ਯਤਨ ਕਰਨਾ ਹੈ ਅਤੇ ਇਸ ਦਾ ਮੁੱਖ ਜ਼ੋਰ ਮਹਿਲਾਵਾਂ ਨੂੰ ਅਧਿਕਾਰ ਪ੍ਰਦਾਨ ਕਰਨ ਦੇ ਮੁੱਦੇ ਉੱਤੇ ਧਿਆਨ ਕੇਂਦ੍ਰਿਤ ਕਰਨਾ ਹੈ । ਬੀ ਬੀ ਬੀ ਪੀ ਸਕੀਮ ਵਿੱਚ ਭਾਰਤ ਸਰਕਾਰ ਨੇ ਨਿਜੀ ਨਕਦੀ ਪ੍ਰੋਤਸਾਹਨ/ਨਕਦੀ ਤਬਾਦਲਾ ਅੰਸ਼ ਦਾ ਕੋਈ ਪ੍ਰਬੰਧ ਨਹੀਂ ਰੱਖਿਆ । ਇਸ ਲਈ ਇਹ ਸਕੀਮ ਡੀ ਬੀ ਟੀ (ਸਿੱਧਾ ਲਾਭ ਤਬਾਦਲੇ) ਵਾਲੀ ਸਕੀਮ ਨਹੀਂ ਹੈ । ਇਸ ਯੋਜਨਾ ਦੇ ਨਾਂ 'ਤੇ ਲੋਕਾਂ ਨਾਲ ਧੋਖਾ ਕਰਨ , ਉਨ੍ਹਾਂ ਨਾਲ ਝੂਠੇ ਵਾਅਦੇ ਕਰਕੇ, ਜਾਅਲੀ ਨਕਦੀ ਤਬਾਦਲਾ ਕਰਨ ਦੇ ਵਾਅਦੇ ਦੀਆਂ ਸ਼ਿਕਾਇਤਾਂ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਕੋਲ ਪਹੁੰਚੀਆਂ ਹਨ । ਇਹ ਸ਼ਿਕਾਇਤਾਂ ਲੋਕਾਂ ਵਲੋਂ ਨਕਲੀ ਫਾਰਮ ਭਰਨ / ਉਨ੍ਹਾਂ ਦੀਆਂ ਕਾਪੀਆਂ ਭੇਜਣ ਦੇ ਸਬੰਧ ਵਿੱਚ ਹਨ , ਜੋ ਕਿ ਐੱਮ ਡਬਲਿਊ ਸੀ ਡੀ ਦੇ ਦਫ਼ਤਰ ਵਿੱਚ ਭੇਜੀਆਂ ਗਈਆਂ ਹਨ । ਇਹ ਝੂਠੇ ਵਾਅਦੇ 8-32 ਸਾਲ ਤੱਕ ਦੀਆਂ ਲੜਕੀਆਂ ਨੂੰ 2 ਲੱਖ ਰੁਪਏ ਦੀ ਸਹਾਇਤਾ ਦੇਣ ਸਬੰਧੀ ਹਨ ਅਤੇ ਇਸ ਸਬੰਧੀ ਜਾਅਲੀ ਫਾਰਮ ਭਰਵਾ ਕੇ ਡਬਲਿਊ ਸੀ ਡੀ ਮੰਤਰਾਲਾ ਨੂੰ ਭੇਜੇ ਗਏ ਹਨ ।


    ਮੰਤਰਾਲਾ ਕੋਲ ਹੁਣ ਤੱਕ 3 ਲੱਖ ਤੋਂ ਵੱਧ ਜਾਅਲੀ/ਗੈਰ ਕਾਨੂੰਨੀ ਫਾਰਮ ਪੁੱਜੇ ਹਨ । ਇਹ ਫਾਰਮ ਕਥਿਤ ਤੌਰ `ਤੇ ਬਹੁਤ ਸਾਰੇ ਮਾਮਲਿਆਂ ਵਿੱਚ ਧੋਖੇ ਨਾਲ ਲੋਕਾਂ ਨੂੰ ਵੇਚੇ ਗਏ ਹਨ ਅਤੇ ਲੜਕੀਆਂ ਦੇ ਨਾਂਅ ਤੇ ਭਰ ਕੇ ਮੰਤਰਾਲਾ ਨੂੰ ਭੇਜੇ ਗਏ ਹਨ ਤਾਂਕਿ ਇਸ ਸਕੀਮ ਅਧੀਨ ਲੜਕੀਆਂ ਨੂੰ ਨਕਦ ਸਹਾਇਤਾ ਦਿੱਤੀ ਜਾਵੇ । ਇਹ ਧੋਖੇਬਾਜ਼ੀ ਵਾਲੀ ਸਰਗਰਮੀ ਉੱਤਰ ਪ੍ਰਦੇਸ਼ ਦੇ ਕੁਝ ਜ਼ਿਲ੍ਹਿਆਂ ਵਿੱਚ ਸ਼ੁਰੂ ਹੋਈ । ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਨੇ ਤੁਰੰਤ ਕਾਰਵਾਈ ਕੀਤੀ ਅਤੇ ਇਸ ਸਮੱਸਿਆ ਤੇ ਕਾਬੂ ਪਾਉਣ ਲਈ ਅਹਿਤਿਆਤੀ ਕਦਮ ਚੁੱਕੇ ਗਏ । ਮੰਤਰਾਲੇ ਨੇ ਇਹ ਮਾਮਲਾ ਸਬੰਧਤ ਰਾਜ ਸਰਕਾਰਾਂ ਦੇ ਅਧਿਕਾਰੀਆਂ ਕੋਲ ਉਠਾਇਆ ਜਿਨ੍ਹਾਂ ਵਿੱਚ ਉੱਤਰ ਪ੍ਰਦੇਸ਼ , ਹਰਿਆਣਾ, ਉੱਤਰਾਖੰਡ, ਪੰਜਾਬ, ਬਿਹਾਰ ਅਤੇ ਦਿੱਲੀ ਸ਼ਾਮਲ ਸਨ । ਕੁਝ ਜ਼ਿਲ੍ਹਿਆਂ ਵਿੱਚ ਐੱਫ ਆਈ ਆਰ ਵੀ ਦਰਜ ਕੀਤੀਆਂ ਗਈਆਂ ਹਨ । ਮੰਤਰਾਲੇ ਦੀ ਵੈੱਬਸਾਈਟ ਉੱਤੇ ਇਸ ਸਕੀਮ ਨਾਲ ਕੋਈ ਸਬੰਧ ਨਾ ਹੋਣ ਦਾ ਜ਼ਿਕਰ ਵੀ ਅੱਪਲੋਡ ਕੀਤਾ ਗਿਆ । ਪ੍ਰੈਸ ਰਿਲੀਜ਼ ਵੀ ਜਾਰੀ ਕੀਤੀਆਂ ਗਈਆਂ ਜੋ ਕਿ ਹਿੰਦੀ ਅਤੇ ਅੰਗਰੇਜ਼ੀ ਦੀਆਂ ਉੱਘੀਆਂ ਅਖਬਾਰਾਂ ਵਲੋਂ ਛਾਪੀਆਂ ਗਈਆਂ । ਮੰਤਰਾਲਾ ਨੇ ਦੂਰਦਰਸ਼ਨ , ਆਕਾਸ਼ਵਾਣੀ ਅਤੇ ਹੋਰ ਰੇਡੀਓ ਸਟੇਸ਼ਨਾਂ ਅਤੇ ਅਖ਼ਬਾਰਾਂ ਰਾਹੀਂ ਜਨਤਾ ਨੂੰ ਚੌਕਸ ਕਰਨ ਲਈ ਮੀਡੀਆ ਪ੍ਰਚਾਰ ਮੁਹਿੰਮ ਵੀ ਚਲਾਈ ਹੈ । ਇਹ ਮਾਮਲਾ ਕੇਂਦਰੀ ਜਾਂਚ ਬਿਊਰੋ (ਸੀ ਬੀ ਆਈ) ਦੇ ਹਵਾਲੇ ਵੀ ਕਰ ਦਿੱਤਾ ਗਿਆ ਹੈ ।


    ਇਹ ਜਾਣਕਾਰੀ ਮਹਿਲਾ ਅਤੇ ਬਾਲ ਵਿਕਾਸ ਰਾਜ ਮੰਤਰੀ ਸ਼੍ਰੀਮਤੀ ਕ੍ਰਿਸ਼ਨਾ ਰਾਜ ਨੇ ਰਾਜ ਸਭਾ ਵਿੱਚ ਇੱਕ ਸਵਾਲ ਦੇ ਜਵਾਬ ਵਿੱਚ ਦਿੱਤੀ ।


    

    
    (Release ID: 1486663) Visitor Counter : 2