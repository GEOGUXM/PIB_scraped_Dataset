      വടക്കു കിഴക്കന്‍ മേഖലാ വികസന മന്ത്രാലയം

      സ്മാര്‍ട്ട് ഇന്ത്യ ഹാക്കതോണ്‍ - 2017
      Posted On: 30 MAR 2017 3:16PM by PIB Thiruvananthpuram


    അഖിലേന്ത്യാ സാങ്കേതിക വിദ്യാഭ്യാസ കൗണ്‍സിലിന്റെ ആഭിമുഖ്യത്തിലുള്ള സ്മാര്‍ട്ട് ഇന്ത്യ ഹാക്കതോണ്‍ - 2017 ന്റെ ഫൈനല്‍ അടുത്ത മാസം 1, 2 തീയതികളില്‍ കേരളമുള്‍പ്പെടെ രാജ്യത്തെ 26 കേന്ദ്രങ്ങളില്‍ നടക്കും. ലോകത്തെ ഏറ്റവും വലിയ ഡിജിറ്റല്‍ ഉല്‍പ്പന്ന നിര്‍മ്മാണ മത്സരമായ ഹാക്കതോണ്‍ - 2017 ല്‍ 29 ലധികം ഗവണ്‍മെന്റ് മന്ത്രാലയങ്ങളും, വകുപ്പുകളും വിദ്യാര്‍ത്ഥികളില്‍ നിന്ന് നൂതന ആശയങ്ങള്‍ തേടിക്കൊണ്ട് 598 പ്രശ്‌നങ്ങള്‍ പോസ്റ്റ് ചെയ്തിട്ടുണ്ട്.


    തിരുവനന്തപുരത്തെ രാജധാനി ഇന്‍സ്റ്റിറ്റ്യൂട്ട് ഓഫ് എഞ്ചിനീയറിംഗ് ആന്റ് ടെക്‌നോളജിയില്‍ രാജ്യത്തിന്റെ വിവിധ പ്രദേശങ്ങളില്‍ നിന്നും 360 വിദ്യാര്‍ത്ഥികളും, കോതമംഗലത്തെ മാര്‍ ബസേലിയോസ് ഇന്‍സ്റ്റിറ്റ്യൂട്ട് ഓഫ് ടെക്‌നോളജി ആന്റ് സയന്‍സില്‍ 400 വിദ്യാര്‍ത്ഥികളും മത്സരത്തില്‍ പങ്കെടുക്കും. രാജ്യത്തൊട്ടാകെ 10,000 ലധികം യുവജനങ്ങള്‍ അടങ്ങുന്ന 1,200 ടീമുകളാണ് ഗ്രാന്റ് ഫിനാലെയില്‍ പങ്കെടുക്കുന്നത്. ഈ വിദ്യാര്‍ത്ഥികള്‍ രാജ്യത്തിന് പ്രയോജനകരമാകുന്ന ഡിജിറ്റല്‍ സൊല്യൂഷനുകള്‍ സൃഷ്ടിക്കുന്നതിന് 36 മണിക്കൂര്‍ നിര്‍ത്താതെ പണിയെടുക്കും.


    ഏപ്രില്‍ ഒന്നാം തീയതി പ്രധാനമന്ത്രി ശ്രീ. നരേന്ദ്ര മോദിയും കേന്ദ്ര മാനവ വിഭവശേഷി മന്ത്രി ശ്രീ. പ്രകാശ് ജാവദേക്കറും രാജ്യത്തെ 26 നഗരങ്ങളിലെ വിദ്യാര്‍ത്ഥികളെ വീഡിയോ കോണ്‍ഫറന്‍സിംഗിലൂടെ അഭിസംബോധന ചെയ്യും.

    
    
    (Release ID: 1486296) Visitor Counter : 6