      PIB Headquarters

      മെച്ചപ്പെട്ട സുരക്ഷാ സവിശേഷതകളോട് കൂടിയ 10 രൂപ നോട്ടുകള്‍ ഇറക്കും
      Posted On: 24 MAR 2017 5:19PM by PIB Thiruvananthpuram


      മഹാത്മാ ഗാന്ധി പരമ്പര 2005 ല്‍പ്പെട്ട കൂടുതല്‍ സുരക്ഷാ സവിശേഷതകളോട് കൂടിയ 10 രൂപ നോട്ടുകള്‍ റിസര്‍വ്വ് ബാങ്ക് അടുത്ത് തന്നെ പുറത്തിറക്കും. റിസര്‍വ്വ് ബാങ്ക് ഗവര്‍ണര്‍ ശ്രീ. ഊര്‍ജ്ജിത്ത് ആര്‍. പട്ടേലിന്റെ ഒപ്പോട് കൂടിയ നോട്ടിന്റെ ഇരുവശത്തുമുള്ള നമ്പര്‍ പാനലില്‍ 'എല്‍' എന്ന അക്ഷരം ഉണ്ടായിരിക്കും. നോട്ടിന്റെ മറുവശത്ത് 2017 ല്‍ അച്ചടിച്ചത് എന്ന് ആലേഖനം ചെയ്യപ്പെട്ടിരിക്കും.

      	 ഈ നോട്ടുകളുടെ ഇരു നമ്പര്‍ പാനലുകളിലേയും അക്കങ്ങളുടെ വലിപ്പം ഇടത്ത് നിന്ന് വലത്തോട്ട് ആരോഹണക്രമത്തിലും ആദ്യത്തെ മൂന്ന് ആല്‍ഫാ ന്യൂമറിക്ക് ക്യാരക്റ്ററുകള്‍ ഒരേ വലിപ്പത്തിലും ഉള്ളവയുമായിരിക്കും.
      	 റിസര്‍വ്വ് ബാങ്ക് നേരത്തെ പുറത്തിറക്കിയിട്ടുള്ള എല്ലാ 10 രൂപ നോട്ടുകളും സാധുവായി തുടരും.

    

    
    (Release ID: 1485733) Visitor Counter : 2