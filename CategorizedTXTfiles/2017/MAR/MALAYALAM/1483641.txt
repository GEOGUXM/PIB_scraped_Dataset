      PIB Headquarters

      കേന്ദ്ര പദ്ധതികള്‍: പ്രദര്‍ശനവും ബോധവല്‍ക്കരണ പരിപാടികളും ആരംഭിച്ചു
      Posted On: 02 MAR 2017 5:41PM by PIB Thiruvananthpuram


      	 കേന്ദ്ര പദ്ധതികളെക്കുറിച്ചുള്ള പ്രദര്‍ശനത്തിനും ബോധവല്‍ക്കരണ ക്ലാസുകള്‍ക്കും പാറശ്ശാലയില്‍ തുടക്കമായി. പാറശ്ശാല ബ്ലോക്ക് പഞ്ചായത്ത് ഹാളില്‍ നടന്ന ചടങ്ങില്‍ പാറശ്ശാല ബ്ലോക്ക് പഞ്ചായത്ത് പ്രസിഡന്റ് ശ്രീമതി വി.ആര്‍. സലൂജ പരിപാടി ഉദ്ഘാടനം ചെയ്തു. ആരോഗ്യ, വിദ്യാഭ്യാസ സ്റ്റാന്റിംഗ് കമ്മറ്റി ചെയര്‍പേഴ്‌സണ്‍ ശ്രീമതി എല്‍. മഞ്ജുസ്മിത അധ്യക്ഷത വഹിച്ച ചടങ്ങില്‍ പാറശ്ശാല ബ്ലോക്ക് പഞ്ചായത്ത് മെമ്പര്‍മാരായ ശ്രീമതി കെ. നിര്‍മ്മലകുമാരി, ശ്രീമതി ജെ. നിര്‍മ്മലകുമാരി, ബിഡിഒ ശ്രീ. എ.എസ് പത്മകുമാര്‍, ഫിലിംസ് ഡിവിഷന്‍ സീനിയര്‍ ബ്രാഞ്ച് മാനേജര്‍ ശ്രീ. കെ. വേണുഗോപാല്‍, ഡിഎവിപി ഫീല്‍ഡ് എക്‌സിബിഷന്‍ ഓഫീസര്‍ ശ്രീ. എല്‍.സി. പൊന്നുമോന്‍, എക്‌സിബിഷന്‍ അസിസ്റ്റന്റ് ശ്രീ. പ്രജിത്ത് കുമാര്‍ തുടങ്ങിയവര്‍ സംസാരിച്ചു.

      	 ഉദ്ഘാടന സമ്മേളനത്തിന് ശേഷം ഡിജിറ്റല്‍ ബാങ്കിംഗ്, കറന്‍സി രഹിത ഇടപാടുകള്‍ തുടങ്ങിയ വിഷയങ്ങളെക്കുറിച്ച് സാമ്പത്തിക സാക്ഷരതാ കൗണ്‍സിലര്‍ ആര്‍. മുരുകേശന്‍ ക്ലാസ് എടുത്തു. തുടര്‍ന്ന് ശുചിത്വ ഭാരതം എന്ന വിഷയത്തില്‍ ഫിലിംസ് ഡിവിഷന്‍ നിര്‍മ്മിച്ച ഹ്രസ്വ സിനിമാ പ്രദര്‍ശനവും നടന്നു. ബോധവല്‍ക്കരണ ക്ലാസുകള്‍ക്ക് പുറമെ നിലവിലുള്ള വിവിധ കേന്ദ്ര വികസന-ക്ഷേമ പദ്ധതികളെക്കുറിച്ചുള്ള പ്രദര്‍ശനവും പരിപാടിയുടെ ഭാഗമായി ഒരുക്കിയിട്ടുണ്ട്. കേന്ദ്ര പരസ്യ ദൃശ്യ പ്രചരണ വിഭാഗം (ഡിഎവിപി) പാറശ്ശാല ബ്ലോക്ക് പഞ്ചായത്തുമായി സഹകരിച്ചാണ് ത്രിദിന ബോധവല്‍ക്കരണ പരിപാടി സംഘടിപ്പിക്കുന്നത്.
      		 ഗവണ്‍മെന്റിന്റെ കര്‍ഷക ക്ഷേമ പ്രവര്‍ത്തനങ്ങള്‍, യുവാക്കള്‍ക്കായുള്ള വിവിധ പദ്ധതികള്‍, സ്ത്രീ സുരക്ഷാ പദ്ധതികള്‍, ദരിദ്രര്‍ക്കായുള്ള വിവിധ ക്ഷേമ പദ്ധതികള്‍, സാമൂഹ്യ സുരക്ഷാ പദ്ധതികള്‍ തുടങ്ങിയവയെക്കുറിച്ച് ജനങ്ങളില്‍ അവബോധം വളര്‍ത്തുക എന്നതാണ് ബോധവല്‍ക്കരണ പരിപാടിയുടെ ലക്ഷ്യം. പരിപാടി ശനിയാഴ്ച സമാപിക്കും.
    
    
    (Release ID: 1483641) Visitor Counter : 6