      ന്യൂനപക്ഷകാര്യ മന്ത്രാലയം

      ഇക്കൊല്ലത്തെ ഹജ്ജിന് 1,70,025 പേര്‍ ഇന്ത്യയില്‍ നിന്ന് ; തീര്‍ത്ഥാടകരുടെ നറുക്കെടുപ്പ് മാര്‍ച്ച് 14 ന്
      Posted On: 10 MAR 2017 5:56PM by PIB Thiruvananthpuram

      	 ഇക്കൊല്ലത്തെ ഹജ്ജ് തീര്‍ത്ഥാടകരെ തിരഞ്ഞെടുക്കുന്നതിനുള്ള നറുക്കെടുപ്പ് ഈ മാസം 14 ന് ആരംഭിക്കും. മൊത്തം 4,48,268 അപേക്ഷകളാണ് ഇക്കൊല്ലത്തെ ഹജ്ജിനായി ലഭിച്ചത്. ഏറ്റവും കൂടുതല്‍ അപേക്ഷകള്‍ കേരളത്തില്‍ നിന്നാണ് 95,236.
      	 ഇക്കൊല്ലം ഇന്ത്യയില്‍ നിന്ന് മൊത്തം 1,70,025 തീര്‍ത്ഥാടകര്‍ക്കാണ് ഹജ്ജിന് പോകാന്‍ കഴിയുക. ഇതില്‍ 1,25,025 തീര്‍ത്ഥാടകര്‍ കേന്ദ്ര ഹജ്ജ് കമ്മറ്റി വഴിയും 45,000 ത്തോളം പേര്‍ സ്വകാര്യ ടൂര്‍ ഓപ്പറേറ്റര്‍മാര്‍ മുഖേനയുമാകും പോവുക. ഇന്ത്യയുടെ വാര്‍ഷിക ഹജ്ജ് ക്വാട്ടയില്‍ 34,005 പേരുടെ വര്‍ദ്ധന സൗദി അറേബ്യ വരുത്തിയിട്ടുണ്ട്. നിരവധി വര്‍ഷങ്ങള്‍ക്ക് ശേഷം വരുത്തിയിട്ടുള്ള വലിയ വര്‍ദ്ധനയാണിത്. വിവിധ സംസ്ഥാനങ്ങളുടെ ഹജ്ജ് ക്വാട്ടയിലും ഇതിനാനുപാതികമായ വര്‍ദ്ധയുണ്ടായിട്ടുണ്ട്.
      	
      	 ഇത് ആദ്യമായി ഹജ്ജ് അപേക്ഷകളുടെ പരിഗണന ഡിജിറ്റല്‍ ആക്കിയിട്ടുണ്ട്. ഹജ്ജിനുള്ള അപേക്ഷകള്‍ ഓണ്‍ലൈനായി സമര്‍പ്പിക്കുന്നതുവഴി സുതാര്യതയും സൗകര്യതയും വര്‍ദ്ധിക്കും. കേന്ദ്ര ഹജ്ജ് കമ്മറ്റിയുടെ മൊബൈല്‍ ആപ്പ് ഇക്കഴിഞ്ഞ ജനുവരി രണ്ടിന് പുറത്തിറക്കി. പുതിയ ഹജ്ജ് വെബ്‌സൈറ്റും തുടങ്ങിയിട്ടുണ്ട്.
    
    
    (Release ID: 1484231) Visitor Counter : 2