      PIB Headquarters

      അനന്തപുരി എഫ്.എം. അവതാരകരെ ക്ഷണിക്കുന്നു
      Posted On: 22 MAR 2017 5:01PM by PIB Thiruvananthpuram

      	 ആകാശവാണി അനന്തപുരി എഫ്.എം. പ്രക്ഷേപണം ചെയ്യുന്ന പരിപാടികള്‍ അവതരിപ്പിക്കുന്നതിന് താല്‍ക്കാലികാടിസ്ഥാനത്തില്‍ അവതാരകരുടെ ഒരു പട്ടിക തയ്യാറാക്കുന്നു. ഇതിലേക്കായി, കഴിവും യോഗ്യതയും, താല്‍പ്പര്യവുമുള്ളവര്‍ക്ക് അപേക്ഷിക്കാം. 	
      	 അപേക്ഷകര്‍, തിരുവനന്തപുരത്ത് സ്ഥിര താമസക്കാരായിരിക്കണം. പ്രായം 20 നും 50 നും മദ്ധ്യേ. ഏതെങ്കിലും ഒരു വിഷയത്തിലുള്ള അംഗീകൃത ബിരുദമാണ് അടിസ്ഥാന വിദ്യാഭ്യാസ യോഗ്യത. പ്രക്ഷേപണ കലയോടുള്ള താല്‍പ്പര്യം, മറ്റ് കലാസാഹിത്യ വിഷയങ്ങളിലുള്ള അഭിരുചി എന്നിവ അഭികാമ്യം. മലയാള ഭാഷ തെറ്റുകൂടാതെ കൈകാര്യം ചെയ്യാന്‍ കഴിയണം. കൂടാതെ പ്രക്ഷേപണ യോഗ്യമായ ശബ്ദം, ഉച്ചാരണ ശുദ്ധി എന്നിവ നിര്‍ബന്ധമാണ്. 300 രൂപയാണ് അപേക്ഷാഫീസ്.
      	 മൂന്ന് ഘട്ടങ്ങളായിട്ടാണ് തെരഞ്ഞെടുപ്പ് നടത്തുക. എഴുത്തു പരീക്ഷയാണ് ആദ്യം. എഴുത്ത് പരീക്ഷ വിജയിക്കുന്നവരുടെ ശബ്ദം, അഭിരുചി എന്നിവ പരിശോധിക്കുന്ന ശബ്ദ പരിശോധനയാണ് രണ്ടാമത്. മൂന്നാം ഘട്ടമായി അഭിമുഖം നടത്തുന്നതാണ്. 	
      	 അപേക്ഷാഫീസ് ഓണ്‍ലൈനായി / സ്റ്റേഷന്‍ ഡയറക്ടര്‍, വാണിജ്യ പ്രക്ഷേപണ കേന്ദ്രം, തിരുവനന്തപുരം എന്ന പേരില്‍ അടച്ചതിന്റെ രസീത് / വയസ്, വിദ്യാഭ്യാസ യോഗ്യത, അഭിരുചി, താമസ സ്ഥലം എന്നിവ തെളിയിക്കുന്ന സാക്ഷ്യപത്രങ്ങള്‍, ബയോഡാറ്റ എന്നിവയോടൊപ്പം വെള്ളക്കടലാസില്‍ തയ്യാറാക്കിയ അപേക്ഷ 2017 മാര്‍ച്ച് 31 ന് മുമ്പ് ലഭിക്കത്തക്ക വിധം അയക്കുക.
      അപേക്ഷ അയക്കേണ്ട വിലാസം : സ്റ്റേഷന്‍ ഡയറക്ടര്‍, വാണിജ്യ പ്രക്ഷേപണ കേന്ദ്രം, ആകാശവാണി, വഴുതക്കാട്, തിരുവനന്തപുരം -14.
      അപേക്ഷ ഫീസ് അടയ്‌ക്കേണ്ട അക്കൗണ്ട് വിവരം : സ്റ്റേറ്റ് ബാങ്ക് ഓഫ് ഇന്ത്യ, തിരുവനന്തപുരം മെയിന്‍ ബ്രാഞ്ച്
      അക്കൗണ്ട് നമ്പര്‍ : 31124249195 IFS Code : SBIN0000941
      പാശ്ചാത്യ സംഗീത പരിപാടികള്‍ അവതരിപ്പിക്കുന്നതില്‍ അഭിരുചിയും പ്രാഗത്ഭ്യവും ഉള്ളവര്‍ക്ക് അതിലേക്കായി പ്രത്യേക അപേക്ഷയും നല്‍കാവുന്നതാണ്.
    
    
    (Release ID: 1485311) Visitor Counter : 2