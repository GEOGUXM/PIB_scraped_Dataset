      തെരഞ്ഞെടുപ്പ് കമ്മീഷന്‍

      ഉത്തര്‍ പ്രദേശ് നിയമസഭാ തെരഞ്ഞെടുപ്പ് - ഏഴാം ഘട്ടം: ഒറ്റ നോട്ടത്തില്‍
      Posted On: 01 MAR 2017 1:07PM by PIB Thiruvananthpuram

      	 ഉത്തര്‍ പ്രദേശില്‍ ബുധനാഴ്ച (മാര്‍ച്ച് 8 ന്) നടക്കുന്ന ഏഴാം ഘട്ട നിയമസഭാ തെരഞ്ഞെടുപ്പില്‍ 40 മണ്ഡലങ്ങളിലായി 535 സ്ഥാനാര്‍ത്ഥികള്‍ മത്സരിക്കുന്നു. മൊത്തം 1,41,88,233 വോട്ടര്‍മാരില്‍ 76,87,816 പുരുഷന്മാരും 64,99,711 സ്ത്രീകളും, 706 പേര്‍ മൂന്നാം ലിംഗക്കാരുമാണ്.
      	 സ്ഥാനാര്‍ത്ഥികളില്‍ 51 പേര്‍ വനിതകളാണ്. ഏറ്റവും കൂടുതല്‍ പേര്‍ മത്സരിക്കുന്നത് വാരാണസി കാന്റ് മണ്ഡലത്തിലാണ് -24 പേര്‍. ഏറ്റവും കുറവ് കേരഖട്ട് (പട്ടികജാതി) മണ്ഡലത്തിലാണ് - ആറ് പേര്‍.
      	 ബിഎസ്പി 40 സീറ്റിലും, ബിജെപി 32 സീറ്റിലും, സമാജ്‌വാദി പാര്‍ട്ടി 31 സീറ്റിലും, രാഷ്ട്രീയ ലോക്ദള്‍ 21 സീറ്റിലും, സിപി.ഐ. 14 സീറ്റിലും, കോണ്‍ഗ്രസ് 9 സീറ്റിലും, സി.പി.ഐ. (എം) 6 സീറ്റിലും, എന്‍.സി.പി. 5 സീറ്റിലും മത്സരിക്കുന്നു. 139 കക്ഷിരഹിതരും ജനവിധി തേടുന്നവരില്‍പ്പെടുന്നു. രജിസ്റ്റര്‍ ചെയ്തതും എന്നാല്‍ അംഗീകാരമില്ലാത്തതുമായ കക്ഷികളുടെ 238 സ്ഥാനാര്‍ത്ഥികളും മത്സര രംഗത്തുണ്ട്. വോട്ടര്‍മാരുടെ എണ്ണത്തില്‍ വലിയ മണ്ഡലം ബദോഹിയാണ്. ചെറുത് വാരാണസി സൗത്തുമാണ്. നേരിട്ടുള്ള മത്സരം എവിടെയുമില്ല.
      	 14,458 പോളിങ്ങ് സ്‌റ്റേഷനുകളിലായി 19,771 ബാലറ്റ് യൂണിറ്റുകളും, 15,904 കണ്‍ട്രോള്‍ യൂണിറ്റുകളും സജ്ജമാക്കിയിട്ടുണ്ട്.
    
    
    (Release ID: 1483456) Visitor Counter : 6