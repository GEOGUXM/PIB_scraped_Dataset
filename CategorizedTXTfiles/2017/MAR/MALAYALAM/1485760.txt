      വാര്‍ത്താവിനിമയ, വിവരസാങ്കേതികവിദ്യാ മന്ത്രാലയം

      2020 ഓടെ രാജ്യത്ത് 730 ദശലക്ഷം ഇന്റര്‍നെറ്റ് ഉപയോക്താക്കള്‍ ഉണ്ടാകും
      Posted On: 27 MAR 2017 5:44PM by PIB Thiruvananthpuram


    ഡിജിറ്റല്‍ സാങ്കേതികവിദ്യയുടെ വേഗത്തിലുള്ള സ്വായത്തമാക്കല്‍ വഴി രാജ്യത്തെ ഇന്റര്‍നെറ്റ് ഉപയോക്താക്കളുടെ എണ്ണം വന്‍ തോതില്‍ ഉയരുമെന്ന് കേന്ദ്ര വാര്‍ത്താവിനിമയ സഹമന്ത്രി ശ്രീ. മനോജ് സിന്‍ഹ പറഞ്ഞു. ടെലികോം നിയന്ത്രണ അതോറിറ്റി (ട്രായ്) യുടെ കഴിഞ്ഞ വര്‍ഷം ഡിസംബര്‍ 31 വരെയുള്ള കണക്ക് പ്രകാരം രാജ്യത്ത് 391.50 ദശലക്ഷം ഇന്റര്‍നെറ്റ് ഉപയോക്താക്കളാണ് ഉള്ളത്. നാസ്‌കോമിന്റെ കണക്ക് പ്രകാരം 2020 ഓടെ രാജ്യത്തെ ഇന്റര്‍നെറ്റ് ഉപയോക്താക്കളുടെ എണ്ണം 730 ദശലക്ഷമാകുമെന്ന് കേന്ദ്ര സഹമന്ത്രി രാജ്യസഭയില്‍ രേഖാമൂലം നല്‍കിയ മറുപടിയില്‍ വ്യക്തമാക്കി.


    കഴിഞ്ഞ ഒക്‌ടോബറില്‍ നടത്തിയ ലേലത്തില്‍ കേന്ദ്ര ഗവണ്‍മെന്റ് 965 മെഗാ ഹെര്‍ട്ട്‌സ് സ്‌പെക്ട്രം അനുവദിച്ച് കൊടുത്തിരുന്നു. വേഗതയേറിയ 3ജി, 4ജി സേവനങ്ങള്‍ നല്‍കാന്‍ ടെലികോം കമ്പനികളെ സഹായിക്കുന്നതിനാണിത്. ഇത് കൂടാതെ ഏകദേശം 2.5 ലക്ഷം ഗ്രാമപഞ്ചായത്തുകളില്‍ 100 എം.ബി.പി.എസ്. ശേഷിയുള്ള ബ്രോഡ്ബാന്റ് കണക്ഷന്‍ ലഭ്യമാക്കുന്നതിനുള്ള ഭാരത് നെറ്റ് പദ്ധതിയും നടപ്പിലാക്കി വരികയാണെന്ന് ശ്രീ. മനോജ് സിന്‍ഹ അറിയിച്ചു.

    
    
    (Release ID: 1485760) Visitor Counter : 3