      PIB Headquarters

      അന്താരാഷ്ട്ര വനിതാ ദിനത്തലേന്ന് രാഷ്ട്രപതിയുടെ സന്ദേശം
      Posted On: 07 MAR 2017 5:44PM by PIB Thiruvananthpuram

      	
      	 അന്താരാഷ്ട്ര വനിതാ ദിനത്തോടനുബന്ധിച്ച് (മാര്‍ച്ച് 8) ഇന്ത്യയിലെയും ലോകത്തിന്റെ നാനാഭാഗങ്ങളിലെയും സ്ത്രീകള്‍ക്ക് ഊഷ്മളമായ ആശംസകളും അഭിഅഭിവാദനങ്ങളും നേരുന്നതായി രാഷ്ട്രപതി ശ്രീ. പ്രണബ് മുഖര്‍ജി പറഞ്ഞു.
      	 ഇന്ത്യന്‍ സ്ത്രീകളുടെ തലമുറകളായുള്ള സമാനതകളില്ലാത്ത അനുകമ്പയും, സഹിഷ്ണുതയും, പരിശ്രമവും രാജ്യത്തിന്റെ വളര്‍ച്ചയ്ക്കും പുരോഗതിക്കും വിലമതിക്കാനാവാത്ത സംഭാവനകള്‍ നല്‍കിയതായി രാഷ്ട്രപതി പറഞ്ഞു. രാഷ്ട്ര വികസനത്തില്‍ സ്ത്രീകളുടെ വികസനത്തിനും, തുല്യപങ്കാളിത്തത്തിനും വേണ്ടി രാജ്യം ചരിത്രപരമായ നിയമനിര്‍മ്മാണങ്ങള്‍ക്ക് തുടക്കം കുറിക്കുകയും നടപ്പിലാക്കുകയും ചെയ്തതായി അദ്ദേഹം പറഞ്ഞു. ബേട്ടീ ബച്ചാവോ, ബേട്ടീ പഠാവോ എന്ന സുപ്രധാന പദ്ധതി, പെണ്‍ഭ്രൂണഹത്യ തടയുകയും, പെണ്‍കുട്ടികള്‍ക്ക് വിദ്യാഭ്യാസത്തിനുള്ള അവസരം നല്‍കുകയും ചെയ്തു.
      	 യഥാര്‍ത്ഥ സ്ത്രീശാക്തീകരണത്തിനും ലിംഗനീതിക്കും വേണ്ടിയുള്ള അവരുടെ സമര്‍പ്പണത്തിലേക്ക് ഞാന്‍ ഇന്ത്യന്‍ ജനതയുടെ ശ്രദ്ധ ക്ഷണിക്കുന്നു. അവരുടെ വിശുദ്ധമായ ശരികള്‍ക്കുവേണ്ടി, വിലക്കപ്പെടാത്ത സമത്വത്തിനുവേണ്ടി, സുരക്ഷിതത്വവും അന്തസ്സും ആസ്വദിക്കാനും, അവരുടെ അഭിലാഷങ്ങള്‍ തിരിച്ചറിയാനും, നമ്മുടെ പരിശ്രമങ്ങള്‍ അവരുടെ മുഴുവന്‍ വികസനശേഷിക്കുവേണ്ടി ഉപയോഗപ്പെടുത്തണമെന്നും അദ്ദേഹം പറഞ്ഞു.
    
    
    (Release ID: 1483831) Visitor Counter : 3