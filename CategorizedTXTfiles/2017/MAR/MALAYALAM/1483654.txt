      PIB Headquarters

      കല്‍പ്പറ്റയില്‍ മെഗാ ജോബ് ഫെയര്‍
      Posted On: 03 MAR 2017 5:36PM by PIB Thiruvananthpuram


      		

      	 കേന്ദ്ര തൊഴില്‍ ഉദ്യോഗ മന്ത്രാലയത്തിനു കീഴില്‍ പ്രവര്‍ത്തിക്കുന്ന ദേശീയ തൊഴില്‍ സേവന കേന്ദ്രം കോഴിക്കോടുള്ള മോഡല്‍ കരിയര്‍ സെന്റര്‍, നാഷണല്‍ ഇന്‍സ്റ്റിറ്റ്യൂട്ട് ഓഫ് ഇലക്‌ട്രോണിക്‌സ് & ഇന്‍ഫര്‍മേഷന്‍ ടെക്‌നോളജി (NIELIT), കൊച്ചിയിലെ സൊസൈറ്റി ഫോര്‍ ഇന്റഗ്രേറ്റഡ് ഗ്രോത്ത് ഓഫ് ദി നേഷന്‍ (SIGN), കേരള ചേമ്പര്‍ ഓഫ് കോമേഴ്‌സ് & ഇന്‍ഡസ്ട്രീസ് (KCCI), എന്നിവരുമായി ചേര്‍ന്ന് തൊഴില്‍ രഹിതര്‍ക്ക് സ്വകാര്യ മേഖലയില്‍ തൊഴില്‍ ലഭിക്കുന്നതിന് തൊഴില്‍മേള സംഘടിപ്പിക്കുന്നു. കല്‍പ്പറ്റ WMO ആര്‍ട്‌സ് & സയന്‍സ് കോളേജില്‍ വച്ച് ഞായറാഴ്ച രാവിലെ 9 മണിക്ക് തൊഴില്‍മേള ആരംഭിക്കും.
      	 മള്‍ട്ടി നാഷണല്‍ കമ്പനികള്‍ മുതല്‍ ചെറുതും വലുതുമായ നൂറോളം സ്വകാര്യ സ്ഥാപനങ്ങള്‍ മേളയില്‍ പങ്കെടുക്കും. അഞ്ചാം ക്ലാസ്സ് മുതല്‍ ബിരുദവും ബിരുദാനന്തരബിരുദവുമുള്ള എല്ലാ വിഭാഗത്തില്‍പെട്ടവര്‍ക്കും വേണ്ടി മൂവായിരത്തോളം തൊഴില്‍ സാധ്യതകള്‍ ആണ് മേളയില്‍ പ്രതീക്ഷിക്കുന്നത്. ഓരോ സ്വകാര്യ സ്ഥാപനത്തിലെയും ഒഴിവുകള്‍ക്കു വേണ്ട യോഗ്യത, പ്രായപരിധി എന്നിവ തൊഴില്‍ മേളയില്‍ പങ്കെടുക്കുന്ന സ്വകാര്യ സ്ഥാപനങ്ങളില്‍ നിന്നും ലഭ്യമാണ്.
      	 കേന്ദ്ര സംസ്ഥാന സര്‍ക്കാറുകളുടെ വിവിധ സ്ഥാപനങ്ങള്‍ ജനങ്ങള്‍ക്ക് വേണ്ടി ചെയ്യുന്ന പദ്ധതികളെക്കുറിച്ച് അതാത് സ്ഥാപനങ്ങളിലെ ഉദ്യോഗസ്ഥര്‍ മേളയില്‍ വിശദീകരിക്കുന്നതാണ്.
      	 പങ്കെടുക്കാന്‍ ആഗ്രഹിക്കുന്ന ഉദ്യോഗാര്‍ത്ഥികള്‍ അവരുടെ വയസ്സ്, യോഗ്യത, തൊഴില്‍ പരിചയം എന്നിവ തെളിയിക്കുന്ന സര്‍ട്ടിഫിക്കറ്റുകളുമായി രാവിലെ 9.00 മണിക്ക് മേള നടക്കുന്ന കേന്ദ്രത്തിലെത്തി പേര് രജിസ്റ്റര്‍ ചെയ്യേണ്ടതാണ്. തുടര്‍ന്ന് കമ്പനികളുടെ കൗണ്ടറിലെത്തി ഇന്റര്‍വ്യൂവിന് ഹാജരാകേണ്ടതാണ്. പിന്നീട് വരുന്ന ഒഴിവുകളിലേക്ക് പരിഗണിക്കുവാന്‍ www.ncs.gov.in എന്ന വെബ്ബ് സൈറ്റില്‍ Job seeker ആയി രജിസ്റ്റര്‍ ചെയ്യണം. കൂടുതല്‍ വിവരങ്ങള്‍ക്ക് 0471 2332113/ 9495746866 എന്നീ ഫോണ്‍ നമ്പറുകളില്‍ ബന്ധപ്പെടാവുന്നതാണ്.
    
    
    (Release ID: 1483654) Visitor Counter : 6
    
    
      Read this release in: English