      PIB Headquarters

      സിആര്‍പിഎഫ് മോണ്ടിസ്സോറി സ്‌കൂളില്‍ പ്രധാനധ്യാപിക/ നഴ്‌സറി ടീച്ചര്‍, ആയ ഒഴിവുകളില്‍ താല്‍ക്കാലിക നിയമനം
      Posted On: 22 MAR 2017 5:11PM by PIB Thiruvananthpuram


      	 തിരുവനന്തപുരത്തെ പള്ളിപ്പുറത്തുള്ള സിആര്‍പിഎഫ് ഗ്രൂപ്പ് സെന്ററിലെ മോണ്ടിസ്സോറി സകൂളില്‍ പ്രധാനധ്യാപിക/നഴ്‌സറി ടീച്ചര്‍, ആയ എന്നീ ഒഴിവുകളിലേക്ക് 11 മാസത്തേക്ക് താല്‍ക്കാലിക നിയമനം നടത്തും.

      	 നഴ്‌സറി പരിശീലനം ലഭിച്ച ടീച്ചര്‍മാര്‍ക്ക് മെട്രിക്കുലേഷനും, അംഗീകൃത സ്ഥാപനങ്ങളില്‍ നിന്നുള്ള നഴ്‌സറി ട്രെയിനിങ്ങ് ഡിപ്ലോമ സര്‍ട്ടിഫിക്കറ്റും ഉണ്ടായിരിക്കണം. ഇംഗ്ലീഷ്, ഹിന്ദി, സംഗീതം, നൃത്തം, പെയിന്റിംഗ് എന്നിവയില്‍ പരിജ്ഞാനമുള്ളവര്‍ക്ക് മുന്‍ഗണന. അല്ലെങ്കില്‍ ജൂനിയര്‍ ബേസിക് പരിശീലനം (ജെബിടി) നേടിയവരോ, പരിശീലനം ലഭിച്ച ബിരുദ/ബിരുദാനന്തര ബിരുദധാരികളോ ആയിരിക്കണം. ആയയുടെ ഒഴിവിലേയ്ക്ക് അഞ്ചുവയസ്സിനുതാഴെയുള്ള കുട്ടികളെ നോക്കുന്നതില്‍ പരിചയവും അഭിലഷണീയ യോഗ്യതയായി മെട്രിക്കുലേഷനും വേണം
      	 പ്രധാനധ്യാപികമാര്‍ക്ക് 9,000 രൂപയും, അധ്യാപകര്‍ക്ക് 7,000 രൂപയും, ആയമാര്‍ക്ക് 4,500 രൂപയും മാസശമ്പളം ലഭിക്കും. യോഗ്യരായവര്‍, വിദ്യാഭ്യാസവും പരിചയവും തെളിയിക്കുന്ന രേഖകള്‍ക്കൊപ്പം, കവറില്‍ 'Application for the Post of Head Mistress/Nursery Teacher and Ayah in CRPF, Montessori School, Pallipuram' എന്നെഴുതി ഡിഐജിപി, ജിസി -സിആര്‍പിഎഫ്, മോണ്ടിസ്സേറി സ്‌കൂള്‍ പള്ളിപ്പുറം, തിരുവനന്തപുരം-695 316 എന്ന വിലാസത്തില്‍ ഏപ്രില്‍ 24നകം അയക്കണം. അഭിമുഖപരീക്ഷ 2017, മെയ് 5 ന് രാവിലെ 11 മണിക്ക് നടക്കും.
      	 കൂടുതല്‍ വിവരങ്ങള്‍ക്ക് 0471-2752617 എന്ന ടെലിഫോണ്‍ നമ്പരില്‍ ബന്ധപ്പെടാവുന്നതാണ്.
    
    
    (Release ID: 1485316) Visitor Counter : 6
    
    
      Read this release in: English