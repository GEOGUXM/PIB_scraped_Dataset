      തെരഞ്ഞെടുപ്പ് കമ്മീഷന്‍

      മലപ്പുറമടക്കം മൂന്ന് പാര്‍ലമെന്റ് മണ്ഡലങ്ങളിലേക്കും, 10 നിയമസഭാ മണ്ഡലങ്ങളിലേക്കും ഉപതെരഞ്ഞെടുപ്പ് പ്രഖ്യാപിച്ചു; മലപ്പുറത്ത് ഏപ്രില്‍ 12 ന് വോട്ടെടുപ്പ്
      Posted On: 09 MAR 2017 5:21PM by PIB Thiruvananthpuram

      	 മലപ്പുറം ഉള്‍പ്പെടെ മൂന്ന് പാര്‍ലമെന്റ് മണ്ഡലങ്ങളിലേക്കും, വിവിധ സംസ്ഥാനങ്ങളിലെ 10 നിയമസഭാ മണ്ഡലങ്ങളിലേക്കും തെരഞ്ഞെടുപ്പ് കമ്മീഷന്‍ ഉപതെരഞ്ഞെടുപ്പ് പ്രഖ്യാപിച്ചു. കേരളത്തിലെ മലപ്പുറം പാര്‍ലമെന്റ് മണ്ഡലത്തില്‍, ഏപ്രില്‍ 12 ബുധനാഴ്ചയാണ് വോട്ടെടുപ്പ്. ഇത് സംബന്ധിച്ച് വിജ്ഞാപനം ഈ മാസം 16 ന് പുറപ്പെടുവിക്കും. നാമനിര്‍ദ്ദേശ പത്രിക സമര്‍പ്പിക്കാനുള്ള അവസാന തീയതി ഈ മാസം 23 ആണ്. സൂക്ഷ്മ പരിശോധന പിറ്റേന്ന് നടക്കും. പത്രിക പിന്‍വലിക്കാനുള്ള അവസാന തീയതി ഈ മാസം 27 ആണ്. ഏപ്രില്‍ 17 നാണ് വോട്ടെണ്ണല്‍.
      	 ജമ്മു കാശ്മീരിലെ ശ്രീനഗര്‍, അനന്തനാഗ് ലോകസഭാ മണ്ഡലങ്ങളിലേയ്ക്കും ഉപതെരഞ്ഞെടുപ്പ് പ്രഖ്യാപിച്ചിട്ടുണ്ട്. ഏപ്രില്‍ 9 ന് ശ്രീനഗര്‍ മണ്ഡലത്തിലും, ഏപ്രില്‍ 12 ന് അനന്തനാഗിലും വോട്ടെടുപ്പ് നടക്കും. രണ്ടിടത്തും ഏപ്രില്‍ 15 നാണ് വോട്ടെണ്ണല്‍.
      	 10 സംസ്ഥാനങ്ങളിലായി 12 നിയമസഭാ സീറ്റുകളിലേയ്ക്കാണ് ഉപതെരഞ്ഞെടുപ്പ് പ്രഖ്യാപിച്ചിട്ടുള്ളത്. അസമിലെ ധേമാജി, ഹിമാചല്‍ പ്രദേശിലെ ഭോറാഞ്ച്, മധ്യപ്രദേശിലെ അത്തേര്‍, ബാന്ധവ്ഗഢ്, പശ്ചിമബംഗാളിലെ കാന്തിദക്ഷിണ്‍, രാജസ്ഥാനിലെ ധോല്‍പൂര്‍, കര്‍ണ്ണാടകത്തിലെ നഞ്ചന്‍ഗുഡ്, ഡുണ്ടല്‍പേട്ട്, തമിഴ്‌നാട്ടിലെ ഡോ. രാധാകൃഷ്ണന്‍ നഗര്‍, ജാര്‍ഖണ്ഡിലെ ലിത്തിപാറ, സിക്കിമിലെ അപ്പര്‍ ബുര്‍ത്തൂക്ക്, ഡല്‍ഹിയിലെ രജൗരി ഗാര്‍ഡന്‍ എന്നിവയാണ് ഉപതെരഞ്ഞെടുപ്പ് നടക്കുന്ന നിയമസഭാ മണ്ഡലങ്ങള്‍.
      	 അസം, ഹിമാചല്‍ പ്രദേശ്, മധ്യപ്രദേശ്, പശ്ചിമ ബംഗാള്‍, രാജസ്ഥാന്‍, കര്‍ണ്ണാടക, ജാര്‍ഘണ്ഡ്, ഡല്‍ഹി എന്നിവിടങ്ങളിലെ വോട്ടെടുപ്പ് ഏപ്രില്‍ 9 നും, വോട്ടെണ്ണല്‍ ഏപ്രില്‍ 13 നുമാണ്. തമിഴ്‌നാട്ടിലെയും, സിക്കിമിലെയും ഉപതെരഞ്ഞെടുപ്പ് നടക്കുന്ന നിയമസഭാ മണ്ഡലങ്ങളിലെ വോട്ടെടുപ്പ് ഏപ്രില്‍ 12 നും വോട്ടെണ്ണല്‍ ഏപ്രില്‍ 17 നുമായിരിക്കും. ഉപതെരഞ്ഞെടുപ്പ് നടക്കുന്ന എല്ലാ ലോക്‌സഭാ, നിയമസഭ മണ്ഡലങ്ങള്‍ ഉള്‍പ്പെടുന്ന ജില്ലകളില്‍ ഉടന്‍ പ്രാബല്യത്തില്‍ വന്നു.
    
    
    (Release ID: 1484065) Visitor Counter : 3