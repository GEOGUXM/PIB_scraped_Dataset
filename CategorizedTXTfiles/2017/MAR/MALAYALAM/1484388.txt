      PIB Headquarters

      എന്‍.ഐ.ഒ.എസ്. പരീക്ഷകള്‍ മാര്‍ച്ച് 20 മുതല്‍
      Posted On: 15 MAR 2017 3:42PM by PIB Thiruvananthpuram

      		
      	 നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളിന്റെ (എന്‍.ഐ.ഒ.എസ്) സെക്കന്ററി, സീനിയര്‍ സെക്കന്ററി പ്രാക്ടിക്കല്‍ പരീക്ഷകള്‍ 2017 മാര്‍ച്ച് 20 മുതല്‍ അതാത് പഠനകേന്ദ്രങ്ങളില്‍ നടക്കും. ഈ പരീക്ഷയ്ക്ക് ഫീസ് അടച്ച് യോഗ്യത നേടിയിട്ടുള്ള പരീക്ഷാര്‍ത്ഥികള്‍ ഐഡന്റിറ്റി കാര്‍ഡുമായി അതാത് പഠന കേന്ദ്രങ്ങളില്‍ എത്തി, പ്രാക്ടിക്കല്‍ പരീക്ഷകളുടെ സമയവിവരങ്ങള്‍, പ്രാക്ടിക്കല്‍ പരീക്ഷാ കേന്ദ്രങ്ങളില്‍ വരാവുന്ന ഭേദഗതികള്‍ തുടങ്ങിയവ മുന്‍കൂട്ടി മനസ്സിലാക്കേണ്ടതാണ്.
      	
      	 സെക്കന്ററി, സീനിയര്‍ സെക്കന്ററി തീയറി പരീക്ഷകള്‍ യഥാക്രമം 2017 മാര്‍ച്ച് 30 / മാര്‍ച്ച് 29 മുതല്‍ നിര്‍ദ്ദിഷ്ട പരീക്ഷാ കേന്ദ്രങ്ങളില്‍ നടക്കും.
      	 ഹാള്‍ ടിക്കറ്റ് പരീക്ഷാര്‍ത്ഥികള്‍ക്ക് തപാല്‍ മുഖേന ലഭിക്കുന്നതാണ്. ഹാള്‍ ടിക്കറ്റ് എന്‍.ഐ.ഒ.എസ്സിന്റെ www.nios.ac.in എന്ന വെബ്‌സൈറ്റിലും ലഭ്യമാണ്.
      	 കൂടുതല്‍ വിവരങ്ങള്‍ക്കായി rckochi@nios.ac.in/lsc@nios.ac.in എന്നീ ഇമെയിലുകളിലോ 0484 2310032 / 2310033 / 4035540/ ടോള്‍ ഫ്രീ: : 1800 180 93 93 എന്നീ നമ്പരുകളിലോ ബന്ധപ്പെടാം.
    
    
    (Release ID: 1484388) Visitor Counter : 5
    
    
      Read this release in: English