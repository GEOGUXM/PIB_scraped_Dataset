      PIB Headquarters

      കുടുംബശ്രീ അംഗങ്ങളുടെ തൊഴില്‍ സേനകള്‍
      Posted On: 24 MAR 2017 5:23PM by PIB Thiruvananthpuram

      	 റബ്ബര്‍ബോര്‍ഡിന്റെയും കേരള കുടുംബശ്രീമിഷന്റെയും ആഭിമുഖ്യത്തില്‍ റബ്ബര്‍കൃഷി മേഖലകളിലെ റബ്ബറുത്പാദകസംഘങ്ങള്‍ കേന്ദ്രീകരിച്ചുകൊണ്ട് കുടുംബശ്രീ അംഗങ്ങളുടെ തൊഴില്‍ സേനകള്‍ രൂപവത്കരിക്കുന്നു. സംസ്ഥാനതലത്തില്‍ നടപ്പാക്കുന്ന ഈ പദ്ധതിയുടെ ഭാഗമായി എറണാകുളം ജില്ലയിലെ രാമമംഗലം റബ്ബറുത്പാദകസംഘത്തിന്റെ നേതൃത്വത്തില്‍ 'ഹരിത' എന്ന തൊഴില്‍ സേനയുടെ ഉദ്ഘാടനം റബ്ബര്‍ബോര്‍ഡ് ചെയര്‍മാന്‍ എ. അജിത്കുമാര്‍ ഐ.എ.എസ് നിര്‍വ്വഹിക്കും. രാമമംഗലം റബ്ബറുത്പാദകസംഘത്തില്‍ വച്ച് 2017 മാര്‍ച്ച് 27-ാം തീയതി ഉച്ചകഴിഞ്ഞ് 2.30-ന് നടക്കുന്ന ചടങ്ങില്‍ കേരള കുടുംബശ്രീമിഷന്‍ എക്‌സിക്യൂട്ടീവ് ഡയറക്ടര്‍ എസ്. ഹരികിഷോര്‍ ഐ.എ.എസ്. അദ്ധ്യക്ഷനായിരിക്കും.
      	 പ്രകൃതിദത്തറബ്ബറിന്റെ ഉത്പാദനവും ഉത്പാദനക്ഷമതയും വര്‍ദ്ധിപ്പിക്കുക, വൈദഗ്ദ്ധ്യമുള്ള തൊഴിലാളികളുടെ ലഭ്യതക്കുറവ് പരിഹരിക്കുക, സ്ത്രീ ശാക്തീകരണം സാദ്ധ്യമാക്കുക എന്നിവയാണ് ഈ പദ്ധതിയുടെ ലക്ഷ്യങ്ങള്‍.
    
    
    (Release ID: 1485736) Visitor Counter : 2