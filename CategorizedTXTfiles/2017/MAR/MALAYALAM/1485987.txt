      യുവജനകാര്യ, കായിക മന്ത്രാലയം

      മിഷന്‍ 11 പദ്ധതി : ലോക്‌സഭാംഗങ്ങള്‍ക്ക് സ്പീക്കര്‍ ഫുട്‌ബോള്‍ സമ്മാനിച്ചു
      Posted On: 29 MAR 2017 3:28PM by PIB Thiruvananthpuram


    രാജ്യത്ത് കായിക സംസ്‌കാരം വളര്‍ത്തുന്നതിനുള്ള ബോധവത്ക്കരണ പരിപാടിയുടെ ഭാഗമായി ലോക്‌സഭാ സ്പീക്കര്‍ ശ്രീമതി. സുമിത്രാ മഹാജന്‍ പാര്‍ലമെന്റ് അംഗങ്ങള്‍ക്ക് ഫുട്‌ബോള്‍ സമ്മാനിച്ചു. ഈ വര്‍ഷം ഒക്‌ടോബറില്‍ ഇന്ത്യയില്‍ നടക്കുന്ന ഫിഫ അണ്ടര്‍ -17 ഫുട്‌ബോള്‍ ലോകകപ്പുമായി ബന്ധപ്പെട്ട് ഇന്ത്യയില്‍ ഫുട്‌ബോളിന്റെ വളര്‍ച്ച പ്രോത്സാഹിപ്പിക്കുന്നതിനായി നടക്കുന്ന മിഷന്‍ 11 മില്യണ്‍ പദ്ധതിയുടെ ഭാഗമായി കേന്ദ്ര യുവജന കാര്യ കായിക മന്ത്രാലയമാണ് ചടങ്ങ് സംഘടിപ്പിച്ചത്.


    ഇന്ത്യയിലെ 11 ദശലക്ഷം കുട്ടികളെ ഫുട്‌ബോള്‍ കളി പഠിപ്പിക്കാന്‍ ലക്ഷ്യമിട്ടുള്ള പദ്ധതിയാണ് മിഷന്‍ 11 ദൗത്യമെന്നും 15000 സ്‌കൂളുകളും ജനസമ്പര്‍ക്ക പരിപാടികളും വഴിയാണ് ഇത് നടപ്പിലാക്കുകയെന്നും കേന്ദ്ര കായിക മന്ത്രി ശ്രീ. വിജയ് ഗോയല്‍ പറഞ്ഞു. പദ്ധതിയുടെ ഭാഗമായി എല്ലാ സംസ്ഥാനങ്ങളിലും വിവിധ പരിപാടികള്‍ നടപ്പിലാക്കുന്നുണ്ട്. ലോകത്തെ ഏറ്റവും ജനപ്രിയ കായിക വിനോദത്തില്‍ പങ്കാളികളാവാന്‍ എല്ലാ കുട്ടികള്‍ക്കും അവസരം നല്‍കുകയാണ് പദ്ധതി ലക്ഷ്യമിടുന്നതെന്ന് ശ്രീ. വിജയ് ഗോയല്‍ വ്യക്തമാക്കി.
    
    ഗ്രാമ, ബ്ലോക്ക്, ജില്ലാ തലങ്ങളില്‍ ഫുട്‌ബോള്‍ ടൂര്‍ണമെന്റുകള്‍ സംഘടിപ്പിച്ച് ഈ ദൗത്യത്തില്‍ പങ്കാളികളാവാന്‍ കേന്ദ്രമന്ത്രി എം.പി. മാരോട് ആവശ്യപ്പെട്ടു.

    
    
    (Release ID: 1485987) Visitor Counter : 4