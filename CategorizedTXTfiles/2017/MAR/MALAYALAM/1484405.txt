      PIB Headquarters

      കരസേനാ റിക്രൂട്ട്‌മെന്റ് റാലി ഓണ്‍ലൈന്‍ റജിസ്‌ട്രേഷന്‍ മാര്‍ച്ച് 27 വരെ
      Posted On: 15 MAR 2017 4:33PM by PIB Thiruvananthpuram

      	 തിരുവനന്തപുരം ആര്‍മി റിക്രൂട്ടിങ് ഓഫീസ് 2017 ഏപ്രില്‍ 11 മുതല്‍ 21 വരെ കൊല്ലം ലാല്‍ ബഹദൂര്‍ ശാസ്ത്രി സ്റ്റേഡിയത്തില്‍ നടത്തുന്ന കരസേന റിക്രൂട്ട്‌മെന്റ് റാലിക്കുള്ള ഓണ്‍ലൈന്‍ റജിസ്‌ട്രേഷന്‍ തുടങ്ങി. റാലിയില്‍ പങ്കെടുക്കാന്‍ താല്‍പര്യമുള്ള ഉദ്യോഗാര്‍ത്ഥികള്‍ ഈ മാസം 27-ാം തീയതിക്ക് മുമ്പായി www.joinindianarmy.nic.in എന്ന വെബ്‌സൈറ്റില്‍ ഓണ്‍ലൈന്‍ റജിസ്‌ട്രേഷന്‍ ചെയ്യണമെന്ന് അറിയിക്കുന്നു. ഈ മാസം 20 മുതല്‍ 24 വരെ ഈ സൈറ്റില്‍ സേവനം ലഭിക്കുന്നതല്ല. മാര്‍ച്ച് 25 മുതല്‍ 27 വരെയും രജിസ്റ്റര്‍ ചെയ്യാവുന്നതാണ്.
      	 ഉദ്യോഗാര്‍ത്ഥികള്‍ക്ക് റജിസ്റ്റര്‍ ചെയ്യാന്‍ എന്തെങ്കിലും ബുദ്ധിമുട്ടുകള്‍ ഉണ്ടെങ്കില്‍ തിരുവനന്തപുരം ആര്‍മി റിക്രൂട്ടിങ് ഓഫീസിലെ 0471-2351762 എന്ന നമ്പറിലോ trivandrumaro@gmail.com എന്ന മെയിലിലോ നേരിട്ടോ ബന്ധപ്പെടുക. ഓണ്‍ലൈന്‍ റജിസ്‌ട്രേഷന്‍ ചെയ്യാത്ത ഉദ്യോഗാര്‍ത്ഥികളെ റാലിയില്‍ പങ്കെടുക്കാന്‍ അനുവധിക്കുന്നതല്ല.
      		 തിരുവനന്തപുരം, കൊല്ലം, പത്തനംതിട്ട, ആലപ്പുഴ, കോട്ടയം, ഇടുക്കി, എറണാകുളം എന്നീ ഏഴ് തെക്കന്‍ ജില്ലകളിലുള്ളവര്‍ക്കു വേണ്‍ി സോള്‍ജിയര്‍ ജനറല്‍ഡ്യൂട്ടി, സോള്‍ജിയര്‍ ടെക്‌നിക്കല്‍, സോള്‍ജിയര്‍ നഴ്‌സിങ് അസ്സിസ്റ്റന്റ്, സോള്‍ജിയര്‍ ക്ലാര്‍ക്ക്/സ്റ്റോര്‍കീപ്പര്‍ ടെക്‌നിക്കല്‍, സോള്‍ജിയര്‍ ട്രേഡസ്‌മെന്‍, എന്നീ തസ്തികളിലേയ്ക്കാണ് റാലി നടത്തുന്നത്.
    
    
    (Release ID: 1484405) Visitor Counter : 4
    
    
      Read this release in: English