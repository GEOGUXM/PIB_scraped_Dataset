      PIB Headquarters

      കേന്ദ്ര പദ്ധതികള്‍: പ്രദര്‍ശനവും ബോധവല്‍ക്കരണ പരിപാടികളും
      Posted On: 01 MAR 2017 1:09PM by PIB Thiruvananthpuram

      	
      	 കേന്ദ്ര ഗവണ്‍മെന്റിന്റെ വിവിധ പദ്ധതികളെക്കുറിച്ചുള്ള ബോധവല്‍ക്കരണ പരിപാടിക്കും പ്രദര്‍ശനത്തിനും പാറശ്ശാലയില്‍ നാളെ (മാര്‍ച്ച് 2) തുടക്കം കുറിക്കും. പാറശ്ശാല ബ്ലോക്ക് പഞ്ചായത്ത് ഹാളില്‍ രാവിലെ 10.30 ന് നടക്കുന്ന ചടങ്ങില്‍ ബ്ലോക്ക് പഞ്ചായത്ത് പ്രസിഡന്റ് വി.ആര്‍. സലൂജ പരിപാടി ഉദ്ഘാടനം ചെയ്യും. കേന്ദ്ര പരസ്യ ദൃശ്യ പ്രചാരണ വിഭാഗവും (ഡിഎവിപി) പാറശ്ശാല ബ്ലോക്ക് പഞ്ചായത്തും സംയുക്തമായാണ് മൂന്ന് ദിവസത്തെ പരിപാടി സംഘടിപ്പിക്കുന്നത്.
      	 കറന്‍സി രഹിത ഇടപാടുകളെക്കുറിച്ചും സാമൂഹ്യ സുരക്ഷാ പദ്ധതികളെക്കുറിച്ചും വിശദീകരിക്കുന്ന ക്ലാസുകള്‍ പരിപാടിയുടെ ഭാഗമായി സംഘടിപ്പിച്ചിട്ടുണ്ട്. കൂടാതെ വിവിധ കേന്ദ്ര പദ്ധതികള്‍ വിവരിക്കുന്ന ഫോട്ടോ പ്രദര്‍ശനവും ഒരുക്കിയിട്ടുണ്ട്. ഫിലിംസ് ഡിവിഷന്റെ നേതൃത്വത്തില്‍ മത മൈത്രി, ശുചിത്വം എന്നീ വിഷയങ്ങളില്‍ ഹ്രസ്വ സിനിമാ പ്രദര്‍ശനവും പരിപാടിയുടെ ഭാഗമായി നടക്കും.
      	 കേന്ദ്ര ഗവണ്‍മെന്റിന്റെ കര്‍ഷകക്ഷേമ പ്രവര്‍ത്തനങ്ങള്‍, യുവാക്കള്‍ക്കായുള്ള വിവിധ പദ്ധതികള്‍, സ്ത്രീ സുരക്ഷാ പദ്ധതികള്‍, ദരിദ്രര്‍ക്കായുള്ള വിവിധ ക്ഷേമ പദ്ധതികള്‍, സാമൂഹ്യ സുരക്ഷാ പദ്ധതികള്‍ തുടങ്ങിയവയെക്കുറിച്ച് ജനങ്ങളില്‍ അവബോധം വളര്‍ത്തുക എന്നതാണ് ബോധവല്‍ക്കരണ പരിപാടിയുടെ ലക്ഷ്യം.
      	 പരിപാടി ശനിയാഴ്ച (മാര്‍ച്ച് 4) സമാപിക്കും.
    
    
    (Release ID: 1483457) Visitor Counter : 4