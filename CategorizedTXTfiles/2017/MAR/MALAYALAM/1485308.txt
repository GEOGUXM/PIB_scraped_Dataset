      ആഭ്യന്തരകാര്യ മന്ത്രാലയം

      2002 ലെ ഫ്‌ളാഗ് കോഡും, 1971 ലെ ദേശീയ ബഹുമതികളെ അവമതിക്കുന്നതും തടയാനുള്ള നിയമവും കര്‍ശനമായി പാലിക്കണമെന്ന് കേന്ദ്രം
      Posted On: 22 MAR 2017 11:49AM by PIB Thiruvananthpuram

      	 2002 ലെ ''ഫ്‌ളാഗ് കോഡ് ഓഫ് ഇന്ത്യ'', 1971 ലെ ''ദി പ്രിവന്‍ഷന്‍ ഓഫ് ഇന്‍സള്‍ട്ട്‌സ് ടു നാഷണല്‍ ഓണര്‍'' നിയമം എന്നിവയിലെ വ്യവസ്ഥകള്‍ കര്‍ശനമായി പാലിക്കണമെന്ന് കേന്ദ്ര ആഭ്യന്തര മന്ത്രാലയം എല്ലാ സംസ്ഥാനങ്ങളിലെയും ചീഫ് സെക്രട്ടറിമാര്‍, കേന്ദ്ര ഭരണ പ്രദേശങ്ങളിലെ അഡ്മിനിസ്‌ട്രേറ്റര്‍മാര്‍ എന്നിവര്‍ക്ക് അയച്ച കത്തില്‍ ആവര്‍ത്തിച്ച് ആവശ്യപ്പെട്ടു.
      	 ഏതെങ്കിലും പൊതു സ്ഥലത്തോ അല്ലാത്തിടത്തോ ഇന്ത്യന്‍ ദേശീയ പതാക കത്തിക്കുകയോ, വികലമാക്കുകയോ, ദുഷിപ്പിക്കുകയോ, അപകീര്‍ത്തിപ്പെടുത്തു കയോ, വിലക്ഷണമാക്കുകയോ, നശിപ്പിക്കുകയോ, ചവിട്ടിത്തേയ്ക്കുകയോ, വാക്കോ, പ്രവൃത്തിയോ, എഴുത്തോ, മറ്റ് നടപടികളോ കൊണ്ട് ദേശീയ പതാകയെയോ, പതാകയുടെ ഏതെങ്കിലും ഭാഗത്തെയോ അവമതിക്കുകയോ ചെയ്യുന്നവര്‍ മൂന്ന് വര്‍ഷം വരെ തടവിനും, പിഴയ്ക്കും അര്‍ഹരായിരിക്കും.
      	 എല്ലാ സുപ്രധാന ദേശീയ, സാംസ്‌കാരിക, കായിക ചടങ്ങുകള്‍ക്കും കടലാസില്‍ നിര്‍മ്മിച്ച ദേശീയ പതാകകള്‍ മാത്രമേ ഉപയോഗിക്കാന്‍ പാടുള്ളൂ. പ്ലാസ്റ്റിക്കില്‍ നിര്‍മ്മിച്ച ദേശീയ പതാകകള്‍ ഉപയോഗിക്കാന്‍ പാടില്ല.
      	 2002 ലെ ഫ്‌ളാഗ് കോഡിലെ വ്യവസ്ഥകള്‍ കേന്ദ്ര ആഭ്യന്തര മന്ത്രാലയത്തിന്റെ വെബ്‌സൈറ്റായ www.mha.nic.in ലഭ്യമാണ്.
    
    
    (Release ID: 1485308) Visitor Counter : 4