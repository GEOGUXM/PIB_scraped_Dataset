      വാര്‍ത്താവിതരണ പ്രക്ഷേപണ മന്ത്രാലയം

      പൂന ഫിലിം ഇന്‍സ്റ്റിറ്റ്യൂട്ടും കാനണും ധാരണാപത്രത്തില്‍ ഒപ്പുവച്ചു
      Posted On: 15 MAR 2017 5:19PM by PIB Thiruvananthpuram

      	 രാജ്യത്തെ വിവിധ പട്ടണങ്ങളിലും നഗരങ്ങളിലും ചലച്ചിത്ര വിദ്യഭ്യാസം സംബന്ധിച്ച ഹ്രസ്വകാല കോഴ്‌സുകള്‍ സംഘടിപ്പിക്കുന്നതിന് പൂനയിലെ ഫിലിം ആന്റ് ടെലിവിഷന്‍ ഇന്‍സ്റ്റിറ്റ്യൂട്ടും, കാനണ്‍ ഇന്ത്യ പ്രൈവറ്റ് ലിമിറ്റഡും ധാരണാപത്രത്തില്‍ ഒപ്പുവച്ചു. കേന്ദ്ര വാര്‍ത്താ വിതരണ പ്രക്ഷേപണ സഹമന്ത്രി കേണല്‍ രാജ്യവര്‍ദ്ധന്‍ സിംഗ് റാഥോഡിന്റെയും കാനണ്‍ ഇന്ത്യ പ്രസിഡന്റും സി.ഇ.ഒ. യുമായ കസുതാട കോബായാഷിയുടെയും സാന്നിദ്ധ്യത്തിലായിരുന്നു ഒപ്പിടല്‍.
      	 സംസ്ഥാന ഗവണ്‍മെന്റുകള്‍, സര്‍വ്വകലാശാലകള്‍, വിദ്യാഭ്യാസ സ്ഥാപനങ്ങള്‍ എന്നിവയുടെ സഹകരണത്തോടെയായിരിക്കും കോഴ്‌സുകള്‍ സംഘടിപ്പിക്കുക. ഡിജിറ്റല്‍ ഛായാഗ്രഹണം, ഡോക്യുമെന്ററി ചിത്ര നിര്‍മ്മാണം, തിരക്കഥാ രചന, അഭിനയം, ചലച്ചിത്ര നിരൂപണം, ചലച്ചിത്ര ആസ്വാദനം തുടങ്ങിയ കോഴ്‌സുകളായിരിക്കും ആദ്യ ഘട്ടത്തില്‍ നടത്തുക. ഗുവാഹത്തി, ജയ്പൂര്‍, വിശാഖപട്ടണം, റായ്പൂര്‍, ചണ്ഡീഗഡ്, ഭോപ്പാല്‍, ലേ, ആന്റമാന്‍ നിക്കോബാര്‍ എന്നിവിടങ്ങളിലായിരിക്കും ഈ കോഴ്‌സുകള്‍ സംഘടിപ്പിക്കുക.
    
    
    (Release ID: 1484535) Visitor Counter : 3