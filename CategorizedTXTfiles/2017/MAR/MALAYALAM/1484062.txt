      PIB Headquarters

      ആറ്റുകാല്‍ പൊങ്കാല - റെയില്‍വേയുടെ വിപുലമായ ക്രമീകരണങ്ങള്‍
      Posted On: 09 MAR 2017 12:13PM by PIB Thiruvananthpuram

      		
      	 ശനിയാഴ്ച നടക്കുന്ന തിരുവനന്തപുരത്തെ ആറ്റുകാല്‍ ദേവി ക്ഷേത്രത്തിലെ പൊങ്കാലയ്ക്കായി നഗരത്തിലെത്തുന്ന ഭക്തജനങ്ങള്‍ക്ക് സുഗമവും, സുരക്ഷിതവുമായ യാത്രാ സൗകര്യം ഒരുക്കാന്‍ ദക്ഷിണ റെയില്‍വേ വിപുലമായ ക്രമീകരണങ്ങള്‍ ഏര്‍പ്പെടുത്തിയിട്ടുണ്ട്.
      	 ആറ് സ്‌പെഷ്യല്‍ ട്രെയിനുകള്‍, പാസാഞ്ചര്‍ ട്രെയിനുകളില്‍ അധിക കോച്ചുകള്‍, എക്‌സ്പ്രസ് ട്രെയിനുകള്‍ക്ക് ചെറിയ സ്റ്റേഷനുകളില്‍ അധിക സ്റ്റോപ്പ്, ടിക്കറ്റ്, ഇന്‍ഫര്‍മേഷന്‍ അനൗണ്‍സ്‌മെന്റ് എന്നിവയ്ക്ക് കൂടുതല്‍ കൗണ്ടറുകള്‍, വൈദ്യസഹായ കേന്ദ്രം, സ്റ്റേഷനുകളില്‍ വര്‍ദ്ധിപ്പിച്ച സുരക്ഷ, ട്രെയിനുകളില്‍ പ്രത്യേക എസ്‌കോര്‍ട്ട് തുടങ്ങിയവ ഇതിന്റെ ഭാഗമായി ഉറപ്പ് വരുത്തിയിട്ടുണ്ട്.
      	 പൊങ്കാല ദിവസം ചടങ്ങുകള്‍ക്ക് ശേഷം തിരുവനന്തപുരം സെന്‍ട്രല്‍ സ്റ്റേഷനില്‍ നിന്നും കൊല്ലം ഭാഗത്തേയ്ക്കുള്ള ട്രെയിനുകള്‍ നാല്, അഞ്ച് പ്ലാറ്റ്‌ഫോമുകളില്‍ നിന്നും, നാഗര്‍കോവില്‍ ഭാഗത്തേയ്ക്കുള്ള ട്രെയിനുകള്‍ രണ്ട്, മൂന്ന് പ്ലാറ്റ്‌ഫോമുകളില്‍ നിന്നും യാത്ര പുറപ്പെടും. എല്ലാ ദീര്‍ഘ ദൂര ട്രെയിനുകളും പുറപ്പെടുന്നതും എത്തിച്ചേരുന്നതും ഒന്നാമത്തെ പ്ലാറ്റ്‌ഫോമില്‍ ആയിരിക്കും.
      മാര്‍ച്ച് 10 ലെ (വെള്ളിയാഴ്ച) സ്‌പെഷ്യല്‍ ട്രെയിന്‍
      	 കൊല്ലത്ത് നിന്ന് ഉച്ചയ്ക്ക് 3.00 മണിക്ക് പുറപ്പെടുന്ന സ്‌പെഷ്യല്‍ ട്രെയിന്‍ വൈകിട്ട് 4.55 ന് തിരുവനന്തപുരത്ത് എത്തും.
      മാര്‍ച്ച് 11 ലെ (ശനിയാഴ്ച പൊങ്കാല ദിവസം) സ്‌പെഷ്യല്‍ ട്രെയിന്‍
      	 കൊല്ലത്ത് നിന്ന് പുലര്‍ച്ചെ 4 മണിക്ക് പുറപ്പെടുന്ന ട്രെയിന്‍ തിരുവനന്തപുരം സെന്‍ട്രലില്‍ രാവിലെ 5.55 ന് എത്തിച്ചേരും.
      	 പൊങ്കാല ചടങ്ങുകള്‍ക്ക് ശേഷം തിരുവനന്തപുരം സെന്‍ട്രലില്‍ നിന്നുള്ള ആദ്യത്തെ സ്‌പെഷ്യല്‍ ട്രെയിന്‍ ഉച്ചയ്ക്ക് 1.45 ന് പുറപ്പെട്ട് 3.45 ന് കൊല്ലം ജംഗ്ഷനില്‍ എത്തും. രണ്ടാമത്തെ സ്‌പെഷ്യല്‍ ട്രെയിന്‍ തിരുവനന്തപുരം സെന്‍ട്രലില്‍ നിന്ന് ഉച്ച തിരിഞ്ഞ് 3.45 ന് പുറപ്പെട്ട് വൈകിട്ട് 6.00 മണിക്ക് കൊല്ലം ജംഗ്ഷനില്‍ എത്തും. കൊല്ലത്തെയ്ക്കുള്ള മൂന്നാമത്തെ സ്‌പെഷ്യല്‍ ട്രെയിന്‍ തിരുവനന്തപുരം സെന്‍ട്രലില്‍ നിന്ന് വൈകിട്ട് 4.15 ന് പുറപ്പെട്ട വൈകിട്ട് 6.20 ന് കൊല്ലം ജംഗ്ഷനില്‍ എത്തും. നാലാമത്തെ സ്‌പെഷ്യല്‍ ട്രെയിന്‍ തിരുവനന്തപുരം സെന്‍ട്രലില്‍ നിന്ന് വൈകിട്ട് 4.55 ന് പുറപ്പെട്ട് വൈകിട്ട് 6.55 ന് കൊല്ലം ജംഗ്ഷനില്‍ എത്തും. എല്ലാ സ്‌പെഷ്യല്‍ ട്രെയിനുകള്‍ക്കും തിരുവനന്തപുരത്തിനും കൊല്ലത്തിനുമിടയിലുമുള്ള എല്ലാ സ്റ്റേഷനുകളിലും സ്റ്റോപ്പ് ഉണ്ടായിരിക്കും.
      നാഗര്‍കോവില്‍ ഭാഗത്തേയ്ക്ക്
      തിരുവനന്തപുരം സെന്‍ട്രലില്‍ നിന്ന് ഉച്ചയ്ക്ക് 2.00 മണിക്ക് പുറപ്പെടുന്ന സ്‌പെഷ്യല്‍ ട്രെയിന്‍ വൈകിട്ട് 4.10 ന് നാഗര്‍കോവിലില്‍ എത്തും. തിരുവനന്തപുരത്തിനും നാഗര്‍കോവിലിനുമിടയിലുമുള്ള എല്ലാ സ്റ്റേഷനുകളിലും ഈ ട്രെയിനിന് സ്റ്റോപ്പ് ഉണ്ടായിരിക്കും.
      	
      	 കൊച്ചുവേളി- നാഗര്‍കോവില്‍ പാസഞ്ചര്‍ (ട്രെയിന്‍ നം. 56317) തിരുവനന്തപുരം സെന്‍ട്രലില്‍ നിന്ന് ഉച്ചയ്ക്ക് 2.15 ന് ആയിരിക്കും പുറപ്പെടുക.
      ട്രെയിനിന്റെ പേരും നമ്പരും 	 അധിക സ്റ്റോപ്പുകള്‍ 	
      മംഗലാപുരം - നാഗര്‍കോവില്‍ പരശുറാം എക്‌സ്പ്രസ് (ട്രെയിന്‍ നം. 16649) 	 മയ്യനാട്, കടയ്ക്കാവൂര്‍, ചിറയിന്‍കീഴ് 	
      ലോകമാന്യതിലക് - തിരുവനന്തപുരം നേത്രാവതി എക്‌സ്പ്രസ് (ട്രെയിന്‍ നം. 16345) 	 പരവൂര്‍, കടയ്ക്കാവൂര്‍, ചിറയിന്‍കീഴ് 	
      ഹൈദരാബാദ് - തിരുവനന്തപുരം എക്‌സ്പ്രസ് (ട്രെയിന്‍ നം. 17230) 	 കടയ്ക്കാവൂര്‍, ചിറയിന്‍കീഴ് മുരുക്കുമ്പുഴ 	
      മംഗലാപുരം - നാഗര്‍കോവില്‍ ഏറനാട് എക്‌സ്പ്രസ് (ട്രെയിന്‍ നം. 16605) 	 പരവൂര്‍, കടയ്ക്കാവൂര്‍, ചിറയിന്‍കീഴ് 	
      ഷൊര്‍ണൂര്‍ - തിരുവനന്തപുരം വേണാട് എക്‌സ്പ്രസിന് (ട്രെയിന്‍ നം. 16301) 	 മുരുക്കുമ്പുഴ 	
      എഗ്‌മോര്‍ -ഗുരുവായൂര്‍ എക്‌സ്പ്രസ് (ട്രെയിന്‍ നം. 16127) 	 പാറശ്ശാല 	
      ചെന്നൈ - എഗ്‌മോര്‍- തിരുവനന്തപുരം അനന്തപുരി എക്‌സ്പ്രസ് (ട്രെയിന്‍ നം. 16723) 	 പാറശ്ശാല 	
      മാര്‍ച്ച് 10 (വെള്ളിയാഴ്ച) ട്രെയിനുകള്‍ക്കുള്ള അധിക സ്റ്റോപ്പുകള്‍
      		
      മാര്‍ച്ച് 11 (ശനിയാഴ്ച) ട്രെയിനുകള്‍ക്കുള്ള അധിക സ്റ്റോപ്പുകള്‍
      ട്രെയിനിന്റെ പേരും നമ്പരും 	 അധിക സ്റ്റോപ്പുകള്‍ 	
      പാലക്കാട് ടൗണ്‍ - തിരുവനന്തപുരം അമൃത എക്‌സ്പ്രസ് (ട്രെയിന്‍ നം. 16344) 	 പരവൂര്‍, കടയ്ക്കാവൂര്‍, ചിറയിന്‍കീഴ്, മുരുക്കുമ്പുഴ, തിരുവനന്തപുരം പേട്ട 	
      മംഗലാപുരം - തിരുവനന്തപുരം മാവേലി എക്‌സ്പ്രസ് (ട്രെയിന്‍ നം. 16603) 	 കടയ്ക്കാവൂര്‍, ചിറയിന്‍കീഴ്, തിരുവനന്തപുരം പേട്ട 	
      ചെന്നൈ- തിരുവനന്തപുരം സെന്‍ട്രല്‍ സൂപ്പര്‍ഫാസ്റ്റ് എക്‌സ്പ്രസ് (ട്രെയിന്‍ നം. 12695) 	 കടയ്ക്കാവൂര്‍, ചിറയിന്‍കീഴ്, മുരുക്കുമ്പുഴ, തിരുവനന്തപുരം പേട്ട 	
      എറണാകും - തിരുവനന്തപുരം വഞ്ചിനാട് എക്‌സ്പ്രസ് (ട്രെയിന്‍ നം. 16303) 	 തിരുവനന്തപുരം പേട്ട 	
      മധുര - പുനലൂര്‍ പാസഞ്ചര്‍ (ട്രെയിന്‍ നം. 56700) 	 ധനുവച്ചപുരം, അമരവിള, ബാലരാമപുരം, നേമം 	
      കന്യാകുമാരി- മുബൈ സി.എസ്.റ്റി എക്‌സ്പ്രസ് (ട്രെയിന്‍ നം. 16382) 	 ബാലരാമപുരം, നേമം 	
      തിരുവനന്തപുരം -ചെന്നൈ മെയില്‍ ട്രെയിന്‍ നം. 12624) 	 ചിറയിന്‍കീഴ്, കടയ്ക്കൂവൂര്‍, പരവൂര്‍ 	
      തിരുവനന്തപുരം - ചെന്നൈ സൂപ്പര്‍ ഫാസ്റ്റ് എക്‌സ്പ്രസ് (ട്രെയിന്‍ നം. 12696) 	 ചിറയിന്‍കീഴ്, കടയ്ക്കൂവൂര്‍, പരവൂര്‍, മയ്യനാട് 	
      തിരുവനന്തപുരം സെന്‍ട്രല്‍ - ഗുരുവായൂര്‍ ഇന്റര്‍ സിറ്റി എക്‌സ്പ്രസ് (ട്രെയിന്‍ നം. 16342) 	 ചിറയിന്‍കീഴ്, കടയ്ക്കൂവൂര്‍ 	
      കന്യാകുമാരി - പൂനലൂര്‍ പാസഞ്ചര്‍ (ട്രെയിന്‍ നം. 56716) 	 തിരുവനന്തപുരത്തിനും കൊല്ലത്തിനും ഇടയിലുള്ള എല്ലാ സ്‌റ്റേഷനുകളിലും നിറുത്തും 	
      തിരുവനന്തപുരം സെന്‍ട്രല്‍ - ചെന്നൈ എഗ്‌മോര്‍ അനന്തപുരി എക്‌സ്പ്രസ് (ട്രെയിന്‍ നം. 16724) 	 തിരുവനന്തപുരത്തിനും നാഗര്‍കോവിലിനും ഇടയിലുള്ള എല്ലാ സ്‌റ്റേഷനുകളിലും നിറുത്തും 	
      മംഗലാപുരം സെന്‍ട്രല്‍ - നാഗര്‍കോവില്‍ പരശുറാം എക്‌സ്പ്രസ് (ട്രെയിന്‍ നം. 16649) 	 തിരുവനന്തപുരത്തിനും നാഗര്‍കോവിലിനും ഇടയിലുള്ള എല്ലാ സ്‌റ്റേഷനുകളിലും നിറുത്തും 	
      അധിക കോച്ചുകള്‍
      	 ഈ മാസം 9 മുതല്‍ 11 വരെ നാഗര്‍കോവില്‍ - തിരുവനന്തപുരം, തിരുവനന്തപുരം - കൊല്ലം ഭാഗത്ത് ഓടുന്ന 12 പാസഞ്ചര്‍ ട്രെയിനുകളിലായി പ്രതിദിനം 18 അധിക കോച്ചുകള്‍ ഉണ്ടാകും.
      അധിക സുരക്ഷാ നടപടികള്‍
      	 പൊങ്കാല മഹോത്സവത്തോട് അനുബന്ധിച്ച് റെയില്‍വേ സുരക്ഷാ സേന പ്രത്യേക സുരക്ഷാ ട്രെയിനുകള്‍ ഏര്‍പ്പടുത്തിയിട്ടുണ്ട്. സമീപ ഡിവിഷനുകളില്‍ നിന്ന് 282 ആര്‍.പി.എഫ്. കേഡറുകളെ വിന്യസിച്ചിട്ടുണ്ട്. തിരുവനന്തപുരം സെന്‍ട്രല്‍ സ്റ്റേഷനെ എട്ട് മേഖലകളായി വിഭജിച്ച് ഓരോ മേഖലയും ഓരോ സര്‍ക്കിള്‍ ഇന്‍സ്‌പെക്ടറുടെ ചുമതലയിലായിരിക്കും. എല്ലാ പ്രധാന ട്രെയിനുകളിലും യൂണിഫോമിലും അല്ലാതെയും ആര്‍.പി.എഫ്. എസ്‌കോര്‍ട്ടുകള്‍ ഉണ്ടാകും. നാഗര്‍കോവില്‍ മുതല്‍ കായംകുളം വരെയുള്ള ഭാഗത്ത് പ്രത്യേക സുരക്ഷാ ക്രമീകരണവും ഏര്‍പ്പെടുത്തിയിട്ടുണ്ട്.
      	
      	 തിരുവനന്തപുരം സെന്‍ട്രല്‍ സ്റ്റേഷനില്‍ പ്രത്യേക സുരക്ഷാ കണ്‍ട്രോള്‍ റൂം സജ്ജീകരിക്കും. സുരക്ഷാ സംബന്ധമായ ആവശ്യങ്ങള്‍ക്ക് 182 എന്ന ഹെല്പ്പ് ലൈന്‍ നമ്പര്‍ ഉപയോഗിക്കാം.
      	 പൊങ്കാല ദിവസം തമ്പാനൂര്‍ സ്റ്റേഷനിലെ ഫുഡ് ഓവര്‍ബ്രിഡ്ജുകളിലൂടെയുള്ള നീക്കം ഒരു ഭാഗത്തേയ്ക്ക് മാത്രമായി നിയന്ത്രിക്കും. സുരക്ഷ മുന്‍ കരുതല്‍ എന്ന നിലയ്ക്ക് സ്റ്റേഷന്‍ പരിസരത്ത് വാഹന പാര്‍ക്കിംഗിന് നിയന്ത്രണം ഉണ്ടായിരിക്കും.
      	
      കൂടുതല്‍ ബോംബ് സ്‌കോഡുകള്‍, ഡോക് സ്‌കോഡുകള്‍ എന്നിവയെ വിന്യസിക്കും, കൂടുതല്‍ ടിക്കറ്റ്, അനൗണ്‍സ്‌മെന്റ് കൗണ്ടറുകള്‍, പ്രഥമ ശുശ്രൂഷാ കേന്ദ്രങ്ങള്‍ തുടങ്ങിയവയും സജ്ജമാക്കും.
      യാത്രക്കാര്‍ / ഭക്തജനങ്ങള്‍ എന്നിവരോട് പ്രത്യേക അഭ്യര്‍ത്ഥന
      	 തിരുവനന്തപുരം സ്റ്റേഷനിലെ മുഴുവന്‍ റെയില്‍വേ ട്രാക്കും വൈദ്യുതീകരിച്ചിട്ടുള്ളതിനാല്‍ തീപിടിത്ത സാധ്യത കണക്കിലെടുത്ത് ഈ പ്രദേശത്ത് അടുപ്പ് കൂട്ടുന്നത് ഒഴിവാക്കണമെന്ന് റെയില്‍വേ അഭ്യര്‍ത്ഥിച്ചു. റെയില്‍വേ ട്രാക്കിന് മുകളില്‍ കൂടി പോകുന്ന കമ്പിയില്‍ ഉയര്‍ന്ന വോള്‍ട്ടേജ് ഉള്ളതിനാല്‍ നീളമുള്ള കമ്പും മറ്റും ഉപയോഗിക്കുമ്പോള്‍ അവയില്‍ തട്ടാതെ ശ്രദ്ധിക്കണം. നീങ്ങുന്ന ട്രെയിനില്‍ നിന്ന് ഇറങ്ങാനോ, കയറാനോ ശ്രമിക്കരുത്. പ്ലാറ്റ്‌ഫോമുകളിലും മറ്റും പൊങ്കാലയിടാന്‍ അനുവദിക്കുകയില്ലെന്ന് ദക്ഷിണ റെയില്‍വേ അറിയിച്ചു.
    
    
    (Release ID: 1484062) Visitor Counter : 4
    
    
      Read this release in: English