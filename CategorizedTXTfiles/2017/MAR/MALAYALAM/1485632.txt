      പെട്രോളിയം, പ്രകൃതി വാതക മന്ത്രാലയം

      പെട്രോളിയം, പാചകവാതക മേഖലകളുമായി ബന്ധപ്പെട്ട പരാതി പരിഹാരത്തിന് ഇ-സേവാ പ്ലാറ്റ്‌ഫോം നിലവില്‍ വന്നു
      Posted On: 24 MAR 2017 5:25PM by PIB Thiruvananthpuram

      	 എണ്ണ, വാതക മേഖലകളുമായി ബന്ധപ്പെട്ട ഉപഭോക്താക്കളുടെ സംശയങ്ങള്‍ ദൂരീകരിക്കാനും, പരാതികള്‍ക്ക് പരിഹാരം കാണുന്നതിനുമായി സോഷ്യല്‍ മീഡിയയില്‍ പ്രത്യേകമായി രൂപം നല്‍കിയ ''എം.ഒ.പി. & എന്‍.ജി. ഇ- സേവാ'' കേന്ദ്ര പെട്രോളിയം പ്രകൃതിവാതക സഹമന്ത്രി ശ്രീ. ധര്‍മേന്ദ്ര പ്രധാന്‍ ന്യൂഡല്‍ഹിയില്‍ ഉദ്ഘാടനം ചെയ്തു.
      	
      	 പെട്രോളിയം, വാതക മേഖലകളുടെ സേവനവുമായി ബന്ധപ്പെട്ട എല്ലാ പ്രശ്‌നങ്ങളും സോഷ്യല്‍ മീഡിയയിലൂടെ ഗവണ്‍മെന്റിന്റെ ശ്രദ്ധയില്‍പ്പെടുത്തി പരിഹാരം കാണുന്ന സംവിധാനമാണിത്. എല്ലാ ദിവസവും 24 മണിക്കൂറും ''എം.ഒ.പി. & എന്‍.ജി. ഇ- സേവാ'' പ്രവര്‍ത്തന ക്ഷമമായിരിക്കും.
      	 ഉപഭോക്താക്കള്‍ക്ക് തങ്ങളുടെ പ്രതികരണങ്ങള്‍, പരാതികള്‍ തുടങ്ങിയവ താഴെപ്പറയുന്ന ഏതെങ്കിലും ഒന്നില്‍ കൂടി നല്‍കാവുന്നതാണ്. ഉപഭോക്താവിന്റെ പൂര്‍ണ്ണമായ പേര്, കണ്‍സ്യൂമര്‍ നമ്പര്‍, സ്ഥലം, സര്‍വ്വീസ് ഏജന്‍സി, പെട്രോള്‍ പമ്പ് / ഡിപ്പോ / കമ്പനി എന്നിവയുടെ വിശദാംശങ്ങള്‍ തുടങ്ങിയവ നിര്‍ബന്ധമായും ചേര്‍ത്തിരിക്കണം.
      	 ട്വിറ്ററിലൂടെയുള്ള ''എം.ഒ.പി. & എന്‍.ജി. ഇ- സേവാ'': @MoPNG_eSeva
      ഫെയ്‌സ്ബുക്കിലൂടെയുള്ള ''എം.ഒ.പി. & എന്‍.ജി. ഇ- സേവാ'': www.facebook.com/MoPNG-e-Seva
    
    
    (Release ID: 1485632) Visitor Counter : 7