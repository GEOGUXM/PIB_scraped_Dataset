      തെരഞ്ഞെടുപ്പ് കമ്മീഷന്‍

      അഞ്ച് സംസ്ഥാന നിയമസഭകളിലെ തെരഞ്ഞെടുപ്പ് ഫലങ്ങള്‍ നാളെ രാവിലെ 8 മണി മുതല്‍ തെരഞ്ഞെടുപ്പ് കമ്മിഷന്‍ വെബ്‌സൈറ്റില്‍
      Posted On: 10 MAR 2017 5:52PM by PIB Thiruvananthpuram

      	 അഞ്ച് സംസ്ഥാന നിയമസഭകളിലേയ്ക്ക് നടന്ന തെരഞ്ഞെടുപ്പിന്റെ വോട്ടെണ്ണല്‍ ആരംഭിക്കുന്ന നാളെ രാവിലെ 8 മണി മുതല്‍ പ്രവണതകളും, ഫലങ്ങളും തെരഞ്ഞെടുപ്പ് കമ്മിഷന്റെ വെബ്‌സൈറ്റായ www.eciresults.nic.in ല്‍ തുടര്‍ച്ചയായി ലഭ്യമാകും. വോട്ടെണ്ണലിന്റെ ഓരോ റൗണ്ടിലും സ്ഥാനാര്‍ത്ഥികള്‍ നേടുന്ന വോട്ടിന്റെ എണ്ണം, മണ്ഡലം, രാഷ്ടീയ കക്ഷി എന്നിവ തിരിച്ചുള്ള പ്രവണതകള്‍ മുതലായവ അപ്പപ്പോള്‍ കാണാന്‍ കഴിയും. മുന്‍കാലങ്ങളില്‍ 36 ദശലക്ഷം മുതല്‍ 16 ബില്ല്യണ്‍ വരെ ഹിറ്റുകള്‍ നേടിയ ചരിത്രമാണ് ഈ വെബ്‌സൈറ്റിനുള്ളത്. തെരഞ്ഞെടുപ്പ് കമ്മിഷന്റെ ഔദ്യോഗിക വെബ്‌സൈറ്റായ www.eci.nic.in മുഖേനയും ഈ വെബ്‌സൈറ്റില്‍ ഉള്ള വിവരങ്ങള്‍ ലഭ്യമാകും.
      ഇന്ററാക്റ്റീവ് ഡാഷ്‌ബോര്‍ഡിലൂടെ വിശകലനം
      	 തെരഞ്ഞെടുപ്പ് കമ്മിഷന്‍ ഇത് ആദ്യമായി ചില വിശകലന ഡാഷ്‌ബോര്‍ഡുകളും ഉള്‍പ്പെടുത്തുന്നുണ്ട്. 2012 ലും 2017 ലും ഓരോ കക്ഷിക്കും ലഭിച്ച വോട്ടുകള്‍, വോട്ടെടുപ്പിലെ പോളിംഗ് ശതമാനം, വിജയിച്ച സീറ്റുകളുടെ എണ്ണം, ഓരോ കക്ഷിയുടെയും വോട്ട് നില, പ്രധാന മത്സരാര്‍ത്ഥികള്‍, സ്ഥാനാര്‍ത്ഥികളുടെ വയസ്സ്, സാമൂഹിക പശ്ചാത്തലം തുടങ്ങിയവയുടെ താരതമ്യ പഠനം ഇന്‍ഫോഗ്രാഫിക്‌സുകളുടെ രൂപത്തില്‍ ഡൗണ്‍ലോഡ് ചെയ്യാവുന്നതാണ്.
    
    
    (Release ID: 1484227) Visitor Counter : 2