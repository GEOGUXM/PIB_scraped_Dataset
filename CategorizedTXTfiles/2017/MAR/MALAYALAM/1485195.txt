      PIB Headquarters

      ഒരു ലക്ഷം ഗ്രാമങ്ങളില്‍ ബൃഹത്തായ ജലസംരക്ഷണ പരിപാടിയുമായി നബാര്‍ഡ്
      Posted On: 21 MAR 2017 5:17PM by PIB Thiruvananthpuram

      	 രാജ്യത്ത് അമിതമായ ഭൂഗര്‍ഭജല ചൂഷണം നേരിടുന്നതും ജലലഭ്യത കുറവുമായ ഏകദേശം ഒരു ലക്ഷം ഗ്രാമങ്ങളെ ഉള്‍പ്പെടുത്തിക്കൊണ്ട് ദേശീയ കാര്‍ഷിക വികസന ബാങ്ക് (നബാര്‍ഡ്) ബൃഹത്തായ ജലസംരക്ഷണ പ്രചാരണ പരിപാടിക്ക് നാളെ (2017 മാര്‍ച്ച് 22 ബുധന്‍) തുടക്കം കുറിക്കുകയാണ്. പരിപാടിയുടെ ഔപചാരിക ഉദ്ഘാടനം എല്ലാ സംസ്ഥാനങ്ങളിലെയും നബാര്‍ഡിന്റെ മേഖലാ ഓഫീസുകളില്‍ സംസ്ഥാന ഗവണ്‍മെന്റ്, സംസ്ഥാനതല ബാങ്കേഴ്‌സ് സമിതി, ഗവണ്‍മെന്റിതര സംഘടനകള്‍, കാര്‍ഷിക സര്‍വ്വകലാശാലകള്‍, കര്‍ഷക ക്ലബ് തുടങ്ങിയവയുടെ പ്രതിനിധികള്‍, ജല വിദഗ്ധര്‍, തുടങ്ങിയവരുടെ സാന്നിദ്ധത്തിലായിരിക്കും നടക്കുക. കഴിഞ്ഞ വര്‍ഷം 40,000 ഗ്രാമങ്ങളില്‍ വിജയകരമായി നടപ്പാക്കിയ പരിപാടിയുടെ ചുവട് പിടിച്ചാണ് സമാനരീതിയില്‍ പുതിയ പദ്ധതി നടപ്പാക്കുന്നത്.
      	 ജലസംരക്ഷണത്തിന്റെ വിവിധ മാര്‍ഗ്ഗങ്ങളെ കുറിച്ച് ഗ്രാമീണ ജനങ്ങള്‍ക്ക് അറിവ് പകരുകയാണ് പ്രചാരണ പരിപാടിയുടെ മുഖ്യ ലക്ഷ്യം. പരമ്പരാഗത ജലപരിപാലന രീതികള്‍, സൂക്ഷ്മ ജലസേചനം (ഒരു തുള്ളിക്ക്, കൂടുതല്‍ വിള) തുടങ്ങി വിവിധ തരത്തിലുള്ള ആധുനിക സാങ്കേതിക വിദ്യകളുടെ ഫലപ്രദമായ വിനിയോഗം, ജലസംരക്ഷണം, സംഭരണം എന്നിവയില്‍ ഗ്രാമീണ ജനതയെ ബോധവല്‍ക്കരിക്കുകയാണ് പ്രചാരണ പരിപാടികൊണ്ട് ലക്ഷ്യമിടുന്നത്.
      	 ഒരു നൂതന ആശയമെന്ന നിലയില്‍, നബാര്‍ഡ് ജല ദൂതന്‍മാരെ പ്രചാരണത്തിനായി നിയോഗിക്കും. ഈ വളണ്ടിയര്‍മാര്‍, വിവിധ ഗവണ്‍മെന്റുകളുടെയും, ബാങ്കുകളുടെയും, നിലവിലുള്ള പദ്ധതികളുടെ ജലപരിപാലന മാതൃകകള്‍, അവയുടെ തെരഞ്ഞെടുപ്പും, വിവിധ രീതികള്‍ നടപ്പാക്കലും കൂടാതെ വിവിധ ജലക്കൊയ്ത്തുകള്‍, ഫലപ്രദമായ ജലവിനിയോഗം, ഭൂഗര്‍ഭജല റീച്ചാര്‍ജ്ജ്, സംയോജിത കൃഷിരീതികള്‍ എന്നിവയിലും ബോധവല്‍ക്കണം നല്‍കും.
      	 ബാങ്ക് ശാഖകളുടെ പങ്കാളിത്തം, ഗവണ്‍മെന്റ് വകുപ്പുകള്‍, വ്യാപന ഏജന്‍സികള്‍, മറ്റു പങ്കാളികള്‍ എന്നിവയും ഈ സംരംഭത്തിന് പ്രേരണ നല്‍കും. പ്രചാരണപരിപാടിയെ മുന്നോട്ടുകൊണ്ടുപോകാനാവശ്യമായ മാസ്റ്റര്‍ ട്രയിനര്‍മാരെ സംസ്ഥാനാടിസ്ഥാനത്തില്‍ കണ്ടെത്തും. അവര്‍ക്ക് പ്രൊഫഷണല്‍ പരിശീലനം നല്‍കി, ഏപ്രില്‍ മുതല്‍ ജൂലായ് മാസത്തില്‍ അതാത് ജില്ലാ, ഗ്രാമതലങ്ങളില്‍ വിന്യസിക്കുകയും ചെയ്യും.
    
    
    (Release ID: 1485195) Visitor Counter : 2
    
    
      Read this release in: English