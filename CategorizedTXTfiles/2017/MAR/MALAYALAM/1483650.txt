      വിദേശകാര്യ മന്ത്രാലയം

      കാബൂളിലെ ഇരട്ട ഭീകരാക്രമണത്തെ ഇന്ത്യ അപലപിച്ചു
      Posted On: 02 MAR 2017 5:18PM by PIB Thiruvananthpuram

      	 കാബൂളില്‍ ഒരു ഡസനിലധികം പേര്‍ കൊല്ലപ്പെട്ട ഇന്നലത്തെ ഇരട്ട ഭീകരാക്രമണത്തെ ഇന്ത്യ ശക്തമായി അപലപിച്ചു.
      	 ഒട്ടേറെ ജീവനും, സ്വത്തുവകകളും നഷ്ടമായതിലുള്ള ഹൃദയം നിറഞ്ഞ അനുശോചനം അഫ്ഗാനിസ്ഥാന്‍ ഗവണ്‍മെന്റിനെയും, അഫ്ഗാന്‍ ജനതയെയും വിദേശകാര്യമന്ത്രാലയം അറിയിച്ചു. പരിക്കേറ്റവര്‍ എത്രയും വേഗം സുഖം പ്രാപിക്കട്ടെയെന്നും പ്രതീക്ഷ പ്രകടിപ്പിച്ചു.
      	 ഭീകരാക്രമണത്തിന് ഇരയായിട്ടുള്ള ഇന്ത്യയ്ക്ക് അഫ്ഗാനിസ്ഥാന്‍ ജനതയുടെ വേദനയും, ദുരിതവും മനസിലാക്കാന്‍ കഴിയും. ഭീകരാക്രമണത്തിന് പിന്നിലുള്ളവര്‍ എവിടെയായിരുന്നാലും അവരെ നിയമത്തിന് മുന്നില്‍ കൊണ്ടുവരുന്നതിന് അഫ്ഗാനിസ്ഥാനുമൊത്ത് പ്രവര്‍ത്തിക്കുമെന്ന ഉറപ്പ് ഇന്ത്യ ആവര്‍ത്തിച്ച് നല്‍കി.
    
    
    (Release ID: 1483650) Visitor Counter : 5