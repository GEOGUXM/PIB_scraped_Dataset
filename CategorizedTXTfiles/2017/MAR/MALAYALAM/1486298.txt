      ഗ്രാമീണ വികസന മന്ത്രാലയം

      ആധാര്‍ ലഭിക്കുന്നതുവരെ സാമൂഹിക സുരക്ഷാ പെന്‍ഷനുകള്‍ തുടരും
      Posted On: 30 MAR 2017 3:18PM by PIB Thiruvananthpuram


    ആധാറിനായി അപേക്ഷിച്ചിട്ടുള്ള ഗുണഭോക്താക്കള്‍ക്ക് ആധാര്‍ നമ്പര്‍ ലഭിക്കുന്നതു വരെ ദേശീയ സാമൂഹിക സഹായ പദ്ധതി പ്രകാരമുള്ള ആനകൂല്യങ്ങള്‍ മറ്റേതെങ്കിലും രേഖകള്‍ ഹാജരാക്കിയാല്‍ ലഭിക്കുമെന്ന് കേന്ദ്ര ഗവണ്‍മെന്റ് വ്യക്തമാക്കി.


    ഇക്കൊല്ലം ഫെബ്രുവരി 27 ന് പുറപ്പെടുവിച്ച വിജ്ഞാപന പ്രകാരം താഴെപ്പറയുന്ന രേഖകളിലേതെങ്കിലും ഹാജരാക്കിയാല്‍ മതിയാകും:


    1. ആധാറില്‍ ചേര്‍ന്നിട്ടുണ്ടെങ്കില്‍ അതിന്റെ തിരിച്ചറിയല്‍ കാര്‍ഡ്
    2. ആധാറിന് പേര് ചേര്‍ക്കലിന് നല്‍കിയ അപേക്ഷയുടെ പകര്‍പ്പ്
    3. റേഷന്‍ കാര്‍ഡ്, ഫോട്ടോ പതിച്ച ബാങ്ക് പാസ്ബുക്ക്, ആദായ നികുതി വകുപ്പ് നല്‍കിയ പാന്‍ കാര്‍ഡ്, ഡ്രൈവിംഗ് ലൈസന്‍സ്, ഗസറ്റ് ഓഫീസര്‍ സാക്ഷ്യപ്പെടുത്തിയ ഫോട്ടോ സഹിതമുള്ള സര്‍ട്ടിഫിക്കറ്റ്, കിസാന്‍ ഫോട്ടോ പാസ്ബുക്ക്, തൊഴിലുറപ്പ് പദ്ധതിയുടെ കാര്‍ഡ്, സംസ്ഥാന ഗവണ്‍മെന്റോ കേന്ദ്ര ഭരണ പ്രദേശത്തിലെ ഭരണകൂടമോ നിര്‍ദ്ദേശിക്കുന്ന രേഖയോ, ഇവയിലേതെങ്കിലും.
    കേന്ദ്ര ഗ്രാമ വികസന സഹമന്ത്രി ശ്രീ. രാം കൃപാല്‍ യാദവ് ലോക്‌സഭയില്‍ രേഖാമൂലം അറിയിച്ചതാണിത്.

    
    
    (Release ID: 1486298) Visitor Counter : 5