      വനിതാ, ശിശു വികസന മന്ത്രാലയം

      കേന്ദ്ര വനിത ശിശു വികസന മന്ത്രാലയത്തിന്റെ ശുചിത്വ പക്ഷാചരണം
      Posted On: 02 MAR 2017 2:21PM by PIB Thiruvananthpuram

      	 കേന്ദ്ര വനിത ശിശു വികസന മന്ത്രാലയത്തിന്റെ ശുചിത്വ പക്ഷാചരണത്തിന് തുടക്കമായി. ഈ മാസം 1 മുതല്‍ 12 വരെ നീണ്ടുനില്‍ക്കുന്ന പക്ഷാചരണത്തിന്റെ ഭാഗമായി രാജ്യത്തുടനീളമുള്ള അംഗന്‍വാടികള്‍, ശിശുപരിചരണ സ്ഥാപനങ്ങള്‍ തുടങ്ങിയവ കേന്ദ്രീകരിച്ച് ശുചിത്വ പ്രതിജ്ഞ എടുക്കല്‍, പോസ്റ്റര്‍, പരസ്യവാചക രചന മത്സരങ്ങള്‍ തെരുവ് നാടകം, ശുചിത്വഭാരതത്തെ കുറിച്ചുള്ള ചലച്ചിത്ര പ്രദര്‍ശനം തുടങ്ങിയവ സംഘടിപ്പിച്ചിട്ടുണ്ട്. ശുചിത്വ ഭാരത യജ്ഞത്തിന്റെ പ്രാധാന്യത്തെ കുറിച്ച് കുട്ടികള്‍ക്കും, അമ്മമാര്‍ക്കും അറിവ് പകരുകയാണ് രണ്ടാഴ്ച നീണ്ടുനില്‍ക്കുന്ന ഈ ബോധവല്‍ക്കരണ പരിപാടിയുടെ ലക്ഷ്യം. പരിപാടിയില്‍ എല്ലാ അംഗനവാടി കേന്ദ്രങ്ങളെയും ഉള്‍പ്പെടുത്തണമെന്ന് ആവശ്യപ്പെട്ട് കേന്ദ്ര വനിതാ ശിശുവികസന മന്ത്രാലയം സംസ്ഥാന ചീഫ് സെക്രട്ടറിമാര്‍ക്ക് കത്ത് എഴുതിയിട്ടുണ്ട്.
      	 അംഗനവാടികളും അവയുടെ പരിസരവും വൃത്തിയായി സൂക്ഷിക്കുക, ശൗചാലയങ്ങളുടെ നിര്‍മ്മാണ പുരോഗതി അവലോകനം ചെയ്യുക, അംഗപരിമിതര്‍ക്കായുള്ള ശൗചാലയങ്ങള്‍ ഉറപ്പുവരുത്തുക, വൃക്ഷങ്ങള്‍ വച്ച് പിടിപ്പിക്കല്‍ തുടങ്ങിയവ ശുചിത്വ പക്ഷാചരണത്തിന്റെ ഭാഗമായി നിര്‍ദ്ദേശിച്ചിട്ടുണ്ട്.
    
    
    (Release ID: 1483646) Visitor Counter : 6