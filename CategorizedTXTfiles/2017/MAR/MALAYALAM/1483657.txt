      തെരഞ്ഞെടുപ്പ് കമ്മീഷന്‍

      മണിപ്പൂര്‍ നിയമസഭാ തെരഞ്ഞെടുപ്പ് വിവരങ്ങള്‍ ഒറ്റ നോട്ടത്തില്‍
      Posted On: 03 MAR 2017 12:39PM by PIB Thiruvananthpuram

      	 മണിപ്പൂര്‍ നിയമസഭയിലേയ്ക്കുള്ള തെരഞ്ഞെടുപ്പ് രണ്ട് ഘട്ടങ്ങളിലായി മാര്‍ച്ച് 4, 8 തീയതികളില്‍ നടക്കും. ആകെ 1902562 വോട്ടര്‍മാരാണ് തെരഞ്ഞടുപ്പില്‍ സമ്മതിദാനാവകാശം വിനിയോഗിക്കുക. വോട്ടര്‍മാരില്‍ 928573 പേര്‍ പുരുഷന്‍മാരും 973989 പേര്‍ വനിതകളുമാണ്.
      	 ആദ്യഘട്ട വോട്ടെടുപ്പില്‍ 168 സ്ഥാനാര്‍ത്ഥികളും, രണ്ടാം ഘട്ടത്തില്‍ 98 സ്ഥാനാര്‍ത്ഥികളുമാണ് ജനവിധി തേടുന്നത്. ആദ്യ ഘട്ടത്തില്‍ 7 വനിതാ സ്ഥാനാര്‍ത്ഥികളും, രണ്ടാം ഘട്ടത്തില്‍ 4 വനിതാസ്ഥാനാര്‍ത്ഥികളും മത്സരരംഗത്തുണ്ട്.
      	 11 പേര്‍ മത്സര രംഗത്തുള്ള സൈകുള്‍ മണ്ഡലത്തിലാണ് ഏറ്റവും കൂടുതല്‍ സ്ഥാനാര്‍ത്ഥികള്‍ ഉള്ളത്. 2307 ചതുരശ്ര കിലോമീറ്റര്‍ ഉള്ള പുംഗ്യാര്‍ ആണ് ഏറ്റവും വലിയ നിയമസഭാ മണ്ഡലം. ഏറ്റവും കൂടുതല്‍ വോട്ടര്‍മാരുള്ള മണ്ഡലം മാവോയാണ് 53556 പേര്‍. ഏറ്റവും കുറവ് വോട്ടര്‍മാര്‍ തിപായ്മുഖ് മണ്ഡലത്തിലാണ് 17,758 പേര്‍. ആകെ 2794 പോളിംഗ് സ്റ്റേഷനുകളാണ് വോട്ടെടുപ്പിനായി ഒരുക്കിയിട്ടുള്ളത്.

    

    
    (Release ID: 1483657) Visitor Counter : 7