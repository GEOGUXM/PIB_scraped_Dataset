      PIB Headquarters

      റബ്ബര്‍ ബോര്‍ഡില്‍ രാജഭാഷാ സമ്മേളനം
      Posted On: 13 MAR 2017 5:48PM by PIB Thiruvananthpuram

      			
      	 റബ്ബര്‍ ബോര്‍ഡിലെ ഈ വര്‍ഷത്തെ രാജഭാഷാ സമ്മേളനം 2017 മാര്‍ച്ച് 15-ന് രാവിലെ 10 മണിക്ക് കോട്ടയത്തുള്ള ഇന്ത്യന്‍ റബ്ബര്‍ ഗവേഷണകേന്ദ്രത്തില്‍ വെച്ച് പ്രശസ്ത കവിയും എഴുത്തുകാരനുമായ കല്‍പ്പറ്റ നാരായണന്‍ ഉദ്ഘാടനം ചെയ്യും. ചടങ്ങില്‍ റബ്ബര്‍ബോര്‍ഡ് ചെയര്‍മാന്‍ എ. അജിത്കുമാര്‍ ഐ.എ.എസ്. അദ്ധ്യക്ഷത വഹിക്കും.
      	 കേന്ദ്ര ആഭ്യന്തര മന്ത്രാലയത്തിന്റെ കീഴിലുള്ള ഔദ്യോഗിക ഭാഷാവിഭാഗമാണ് കേന്ദ്രസര്‍ക്കാര്‍ സ്ഥാപനങ്ങളില്‍ ഔദ്യോഗികഭാഷ പ്രചരിപ്പിക്കുന്നതിന് ഹിന്ദി മാസാചരണവും രാജഭാഷാ സമ്മേളനങ്ങളും നടത്താന്‍ നിര്‍ദ്ദേശിച്ചിരിക്കുന്നത്.
      ഹിന്ദിമാസാചരണവുമായി ബന്ധപ്പെട്ട് നടത്തിയ വിവിധ മത്സരങ്ങളില്‍ വിജയികളാ യവര്‍ക്കുള്ള സമ്മാനങ്ങളും ഹിന്ദിയുടെ ഉപയോഗം കാര്യക്ഷമമായി നടപ്പാക്കിയിട്ടുള്ള ഓഫീസുകള്‍ക്കുള്ള പുരസ്‌കാരങ്ങളും സമ്മേളനത്തില്‍ വിതരണം ചെയ്യും.
    
    
    (Release ID: 1484250) Visitor Counter : 4