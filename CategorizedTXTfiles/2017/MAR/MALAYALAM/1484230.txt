      ധനകാര്യ മന്ത്രാലയം

      പരോക്ഷ നികുതി പിരിവില്‍ 22.2% ന്റെയും, പ്രത്യക്ഷ നികുതി പിരിവില്‍ 10.7% ന്റെയും വര്‍ദ്ധന
      Posted On: 10 MAR 2017 5:55PM by PIB Thiruvananthpuram

      രാജ്യത്ത് കഴിഞ്ഞ മാസം സെന്‍ട്രല്‍ എക്‌സൈസ്, സേവന നികുതി, കസ്റ്റംസ് തീരുവ തുടങ്ങിയ പരോക്ഷ നികുതി ഇനങ്ങളിലായി മൊത്തം 7.72 ലക്ഷം കോടി രൂപയുടെ വര്‍ദ്ധനവുണ്ടായി. തൊട്ട് മുന്‍വര്‍ഷം ഇതേ കാലയളവിനെക്കാള്‍ 22.2% കുടുതലാണിത്.
      	 2016-17 ഏപ്രില്‍ - ഫെബ്രുവരി കാലയളവില്‍ കേന്ദ്ര എക്‌സൈസ് തീരുവ ഇനത്തില്‍ മൊത്തം വരുമാനം 3.45 ലക്ഷം കോടി രൂപയായിരുന്നു. തൊട്ട് മുന്‍ സാമ്പത്തിക വര്‍ഷം ഇതേ കാലയളവില്‍ 2.53 ലക്ഷം കോടി രൂപയായിരുന്നു വരുമാനം വര്‍ദ്ധന 36.2 %.
      	 സേവന നികുതി ഇനത്തില്‍ 2016-17 ഏപ്രില്‍-ഫെബ്രുവരി കാലയളവില്‍ 2.21 ലക്ഷം കോടി രൂപയാണ് മൊത്തം സമാഹരിച്ചത്. തൊട്ട് മുന്‍ സാമ്പത്തിക വര്‍ഷം ഇതേ കാലയളവിലേതിനെക്കാള്‍ 20.8% വര്‍ദ്ധന.
      	 കസ്റ്റംസ് തീരുവ ഇനത്തില്‍ 2016-17 ഏപ്രില്‍-ഫെബ്രുവരി കാലയളവിലെ മൊത്തം വരുമാനം 2.05 ലക്ഷം കോടി രൂപയായിരുന്നു. കഴിഞ്ഞ സാമ്പത്തിക വര്‍ഷം ഇതേ കാലയളവില്‍ 1.94 ലക്ഷം കോടി രൂപയായിരുന്നു പിരിച്ചെടുത്തത്. വര്‍ദ്ധന 5.2%.
      	 ഇക്കൊല്ലം ഫെബ്രുവരിയില്‍ മൊത്തം പരേക്ഷ നികുതി പിരിവില്‍ കഴിഞ്ഞ വര്‍ഷം ഇതേ കാലയളവിനെ അപേക്ഷിച്ച് 8.4% വര്‍ദ്ധന രേഖപ്പെടുത്തി.
      പ്രത്യക്ഷ നികുതി പിരിവ്
      	 ഇക്കഴിഞ്ഞ മാസം വരെയുള്ള പ്രത്യക്ഷ നികുതി പിരിവ് 6.17 ലക്ഷം കോടി രൂപയാണ്. കഴിഞ്ഞ വര്‍ഷം ഇതേ കാലയളവിനെക്കാള്‍ 10.7% വര്‍ദ്ധനയാണിത്. കോര്‍പ്പറേറ്റ് ആദായ നികുതി പിരിവില്‍ 11.9% ന്റെയും വ്യക്തിഗത ആദായ നികുതി ഇനത്തില്‍ 20.8% ന്റെ വര്‍ദ്ധയുണ്ടായി.
    
    
    (Release ID: 1484230) Visitor Counter : 2