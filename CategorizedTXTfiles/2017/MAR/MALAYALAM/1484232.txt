      PIB Headquarters

      ശുചിത്വ പക്ഷാചരണത്തിന്റെ ഭാഗമായി നീണ്ടകര തുറമുഖം വൃത്തിയാക്കും
      Posted On: 10 MAR 2017 5:58PM by PIB Thiruvananthpuram

      		
      	 കേന്ദ്ര വനിത, ശിശു വികസന മന്ത്രാലയത്തിന്റെ ആഭിമുഖ്യത്തില്‍ മാര്‍ച്ച് ഒന്ന് മുതല്‍ നടന്നുവരുന്ന ശുചിത്വ പക്ഷാചരണത്തിന്റെ ഭാഗമായി ഞായറാഴ്ച (2017 മാര്‍ച്ച് 12) കൊല്ലം ജില്ലയിലെ നീണ്ടകര തുറമുഖത്ത് ശുചീകരണ പ്രവര്‍ത്തനങ്ങള്‍ നടക്കും. രാവിലെ 10.30 മുതല്‍ ഉച്ചയ്ക്ക് 12.30 വരെ നടക്കുന്ന ശുചീകരണ പ്രവര്‍ത്തനങ്ങള്‍ക്ക് കേന്ദ്ര വനിത ശിശു വികസന മന്ത്രാലയത്തിലെ സെക്രട്ടറി ശ്രീമതി ലീനാ നായര്‍ നേതൃത്വം നല്‍കും. ഉച്ചതിരിഞ്ഞ് 1.30 മണി മുതല്‍ 3.30 മണി വരെ ശുചിത്വത്തെ കുറിച്ചുള്ള ശില്‍പശാലയും ഈ വിഷയത്തെ ആധാരമാക്കി ദേശീയ ചലച്ചിത്ര വികസന കോര്‍പ്പറേഷന്‍ നിര്‍മ്മിച്ച, അവാര്‍ഡ് നേടിയിട്ടുള്ള ചിത്രങ്ങളുടെ പ്രദര്‍ശനവും ഉണ്ടായിരിക്കും.
      	 കൊച്ചിയിലെ മത്സ്യോല്‍പ്പന്ന കയറ്റുമതി വികസന അതോറിറ്റിയുടെ സഹകരണത്തോടെയാണ് പരിപാടി സംഘടിപ്പിച്ചിട്ടുള്ളത്.
    
    
    (Release ID: 1484232) Visitor Counter : 2