      PIB Headquarters

      വേളാങ്കണ്ണിക്ക് പ്രത്യേക ട്രെയിനുകള്‍
      Posted On: 02 MAR 2017 5:33PM by PIB Thiruvananthpuram

      	
      	 വേനല്‍ക്കാലത്തെ തിരക്ക് ഒഴിവാക്കാന്‍ കൊച്ചുവേളി, കാരയ്ക്കല്‍ റൂട്ടില്‍ നാഗര്‍കോവില്‍ വഴി ദക്ഷിണ റെയില്‍വേ സ്‌പെഷ്യല്‍ ഫെയര്‍ സ്‌പെഷ്യല്‍ ട്രെയിനുകള്‍ ഓടിക്കും.
      	 ഈ മാസം 8-ാം തീയതി മുതല്‍ ജൂണ്‍ 28 വരെയായിരിക്കും ഈ സര്‍വ്വീസുകള്‍.
      	 കൊച്ചുവേളിയില്‍ നിന്ന് ബുധനാഴ്ചകളില്‍ 8.15 ന് പുറപ്പെടുന്ന കൊച്ചുവേളി - കാരയ്ക്കല്‍ പ്രതിവാര സ്‌പെഷ്യല്‍ ട്രെയിന്‍ (നം.06044) തൊട്ടടുത്ത ദിവസം 3.45 ന് കാരയ്ക്കലില്‍ എത്തും.
      	
      	 തിരിച്ചുള്ള ദിശയില്‍ ഈ മാസം 9 മുതല്‍ ജൂണ്‍ 29 വരെയുള്ള ദിവസങ്ങളില്‍ വ്യാഴാഴ്ചകളില്‍ രാവിലെ 10.45 ന് കാരയ്ക്കലില്‍ നിന്ന് പുറപ്പെടുന്ന കാരയ്ക്കല്‍ - കൊച്ചുവേളി പ്രതിവാര ട്രെയിന്‍ വെള്ളിയാഴ്ചകളില്‍ ഉച്ചയ്ക്ക് 12.25 ന് കൊച്ചുവേളിയില്‍ എത്തും.
      	 ഈ ട്രയിനുകള്‍ക്ക് രണ്ട് എ.സി. ടു ടയര്‍, മൂന്ന് എ.സി. ടു ടയര്‍, 11 സ്ലീപ്പര്‍ ക്ലാസ്, രണ്ട് ജനറല്‍ എന്നീ കോച്ചുകള്‍ ഉണ്ടാകും.
      	
      തിരുവനന്തപുരം സെന്‍ട്രല്‍, നാഗര്‍കോവില്‍ ടൗണ്‍, തിരുനെല്‍വേലി, കോവില്‍പ്പട്ടി, സാത്തൂര്‍, വിരുദനഗര്‍, മധുര, ഡിണ്ടുഗല്‍, തിരുച്ചിറപ്പള്ളി, തഞ്ചാവൂര്‍, നാഗപട്ടണം, നാഗൂര്‍ എന്നീ സ്റ്റേഷനുകളില്‍ സ്റ്റോപ്പുകള്‍ ഉണ്ടാകും.
    
    
    (Release ID: 1483637) Visitor Counter : 5
    
    
      Read this release in: English