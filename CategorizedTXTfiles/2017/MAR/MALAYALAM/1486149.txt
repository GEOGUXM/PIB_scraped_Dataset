      ഊര്‍ജ്ജ മന്ത്രാലയം

      വൈദ്യുതി കയറ്റുമതി ചെയ്യുന്ന രാജ്യമായി ഇന്ത്യ മാറി
      Posted On: 29 MAR 2017 3:52PM by PIB Thiruvananthpuram


    വൈദ്യുതി ഇറക്കുമതി ചെയ്യുന്ന അളവിനേക്കാള്‍ കൂടുതല്‍ വൈദ്യുതി കയറ്റുമതി ചെയ്യുന്ന രാജ്യമെന്ന നേട്ടം ആദ്യമായി ഇന്ത്യ കൈവരിച്ചു. കേന്ദ്ര വൈദ്യുതി അതോറിറ്റിയുടെ കണക്കനുസരിച്ച് 2016 ഏപ്രില്‍ മുതല്‍ 2017 ഫെബ്രുവരി വരെയുള്ള കാലയളവില്‍ നേപ്പാള്‍, ബംഗ്ലാദേശ്, മ്യാന്‍മാര്‍ എന്നീ രാജ്യങ്ങളിലേക്കായി 5798 ദശലക്ഷം യൂണിറ്റ് വൈദ്യുതി ഇന്ത്യ കയറ്റുമതി ചെയ്തു. ഭൂട്ടാനില്‍ നിന്ന് ഇന്ത്യ ഇറക്കുമതി ചെയ്യുന്ന 5585 ദശലക്ഷം യൂണിറ്റ് വൈദ്യുതിയേക്കാള്‍ 213 ദശലക്ഷം യൂണിറ്റ് കൂടുതല്‍ ആണിത്. കഴിഞ്ഞ മൂന്നു വര്‍ഷത്തിനിടെ നേപ്പാള്‍, ബംഗ്ലാദേശ് എന്നിവിടങ്ങളിലേക്കുള്ള വൈദ്യുതി കയറ്റുമതിയില്‍ യഥാക്രമം 2.5 ശതമാനത്തിന്റെയും 2.8 ശതമാനത്തിന്റെയും വര്‍ധനയുണ്ടായി.


    1980 കളില്‍ രാജ്യങ്ങള്‍ തമ്മില്‍ വൈദ്യുതി വ്യാപാരം ആരംഭിച്ചപ്പോള്‍ മുതല്‍ ഇന്ത്യ ഭൂട്ടാനില്‍ നിന്ന് വൈദ്യുതി ഇറക്കുമതി ചെയ്യുകയും ചെറിയ തോതില്‍ നേപ്പാളിലേക്ക് വൈദ്യുതി കയറ്റുമതി ചെയ്യുകയും ചെയ്തിരുന്നു. 2016 ല്‍ മുസഫര്‍പൂര്‍ (ഇന്ത്യ)- ദാല്‍ഖേബാര്‍ (നേപ്പാള്‍) ലൈന്‍ കമ്മീഷന്‍ ചെയ്തതോടെ നേപ്പാളിലേക്കുള്ള വൈദ്യുതി കയറ്റുമതിയില്‍ 145 മെഗാവാട്ടിന്റെ വര്‍ദ്ധനവ് വരുത്താന്‍ സാധിച്ചു. കത്തിയ (ബീഹാര്‍) -കുശാഹ (നേപ്പാള്‍), റാക്‌സോള്‍ (ബീഹാര്‍) -പാര്‍വാനിപൂര്‍ (നേപ്പാള്‍) 132 കെ.വി. ലൈനുകള്‍ കൂടി കമ്മീഷന്‍ ചെയ്യുന്നതോടെ നേപ്പാളിലേക്കുള്ള വൈദ്യുതി കയറ്റുമതിയില്‍ ഇനിയും 145 മെഗാവാട്ടിന്റെ വര്‍ദ്ധനയുണ്ടാകും.

    
    
    (Release ID: 1486149) Visitor Counter : 3