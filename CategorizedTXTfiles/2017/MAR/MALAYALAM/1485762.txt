      തൊഴില്‍, ഉദ്യോഗ മന്ത്രാലയം

      ഇ.പി.എഫ് ക്ലെയിമുകള്‍ ഒരാഴ്ചയ്ക്കുള്ളില്‍ തീര്‍പ്പാക്കാന്‍ നിര്‍ദ്ദേശം
      Posted On: 27 MAR 2017 5:46PM by PIB Thiruvananthpuram


    മരണാന്തര ക്ലെയിമുകള്‍ ലഭിച്ച് ഒരാഴ്ചയ്ക്കുള്ളില്‍ അവ തീര്‍പ്പാക്കാന്‍ എംപ്ലോയീസ് പ്രൊവിഡന്റ് ഫണ്ട് ഓര്‍ഗനൈസേഷന്റെ ഫീല്‍ഡ് ഓഫീസുകള്‍ക്ക് നിര്‍ദ്ദേശം നല്‍കി. ആവശ്യമായ എല്ലാ രേഖകളും സമര്‍പ്പിച്ചാല്‍ 20 ദിവസത്തിനുള്ളില്‍ അവകാശികള്‍ക്ക് ആനുകൂല്യങ്ങള്‍ നല്‍കുമെന്നും കേന്ദ്ര തൊഴില്‍ മന്ത്രി ശ്രീ. ബന്ദാരൂ ദത്തത്രേയ ലോക്‌സഭയില്‍ രേഖാമൂലം നല്‍കിയ മറുപടിയില്‍ അറിയിച്ചു. ക്ലെയിം ഫോമുകള്‍ പരിശോധിച്ച് ആവശ്യമായ രേഖകള്‍ സംബന്ധിച്ച് അവകാശികള്‍ക്ക് വേണ്ട മാര്‍ഗ്ഗ നിര്‍ദ്ദേശം നല്‍കാന്‍ ഇ.പി.എഫ്.ഒ. ഫെസിലിറ്റേഷന്‍ കേന്ദ്രങ്ങളിലെ ഉദ്യോഗസ്ഥര്‍ക്ക് പ്രത്യേകം നിര്‍ദ്ദേശം നല്‍കിയിട്ടുണ്ട്. വരിക്കാര്‍ മരണമടയുന്ന കേസുകള്‍ നിത്യേനയെന്നവണ്ണം നേരിട്ട് പരിശോധിക്കാന്‍ പ്രൊവിഡന്റ് ഫണ്ട് മേഖലാ കമ്മിഷണര്‍മാര്‍ക്ക് നിര്‍ദ്ദേശം നല്‍കിയിട്ടുണ്ടെന്നും കേന്ദ്ര സഹമന്ത്രി അറിയിച്ചു.

    
    
    (Release ID: 1485762) Visitor Counter : 7