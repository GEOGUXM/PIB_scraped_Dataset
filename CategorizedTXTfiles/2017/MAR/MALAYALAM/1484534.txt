      വാണിജ്യ വ്യവസായ മന്ത്രാലയം

      കയറ്റുമതിക്കാര്‍ക്കുള്ള വ്യാപാര അടിസ്ഥാന സൗകര്യ പദ്ധതി നിലവില്‍ വന്നു
      Posted On: 15 MAR 2017 5:17PM by PIB Thiruvananthpuram

      	 രാജ്യത്തെ കയറ്റുമതിക്കാരുടെ വിവിധ ആവശ്യങ്ങള്‍ പരിഹരിക്കാന്‍ ലക്ഷ്യമിട്ടുകൊണ്ടുള്ള പദ്ധതിയായ ട്രേഡ് ഇന്‍ഫ്രാസ്ട്രക്ച്ചര്‍ ഫോര്‍ എക്‌സ്‌പോര്‍ട്ട് സ്‌കീം (റ്റി.ഐ.ഇ.എസ്) കേന്ദ്ര വാണിജ്യ വ്യവസായ മന്ത്രി ശ്രീമതി നിര്‍മ്മലാ സീതാ രാമന്‍ ന്യൂ ഡല്‍ഹിയില്‍ ഇന്ന് ഉദ്ഘാടനം ചെയ്തു. തദവസരത്തില്‍ സംസാരിക്കവെ, കേവലം അടിസ്ഥാന സൗകര്യങ്ങള്‍ സൃഷ്ടിക്കുക മാത്രമല്ല, അവ ഫലപ്രദമായി പ്രവര്‍ത്തിക്കുന്നുവെന്നും നിലനില്‍ക്കുന്നുവെന്നും ഉറപ്പുവരുത്തുക യെന്നതും പദ്ധതിയുടെ ലക്ഷ്യമെന്ന് അവര്‍ പറഞ്ഞു. ഇതിന് കീഴില്‍ അംഗീകാരം നല്‍കുന്ന പദ്ധതികളുടെ പുരോഗതി കൃത്യമായ കാലയളവില്‍ വിലയിരുത്തുന്നതിന് ഒരു ഉന്നതാധികാര സമിതിയുണ്ടാകും. കേന്ദ്ര വാണിജ്യ സെക്രട്ടറിയുടെ അദ്ധ്യക്ഷതയില്‍ വിവിധ മന്ത്രാലയങ്ങളില്‍ നിന്നുള്ള പ്രതിനിധികളടങ്ങുന്ന മറ്റൊരു ഉന്നതാധികാര സമിതിയായിരിക്കും സാമ്പത്തിക സഹായം സംബന്ധിച്ച നിര്‍ദ്ദേശങ്ങള്‍ പരിഗണിക്കുക.
      	 കയറ്റുമതി പ്രോത്സാഹന സമിതി ഉള്‍പ്പെടെയുള്ള കേന്ദ്ര സംസ്ഥാന ഏജന്‍സികള്‍ ഉല്‍പ്പന്ന ബോര്‍ഡുകള്‍ പ്രത്യേക സാമ്പത്തിക മേഖലാ അധികാരികള്‍, കേന്ദ്ര ഗവണ്‍മെന്റിന്റെ കയറ്റിറക്കുമതി നയത്തിന് കീഴില്‍ അംഗീകാരം നല്‍കിയിട്ടുള്ള അപ്പക്‌സ് വ്യാപാര സംഘടനകള്‍ തുടങ്ങിയവയെല്ലാം ഈ പദ്ധതിക്ക് കീഴിലുള്ള സാമ്പത്തിക സഹായത്തിന് അര്‍ഹരായിരിക്കും.
      	 മൊത്തം പദ്ധതി വിഹിതത്തിന്റെ 50 ശതമാനമോ അല്ലെങ്കില്‍ നിര്‍വ്വഹണ ഏജന്‍സികളുടെ മൊത്തം വിഹിതത്തിന്റെ 50 ശതമാനമോ ഗ്രാന്റ് ഇന്‍ എയിഡായിട്ടായിരിക്കും കേന്ദ്ര ഗവണ്‍മെന്റിന്റെ സാമ്പത്തിക സഹായം നല്‍കുക. സാധാരണ ഗതിയില്‍ ഓരോ അടിസ്ഥാന സൗകര്യ പദ്ധതിക്കും. പരമാവധി 20 കോടി രൂപ എന്ന നിരക്കിലായിരിക്കും ഗ്രാന്റ് അനുവദിക്കുക.
    
    
    (Release ID: 1484534) Visitor Counter : 5