      অসামরিকবিমানপরিবহণমন্ত্রক

      দেশের প্রথম সুসংহত হেলিপোর্ট জাতির উদ্দেশে উত্সর্গ করলেন অসামরিক বিমান পরিবহনমন্ত্রী
      দিল্লির রোহিনী হেলিপোর্টে মঙ্গলবার পবনহংসের সঙ্গে দেশের প্রথম সুসংহতহেলিপোর্ট জাতির উদ্দেশে উত্সর্গ করলেন অসামরিক বিমান পরিবহনমন্ত্রী শ্রী অশোকগজপতি রাজু

      Posted On: 01 MAR 2017 11:09AM by PIB Kolkata

    দিল্লির রোহিনী হেলিপোর্টে মঙ্গলবার পবনহংসের সঙ্গে দেশের প্রথম সুসংহতহেলিপোর্ট জাতির উদ্দেশে উত্সর্গ করলেন অসামরিক বিমান পরিবহনমন্ত্রী শ্রী অশোকগজপতি রাজু| তিনি বলেন, হেলিপোর্টের অসাধারণ পরিকাঠামো থাকলেও দেশে হেলিকপ্টার পরিষেবা এখনও প্রাথমিক অবস্থায় রয়েছে| তিনি আরও বলেন, এই উদ্যোগ কর্মসংস্থান তৈরিকরবে| বিশেষ করে ভবিষ্যতে আনন্দ পাওয়ার জন্য হেলিকপ্টার চড়ার চাহিদা বাড়ার সম্ভাবনা রয়েছে| একে কেন্দ্র করে পাইলট প্রশিক্ষণ কেন্দ্রও তৈরি হবে বলে তিনি আশাপ্রকাশ করেন|
    
    অনুষ্ঠানে অসামরিক বিমান পরিবহন মন্ত্রকের প্রতিমন্ত্রী শ্রী জয়ন্ত সিনহা বলেন, বিমান পরিবহনের ক্ষেত্রে প্রায় প্রতিদিনই নানা রকম ইতিহাস তৈরি হচ্ছে, আর এই হেলিপোর্ট হচ্ছে এরই একটি অংশ| তিনি বলেন, এই সুবিধা আপত্কালীন চিকিত্সা পরিষেবা প্রদান করায়, মানুষের নিরাপত্তার জন্য এবং পর্যটনে উত্সাহ বৃদ্ধিতে সহায়তা করবে| তাছাড়া বিমানের জ্বালানির ক্ষেত্রে বর্তমানে প্রযুক্ত পঁচিশ শতাংশ করের কিছুটা কমিয়ে নিলে হেলিকপ্টার পরিষেবা আরও অর্থকরী ও গ্রহণযোগ্য হবে বলে তিনি উল্লেখকরেন|
    
    অসামরিক বিমান পরিবহন মন্ত্রকের সচিব শ্রী আর.এন. চৌবে বলেন, জাতীয় বিমান পরিবহন নীতির অঙ্গ হিসেবে দেশের চারটি অংশে একটি করে হেলিপোর্ট তৈরি হতে যাচ্ছে| রোহিনী হচ্ছে এরই প্রথম পদক্ষেপ|
    
    রোহিনী হেলিপোর্ট একশ কোটি টাকা ব্যয়ে প্রায় দু’বছরে নির্মিত হয়েছে| এই হেলিপোর্ট সমস্ত রকমের হেলিকপ্টার পরিষেবা প্রদান করবে এবং ইন্দিরা গান্ধী আন্তর্জাতিক বিমান বন্দরের ওপর চাপ কমাবে| তাছাড়া এর মধ্য দিয়ে আকাশপথে আঞ্চলিক যোগাযোগ বৃদ্ধি পাওয়ার সম্ভাবনাও রয়েছে| এই হেলিপোর্ট থেকেআশেপাশের সমস্ত গন্তব্যে হেলিকপ্টার পরিষেবা দেওয়ার জন্য রোডম্যাপ তৈরি করছে পবনহংস হেলিকপ্টার লিমিটেড|

    
    
    (Release ID: 1483512) Visitor Counter : 5
    
    

      Background release reference

      অনুষ্ঠানে অসামরিক বিমান পরিবহন মন্ত্রকের প্রতিমন্ত্রী শ্রী জয়ন্ত সিনহা বলেন, বিমান পরিবহনের ক্ষেত্রে প্রায় প্রতিদিনই নানা রকম ইতিহাস তৈরি হচ্ছে