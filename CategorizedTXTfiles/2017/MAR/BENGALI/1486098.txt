      তথ্যওসম্প্রচারমন্ত্রক

      তথ্য ও সম্প্রচার মন্ত্রকের পরামর্শদাতা কমিটির বৈঠকে পৌরহিত্য করলেন শ্রী এম ভেঙ্কাইয়া নাইডু
      শ্রী এম ভেঙ্কাইয়া নাইডু আজ তথ্য ও সম্প্রচার মন্ত্রকের সঙ্গে যুক্তপরামর্শদাতা কমিটির বৈঠকে পৌরহিত্য করেন

      Posted On: 30 MAR 2017 12:02PM by PIB Kolkata

    শ্রী এম ভেঙ্কাইয়া নাইডু আজ তথ্য ও সম্প্রচার মন্ত্রকের সঙ্গে যুক্ত পরামর্শদাতা কমিটির বৈঠকে পৌরহিত্য করেন। দেশে গোষ্ঠীগত বেতার বা কম্যুনিটি রেডিও প্রসারের পথ মানচিত্র তৈরির বিষয় নিয়ে এই বৈঠকে আলোচনা হয়। তথ্য ও সম্প্রচার প্রতিমন্ত্রী কর্ণেল রাজ্যবর্ধন রাঠোরও এই বৈঠকে উপস্থিত ছিলেন।
    
    প্রারম্ভিক ভাষণে শ্রী নাইডু কমিটির সদস্যদের মন্ত্রকের পক্ষ থেকে দেশে কম্যুনিটি রেডিও আন্দোলনের প্রসার ঘটাতে যে সব পদক্ষেপ নেওয়া হয়েছে সে সম্পর্কে অবহিত করেন। তিনি জানান যে, তাঁর মন্ত্রক সম্প্রতি কম্যুনিটি রেডিও স্টেশন গড়ে তোলার জন্য ভর্তুকির পরিমাণ উত্তর-পূর্বাঞ্চলের ক্ষেত্রে ৫০ শতাংশ থেকে বাড়িয়ে ৯০শতাংশ আর অন্যান্য রাজ্যের ক্ষেত্রে ৭৫ শতাংশ করেছে সাড়ে সাত লক্ষ টাকার উর্ধ্বসীমা সাপেক্ষে।
    
    যোগাযোগের মাধ্যম হিসেবে কম্যুনিটি রেডিও’র তাৎপর্য ব্যাখ্যা করে শ্রীনাইডু বলেন যে, স্থানীয় ভাষা/উপ ভাষায় মানুষের তথ্য সংক্রান্ত প্রয়োজন মেটাতে এই কম্যুনিটি রেডিও হ’ল খুব গুরুত্বপূর্ণ এক মাধ্যম। এই বেতার কেন্দ্রগুলি শিক্ষা,গ্রামোন্নয়ন, কৃষি, স্বাস্থ্য, পুষ্টি, পরিবেশ, সমাজ কল্যাণ, পঞ্চায়েতি রাজ ওসাংস্কৃতিক নানা প্রয়োজনীয় বিষয়ে অনুষ্ঠান সম্প্রচার করে থাকে। এছাড়াও এটি গ্রামীণ ক্ষমতায়ন, দলিত ও মহিলাদের অবস্থার মানোন্নয়নে এক শক্তিশালী মাধ্যম হিসেবে কাজ করে।
    
    পরামর্শদাতা কমিটির সদস্যরা এই সব বেতার কেন্দ্রের আওতা বাড়ানোর জন্য মূল্যবান নানা পরামর্শ দেন। তাঁরা দেশে কম্যুনিটি বেতার কেন্দ্র গড়ে তোলার জন্য প্রয়োজনীয় ছাড়পত্র প্রদানের ব্যবস্থায় দ্রুতি আনার প্রয়োজনের কথাও বলেন। কমিটির সদস্যদের মধ্যে বৈঠকে উপস্থিওত ছিলেন – শ্রী মহ্নোজ কুমার তিওয়ারি, শ্রী বিবেক গুপ্তা, শ্রীমতী দেববর্মন (মুনমুন সেন), শ্রী প্রভাত ঝা, শ্রী মধুসূদন মিস্ত্রীপ্রমুখ। তথ্য ও সম্প্রচার সচিব শ্রী অজয় মিত্তাল এবং মন্ত্রকের অন্যান্য উচ্চ পদস্থ আধিকারিকরাও বৈঠকে যোগ দেন।

    
    
    (Release ID: 1486098) Visitor Counter : 2
    
    

      Background release reference

      প্রারম্ভিক ভাষণে শ্রী নাইডু কমিটির সদস্যদের মন্ত্রকের পক্ষ থেকে দেশে কম্যুনিটি রেডিও আন্দোলনের প্রসার ঘটাতে যেসব পদক্ষেপ নেওয়া হয়েছে সে সম্পর্কে অবহিত করেন