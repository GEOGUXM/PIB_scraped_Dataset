      পরিবেশওঅরণ্যমন্ত্রক

      রাজ্যসভায় সুন্দরবনের রয়েল বেঙ্গল টাইগারের চোরা শিকার সংক্রান্ত তথ্য প্রদান
      সুন্দরবনে রয়েল বেঙ্গল টাইগারের অবৈধ শিকার সংক্রান্তএক প্রশ্নের লিখিত জবাবে সোমবার রাজ্যসভায় কেন্দ্রীয় পরিবেশ, বন ও জলবায়ু পরিবর্তন বিষয়ক মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী অনিল মাধব দাভেজা নিয়েছেন

      Posted On: 30 MAR 2017 11:58AM by PIB Kolkata

    সুন্দরবনে রয়েল বেঙ্গল টাইগারের অবৈধ শিকার সংক্রান্তএক প্রশ্নের লিখিত জবাবে সোমবার রাজ্যসভায় কেন্দ্রীয় পরিবেশ, বন ও জলবায়ু পরিবর্তন বিষয়ক মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী অনিল মাধব দাভেজা নিয়েছেন, পশ্চিমবঙ্গ সরকারের রিপোর্ট অনুযায়ী গত পাঁচ বছরে চোরা শিকারের ঘটনা ঘটেনি। তিনি আরও জানিয়েছেন, সুন্দরবনের রয়েল বেঙ্গল টাইগার সংরক্ষণ সংক্রান্ত বিধিবদ্ধতা নিয়ে ভারত ও গণপ্রজাতন্ত্রী বাংলাদেশ সরকারের মধ্যে ২০১১-র নভেম্বরে এক চুক্তিও স্বাক্ষরিত হয়।
    
    এই চুক্তি অনুযায়ী উভয় দেশই দ্বিপাক্ষিক বিজ্ঞান ভিত্তিক ও গবেষণাধর্মী কাজ চালিয়ে যাওয়ার ব্যাপারে সম্মত হয়। এছাড়া এই বিশেষ প্রজাতির বাঘের জীবন যাপন সম্পর্কে জ্ঞান ও তথ্য বিনিময়ের মাধ্যমে বিকাশমূলক পদক্ষেপ গ্রহণ করার কথাও বলা হয় এই চুক্তিতে। স্বাক্ষরকারি কোন দেশই চুক্তির বাইরে কিছু করবে না যাতে সুন্দরবনের কোনরকম জৈব বৈচিত্র্য ক্ষতিগ্রস্ত হয়। সীমান্তবর্তীযে জায়গাগুলিতে বাঘের বসবাস ও চলাচলের খোঁজ রয়েছে , সেখানে বাঘের সুরক্ষা ব্যবস্থা নিশ্ছিদ্র করতে নিয়মিত বৈঠক করার ব্যাপারেও উভয়পক্ষ সম্মতি প্রদান করে।
    
    এই সম্মতি অনুসারে কার্যকর পদক্ষেপের লক্ষ্যে চুক্তির বিভিন্ন অনুচ্ছেদে ও ধারায় উপযুক্ত প্রশিক্ষণ এবং সচেতনতামূলক শিক্ষার ব্যাপারে উল্লেখ রয়েছে। উভয় দেশেই সুন্দরবন এলাকার মানুষজনের বাঘের আক্রমনে বিভিন্ন দুর্ঘটনার শিকার হওয়ার বিষয়ে পরীক্ষা নিরীক্ষা চালানোর জন্য বিশেষ কমিটি গঠন করা হয়েছে। এর সদস্যরা উভয় দেশের সংশ্লিষ্ট ঘটনাসমূহ সম্পর্কে নিজেদের অভিজ্ঞতা বিনিময় এবং পরামর্শক্রমে প্রয়োজন সাপেক্ষে পদক্ষেপের বিষয়ে মতামত বিনিময় নিয়মিতভাবে চালিয়ে যাবে বলে শ্রী দাভে তাঁর জবাবে উল্লেখ করেন।
    
    এছাড়া বনাধিকারী বা উদ্যান অধিকর্তা থেকে শুরু করে উভয় দেশের মন্ত্রী পর্যায়ে পর্যন্ত উদ্ভুত পরিস্থিতি পর্যালোচনার সংস্থান সংশ্লিষ্ট চুক্তির বিভিন্ন অনুচ্ছেদে রয়েছে। এই বিধিবদ্ধতার বিষয়টি পাঁচ বছরের জন্য বৈধ বলে বিবেচিত। তবে পারস্পরিক বোঝাপড়ার মধ্য দিয়ে ৯০ দিনের নোটিসে চুক্তিভঙ্গের ব্যাপারে সহমত না হলে সংশ্লিষ্ট চুক্তি স্বয়ংক্রিয়ভাবে নবিকরণ হওয়ার ব্যাপারে সভাকে অবহিত করেন কেন্দ্রীয় পরিবেশ , বন ও জলবায়ু পরিবর্তনের স্বাধীন দায়িত্বপ্রাপ্ত প্রতিমন্ত্রী শ্রী অনিল মাধব দাভে।

    
    
    (Release ID: 1486097) Visitor Counter : 2
    
    

      Background release reference

      সুন্দরবনের রয়েল বেঙ্গল টাইগার সংরক্ষণ সংক্রান্ত বিধিবদ্ধতা নিয়ে ভারত ও গণপ্রজাতন্ত্রী বাংলাদেশ সরকারের মধ্যে ২০১১-র নভেম্বরে এক চুক্তিও স্বাক্ষরিত