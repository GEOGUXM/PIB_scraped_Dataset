      অর্থমন্ত্রক

      অর্থ বছরের শুরুতেই সরকারি প্রকল্প ও কর্মসূচিতে বিনিয়োগের জন্য সংশ্লিষ্ট সকল পক্ষকেই প্রস্তুত থাকার পরামর্শ দিলেন কেন্দ্রীয় অর্থমন্ত্রী
      আগামী ৩১মার্চের আগেই সংসদে অর্থ বিল অনুমোদিত হবে

      Posted On: 08 MAR 2017 1:55PM by PIB Kolkata

    আগামী ৩১মার্চের আগেই সংসদে অর্থ বিল অনুমোদিত হবে। সেই কারণে সবকটি কেন্দ্রীয় মন্ত্রককে পরামর্শ দেওয়া হয়েছে সর্বতোভাবে প্রস্তুতি নেওয়ার জন্য, যাতে আগামী পয়লা এপ্রিল থেকে বিভিন্ন কর্মসূচির জন্য প্রয়োজনীয় অর্থ বন্টনের কাজ নিশ্চিত করা যায়।
    
    আজ এখানে আর্থিক উপদেষ্টাদের এক সম্মেলনে ভাষণদানকালে একথা জানান কেন্দ্রীয় অর্থমন্ত্রী শ্রী অরুণ জেটলি। বিভিন্ন কেন্দ্রীয় মন্ত্রক ও দপ্তরের সঙ্গে সংশ্লিষ্ট আর্থিক উপদেষ্টাদের কাছে তিনি তাঁর বক্তব্য পেশ করছিলেন। সম্মেলনের উদ্যোক্তা কেন্দ্রীয়অর্থ মন্ত্রকের ব্যয় সংক্রান্ত দপ্তর।
    
    বাজেট ও অ্যাকাউন্টসের ক্ষেত্রে সংস্কার কর্মসূচির নিশ্চিত রূপায়ণের জন্য আর্থিক উপদেষ্টাদের ভূমিকারও বিশেষ প্রশংসা করেন অর্থমন্ত্রী। অর্থ বছরের শুরুতেই যাতে বিভিন্ন প্রকল্প ও কর্মসূচি খাতে বিনিয়োগের বিষয়টি নিশ্চিত করা যায়, সেজন্য সার্বিকভাবে চ্যালেঞ্জ গ্রহণের কাজে সংশ্লিষ্ট সকল পক্ষকেই প্রস্তুত থাকার পরামর্শদেন তিনি।
    
    সম্মেলনে ভাষণদেন কেন্দ্রীয় অর্থ সচিব শ্রী অশোক লাভাসা-ও। তিনি তাঁর বক্তব্যে আর্থিক পরিচালন ক্ষেত্রের দক্ষতার ওপর বিশেষভাবে জোর দেন। তাঁর মতে, সঠিক সময়ে পরিষেবা প্রসার নিশ্চিত করা সম্ভব উন্নত কাঠামো গত ব্যবস্থা ও দক্ষতার মাধ্যমে।

    
    
    (Release ID: 1483941) Visitor Counter : 4
    
    

      Background release reference

      আগামী পয়লা এপ্রিল থেকে বিভিন্ন কর্মসূচির জন্য প্রয়োজনীয় অর্থ বন্টনের কাজ নিশ্চিত