      সংস্কৃতিমন্ত্রক

      স্থানীয় ভাষাকে উৎসাহিত করতে সংস্কৃতি মন্ত্রকের কর্মসূচি
      সাহিত্য একাডেমি, কেন্দ্রীয় সংস্কৃতি মন্ত্রকের আওতাধীন একটি সংস্থা , দেশের স্থানীয় ভাষা সমূহের সাহিত্যকে উৎসাহিত করতে বহু কর্মসূচির আয়োজন করছে।

      Posted On: 28 MAR 2017 11:50AM by PIB Kolkata

    সাহিত্য একাডেমি, কেন্দ্রীয় সংস্কৃতি মন্ত্রকের আওতাধীন একটি সংস্থা , দেশের স্থানীয় ভাষা সমূহের সাহিত্যকে উৎসাহিত করতে বহু কর্মসূচির আয়োজন করছে। বিগত কয়েক বছরে সাহিত্য একাডেমি স্থানীয় ভাষাকে উৎসাহিত করার জন্য যেসব কর্মসূচির আয়োজন করেছে তার বিস্তারিত বিবরণ নিম্নরূপ :-
    
    · অরুণাচল প্রদেশের পূর্ব সিয়াং - এর পাসিঘাটে ২০১৩ - র ৬ ও ৭ এপ্রিল ‘ আদি ভাষা সম্মেলন ’ ।
    
    · মণিপুরের কাঞ্চিপুরে ২০১৬ - র ১১ মে ‘ মার , পেইতে , থাংখুল ও থাদৌ কুকি ভাষার সমকালীন সাহিত্যের বিকাশে উপজাতিদের মৌখিক সাহিত্যের অবদান সম্পর্কিত সাহিত্য বিষয়ক আলোচনা মঞ্চ ’ ।
    
    · ত্রিপুরার আগরতলায় ২০১৬ - র ৪ ও ৫ জুলাই ‘ মরণাপন্ন কন্ঠস্বরের নীরবতা শীর্ষক আলোচনাচক্র : ভারতের উত্তর - পূর্বে বিলুপ্তির পথে অবনত সাহিত্যসমূহ এবং বিশ্ব ’ ।
    
    · মণিপুরের ইম্ফলে ২০১৬ - র ১৪ জুলাই ‘ চার উপজাতি গোষ্ঠির চিরাচরিত সংগীতের ধরণ ও বৈচিত্র শীর্ষক সাহিত্য বিষয়ক কর্মসূচি : লামকাং , তারাও , ময়ন ও মনসাং ’ ।
    
    · মণিপুরের ইম্ফলে ২০১৬ - র ১৫ জুলাই ‘ চার উপজাতি গোষ্ঠির চিরাচরিত সংগীতের ধরণ ও বৈচিত্র শীর্ষক সাহিত্য বিষযক কর্মসূচি : ‘ ইনপুই নাগা , কৈরেং , আইমল ও কম ’ ।
    
    · মণিপুরের ইম্ফলে ২০১৬ - র ১৬ জুলাই ‘ চার উপজাতি গোষ্ঠির চিরাচরিত সংগীতের ধরণ ও বৈচিত্র শীর্ষক সাহিত্য বিষযক কর্মসূচি : কৈরাও / খাংগাল , ছোথে ও খারাম ’ ।
    
    · সিকিমের গ্যাংটকে ২০১৬ - র ১৯ ও ২০ সেপ্টেম্বর ‘ মৌখিক সাহিত্যেরদিকে যাত্রাপথ শীর্ষক আলোচনা চক্র ’
    
    · ত্রিপুরার আগরতলায় ২০১৬ - র ১২ নভেম্বর ‘ পেনা ও মণিপুরি সাহিত্য শীর্ষকসাহিত্য বিষয়ক আলোচনা মঞ্চ কর্মসূচি ’ ।
    
    · ইম্ফলে ২০১৭ - র ২২ ও ২৩ জানুয়ারি ‘ পেইতে ভাষা সম্মেলন ’ ।
    
    · মেঘালয়ের শিলং - এ ২০১৭ - র ২৪ ও ২৫ ফেব্রুয়ারি ‘ উত্তর - পূর্ব ভারতের কয়েকটি মৌখিক সম্প্রদায়ের মৌখিক সম্পদ অনুবাদ শীর্ষক কর্মশালা ’ ।
    
    · মেঘালয়ের তুরায় ২০১৭ - র ২৮ ফেব্রূযারি ও ১ মার্চ ‘ উত্তর - পূর্বের উপজাতি সাহিত্যে সাম্প্রতিক প্রবণতা শীর্ষক আলোচনাচক্র ’ ।
    
    · উপরে উল্লিখিত কর্মসূচিগুলির পাশাপাশি , এছাড়াও সাহিত্য একাডেমি দেশের মৌখিক ও উপজাতি সাহিত্যসমূহ একাডেমির দ্বারাস্বীকৃত ভাষাসমূহে এইসব সাহিত্যের অনুবাদ প্রকাশনার মাধ্যমে তথ্যরূপে সংরক্ষিত করেছে।
    
    
    
    এছাড়াও একাডেমি সংশ্লিষ্ট ভাষাসমূহের প্রচার , আধুনীকিকরণ অথবা সমৃদ্ধকরণে যারা যথাযোগ্য অবদান রেখেছেন সেইসব লেখক , পন্ডিত , সম্পাদক , সংগ্রাহক , উপস্থাপক অথবা অনুবাদকদের প্রদানের জন্য ১৯৯৬ - এ ‘ ভাষা সম্মান ’ চালু করেছে। এ পর্যন্ত একাডেমি বিভিন্ন অস্বীকৃত ভাষা যেমন ককবরক , কুমাউনি , পাহাড়ি , ভোজপুরি , তুলু , ভিলি , লাদাখি , গোজরি , মাগাহি , ছত্তিশগড়ি , গোল্ডি , হিমাচলি , আভাদি , কাচ্ছি , খাসি , মিজো , গারো , লেপচা , ওয়ারলি , বাঞ্জারা , হো , কারবি , অংগামি ( তেনইদিয়ে ), আও , চাকমা , মিসিং , আদি ইত্যাদির ক্ষেত্রে ‘ ভাষা সম্মান ’ প্রদান করেছে।
    
    একাডেমি এছাড়াও ভারতের অলিখিত ভাষা সমূহের বিষয়ে নিয়মিতভাবে আলোচনাচক্র / উৎসব আয়োজিত করছে এবং সম্প্রতি উল্লিখিত আলোচনাচক্রগুলিতে উপস্থাপিত আলোচনা - পত্রগুলির সম্বন্বয়ে একটি বই প্রকাশ করেছে একাডেমি। একাডেমি টোডা ভাষায় মৌখিকও উপজাতি সাহিত্যের গবেষণা সহ সংরক্ষণের কাজ করেছে এবং খুব শীঘ্রই এ বিষয়ে একটি বই প্রকাশ করছে।
    
    উল্লিখিত কার্যাবলী ছাড়াও একাডেমি নিয়মিতভাবে দেশের বিভিন্ন অংশে অস্বীকৃত ভাষাসমূহের লেখক / পন্ডিতদের বিভিন্ন সাহিত্য বিষয়ক কর্মসূচিতে আমন্ত্রণ করার মাধ্যমে ভারতীয় ভাষাসমূহ ও জনগণের মধ্যে সমাজ - সংস্কৃতিগত গভীর বন্ধনকে লালন ও উৎসাহিত করছে।
    
    সোমবার লোকসভায় এক লিখিত উত্তরে কেন্দ্রীয় সংস্কৃ্তিও পর্যটন মন্ত্রকের স্বাধীন দায়িত্ব প্রাপ্ত প্রতিমন্ত্রী ড : মহেশ শর্মা এই তথ্য দিয়েছেন।

    
    
    (Release ID: 1486096) Visitor Counter : 3
    
    

      Background release reference

      বিগত কয়েক বছরে সাহিত্য একাডেমি স্থানীয় ভাষাকে উৎসাহিত করার জন্য যেসব কর্মসূচির আয়োজন করেছে