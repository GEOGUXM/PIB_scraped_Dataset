      মানবসম্পদবিকাশমন্ত্রক

      বয়ঃসন্ধির মেয়েদের জন্য পৃথক শৌচাগার
      বয়ঃসন্ধির মেয়েদের স্বাস্হ্য সচেতনতা কর্মসূচি

      Posted On: 31 MAR 2017 1:07PM by PIB Kolkata

    বয়ঃসন্ধির মেয়েদের স্বাস্হ্য সচেতনতা কর্মসূচির অন্তর্গত বিদ্যালয়ের একাংশে পৃথক শৌচালয় কেবল মেয়েদের জন্যই গড়ে তোলার বিষয়ে কেন্দ্রপুষ্ট প্রকল্প রাষ্ট্রীয় মাধ্যমিক শিক্ষা অভিযান চালানো হচ্ছে এই দেশে। এই প্রকল্পের অন্তর্গত বিদ্যালয়ে বিদ্যালয়ে এবং মেয়েদের হোস্টেলে দহনযন্ত্র এবং রজঃস্রাবকালে ব্যবহার্যপ্যাড বিক্রয়ের স্বয়ংক্রিয় যন্ত্র স্হাপন করার ব্যবস্হা করা হয়েছে।
    
    এর পাশাপাশি, প্রথম শ্রেণী থেকে দ্বাদশ শ্রেণী পর্যন্ত স্বাস্হ্য ওশরীর শিক্ষার পাঠ্যসূচি তৈরি করেছে শিক্ষা সংক্রান্ত গবেষণা ও প্রশিক্ষণের জাতীয় পর্ষদ ন্যাশনাল কাউন্সিল অফ এডুকেশনাল রিসার্চ অ্যান্ড ট্রেইনিং।
    
    উল্লেখ্য, উল্লিখিত প্যাড বিক্রির যন্ত্র এবং দহনযন্ত্র প্রতিষ্ঠা করা হয়েছে ৪০টি কেন্দ্রীয় বিদ্যালয়ে।
    
    দেশের গ্রামাঞ্চলে রক্তস্রাবকালে প্রকৃত স্বাস্হ্য বিধানের সন্ধান বয়ঃসন্ধির মেয়েদের দিতে স্বাস্হ্য ও পরিবার কল্যাণ মন্ত্রক একটি বিশেষ প্রকল্প রূপায়ণ করছে। এছাড়া, স্বীকৃত সামাজিক স্বাস্হ্য কর্মী বা আশারা ভর্তুকি-যুক্তমূল্যে বয়ঃসন্ধির মেয়েদের কাছে ঐ বিশেষ প্যাড সরবরাহ করছে সরকার এবং সরকারি সহায়তা প্রাপ্ত বিদ্যালয়গুলির সাহায্যে। রক্তস্রাবকালে শারীরিক স্বচ্ছতা কিভাবে বজায় রাখা যায় সে বিষয়েও প্রয়োজনীয় তথ্য দিচ্ছেন এই আশা কর্মীরা।
    
    প্রসঙ্গত, পানীয় জল ও স্বাস্হ্য বিধান মন্ত্রক এ সংক্রান্ত জাতীয়নির্দেশাবলীর সন্ধান দিয়েছে বয়ঃসন্ধির মেয়ে ও অন্যান্য মহিলাদের জন্য।
    
    আজ রাজ্যসভায় লিখিত ভাবে এ তথ্য জানিয়েছেন কেন্দ্রীয় মানব সম্পদ প্রতিমন্ত্রী শ্রী উপেন্দ্র কুশওয়াহা।

    
    
    (Release ID: 1486251) Visitor Counter : 3
    
    

      Background release reference

      প্রকল্পের অন্তর্গত বিদ্যালয়ে বিদ্যালয়ে এবং মেয়েদের হোস্টেলে দহনযন্ত্র এবং রজঃস্রাবকালে ব্যবহার্যপ্যাড বিক্রয়ের স্বয়ংক্রিয় যন্ত্র স্হাপন করার ব্যবস্হা