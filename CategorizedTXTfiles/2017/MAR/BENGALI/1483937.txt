      তথ্যওসম্প্রচারমন্ত্রক

      সমষ্টি বেতার সম্প্রচারের ওপর গুরুত্ব তথ্যও সম্প্রচার প্রতিমন্ত্রীর : সহযোগিতা প্রসারের সম্ভাবনা নিয়ে আলোচনাও মত বিনিময় ইউনেস্কো-র প্রতিনিধিদলের সঙ্গে
      দেশের শেষ সীমানা পর্যন্ত প্রচারও যোগাযোগ মাধ্যমকে জোরদার করে তুলতে অঙ্গীকারবদ্ধ কেন্দ্রীয় সরকার

      Posted On: 09 MAR 2017 1:44PM by PIB Kolkata

    দেশের শেষ সীমানা পর্যন্ত প্রচারও যোগাযোগ মাধ্যমকে জোরদার করে তুলতে অঙ্গীকারবদ্ধ কেন্দ্রীয় সরকার। এই লক্ষ্যে সাধারণ মানুষের কাছে সরকারি বার্তাকে পৌঁছে দেওয়ার কাজে সমষ্টি বেতারের ওপর বিশেষভাবে জোর দেওয়া হচ্ছে। সম্প্রতি সমষ্টি বেতার কেন্দ্র স্থাপনের জন্য ভর্তুকির মাত্রা উত্তর-পূর্বাঞ্চলীয় রাজ্যগুলির ক্ষেত্রে ৫০ শতাংশ থেকে বাড়িয়ে করা হয়েছে ৯০শতাংশ পর্যন্ত। অন্যান্য রাজ্যগুলির ক্ষেত্রে ভর্তুকির সর্বোচ্চ হার হবে ৭৫ শতাংশ। তবে কোন ক্ষেত্রেই এই কর্মসূচি রূপায়ণ ও সম্প্রসারণের সীমা ৭ লক্ষ ৫০ হাজার টাকার বেশি হবে না।
    
    মঙ্গলবার,ইউনেস্কো-র তথ্য ও যোগাযোগ বিষয়ক সহ-মহানির্দেশক মিঃ ফ্র্যাঙ্ক লা রু-এর নেতৃত্বে ভারতে আগত এক প্রতিনিধি দলের সঙ্গে বৈঠকে আলোচনা ও মত বিনিময়ের সময় এই তথ্য প্রকাশ করেন কেন্দ্রীয় তথ্য ও সম্প্রচার প্রতিমন্ত্রী কর্ণেল রাজ্যবর্ধন রাঠোর।
    
    সমষ্টি বেতার প্রসঙ্গে তিনি বলেন, দেশের তৃণমূল পর্যায়ে তথ্যের চাহিদা পূরণে সমষ্টি বেতার এক গুরুত্বপূর্ণ ভূমিকা পালন করবে। বিভিন্ন আঞ্চলিক ভাষা ও উপ-ভাষায় প্রচারিত হবে প্রাসঙ্গিক বিভিন্ন বিষয়ের ওপর সর্বশেষ তথ্য ও প্রতিবেদন।
    
    সংবাদ মাধ্যম তথা সংবাদপত্রের স্বাধীনতা প্রসঙ্গে শ্রী রাঠোর বলেন, স্বনিয়ন্ত্রণের নীতি ও দর্শনে বিশ্বাসী কেন্দ্রীয় সরকার।
    
    প্রচার মাধ্যম ও যোগাযোগের ক্ষেত্রে ইউনেস্কো-র কর্মপ্রচেষ্টার একটি সার্বিক চিত্র প্রতিনিধি দলেরপক্ষ থেকে এদিন তুলে ধরা হয় কেন্দ্রীয় প্রতিমন্ত্রীর কাছে। সংশ্লিষ্টক্ষেত্রগুলিতে কেন্দ্রীয় সরকারের সঙ্গে সহযোগিতা প্রসারের সম্ভাবনা প্রসঙ্গেও তারা আলোচনা করেন কর্ণেল রাজ্যবর্ধন রাঠোরের সঙ্গে।

    
    
    (Release ID: 1483937) Visitor Counter : 6
    
    

      Background release reference

      সমষ্টি বেতার প্রসঙ্গে তিনি বলেন, দেশের তৃণমূল পর্যায়ে তথ্যের চাহিদা পূরণে সমষ্টি বেতার এক গুরুত্বপূর্ণ ভূমিকা পালন করবে