      সংখ্যালঘুবিষয়কমন্ত্রক

      ওয়াকফ্ সম্পত্তি পরিচালনা ও নিয়ন্ত্রন
      বর্তমানে ৩২টি রাজ্য ও কেন্দ্রশাসিত অঞ্চলে ওয়াকফ্ পর্ষদ রয়েছে

      Posted On: 31 MAR 2017 1:02PM by PIB Kolkata

    বর্তমানে ৩২টি রাজ্য ও কেন্দ্রশাসিত অঞ্চলে ওয়াকফ্ পর্ষদ রয়েছে। ১৯৯৫-এর ওয়াকফ্ আইনের ৩২ (১) ধারা অনুযায়ী রাজ্যের সমস্ত ওয়াকফ্ সম্পত্তির অধিকার সংশ্লিষ্ট রাজ্য সরকার বা কেন্দ্রশাসিত অঞ্চলের প্রশাসন কর্তৃক গঠিত ওয়াকফ্পর্ষদগুলিকে দেওয়া হয়েছে। ওয়াকফ্ আইনের আওতায় রাজ্য ওয়াকফ্ পর্ষদ তার অধীনে থাকাসমস্ত সম্পত্তির উপযুক্ত রক্ষনাবেক্ষন, নিয়ন্ত্রন ও পরিচালনা করে থাকে। তাই,ওয়াকফ্ সম্পত্তির বিশদ বিবরণ ও এ ধরণের সম্পত্তি থেকে আয়ের হিসেব কেন্দ্রীয় সরকারের কাছে নেই। অবশ্য, সংখ্যালঘু বিষয়ক মন্ত্রক ওয়াকফ্ সম্পত্তির যাবতীয় তথ্য ওবিবরন জনসমক্ষে আনার জন্য ‘ ভারতের ওয়াকফ্ সম্পত্তি পরিচালনা ব্যবস্হা ’ সংক্রান্ত একটি ওয়েব-পোর্টাল চালু করেছে। গত ২৮ ফেব্রুয়ারী পর্যন্ত এইওয়েব-পোর্টালে রাজ্য ও কেন্দ্র শাসিত অঞ্চলগুলির ওয়াকফ্ পর্ষদ ৫ লক্ষ৫৬ হাজার ৫৪৯-টি স্হাবর ওয়াকফ্ সম্পত্তির যাবতীয় বিবরন প্রকাশ করেছে।ওয়েব-পোর্টালে ( wamsi.niv.in) স্হাবর ও অস্হাবর ওয়াকফ্ সম্পত্তির রাজ্য ভিত্তিক তথ্য দেওয়া রয়েছে।
    
    ওয়াকফ্ আইনের ৯ নং ধারা অনুযায়ী কেন্দ্রীয় ওয়াকফ্ পর্ষদ জাতীয়পর্যায়ে প্রধান কর্তৃপক্ষ হিসেবে রাজ্য ওয়াকফ্ পর্ষদগুলিকে প্রয়োজনীয় পরামর্শ ওনির্দেশ দিয়ে থাকে। রাজ্যসভায় বুধবার প্রশ্নোত্তর পর্বে এক প্রশ্নের লিখিত জবাবে একথা জানান সংখ্যালঘু বিষয়ক প্রতিমন্ত্রী শ্রী মুখতার আব্বাস নাকভি।

    
    
    (Release ID: 1486250) Visitor Counter : 3
    
    

      Background release reference

      ওয়াকফ্ আইনের ৩২ (১) ধারা অনুযায়ী রাজ্যের সমস্ত ওয়াকফ্ সম্পত্তির অধিকার সংশ্লিষ্ট রাজ্য সরকার বা কেন্দ্রশাসিত অঞ্চলের প্রশাসন কর্তৃক গঠিত