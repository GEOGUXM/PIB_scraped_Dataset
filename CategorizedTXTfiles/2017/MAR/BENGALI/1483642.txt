      তথ্যওসম্প্রচারমন্ত্রক

      সূচনা ভবনে অবস্থিত প্রচার মাধ্যমের কার্যালয়গুলি পরিদর্শন করলেন শ্রী এম ভেঙ্কাইয়া নাইডু
      তথ্য ও সম্প্রচার মন্ত্রী শ্রী এম ভেঙ্কাইয়া নাইডু বুধবার পরিদর্শন করেন রাজধানীর সূচনা ভবনে অবস্থিত কয়েকটি প্রচার মাধ্যমের কার্যালয়

      Posted On: 02 MAR 2017 10:48AM by PIB Kolkata

    তথ্য ও সম্প্রচার মন্ত্রী শ্রী এম ভেঙ্কাইয়া নাইডু বুধবার পরিদর্শন করেন রাজধানীর সূচনা ভবনে অবস্থিত কয়েকটি প্রচার মাধ্যমের কার্যালয়। সেখানকার কাজকর্ম সম্পর্কেও তিনি এদিন খোঁজখবর নেন। মন্ত্রকের প্রকাশনা বিভাগের নতুন বইয়ের গ্যালারিটি সম্পর্কে মন্তব্য করতে গিয়ে শ্রী নাইডু বলেন, জনসাধারণের উচিৎ এই গ্যালারিটি পরিদর্শন করে প্রকাশনা বিভাগ প্রকাশিত বইগুলি সংগ্রহের মাধ্যমে কাজে লাগানো। তরুণ ছাত্রছাত্রীদের উদ্দেশ্য করে তথ্য ও সম্প্রচার মন্ত্রী বলেন, ডিজিটাল অনলাইন লাইব্রেরিটির ব্যবহারের মাধ্যমে তাঁরা বিশেষভাবে উপকৃত হতে পারবেন। কারণ, এমন কিছু প্রাচীন বইপত্র সেখানে রয়েছে, যা তাঁরা এই বই গ্যালারিতে বিনা খরচেই পাঠ করতে পারেন।
    
    শ্রী নাইডু বলেন, বর্তমান যুগ হ’ল তাৎক্ষণিক সংযোগ ও যোগাযোগের। এই কারণে সকল বয়সের নাগরিকদেরই উচিৎ বই পড়ার অভ্যাসকে আরও বেশিকরে রপ্ত করা। প্রকাশনা বিভাগের নতুন বই গ্যালারি স্থাপনের এই উদ্যোগ তাঁদের নানাভাবে সাহায্য করতে পারে বলে তিনি উল্লেখ করেন।
    
    আধুনিক ও আকর্ষণীয় ভাবে সাজিয়ে তোলা এইবই গ্যালারিটি চালু হয়েছে এ বছরের জানুয়ারি মাসে। শিশু মনে আগ্রহ বাড়িয়ে তুলতে সেখানে শিশুপাঠ্য বেশ কিছু গ্রন্থের একটি আলাদা বিভাগেরও ব্যবস্থা রয়েছে। এছাড়াওগ্যালারিতে রয়েছে একটি রিডিং রুম বা পাঠাগার, যেখানে সাধারণ মানুষদের বসে বই পড়ারব্যবস্থা রয়েছে।
    
    এদিন সূচনা ভবনে ডিএভিপি’র স্টুডিওটিও পরিদর্শন করেন তথ্য ও সম্প্রচার মন্ত্রী। প্রচার মাধ্যমের পক্ষ থেকে এই স্টুডিওটির কাজকর্ম সম্পর্কে অবহিত করা হয় কেন্দ্রীয় মন্ত্রীকে। বিশেষ করে, ডিএভিপি’র প্রদর্শনীর উপযোগী ছবি ও নক্‌শাকে আরও ভালোভাবে মূর্ত করে তুলতে যে সফ্‌টওয়্যার এখানে ব্যবহার করা হয়, সে সম্পর্কেও বুঝিয়ে বলা হয় তাঁকে।
    
    এর আগে শ্রী নাইডু মন্ত্রকের ইলেক্ট্রনিক্স মিডিয়া মনিটরিং সেন্টার এবং সোশ্যাল মিডিয়া সেলও পরিদর্শন করেন।সূচনা ভবন পরিদর্শনকালে তাঁর সঙ্গে ছিলেন তথ্য ও সম্প্রচার প্রতিমন্ত্রী কর্ণেল রাজ্যবর্ধন রাঠোর এবং মন্ত্রকের সচিব শ্রী অজয় মিত্তল।

    
    
    (Release ID: 1483642) Visitor Counter : 4
    
    

      Background release reference

      মন্ত্রকের প্রকাশনা বিভাগের নতুন বইয়ের গ্যালারিটি সম্পর্কে মন্তব্য করতে গিয়ে শ্রী নাইডু বলেন, জনসাধারণের উচিৎ এই গ্যালারিটি পরিদর্শন করে প্রকাশনা বিভাগ প্রকাশিত বইগুলি সংগ্রহের মাধ্যমে কাজে লাগানো