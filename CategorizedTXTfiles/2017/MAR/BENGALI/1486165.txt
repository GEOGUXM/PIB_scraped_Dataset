      যুবওক্রীড়াবিষয়কমন্ত্রক

      দেশে মহিলাদের মধ্যে ফুটবলের প্রসারে একাধিক উদ্যোগ
      বিশ্ব ফুটবলের সর্বোচ্চ নিয়ামক সংস্হা ফিফা-র ক্রমতালিকা অনুযায়ী বর্তমান ভারতীয় মহিলা জাতীয় দলের স্হান ৫৪ এবং পুরুষ জাতীয় দল ১৩২-তম স্হানে রয়েছে

      Posted On: 30 MAR 2017 4:08PM by PIB Kolkata

    বিশ্ব ফুটবলের সর্বোচ্চ নিয়ামক সংস্হা ফিফা-র ক্রমতালিকা অনুযায়ী বর্তমান ভারতীয় মহিলা জাতীয় দলের স্হান ৫৪ এবং পুরুষ জাতীয় দল ১৩২-তম স্হানে রয়েছে। রাজ্যসভায় প্রশ্নোত্তর পর্বে মঙ্গলবার এক প্রশ্নের লিখিত জবাবে একথা জানিয়ে যুব বিষয়ক ও ক্রীড়া প্রতিমন্ত্রী শ্রী বিজয় গোয়েল আরও বলেন, খেলাধূলার প্রসার ও উন্নয়নের প্রাথমিক দায়িত্ব সংশ্লিষ্ট জাতীয় ক্রীড়া সংগঠনের। দেশে ফুটবল খেলারপ্রসার ও উন্নয়নের স্বার্থে অল ইন্ডিয়া ফুটবল ফেডারেশন (এ.আই.এফ.এফ.)-কে সরকার জাতীয় ক্রীড়া সংগঠনের স্বীকৃতি দিয়েছে। মহিলাদের ফুটবল খেলার প্রতি আরও উৎসাহিত করতে নিম্নলিখিত পদক্ষেপগুলি নেওয়া হয়েছে বলে এ.আই.এফ.এফ.-এর তরফে জানানো হয়েছে :-
    
    · ২০১৬-১৭ থেকে ভারতীয় মহিলা লিগ শুরু হয়েছে। এই লিগে বিভিন্ন রাজ্য থেকে ২৫-টি দল অংশ নেয়। ভারতীয় মহিলা ফুটবল লিগ-কে বার্ষিক ক্রীড়া কর্মসূচির অঙ্গ হিসেবে পরিকল্পনা করা হয়েছে, যাতে প্রতি বছর এর মানোন্নয়ন করা যায়।
    
    · ফিফা-র ‘ লাইভ ইওর গেমস প্রোগ্রাম ’ উদ্যোগের অঙ্গ হিসেবে বালিকা বিদ্যালয় ও শরীর শিক্ষা বিষয়ের শিক্ষিকাদের সামিলকরে নিয়মিত ভাবে তৃণমূলস্তরে নানা কর্মসূচি পরিচালিত হচ্ছে। এ.আই.এফ.এফ. পরিচালিত সবধরনের প্রশিক্ষক-শিক্ষণ কোর্সে মহিলাদের জন্য আসন সংরক্ষিত করা হয়েছে।
    
    · সাব-জুনিয়র, জুনিয়র ও সিনিয়র মহিলা পর্যায়ে প্রতি বছর জাতীয় ফুটবল প্রতিযোগিতা আয়োজনের পাশাপাশি সম্ভাবনাময় ও মেধাবী মহিলা ফুটবলারদের খুঁজে বের করে আনার বিশেষ কর্মসূচি গ্রহণ করা হয়েছে।
    
    · ২০১৬-র সাফ গোষ্ঠীভুক্ত দেশগুলির ফুটবল প্রতিযোগিতা ও ২০১৫-র দক্ষিণ এশিয় গেমসে ভারত বিজয়ী হয়েছে।
    
    ২০১৬-১৭ অর্থবর্ষে এ.আই.এফ.এফ. পুরুষ ফুটবলের উন্নয়নের জন্য ১৭ কোটি ৭৭ লক্ষটাকা ও মহিলা ফুটবলের জন্য ৭ কোটি ৭৮ লক্ষ টাকা বরাদ্দ করেছে।
    
    ভারতীয় মহিলা ফুটবল লিগে দেশের বিভিন্ন শহর থেকে বেসরকারি মালিক স্বাধীন দলও অংশ নেয়। সরকারের এক্ষেত্রে কোনও ভূমিকা নেই। এই লিগ-জনপ্রিয় করে তুলে দর্শক সংখ্যা আরও বাড়াতে এ.আই.এফ.এফ. একাধিক পদক্ষেপ নিয়েছে। এগুলি হল :-
    
    · ২০১৬-১৭ ভারতীয় মহিলা ফুটবল লিগের প্রতিটি খেলার ফেসবুকে সরাসরি স্ট্রিমিং (সম্প্রচার) করা হয়েছে। ফেসবুকে সম্প্রচারের সময় প্রতিটি খেলা পিছু ন্যূনতম দর্শক সংখ্যা ছিল ৩২ হাজার এবং সর্বাধিক ৬৪ হাজার।
    
    · দিল্লিস্হিত অগ্রণী সমস্তসাংবাদিকদের উপস্হিতিতে ভারতীয় মহিলা ফুটবল লিগের উদ্বোধন করা হয়। যাতে সংবাদ মাধ্যমের সহায়তায় এই লিগের ব্যাপক প্রচার করা যায়। আরও বেশি সংখ্যক মানুষের কাছে মহিলা ফুটবল লিগের যাবতীয় খবরা-খবর পৌঁছে দিতে নিয়মিত প্রিন্ট ও সোস্যাল মিডিয়ায় প্রচারের ব্যবস্হা করা হয়।

    
    
    (Release ID: 1486165) Visitor Counter : 3
    
    

      Background release reference

      রাজ্যসভায় প্রশ্নোত্তর পর্বে মঙ্গলবার এক প্রশ্নের লিখিত জবাবে একথা জানিয়ে যুব বিষয়ক ও ক্রীড়া প্রতিমন্ত্রী শ্রী বিজয় গোয়েল আরও বলেন, খেলাধূলার প্রসার ও উন্নয়নের প্রাথমিক দায়িত্ব সংশ্লিষ্ট জাতীয় ক্রীড়া সংগঠনের