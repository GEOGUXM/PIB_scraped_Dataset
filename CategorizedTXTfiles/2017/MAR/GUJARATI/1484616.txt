      ગૃહ મંત્રાલય

      નેપાળના ઉપ પ્રધાનમંત્રી અને ગૃહમંત્રીએ કેન્દ્રીય ગૃહ મંત્રી શ્રી રાજનાથ સિંહ સાથે મુલાકાત કરી
      Posted On: 16 MAR 2017 4:19PM by PIB Ahmedabad

      નવી દિલ્હી, 16-03-2017
      નેપાળના ઉપપ્રધાનમંત્રી અને ગૃહમંત્રી શ્રી બિમલેન્દ્ર નિધિએ આજે (16-03-2017) અહીં ગૃહમંત્રી શ્રી રાજનાથસિંહ સાથે મુલાકાત કરી.
      શ્રી રાજનાથસિંહે ઉત્તરપ્રદેશના લખીમપુર ખીરી જિલ્લામાં ભારત – નેપાળ સીમા પર હાલમાં થયેલા નેપાળી નાગરિકના મૃત્યુ પર શોક વ્યક્ત કર્યો છે. તેણે કહ્યું કે ભારત સરકાર આ ઘટનાની સ્વતંત્ર અને નિષ્પક્ષ તપાસ કરાવશે તથા નેપાળ સરકારની સાથે સહયોગ કરી સત્ય જાણવાનો પ્રયત્ન કરશે. શ્રી રાજનાથસિંહે કહ્યું કે જ્યાં પણ પટ્ટીના નક્શા (સ્ટ્રિપ મૈપ)નું અંતિમ રૂપ અપી દેવાયુ છે, તેના પર ઝડપથી સંબંધિત અધિકારીઓના હસ્તાક્ષર કરાવવા જોઈએ.
      શ્રી રાજનાથ સિંહે કહ્યું કે બંને દેશોની વચ્ચે સુરક્ષા અને સીમા સહયોગ સહિત કેટલાક ક્ષેત્રોમાં મૈત્રીપૂર્ણ અને પરિવાર જેવા સંબંધો છે. શ્રી રાજનાથ સિંહે કહ્યું કે અજાણતા પણ જો કોઈ ઘટના ઘટી હોય તો બંને પક્ષોના પ્રતિનિધિઓ દ્વારા સંયુક્ત પરિક્ષણ અને તપાસ દ્વારા પરિસ્થિતિનું નિરાકરણ લાવવું જોઈએ. ગૃહમંત્રીએ સીમા સુરક્ષા દળ (એસએસબી)ના મહાનિદેશક અને નેપાળના સશસ્ત્ર પોલિસ દળ (એપીએફ)ના મહાનિદેશક વચ્ચે નિયમિત બેઠક કરવાનો પણ આગ્રહ કર્યો.
      આ બેઠકમાં કેન્દ્રીય ગૃહ સચિવ શ્રી રાજીવ મહર્ષિ, ભારતમાં નેપાળના રાજદૂત શ્રી દીપકુમાર ઉપાધ્યાય અને ગૃહ તથા વિદેશ મંત્રાલયના વરિષ્ઠ અધિકારીઓ પણ ઉપસ્થિત હતા.

    AP/J.Khunt/GP ક્રમાંક : 143

    
    
    (Release ID: 1484616) Visitor Counter : 4