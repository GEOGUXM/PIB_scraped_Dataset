      રાષ્ટ્રપતિ સચિવાલય

      યુગાન્ડાના પ્રધાનમંત્રીએ રાષ્ટ્રપતિની મુલાકાત લીધી
      Posted On: 10 MAR 2017 3:51PM by PIB Ahmedabad


    નવી દિલ્હી, 10-03-2017

      યુગાન્ડાના પ્રધાનમંત્રી ડૉ. રૂહકાના રૂગુંડે રાષ્ટ્રપતિ શ્રી પ્રણવ મુખરજી સાથે કાલે (9 માર્ચ, 2017)ના રોજ રાષ્ટ્રપતિ ભવનમાં મુલાકાત કરી.
      સીઆઈઆઈ એક્ઝિમ બેંક સંમેલનમાં સામેલ થવા માટે ભારત આવેલા યુગાન્ડાના પ્રધાનમંત્રીનું સ્વાગત કરતા રાષ્ટ્રપતિએ કહ્યું ભારત તેમની ઉપસ્થિતિ અને યોગદાનની પ્રસંશા કરે છે. રાષ્ટ્રપતિ શ્રી પ્રણવ મુખરજીએ પાછલા મહિને યુગાન્ડામાં થયેલા રાષ્ટ્રપતિ અને સંસદીય ચૂંટણીમાં ડૉ. રૂગુંડ અને તેમની પાર્ટીની જીત માટે તેમણે શુભેચ્છા પાઠવી. તેમણે કહ્યું કે ભારતને ખુશી છે કે તેમણે યુગાન્ડાની ચૂંટણી માટે અમીટ શાહી ઉપલબ્ધ કરાવી.
      રાષ્ટ્રપતિએ કહ્યું કે ભારત યુગાન્ડાની શાંતિ અને સુરક્ષા તથા પૂર્વી આફ્રિકા ક્ષેત્ર અને આખા અફ્રિકી મહાદ્વીપીયની શાંતિમાં રાષ્ટ્રપતિ મુસેવનીના શાનદાર યોગદાનની પ્રસંશા કરી છે.
      રાષ્ટ્રપતિએ કહ્યું કે ભારત યુગાન્ડા સરકારના વિકાસ લક્ષ્યને હાંસલ કરવામાં તેમની સાથે રાજનીતિક, તકનીકી અને આર્થિક સહયોગ ચાલુ રાખવા માટે પ્રતિબદ્ધ છે. ભારતીય કંપનીઓ પણ યુગાન્ડાના તેલ ક્ષેત્રના વિકાસમાં પ્રતિભાગિતા માટે ઉત્સુક છે.
      યુગાંડાના પ્રધાનમંત્રીએ પણ શ્રેષ્ઠ સંમેલનના આયોજન માટે ભારતને શુભેચ્છા પાઠવી. તેમણે કહ્યું કે યુગાન્ડામાં ભારતીય સમુદાય શ્રેષ્ઠ કાર્ય કરી રહ્યું છે. તેમણે કહ્યું કે તેઓ યુગાન્ડા અને ભારત માટે વરદાન છે. ઓછી સંખ્યામાં હોવા ઉપરાંત યુગાન્ડાની અર્થવ્યવસ્થામાં તેમની પ્રમુખ ભૂમિકા છે. પ્રધાનમંત્રીએ યુગાન્ડાના વિકાસ માટે અપાયેલી સહાયતા માટે ભારતનો આભાર વ્યક્ત કર્યો અને ભારતની સાથે સંબંધોને વધુ મજબૂત કરવાની પોતાના દેશની પ્રતિબદ્ધતા વ્યક્ત કરી.
      AP/J. Khunt/GP ક્રમાંક : 129
    
    
    (Release ID: 1484125) Visitor Counter : 5