      માર્ગ પરિવહન અને રાજમાર્ગ મંત્રાલય

      કેન્દ્રીય મંત્રી શ્રી મનસુખભાઈ માંડવિયાના હસ્તે આવતી કાલે કચ્છ જીલ્લાનાં 138 કરોડના વિકાસ કામોનું લોકાપર્ણ/ખાતમૂહુર્ત થશે
      Posted On: 24 MAR 2017 2:29PM by PIB Ahmedabad

      અમદાવાદ, 24-03-2017
      કેન્દ્રીય રોડ ટ્રાન્સપોર્ટ અને નેશનલ હાઈવે, શીપીંગ, કેમિકલ અને ફર્ટીલાઈઝર મંત્રી શ્રી મનસુખભાઈ માંડવિયાના હસ્તે આવતીકાલે (તા.25-03-2017) કચ્છ જીલ્લાના અંદાજે રૂ. 138 કરોડના વિકાસ કામોનું ખાતમૂહુર્ત/લોકાપર્ણ અંગેનો કાર્યક્રમ ભુજ તાલુકાના દેશલપર ગામે યોજાનાર છે.
      કચ્છ જીલ્લો એ ગુજરાતની આકાંક્ષા અને અપેક્ષા રહ્યો છે, ભૂકંપ પછી આ જીલ્લાના વિકાસ માટે સરકારે તમામ પ્રયત્નો કરી વૈશ્વિક કેન્દ્ર બનાવેલ છે, ત્યારે આ જીલ્લાના વિકાસમાં વેગ આપવા માળખાકીય સુવિધાને મજબુત કરવા અંદાજે રૂ. 138 કરોડના વિવિધ વિકાસ કામોનું લોકાપર્ણ/ખાતમૂહુર્ત કેન્દ્રીય મંત્રી શ્રી મનસુખભાઈ માંડવિયા કરશે.
      આ કામોમાં કેન્દ્ર સરકારની ગ્રાન્ટમાંથી રૂ. 48 કરોડના ખર્ચે દેશલપર-નલિયા સ્ટેટ હાઈવેને પહોળો કરવાનું કામ, રૂ. 65 કરોડનાં ખર્ચે સ્ટેટ માર્ગ મકાન વિભાગ હસ્તકના જુદા જુદા કામો અને જીલ્લા પંચાયત કચ્છ હસ્તકના રૂ. 25 કરોડના કામોનો સમાવેશ થાય છે.
      આ કાર્યક્રમમાં કચ્છ જીલ્લાના સંસદ સભ્ય, ધાસસભ્યશ્રીઓ, સ્થાનિક સ્વરાજ્યની સંસ્થાઓમાં ચૂંટાયેલા પદાધિકારીશ્રીઓ તથા અન્ય નાગરીકો બહોળી સંખ્યામાં ઉપસ્થિત રહેશે તેમ એક અખબારી યાદીમાં જણાવેલ છે.

    

    
    (Release ID: 1485583) Visitor Counter : 46