      સંરક્ષણ મંત્રાલય

      ભારતીય નૌકાદળનો આઉટરિચ પ્રોગ્રામ ‘કોસ્ટ ટૂ કોસ્ટ’
      Posted On: 17 MAR 2017 5:18PM by PIB Ahmedabad


    અમદાવાદ , 17 માર્ચ , 2017

      આઇએનએસ વાલસુરા એ ગુજરાતમાં જામનગર ખાતે સ્થિત ભારતીય નૌકાદળની 75 વર્ષ જૂની સંસ્થા છે. આ સંસ્થા ભારતીય નૌકાદળની ઇલેક્ટ્રિકલ એન્જિનીયર્સ માટે ટોચની તાલીમ સંસ્થા છે. બ્રિટિશ નૌકાદળે 15 ડિસેમ્બર , 1942ના રોજ જામનગરમાં ટોર્પીડો સ્કૂલની સ્થાપના કરી હતી અને તેનું નામ તમિલ શબ્દ વાલ – ‘ તલવાર ’ અને સુરાહ – ‘ તલવાર ’ માંથી બનેલા શબ્દ વાલ-સુરા પડ્યું હતું. સંસ્થાને આઝાદી પૂર્વના ભારતમાં કાર્યરત નૌકાદળની સંસ્થાના સમૃદ્ધ વારસાનો ગર્વ છે. ’ સ્વોર્ડફિશ ’ બીજા વિશ્વયુદ્ધની પ્રસિદ્ધ ટોર્પીડો લઈ જતું વિમાન હતું , જેનો બીજા વિશ્વયુદ્ધમાં વિસ્તૃતપણે ઉપયોગ થયો હતો. ઇતિહાસ એ છે કે જામનગરની આસપાસનાં દરિયામાં સ્વોર્ડફિશ વસે છે અને એટલે આ સંસ્થાનું નામ યથાર્થ છે.
      આઇએનએસ વાલસુરાની પ્લેટિનમ જ્યુબિલીની ઉજવણીના ભાગરૂપે ભારતીય નૌકાદળે દરિયાકિનારે વસતા સમુદાયના બાળકો અને યુવાનો સાથે જોડાવા વિશિષ્ટ ‘ કોસ્ટ ટૂ કોસ્ટ ’ સામાજિક પહોંચ કાર્યક્રમ શરૂ કર્યો છે. 5 કારમાં મેગા રોડ ટ્રિપ 6000 કિમીના અંતરને આવરી લેશે , જે નૌકાદળની તમામ મુખ્ય સંસ્થાઓ અને વસતિ , યુદ્ધના નિવૃત્ત સૈનિકો અને વિધવાઓને આવરી લેશે તથા ભારતીય નૌકાદળ વિશે જાગૃતિ લાવવા શાળાઓ અને કોલેજોની મુલાકાત લેશે.
      વાઇસ એડમિરલ એ આર કર્વે , એવીએસએમ ફ્લેગ ઓફિસર કમાન્ડર-ઇન-ચીફ , સધર્ન નેવલ કમાન્ડની પહેલ સ્વરૂપે હાથ ધરવામાં આવેલા આ કાર્યક્રમ અને સંપૂર્ણ આઉટરિચ પ્રોગ્રામના ચીફ પેટ્રોન છે.આઇએનએસ વાલસુરા , જામનગરમાંથી સહભાગીઓ 16 માર્ચ , 2017ના રોજ શરૂઆત કરશે અને લોથલ , ગાંધીનગર , મુંબઈ , ગોવા , મેંગલોર , એઝિમાલા અને કાલિકટની મુલાકાત લીધા પછી 22 માર્ચ , 2017ના રોજ કોચી પહોંચશે. કોચીના નૌકાદળના મથકથી 24 માર્ચ , 2017ના રોજ પુનરાગમન શરૂ કરતાં અગાઉ સધર્ન નેવલ કમાન્ડ એફઓસી-ઇન-સી , એવીએસએમ , વાઇસ એડમિરલ એ આર કર્વે દ્વારા અગાઉ કોચીમાં વિવિધ શાળાઓ અને કોલેજોમાં આદાનપ્રદાન આયોજિત કરવામાં આવ્યું છે.
      ભારતીય નૌકાદળે અગાઉ આટલો મોટો કાર્યક્રમ હાથ ધર્યો નથી અને આ વિશિષ્ટ રોડ ટ્રિપને તમામ શહેરોમાં સોશિયલ મીડિયા પર અતિ પ્રોત્સાહનજનક પ્રતિસાદ મળ્યો છે. તેમાં પરત ફરવાની ટ્રિપ વિશાખાપટનમ સુધીના ભારતના પૂર્વ કિનારાને આવરીને 02 એપ્રિલ , 2017ના રોજ જામનગરમાં પૂર્ણ થશે , જેમાં પુડુચરી , નેલ્લોર , રાજામુન્દ્રી અને હૈદરાબાદના માર્ગે શાળાઓ અને કોલેજોમાં આદાનપ્રદાન કરશે.
      આઉટબાન્ડ સફરના બીજા દિવસે 17 માર્ચ , 2017ના રોજ ગુજરાત નેવલ એરિયાના ફ્લેગ ઓફિસર રિયર એડમિરલ સંદીપ બીચાએ ગાંધીનગરમાં સેક્ટર 10એ , કર્મયોગી ભવન , ગુજરાત , દમણ અને દીવના નૌકાદળ વિસ્તારના હેડક્વાર્ટરમાં લીલી ઝંડી આપી હતી.
      AP/J.Khunt/GP ક્રમાંક : 147
    
    
    (Release ID: 1484785) Visitor Counter : 58