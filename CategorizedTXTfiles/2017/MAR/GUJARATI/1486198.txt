      ગૃહ મંત્રાલય

      શ્રી રાજનાથ સિંહ 9 એપ્રિલ, 2017ના રોજ આંતર-રાજ્ય પરિષદની સ્થાયી સમિતિની 11મી બેઠકની અધ્યક્ષતા કરશે.
      Posted On: 30 MAR 2017 5:47PM by PIB Ahmedabad


    નવી દિલ્હી , 30-03-2017


    કેન્દ્રીય ગૃહમંત્રી શ્રી રાજનાથસિંહ 9 એપ્રિલ, 2017ના રોજ આંતર-રાજ્ય પરિષદની સ્થાયી સમિતિની 11મી બેઠકની અધ્યક્ષતા કરશે. આ બેઠકમાં કેન્દ્ર – રાજ્ય સંબંધો પર પુંછી આયોગની ભલામણો પર વિચાર-વિમર્શ કરાશે.


    સ્થાયી સમિતિના સભ્યોમાં કેન્દ્રીય વિદેશ મંત્રી, કેન્દ્રીય નાણા તેમજ કંપની બાબતોના મંત્રી, કેન્દ્રીય શહેરી વિકાસ, આવાસ તેમજ શહેરી ગરીબી નાબૂદી તથા સૂચના તેમજ પ્રસારણ મંત્રી, કેન્દ્રીય માર્ગ પરિવહન, રાજમાર્ગ તેમજ શિપિંગ મંત્રી અને આંધ્રપ્રદેશ, છત્તીસગઢ, ઓડિશા, પંજાબ, રાજસ્થાન, ત્રિપુરા અને ઉત્તરપ્રદેશના મુખ્યમંત્રીનો સમાવેશ છે.


    આંતર-રાજ્ય પરિષદની સ્થાયી સમિતિની આગામી બેઠકમાં પુંછી આયોગના રિપોર્ટના પ્રથમ ત્રણ ખંડો પર ધ્યાન અપાશે. બેઠકમાં જે વિષયો પર વિચાર-વિર્મશ થવાની સંભાવના છે, તેમાં કેન્દ્ર-રાજ્ય સંબંધો સાથે સંબંધિત નીચે મુજબની મહત્વની બાબતોનો સમાવેશ છે :

      * રાજ્યપાલોની ભૂમિકા
      * કેન્દ્ર પ્રાયોજિત યોજનાઓ અને કેન્દ્ર થી રાજ્યોનું નાણાકીય હસ્તાતંરણ
      * રાષ્ટ્ર માટે એક એકીકૃત કૃષિ બજારનું સર્જન
      * સેવાઓના નિયોજન તેમજ તેને પૂરી પાડવામાં રાજ્યોને વધુ અધિક ઝીણવટપૂર્વક જોડવાના ઉપાય
      * આંતર-રાજ્ય પરિષદને વધુ જીવંત બનાવવા માટે ઉઠાવનારા પગલા
      * કેન્દ્ર તેમજ રાજ્યો દ્વારા યોગ્ય નાણાકીય પ્રબંધનની દિશામાં લેવાયેલા પગલા

    ઉપરોક્ત બેઠકનું ખાસ મહત્વ છે, કેમ કે આંતર-રાજ્ય પરિષદની સ્થાયી સમિતિની બેઠક 11 વર્ષોના લાંબા અંતરાલ બાદ થઈ રહી છે. સ્થાયી સમિતિની ભલામણોને આંતર-રાજ્ય પરિષદની અગાઉની બેઠકમાં રજૂ કરાશે.


    J.Khunt/GP

    
    
    (Release ID: 1486198) Visitor Counter : 44
    
    
      Read this release in: English
    
    
    

*