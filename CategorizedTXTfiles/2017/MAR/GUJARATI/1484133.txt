      માર્ગ પરિવહન અને રાજમાર્ગ મંત્રાલય

      ભાવનગર ખાતે કેન્દ્રીય મંત્રી શ્રી મનસુખભાઈ માંડવિયાના હસ્તે “ખોડિયાર મહોત્સવ”નો થશે પ્રારંભ
      તા. ૧૧/૦૩/૨૦૧૭નાં રોજ સાંજે ૬:૦૦ કલાકે યોજાશે કાર્યક્રમ
      મંદિરને જોડતા૪ માર્ગીય રસ્તાનું પણ કરશે લોકાર્પણ
      Posted On: 10 MAR 2017 4:05PM by PIB Ahmedabad


    નવી દિલ્હી, 10-03-2017

      તા. ૧૧/૦૩/૨૦૧૭નાં રોજ ભાવનગર ખાતે સુપ્રસિદ્ધ યાત્રાધામ ખોડિયાર મંદિર ખાતે “ખોડિયાર મહોત્સવ” નો પ્રારંભ કેન્દ્રીય રોડ ટ્રાન્સપોર્ટ અને નેશનલ હાઈવે, શીપીંગ, કેમિકલ અને ફર્ટીલાઈઝર મંત્રીશ્રી મનસુખભાઈ માંડવિયાની ઉપસ્થિતિમાં સાંજનાં ૬-૦૦ કલાકે કરવામાં આવશે.
      આ પ્રસંગે ગુજરાત સરકારના પવિત્ર યાત્રાધામ વિકાસ બોર્ડની સહાયથી બનાવવામાં આવેલ ખોડિયાર મંદિરને જોડતા ૪-માર્ગીય રસ્તાનું પણ લોકાર્પણ કેન્દ્રીય મંત્રીશ્રી મનસુખભાઈ માંડવિયાનાં વરદ હસ્તે કરવામાં આવશે.
      દર વર્ષે આ મંદિરના દર્શનાર્થે લાખો ભાવીક ભક્તો આવતા હોય છે, જેને ધ્યાને રાખી રાજ્ય સરકાર “ખોડિયાર મહોત્સવ” ઉજવે છે. આ મહોત્સવ શુભારંભ પ્રસંગે મહેસુલ મંત્રીશ્રી ભુપેન્દ્રસિંહજી ચુડાસમા પણ ખાસ ઉપસ્થિત રહેશે તેમ એક અખબારી યાદીમાં જણાવેલ છે.
      AP/J. Khunt/GP ક્રમાંક : 130
    
    
    (Release ID: 1484133) Visitor Counter : 11