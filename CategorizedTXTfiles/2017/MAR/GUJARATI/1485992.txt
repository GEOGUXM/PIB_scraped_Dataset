      સંરક્ષણ મંત્રાલય

      ઉદેપુરમાં ભારતીય સેના અને ભારતીય વાયુદળ દ્વારા મોટું ફાયર ફાઇટિંગ ઓપરેશન
      નાગરિક વહીવટીતંત્ર સાથે સંકલનમાં જાનમાલના નુકસાનનું નિવારણ કરાયું

      Posted On: 29 MAR 2017 4:04PM by PIB Ahmedabad

    અમદાવાદ , 29-03-2017


    ઉદેપુરના એકલિંગઢ મિલિટરી કેન્ટોન્મેન્ટની લગોલગ વિસ્તારમાં 28 માર્ચ , 2017ના રોજ બપોરે 12.00 વાગ્યાની આસપાસ વનમાં આગ (દાવાનળ) જોવા મળી હતી. સતર્ક સૈન્ય ટુકડીઓએ મિલિટરી કેમ્પના દક્ષિણમાં આગ જોઈ હતી , જે ઝડપથી કેન્ટોન્મેન્ટ તરફ આગળ વધી રહી હતી. જિલ્લા વહીવટીતંત્રએ વન અધિકારીઓ અને ફાયર ફાઇટિંગ સેવાઓ સાથે આગ વિશે માહિતી આપી હતી.


    ભારતીય સૈન્યની ટુકડીઓએ આગ બુઝાવવાની કામગીરી તરત અને અસરકારક રીતે હાથ ધરી હતી , જેમાં તેમને વન વિભાગના અધિકારીઓ પાસેથી માર્ગદર્શન અને ફાયર ફાઇટિંગ સર્વિસીસમાંથી સહાય મળી હતી. ઉપલબ્ધ ઉપકરણની મદદ સાથે ટુકડીઓએ ફાયર લેન્સ બનાવી હતી અને આગને અસરકારક રીતે કાબૂમાં લેવામાં આવી હતી. આખી રાત કામગીરી ચાલી હતી , જેમાં તમામ એજન્સીઓએ જાનમાલની હાનિ ટાળવા સંકલનમાં કામ કર્યું હતું.


    આગના પ્રસારની આકારણી પછી ભારતીય વાયુ દળે સાંજના કલાકોમાં મદદ માટે અપીલ કરી હતી. હેડક્વાર્ટર સાઉથ વેસ્ટર્ન એર કમાન્ડ , ગાંધીનગર સતર્ક થયું હતું અને 02 અનુકૂળ સજ્જ/મોડિફાઇડ એમઆઇ-17 વી5 હેલિકોપ્ટર્સ ઉદેપુર મોકલ્યા હતા. હેલિકોપ્ટર્સે 29 માર્ચ , 2017ના રોજ ઝડપથી અસરગ્રસ્ત વિસ્તારની જાણકારી મેળવી ફાયર ફાઇટિંગ ઓપરેશન શરૂ કર્યું હતું. 01 એમઆઇ-17 વી5 હેલિકોપ્ટરે 10 ચક્કર માર્યા હતા , જેમાંથી ‘ બામ્બી બકેટ ’ અંડરસ્લગ દ્વારા 25000 લિટર પાણીનો છંટકાવ કર્યો હતો , જેથી આગ અસરકારક રીતે બુઝાઈ ગઈ હતી તેવું છેલ્લાં રિપોર્ટ જણાવે છે.


    ભારતીય સૈન્ય વિસ્તાર પર નજર રાખી રહ્યું છે , ભારતીય વાયુદળના હેલિકોપ્ટર્સ ઉદેપુરમાં આગ ફરી લાગે તો તેને બુઝાવવા તૈનાત છે.


    AP/J.Khunt/GP ક્રમાંક : 17 5

    
    
    (Release ID: 1485992) Visitor Counter : 35