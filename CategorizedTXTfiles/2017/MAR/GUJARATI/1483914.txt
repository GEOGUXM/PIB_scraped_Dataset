      PIB Headquarters

      પીવીસી ઈન્સુલેટિડ કેબલના નિર્માતા એકમમાં ભારતીય માનક બ્યૂરોની રેડ
      Posted On: 07 MAR 2017 5:27PM by PIB Ahmedabad


    અમદાવાદ, 07-03-2017

      ભારતીય માનક બ્યૂરોના અધિકારીઓના એક દળે બ્યૂરો પાસેથી કાયદેસરના લાયસન્સ લીધા વિના પીવીસી ઈન્સ્યુલેટિડ કેબલ દ્વારા ઉત્પાદન, પેકિંગ અને આઈએસઆઈનો માર્કા લગાવવામાં સંકળાયેલા હોવાની મળેલી સૂચનાના આધારે 6-3-2017ના રોજ કેબલના નિર્માતા મેસર્સ દિપ કેબલ ઈન્ડસ્ટ્રીઝ, એ/34, મેલડી એસ્ટેટ, ગોતા રેલવે ક્રોસિંગ પાસે, ગોતા, અમદાવાદના પરિસરમાં એક રેડ પાડી હતી. રેડ દરમિયાન મોટા પ્રમાણમાં ભારતીય માનક બ્યૂરોના માનક ચિન્હ (આઈએસઆઈ)નો દૂર ઉપયોગ મળી આવ્યો. સાક્ષીના રૂપે આઈએસઆઈ ચિન્હવાળા આશરે 500 મીટરના 27 બંડલ કેબલ તથા 33 માર્કિંગ ડાઈ મળી આવી હતી.
      ભામા બ્યૂરોની પૂર્વ અનુમતિ વતી વગર ભામા બ્યૂરો માનક ચિન્હોનો પ્રયોગ કરવાવાળા સામે ભામા બ્યૂરો અધિનિયમ 1986ના અનુચ્છેદ 11 (1) અને 12 (ખ)ના ઉલ્લંઘનની કાર્યવાહી કરવામાં આવશે. આ અપરાધ દંડનીય છે જેના અંતર્ગત 1 વર્ષની કેદ અથવા રૂપિયા 50,000નો આર્થિક દંડ કે પછી બંનેની જોગવાઈ છે.
      લોકો સાથે છેતરપિંડી કરવા આ પ્રકારે આઈએસઆઈ માર્કાનો ઉપયોગ થતો હોય છે. જે કોઈપણ વ્યક્તિ પાસે ભારતીય માનક બ્યૂરોના પ્રમાણિત ચિન્હના દુરપયોગની માહિતી હોય તે એ અંગે પ્રમુખ, ભારતીય માનક બ્યૂરો, અમદાવાદ શાખા કાર્યાલય, ત્રીજે માળ, નવજીવન અમૃત જયંતિ ભવન, ગુજરાત વિદ્યાપીઠની પાછળ, આશ્રમ રોડ, અમદાવાદ-380014. (ટેલિફોન – 27540317)ને જાણ કરી શકે છે. ફરિયાદને ahbo@bis.gov.inઅથવા eng@bis.gov.in પર ઈ-મેઈલ પણ કરી શકાય છે. આ પ્રકારની માહિતી આપનારની ઓળખ ગુપ્ત રાખવામાં આવશે.
      AP/GP ક્રમાંક : 115
    
    
    (Release ID: 1483914) Visitor Counter : 45