      વિજ્ઞાન અને ટેકનોલોજી મંત્રાલય

      વિજ્ઞાન અને પ્રૌદ્યોગિકી મંત્રી ડૉ. હર્ષ વર્ધને કહ્યું કે દેશને આગળ લઈ જવામાં યુવાઓની ભૂમિકા પર પ્રધાનમંત્રીને પૂર્ણ વિશ્વાસ
      Posted On: 24 MAR 2017 4:46PM by PIB Ahmedabad


    નવી દિલ્હી 24-03-2017

      વિજ્ઞાન અને પ્રૌદ્યોગિકી મંત્રી ડૉ. હર્ષ વર્ધને કહ્યું કે દેશને આગળ લઈ જવામાં યુવાઓની ભૂમિકા પર પ્રધાનમંત્રીને પૂર્ણ વિશ્વાસ છે. આજે અહીં રાષ્ટ્રીય અનુસંધાન વિકાસ નિગમ (એનઆઈરડીસી)ના પ્રતિભાશાળી શોધ પુરસ્કાર અર્પણ કરતા તેમણે કહ્યું કે પ્રધાનમંત્રી 2022 સુધી એખ નવા ભારતની અભિકલ્પના કરે છે. મંત્રી મહોદયે કહ્યું કે દેશની માનવ સંપદાને જોતા આગળના પાંચ થી દસ વર્ષ દેશ માટે સુવર્ણ યુગ હશે. તેમણે સૌને આગ્રહ કર્યો કે તેઓ ભારતના ગૌરવને સ્થાપિત કરવામાં પૂર્ણ આત્મ વિશ્વાસની સાથે કાર્ય કરે. તેમણે એનઆરડીસી જેવી સંસ્થાઓને કહ્યું કે તેઓ નવાચાર માટે વધુ પ્રયત્ન કરે.
      ડીએસઆઈઆરના સચિવ અને સીએસઆઈઆરના મહાનિદેશક ડૉ. ગિરીશ સાહનીએ કહ્યુંકે એઆરડીસીએ અત્યાર સુધી શ્રેષ્ઠ કાર્ય કર્યું છે અને તેમનું એ કર્તવ્ય છે કે તેઓ પ્રૌદ્યોગિકીના ક્ષેત્રમાં અગ્રણી ભૂમિકા નિભાવે. તેમણે કહ્યું કે એનઆરડીસી એ વ્યક્તિઓ સુધી પ્રૌદ્યોગિકીને પહોંચાડે, જેની પાસે પૂરતા નાણાંકીય સંસાધન નથી.
      ઉપરોક્ત આયોજનનો ઉદ્દેશ્ય દેશના સંશોધનની ભાવનાને પ્રોત્સાહન આપવાનો છે. આના માટે વિભન્ન ક્ષેત્રોમાં પ્રતિભાશાળી ગતિવિધિઓ માટે પુરસ્કાર પ્રદાન કરાય છે. આ અવસર પર સરકાર અને વૈજ્ઞાનિક તથા એકાદમી સમુદાયો સહિત વિભિન્ન હિતધારકો પણ ઉપસ્થિત હતા.
    
    
    (Release ID: 1485637) Visitor Counter : 32