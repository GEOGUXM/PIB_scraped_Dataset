      ચૂંટણી આયોગ

      ઇસીઆઈ વેબસાઇટ મારફતે આવતીકાલે સવારે 8થી 5 રાજ્યની વિધાનસભાની ચૂંટણીઓના પ્રવાહો અને પરિણામોની જાહેરાત થશે
      નવીન પહેલઃ ઇસીઆઈની વેબસાઇટ વર્ષ 2017માં 5 રાજ્યોની વિધાનસભાની ચૂંટણીઓના પરિણામોનું વર્ષ 2012ની ચૂંટણીઓના પરિણામો સાથે તુલનાત્મક વિશ્લેષણ પૂરું પાડશે

      Posted On: 10 MAR 2017 3:53PM by PIB Ahmedabad

    નવી દિલ્હી, 10-03-2017

      ચૂંટણી પંચે ફેબ્રુઆરી-માર્ચ, 2017માં આયોજિત 5 રાજ્યોની વિધાનસભા ચૂંટણીઓના પરિણામો અને પ્રવાહો તેની લોકપ્રિય વેબસાઇટ www.eciresults.nic.in મારફતે પ્રચારિત કરવા મજબૂત, ફૂલ પ્રૂફ અને સુરક્ષિત માળખાગત સુવિધા સ્થાપિત કરી છે, જે આવતીકાલે સવારે 8.00 વાગ્યાથી કાર્યરત થશે તથા સતત નવા પ્રવાહો દર્શાવશે. આઇટી સોલ્યુશન ચૂંટણીઓમાં રાઉન્ડ મુજબ ચૂંટણી લડેલા ઉમેદવારોને પ્રાપ્ત મતોના આંકડા મેળવશે અને તેનું સંકલન કર્યા પછી વિધાનસભાની બેઠક મુજબ, રાજકીય પક્ષો મુજબ અને ઉમેદવાર મુજબ પ્રવાહો પ્રદર્શિત કરશે. અહીં આ બાબત ઉલ્લેખનીય છે કે જ્યારે અગાઉ પ્રવાહો પ્રચારિત કરવામાં આવ્યાં હતાં, ત્યારે આ વેબસાઇટને એક દિવસમાં 36 મિલિયનથી 16 અબજ સુધીની રેન્જમાં હિટ મળી હતી. આ વેબસાઇટ www.eci.nic.in મારફતે પણ સુલભ થઈ શકશે, જે ભારતીય ચૂંટણી પંચની મુખ્ય સત્તાવાર વેબસાઇટ છે.
      પહેલી વખત ઇસીઆઈ ઇન્ટરેક્ટિવ ડેશબોર્ડ મારફતે વિશ્લેષણ પૂરું પાડશે
      વિભાવનાના પુરાવા સ્વરૂપે ઇસીઆઈએ જનતાના ઉપયોગ માટે પહેલી વખત કેટલાંક ઇન્ટરેક્ટિવ ડેશબોર્ડ પ્રસ્તુત કર્યા છે, જેમાં 12.3.2017ના રોજ તેની અધિકૃત વેબસાઇટ ( www.eci.nic.in) માં ડેટા અને વિશ્લેષણ બંને સામેલ હશે. આ વિશ્લેષણ યુઝર ફ્રેન્ડલી, ક્લિક કરી શકાય તેવા ઇન્ફોગ્રાફિક્સ સાથે પ્રસ્તુત થશે, જેમાં તમામ હિતધારકોને રસ પડી શકે છે. યુઝર્સ ચૂંટણીનું વધારે વિશ્લેષણ કરવા ડેટા, ક્રોસટેબ, પીડીએફ અને ઇમેજને ડાઉનલોડ કરી શકે છે. તેમાં વર્ષ 2012થી 2017ના પરિણામો વચ્ચેનું તુલનાત્મક વિશ્લેષણ સામેલ છે. યુઝર્સ મતદારોની ભાગીદારી (વધારે મહિલા મતદારો ધરાવતી બેઠકો, વધારે મતદાનના સ્લેબ ધરાવતી બેઠકો, ચૂંટણીના દિવસે મતદાન) અને ઉમેદવારો (જાતિ મુજબ ભાગીદારી, વિજેતા અને મુખ્ય હરિફો)ની સહભાગીતાના સંબંધમાં બેઠકનું વિશ્લેષણ મેળવશે. રાજકીય પક્ષોની કામગીરીનું મૂલ્યાંકન કરવા તેમના દ્વારા જીતવામાં આવેલી બેઠકોનું વિશ્લેષણ, રાજ્યમાં મતદાનની ટકાવારી અને ઉમેદવારોની પ્રોફાઇલ (ઉંમર અને સામાજિક કેટેગરી) પર વિશ્લેષણ કરવામાં આવશે. ઉમેદવારોનું તેમની બેઠકોમાં મૂલ્યાંકન કરવામાં આવશે અને તેમને પ્રાપ્ત મતો વિશે જણાવવામાં આવશે.
      AP/J. Khunt/GP ક્રમાંક : 127
    
    
    (Release ID: 1484126) Visitor Counter : 11