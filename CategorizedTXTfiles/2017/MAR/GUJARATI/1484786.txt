      રેલવે મંત્રાલય

      નેશનલ રેલવે યુનિવર્સિટી (રાષ્ટ્રીય રેલવે વિશ્વવિદ્યાલય)
      Posted On: 17 MAR 2017 5:19PM by PIB Ahmedabad


    નવી દિલ્હી , 17 માર્ચ , 2017

      રેલવે મંત્રાલયે ગુજરાતમાં વડોદરામાં એક રેલવે યુનિવર્સિટી સ્થાપિત કરવાનો નિર્ણય લીધો હતો.
      પ્રોજેક્ટનો પ્રાથમિક રિપોર્ટ તૈયાર કરવામાં આવ્યો હતો અને પછી મેસર્સ રેલ ઇન્ડિયા ટેકનિકલ એન્ડ ઇકોનોમિક સર્વિસ (આરઆઇટીઇએસ) લિમિટેડને યોજના તૈયાર કરવા માટે રોકવામાં આવી હતી.
      આ યુનિવર્સિટી ભારતીય રેલવેને લાભ કરશે અને સાથે સાથે ‘ રેલવે ’ ક્ષેત્રના વિકાસમાં પણ સહાયભૂત થશે , જેમાં મેટ્રો રેલવે , રેલવે ઉપકરણોના ખાનગી ઉત્પાદકો , પોર્ટ રેલવે , કન્સલ્ટન્સી વગેરે સામેલ છે. યુનિવર્સિટી રેલવે એન્જિનીયરિંગ અને મેનેજમેન્ટ પર આંતરશાખીય સંશોધન હાથ ધરવા માટેના કેન્દ્ર તરીકે કામ કરશે.
      આ અખબારી યાદી રાજ્ય કક્ષાના રેલવે મંત્રી શ્રી રાજેન ગોહેને રાજ્યસભામાં 17.03.2017 (શુક્રવાર)એ આપેલા એક પ્રશ્રના લેખિત જવાબની માહિતી પર આધારિત છે.
      AP/J.Khunt/GP ક્રમાંક : 148
    
    
    (Release ID: 1484786) Visitor Counter : 38