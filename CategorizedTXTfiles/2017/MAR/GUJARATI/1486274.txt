      માર્ગ પરિવહન અને રાજમાર્ગ મંત્રાલય

      કામરેજ ચલથાણ રાષ્ટ્રીય ધોરીમાર્ગને ‘૬ માર્ગીય’ બનાવવાનું ખાતમૂહૂર્ત કરશે કેન્દ્રીય મંત્રીશ્રી મનસુખભાઇ માંડવિયા
      આવતી કાલે તા. ૧લી એપ્રિલના રોજ ચલથાણ શુગર મીલ ખાતે યોજાશે કાર્યક્રમ

      Posted On: 31 MAR 2017 2:25PM by PIB Ahmedabad

    અમદાવાદ, 31-03-2017

    
    કેન્દ્રીય રોડ ટ્રાન્સપોર્ટ અને હાઇવે, શીપીંગ, કેમિકલ અને ફર્ટીલાઇઝર, રાજ્ય મંત્રી શ્રી મનસુખભાઇ માંડવિયા તા.૦૧-૦૪-૨૦૧૭ના રોજ સુરત જિલ્લાના પ્રવાસે આવનાર છે. આ દરમિયાન તેઓ બપોરે ૪.૦૦ વાગ્યે રાષ્ટ્રીય ધોરી માર્ગ નં. ૮ના કામરેજ-ચલથાણ સેકશનને ૬ માર્ગીય બનાવવાના કામનું ખાતમુહૂર્ત યોજાશે.


    ૧૬ કી.મી. લંબાઇ ધરાવતા આ માર્ગનું કામ રૂા ૨૪૧.૪ કરોડ ટેન્ડર ખર્ચે હાથ ધરાનાર છે. આ માર્ગના વિસ્તૃતિકરણ યોજનામાં કામરેજ ભરૂચ વચ્ચે આવતાં ૪ અકસ્માત સંભવિત ક્રોસીંગ પર ફલાયઓવર બનાવવાનું કામ પણ હાથ ધરવામાં આવશે. જેથી ભવિષ્યમાં અકસ્માતોનું પ્રમાણ ઘટશે.


    ચલથાણ શુગર ફેક્ટરીના પટાંગણમાં યોજાનાર આ કાર્યક્રમમાં સાંસદ સભ્યશ્રીઓ શ્રી પ્રભુભાઇ વસાવા, શ્રી સી.આર.પાટીલ, શ્રીમતી દર્શનાબેન જરદોષ તથા ધારાસભ્યશ્રીઓ શ્રી પ્રફુલ્લભાઇ પાનસેરીયા, શ્રી ઇશ્વરભાઇ પરમાર, શ્રી મુકેશભાઇ પટેલ તથા સ્થાનિક સહકારી આગેવાનો શ્રી દિલીપસિંહ રાઠોડ, શ્રી કેતનભાઇ પટેલ તથા સ્થાનિક પ્રતિનિધીઓ અને નાગરિકો ઉપસ્થિત રહેશે તેમ એક અખબારીયાદીમાં જણાવાયું છે.


    AP/ J.Khunt/GP

    
    
    (Release ID: 1486274) Visitor Counter : 420