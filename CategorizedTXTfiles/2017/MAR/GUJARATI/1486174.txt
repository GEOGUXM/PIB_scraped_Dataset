      પેયજળ અને સ્વચ્છતા મંત્રાલય

      ગુજરાત સરકાર દ્વારા સૌરાષ્ટ્ર અને કચ્છના પાણીની ખેંચ ધરાવતા વિસ્તારોમાં પાણીનાં સ્થાયી પુરવઠા માટે કેન્દ્ર સરકાર સમક્ષ દરખાસ્ત અંગે
      Posted On: 30 MAR 2017 4:44PM by PIB Ahmedabad


    નવી દિલ્હી , 30-03-2017


    જળ સંસાધનો , નદી વિકાસ અને ગંગા પુનરોદ્ધાર માટે રાજ્ય કક્ષાનાં મંત્રી ડો. સંજીવ કુમાર બાલિયાને આજે ( 30-03-2017) લોકસભામાં એક પ્રશ્નના જવાબમાં જણાવ્યું હતું કે ગુજરાત સરકારે સૌરાષ્ટ્ર અને કચ્છ વિસ્તારના આદિવાસી વિસ્તારમાં પાણીના સ્થાયી પુરવઠા માટે રાષ્ટ્રીય ગ્રામીણ પેયજલ કાર્યક્રમ (એનઆરડીડબલ્યુપી) હેઠળ “ વિશેષ કેસ ” તરીકે ફંડિંગ માટે પેયજલ અને સફાઈ મંત્રાલય (એમઓડીડબલ્યુએન્ડએસ) સમક્ષ રૂ. 4570 કરોડનાં અંદાજિત ખર્ચ સાથે પ્રોજેક્ટની દરખાસ્ત રજૂ કરી હતી.


    એનઆરડીડબલ્યુપી હેઠળ નાણાકીય વર્ષ 2016-17માં પેયજલ અને સફાઈ મંત્રાલયને મર્યાદિત બજેટની ફાળવણીને ધ્યાનમાં રાખીને અને એનઆરડીડબલ્યુપી માર્ગદર્શિકા હેઠળ વિશેષ કેસ તરીકે ફંડિંગ માટે કોઈ જોગવાઈ ન હોવાથી , દરખાસ્તને એમઓડીડબલ્યુએન્ડએસએ મંજૂરી આપી નહોતી. જોકે રાજ્ય સરકારે જરૂરી દસ્તાવેજો સાથે “અતિ સહાય મેળવતાં પ્રોજેક્ટ્સ” હેઠળ ફંડિંગ માટેની દરખાસ્ત રજૂ કરવાનું સૂચન કર્યું છે.


    ગુજરાત સરકારે રૂ. 3500 કરોડના 4 ડિસેલિનેશન પ્લાન્ટના મૂડીગત ખર્ચને પૂર્ણ કરવા વાયાબિલિટી ગેપ ફંડિંગ/નાણાકીય સહાય માટે વિનંતી કરી નહોતી. જોકે પાણીના સ્થાયી પુરવઠા માટે એનઆરડીડબલ્યુપી હેઠળ રજૂ થયેલી પ્રોજેક્ટની દરખાસ્તમાં સૌરાષ્ટ્ર વિસ્તારમાં બે ડિસેલિનેશન પ્લાન્ટ માટે રૂ. 400 કરોડની સહાય સામેલ છે.


    ઉપરોક્ત માહિતી મંત્રી શ્રીએ શ્રી મોહનભાઈ કુંડારિયા દ્વારા પૂછાયેલા એક પ્રશ્નના જવાબમાં આપી હતી.


    J.Khunt/GP

    
    
    (Release ID: 1486174) Visitor Counter : 35