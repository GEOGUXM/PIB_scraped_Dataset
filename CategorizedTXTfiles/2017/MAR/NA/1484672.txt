      عملے، عوامی شکایات اور پنشن کی وزارت

      پرگتی کی پیش رفت
      Posted On: 16 MAR 2017 6:01PM by PIB Delhi


    نئی دہلی، 16 مارچ / عملے ، عوامی شکایات اور پنشن، نیز وزیراعظم کے دفتر کے وزیر مملکت ڈاکٹر جتیندر سنگھ نے آج راجیہ سبھا میں محترمہ رانی نارہ کے ذریعہ پوچھے گئے سوال کے ایک تحریری جواب میں بتایا کہ پروایکٹیو گورننس اینڈ ٹائملی امپلی مینٹیشن (پرگتی) یعنی نہایت فعال حکمرانی اور وقت پر نفاذ اسکیم کے تحت وسیع پیمانے پر جن شعبوں کو شامل کیا گیا ہے ان میں عوامی شکایات کی نگرانی ، پروجیکٹ کی نگرانی (مرکزی/ ریاستی) اور پروگرامز/ اسکیمیں ہیں۔


    انہوں نے مزید بتایا کہ پرگتی کی جائزہ میٹنگوں میں اب تک کل 156 پروجیکٹ، 37 پروگراموں / اسکیموں اور 16 سیکٹروں کےعوامی شکایات کا جائزہ لیا گیا ہے۔ انہوں نے کہا کہ تمام پروجیکٹس نفاذ کے مختلف مراحل ہیں جن کی نگرانی نافذ کرنے والی وزارتوں / محکموں اور متعلقہ حکومتوں کے ذریعہ برابر کی جارہی ہے۔


    156 پروجیکٹس کے آغاز اور نفاذ میں کل 816000 کروڑ روپے سے زائد کی سرمایہ کاری کا تخمینہ لگایا گیا ہے۔ مزید برآں جاری اسکیموں اور پروگراموں کا برابر جائزہ لیا جارہا ہے۔ ان پروجیکٹوں کےمصارف اور اخراجات مختلف مالی سال میں پھیلے ہوئے ہیں۔


    انہوں نے کہا کہ پروجیکٹس / اسکیمیں اور پروگرام نفاذ کےمختلف مراحل میں ہیں۔


    Uno- 1220


    

    
    (Release ID: 1484672) Visitor Counter : 2