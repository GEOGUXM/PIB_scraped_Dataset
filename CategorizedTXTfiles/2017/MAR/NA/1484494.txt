      মন্ত্রীমন্দল মীফমগী ৱারেপ

      মন্ত্রীমন্দলনা ইন্দোনেশিয়া অমসুং কির্গিজ রিপাব্লিক্কা লোইননা য়ুথ অমসুং স্পোর্তকী মতাংদা তৌনবা এম ও য়ুগী মতাংদা খঙহনখ্রে
      Posted On: 15 MAR 2017 8:01PM by


    প্রধানমন্ত্রী শ্রী নরেন্দ্র মোদীনা লুচীংবা কেন্দ্রগী মন্ত্রীমন্দলনা ভারত সরকার অমসুং মখাগীশিং অসিগা লোইননা তৌনবা য়ানা চেরোল (এম ও য়ু ) অমগী মতাংদা খঙহনখ্রেঃ



    ১) ইন্দোনেশিয়াগা য়ুথ অমসুং স্পোর্তকী লমদা তেংবাং পীনবা, অমসুং



    ২) কির্গিজ রিপাব্লিক্কা য়ুথ দিব্লপমেন্তকী মতাংদা তেংবাং পীনবা ।



    এম ও য়ু অসিনা ইন্দোনেশিয়া অমসুং কির্গিজ রিপাব্লিক্কা লোইননা য়ুথ এক্সচেঞ্জ প্রোগ্রামশিং পাংথোকপদা, অমসুং অতৈ য়ুথ অমসুং স্পোর্তকা মরি লৈনবা লমশিংদা তেংবাং পীনবদা মিয়েং থম্লি ।



    ইন্তর্নেস্নেল য়ুথ এক্সচেঞ্জ প্রোগ্রামশিংনা, নহারোলশিংগী মরক্তা ৱাখল্লোল, মগুন অমসুং কলচর এক্সচেঞ্জ তৌনবা হেনগৎহল্লি অমসুং নহারোলশিংগী মরক্তা মালেমগী মরমদা খঙবা হেনগৎহনবদা মতং ওইহল্লি । মসিগা লোইননা, থৌরমশিং অসিনা লৈবাকশিংগী মরক্তা শান্তি ওইবা অমসুং ৱাখল তামিন্নবা হেনগৎহল্লি, অমসুং মরূপ-মপাং ওইবগী মরিদা মপাঙ্গল হেনগৎহল্লি । অতৈ য়ুথ অমসুং স্পোর্তকা মরি লৈনবা লমশিংদা তেংবাং পীনবা অসিনসু মরূপ-মপাং ওইরিবা লৈবাকশিংদা নহারোলশিংগী চাওখৎ-থৌরাং অমসুং শান্না-খোৎনবদসু মতেং ওইহল্লি ।



    য়ুথ অমসুং স্পোর্তকী লমদা লৈবাক অনিগী ওইবা এক্সচেঞ্জগী থৌরমশিং অসিদগী ফংলক্কদবা কান্নবশিং অসি মখোয়গী কাংলুপ, ধর্ম অমসুং পা-পী খুদিংমক্তা চপ মান্ননা ফংগনি ।



    য়ুথ এক্সচেঞ্জ অমসুং অতৈ থৌরমশিংদা শরুক য়াগদবা নহারোলশিং খনবগী থবক অসি পান্দম অমদা অমসুং অরোল-অথুপ লৈতনা পাংথোক্কনি অমসুং এম ও য়ু অসিগী মখাদা থৌরম অসিগী ওইরকপা খুদিংমক পাব্লিক স্ক্রুতিনিগীদমক্তা হাংদোক্তুনা থমগনি ।



    য়ুথ এক্সচেঞ্জ অমসুং অতৈ থৌরমশিং অসিনা নহারোলশিংগী মরক্তা মালেমগী মরমদা খঙবা হেনগৎহনবদা মতেং ওইনগনি অমসুং মখোয়গী লৌশিং অমসুং মগুনশিং পাকথোক চাওথোকহনবদা মতেং ওইনগনি ।


    
    
    (Release ID: 1484494) Visitor Counter : 1