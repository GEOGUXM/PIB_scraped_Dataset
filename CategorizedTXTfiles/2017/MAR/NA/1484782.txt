      ইলেক্সন কমিসন

      ইলেক্ত্রোনিক ভোতিং মেচিনশিংগী থাজনীংঙাই ওইবগী মরমদা
      প্রেস নোৎ

      Posted On: 16 MAR 2017 3:56PM by

    ১. গোৱা মণিপুর, পঞ্জাব, উত্তর প্রদেশ অমসুং উত্ত্রাখন্দগী রাজ্য বিধানসভাশিংগী হন্দক্তা পাংথোকখিবা মীখলগী ফল লাওথোকখ্রবা মতুংদা রাজনীতী দল খরনা ইসিআই-ইভিএমগী থাজনীংঙাই ওইবগী মায়োক্তা ফোংদোক্লদুনা মীখলশিং অসিগী মনুংদা ইভিএমদা শেমদোক-শেমজিন তৌবগী মরাল শিরকপা ইলেক্সন কমিসন্না থেংনরে । অকক্নবা মরাল ফোংদোকপদি তৌদবা চেরোল অমা মার্চ ১১, ২০১৭তা বিএসপিগী নেস্নেল জেনরেল সেক্রেতরীগী মাইকৈদগী ফংখি । ইসিআইনা মার্চ ১১, ২০১৭ মক্তদা চেরোল অদু রিজেক্ত তৌবগা লোইননা বিএসপিদা অকুপ্পা পাউখুম পীখি । ইসিআইগী পাউখুম www.eci.nic.in দা ফংগনি ।



    2. ইসিআই-ইভিএম শিজিন্নবা হৌরবা মতুংদা মেচিনশিং অসি শেমদোক-শেমজিন তৌবগী মতাংদা অসিগুম্বা মখলগী ৱাফমশিং অসি ঐচসি/এসসি য়াওনা মমাংদসু খন্নবা লৈখ্রে । অসিগুম্বা মরাল শিরকপশিং অসি রিজেক্ত তৌখ্রবনি । ইসিআইনা ময়েক শেংনা ৱাফম অসি অমুক্কা হন্না ফোংদোক্লি মদুদি ইভিএমদা য়াওরিবা তেক্নিকেল অমসুং এদমিনিস্ত্রেতিব সেফগার্দশিংগী মতুং ইন্না ইভিএমদা করিগুম্বা মখলগী শেমদোক-শাদোকপা অমত্তা ঙম্লোই অমসুং মতৌ অসুম্না মীখলগী থৌওং অদু ঙাক শেন্দুনা থম্মি ।



    ৩. নাগরিকশিং অমসুং মরি লৈনবা মীওই খুদিংমক্কী ই-পাও খঙনবগীদমক হিরম অসিগা মরি লৈনবা ৱাফম খরা অমুক হন্না নীংশিংবা কান্নবা ওইগনি ।



    ৪. ইভিএমগী য়ুমফম



    বেলোৎ পেপর শিজিন্নবদগী থোরকপা সমস্যা খরদগী নান্থোক্নবগীদমক অমসুং তেক্নোলোজিগী চাওখৎ থৌরাংগী খুদোংচাবা লৌননবগী পান্দমদা কমিসন্না দিসেম্বর, ১৯৭৭দা ইভিএমগী ৱাফম অসি পুথোকখি, মসিনা ভোৎ থাদবশিংনা করিগুম্বা অশোই-অঙাম য়াওদনা নীয়ম চুম্না মখোয়গী ভোৎ থাদবা ঙমহনগনি অমসুং ইনভেলিদ ভোৎকী ওইথোকপশিং অদু মপুং ফানা লোইশিনবা ঙমহনগনি । পার্লিয়ামেন্তনা দিসেম্বর ১৯৮৮দা লো শেমদোকখি অমসুং পিপল এক্ত, ১৯৫১দা অনৌবা সেক্সন ৬১এ হাপচিনখি মসিগী মখাদা ভোতিং মেচিনশিং শিজিন্ননবগীদমক কমিসন্দা হক শিন্নখি । শেমদোক্লবা প্রোবিজন অদু মার্চ ১৫, ১৯৮৯দগী চৎনবা হৌখি ।



    কেন্দ্র সরকারনা জনুৱারী ১৯৯০দা ইলেক্সন রিফোর্ম কমিতী শেমখি মসিদা শকখঙলবা নেস্নেল অমসুং স্তেৎকী পার্তীশিংগী মীহুৎশিং য়াওখি । মতুংদা ইলেক্সন রিফোর্ম কমিতীনা ইলেক্ত্রোনিক ভোতিং মেচিন (ইভিএম)শিং য়েংশিন্নবা তেক্নিকেল এক্সপর্ত কমিতী শেমখি । সিমতীনা ৱারেপ অসি লৌখি মদুদি ইলেক্ত্রোনিক ভোতিং মেচিন অসি চেকশিল্লবা থৌওং অমনি । মরম অসিনা এক্সপর্ত কমিতীনা অমসুং মতম মাংহনবা তৌদনা ইলেক্ত্রোনিক ভোতিং মেচিন শিজিন্ননবা এপ্রিল ১৯৯০দা মৎ অমত্তা ওইনা হৌদোকখি ।



    ৫. ২০০০দগী ইভিএম অসি রাজ্যসভাগী মীখল ১০৭ অমসুং ২০০৪, ২০০৯ অমসুং ২০১৪দা লোকসভাগী মীখল ৩দা শিজিন্নখ্রে ।



    ৬. ইভিএম শিজিন্নবদা আইনগী ওইবা ৱারোল-



    ২০০১দগী ইভিএমদা ওইথোকপা য়াবা শেমদোক শেমজিন তৌবগী ৱাফমশিং তোঙান তোঙানবা হাই কোর্তশিংদা থাংগৎখি, মখোয়শিং অদু মখাদা পল্লিঃ



    (ক) মদ্রাজ হাই কোর্ত - ২০০১



    (খ) দিল্লী হাই কোর্ত – ২০০৪



    (গ) কর্নাতক হাই কোর্ত – ২০০৪



    (ঘ) কেরলা হাই কোর্ত – ২০০২



    (ঙ) বোম্বে হাই কোর্ত (নাগপুর বেঞ্চ) - ২০০৪



    মথক্তা পনখ্রিবা হাই কোর্ত পুম্নমক্না ভারত্তা পাংথোকপা মীখলশিংদা ইভিএম শিজিন্নবদা তেক্নিকেলগী অচেৎপা অমসুং এদমিনিস্ত্রেতিবকী পাম্বৈশিংগী অপুনবা শকওংশিং অদু য়েংলবা মতুংদা ভারত্তা ইভিএম অসি থাজনীংঙাই ওইবা, চৎনবা য়াবা অমসুং মপুং ফানা শেমদোক-শেমজিন তৌবা ঙম্লোইদবা অমনি হায়না ফংখি । ৱাফমশিংদুগী মনুংদা খরদি, হাই কোর্তশিংগী ৱারেপকী মায়োক্তা পেতিসনর খরনা থাংগৎলকপা অপিলশিং ফাওবা সুপ্রিম কোর্তনা ককথৎখি ।



    ইকাই খুম্ননীংঙাই ওইরবা কর্নাতক হাই কোর্তনা মখোয়গী ৱারেপতা হায়খি মদুদি “ মসিগী পোৎশক অসি তশেংনমক ইলেক্ত্রোনিক অমসুং কম্প্যুতর তেক্নোলোজীগী মাই পাক্লবা পোৎথোক অমনি অমসুং লৈবাক অসিগী চাওথোকচনীংঙাইনি ।” কর্নাতক হাই কোর্ত অমসুং মদ্রাজ হাই কোর্ত অনিমক্না মসিসু ফোংদোকখি মদুদি বেলোৎ পেপর/বোলোৎ বোক্সকী মীখলগী থৌওংগা য়েংনরুবদা মীখলদা ইভিএম শিজিন্নবনা কান্নবা কয়া হেল্লি । ইকাই খুম্ননীংঙাই ওইরবা মদ্রাজ হাই কোর্তনসু ময়েক শেংবা ৱারোলদা ইভিএমদা শেমদোক-শেমজিন তৌনীংঙাইগী ওইথোকপা য়াবশিং অদু য়খিদে । মদ্রাজ হাই কোর্তনা ফোংদোকখিবা মখাগী ৱারোলশিং অসি খঙজিন্নীংঙাই ওইঃ



    “ করিগুম্বা ভাইরস নত্রগা বগ চংবা ঙম্বগী ৱাফম ফাওবা লৈতে মরমদি ইভিএম অসি পার্সোনেল কম্প্যুতরগা চাংদম্নবা য়ারোই । কম্প্যুতরদা পাক চাওরবা ঙমখৈ কয়া লৈ মরমদি মসি ইন্তর্নেতকী থোংদা শম্নৈ অমসুং মসিগী অখন্নবা মওং অসিগী মতুং ইন্না অখন্নবা প্রোগ্রামশিংদা শেমদোক-শেমজিন তৌবা য়া, অদুবু ইভিএম অসিদি মনীংতম্বা য়ুনিৎশিংনি অমসুং ইভিএমগী প্রোগ্রামশিং অসি মপুং ফানা তোঙানবা সিস্তেম অমগী মশক্নি । ”



    মসিগী মতুংদা, ২০০৯দা পাংথোকখিবা জেনরেল ইলেক্সনগী মতুংদসু রাজনীতীগী দলশিংনা ইভিএম মসি হায়রদুনা চয়েৎনবা হৌদোরকখি মদুদি ইভিএম অসি মপুং ফানা শেমদোক-শেমজিন য়াদবা ওইদে অমসুং মসিদা হোংদোক হোংজিন তৌবগী ওইথোকপা লৈ । অদুম ওইনমক, করিগুম্বা মতিক চাবা মরাল অমত্তা পুখৎলকখিদে অমসুং কোর্ত অমত্তদা প্রমাণ পীবা ঙমখিদে ।



    থৌয়াংবা খরনা ২০০৯দা সুপ্রিম কোর্ত্তা ৱাকৎখি অদুবু মদু ইসিআইদা চৎনবা খঙহনখি । মদুগী মতুংদগী থৌয়াংবশিং অদুনা ফোংনা ঙাংবা হৌরকখি অমসুং মসোমদা ইসিআইনা কনাগুম্বা মীশক অমত্তনা ইসিআইদা লৈরিবা মেচিনশিং অসিদা শেমদোক-শেমজিন তৌবা ঙমগনি হায়বগী প্রমান পীবা ঙমগদ্রা হায়না ফোংনা শিংনখি । অদুম ওইনমক ইসিআইনা পীখিবা মতম অদুগী মনুংদা মেচিনশিং অদু হাংদোকপা অমসুং মনুংগী মচাকশিং অদু হাংদোক্তুনা য়েংহল্লবা ফাওবদা কনাগুম্বা মীওই অমত্তনা ইসিআইগী হেদ ওফিসতা মেচিন অসিদা করিগুম্বা মখল অমত্তগী শেমদোক-শেমজিন তৌবা ঙম্বগী থৌনা উৎপা ঙমখিদে । থৌওং অদু বিদিওসু নমখি ।



    ২০১০দা ইসিআইনা কৌখিবা মীফম অমদা অসম অমসুং তমিলনাদুগী রাজনীতীগী দলশিং নত্তনা রাজনীতীগী দল পুম্নমক্না ইভিএমগী থবক থৌওংদা অপেনবা ফোংদোকখি । মতম অদুদা মতুংদা হেন্না থিজিনবা ঙম্নবা ভিভিপিএতিগী ৱাখল্লোন ফোংদোকখি ।



    ৭. ইসিআইনা শিজিন্নবা ইভিএমগী তেক্নিকেল সেক্যুরিতী



    (অ) মেচিন অসিদা শেমদোক শেমজিন তৌবা থিংনবগীদমক ইলেক্ত্রোনিক ওইবা মওংদা ঙাকথোক্লি । মেচিনশিং অসিদা শিজিন্নরিবা প্রোগ্রাম (সোফ্টৱায়র) শিং অসি চাকথোক্তুনা ৱান তাইম প্রোগ্রাম (ওতিপি)/মাস্ক চিপ ওন্থোকই, মসিনা মসিদা করিগুম্বা মখল অমত্তগী হোংদোক হোংজিল অমসুং শেমদোক শেমজিল তৌবা ওইথোকহল্লোই । মসিদা নত্তনা, মেচিনশিং অসি ৱায়রনা নত্রগা ৱায়রলেস ওইবা মওংদা করিগুম্বা অতোপ্পা মেচিন অমত্তগা নত্রা সিস্তেমগা নেৎৱার্কিং তৌবা য়াদে । মরম অদুনা মসিগী দাতাদা হোংদোক-হোংজিল তৌবা ঙম্বগী ওইথোকপা অমত্তা লৈতে ।



    (আ) ইভিএমগী সোফ্টৱায়রবু বিইএল (ঙাকশেল মন্ত্রালয়গী পিএসয়ু) অমসুং ইসিআইএল (এতোমিক ইনর্জী মন্ত্রালয়গী পিএসয়ু)গী এঞ্জিনিয়রশিগী খন্নবা কাংবু অমনা অমনা অমদগী তোঙান তোঙান্না ইন-হাউস শেমগৎলি । এঞ্জিনিয়র অনি অহুমগী খনগৎলবা সোফ্টৱায়র দিব্লপমেন্ত কাংবুনা সোর্স কোদকী দিজাইনিং তৌই লোইননা থবক অসিগীদমক্তা কনাগুম্বা অমত্তগা মরি থম্নদে ।



    (ই) সোফ্টৱায়রগী দিজাইনিংগী থবক মপুং ফারবা মতুংদা সোফ্টৱায়র অদুগী চাংয়েং অমসুং মমল লেপ্পগী থবক সোফ্টৱায়র রিক্ব্যারমেন্ত স্পেসিফিকেসন (এসআরএস)কী মতুং ইন্না মনিং তম্বা তেল্তিং গ্রুপ অমনা পাংথোকই । মসিদগী মসি লেপথোকই মদুদি তশেংনমক শুপ্নগী অরেপ্পা শিজিন্ননিংঙাই অদুখক্কীদমক্তা লেপথোক্লবা তঙাইফদবশিং অদুগী মতুং ইন্না সোফ্টৱায়র অসি ইখিবনি ।



    (ঈ) ইভিএমগী সোর্স কোদ অসি মতম পুম্নমক্তা কন্ত্রোল কন্দিসন অমদা স্তোর তৌদুনা মতম চুপ্পা থম্মি । ওথোরাইজ তৌরবা মীশকশিংতনা কোদ অসি য়ৌবা ঙমনবা মতিক চানা মসিগী মীয়েং চংই অমসু ঙাকশেলগী থৌরাং তৌই ।



    (উ) ২০০৬তা অহেনবা মশক খরা ইসিআই-ইভিএমদা হাপচিনখি মখোয়শিং অদুগী মনুংদা বেল্ত য়ুনিৎ (বিয়ু) অমসুং কন্ত্রোল য়ুনিৎ (সিয়ু) কী মরক্তা দাইনামিক কোদিং, রিয়েল তাইম ক্লোক হাপ্পা, মপুং ফাবা দিস্প্লে সিস্তেম হাপ্পা অমসুং ইভিএমদা বতন অদু নম্বা খুদিংগী তাং অমসুং মতম চোংথোকপা ।



    ৮. ইসিআই-ইভিএমগী মগুনশিং


    রাজনীতীগী দল খরনা হায়খি মদুদি মীরমদা লৈবাক কয়ানা ইভিএম শিজিন্নবা তোকখ্রে । কমিসন্না ইসিআই-ইভিএম অমসুং মীরমদা শিজিন্নবা ইভিএমগী মরক্তা চাংদম্নদুনা য়েংখি । অসিগুম্বা মখলগী চাংদম্নবা অসি অরানবগা লোইননা অরানবা লম্বীদা পুনিঙাইগী মরমসু ওই । ইসিআই-ইভিএম অসি অমত্তা ঙাইরবা মেচিন্নি । মরম অদুনা ইসিআই-এভিএম অসি অতৈ লৈবাক্কী মেচিনশিংগা চাংদম্নবা য়ারোই ।


    (অ) অতৈ লৈবাকশিংদা শিজিন্নবা অনম্বা সিস্তেম ইন্তর্নেৎ কনেক্তিবিতীগা শম্নবা কম্প্যুরতদা য়ুমফম ওই । মরম অদুনা সিস্তেমসিং অসি হেক্কিং তৌখিবা য়াবগী অকিবা লৈ ।


    (আ) ইসিআই-ইভিএম অসি তোঙান তোঙানবা লৈবাকশিংদা শিজিন্নবা ভোতিং মেচিনশিং অমসুং থৌওংশিং অদুদগী তশেংনা খেন্নৈ ।


    ৯. প্রোসিদ্যুরেল অমসুং এদমিনিস্ত্রেতিব সেক্যুরিতী


    কমিসন্না ঙাকশেলগী পাম্বৈশিংগী পাকচাওরবা এদমিনিস্ত্রেতিব সিস্তেম অমসুং প্রোসিদ্যুরেল চেক-এন্দ-বেলেন্সকী মপুং ফানা থৌরাং তৌই মসিগী পান্দম অসি করিগুম্বা ওইথোকপা য়াবা লান্না শিজিন্নবা নত্রগা প্রোসিদ্যুরেলগী ওইবা অসোনববু থিংবনি । ইসিআইনা অসিগুম্বা ঙাকশেলগী পাম্বৈশিং অসি অরোন অথুপ লৈতনা পাংথোক্লি মসিদা তাঙ্কক খুদিংদা রাজনীতীগী দলশিং, মীরেপশিং অমসুং মখোয়গী মীহুৎশিংগী চেরোলশিংগা মরি লৈনবশিং শরুক য়ামিন্নরি । ঙাকশেলগী পাম্বৈশিং অসি মখাদা পীরিঃ


    (i) মীখল খুদিংমক্কী মাংওইননা রাজনীতী দলশিংগী মীহুৎশিংগী মাংদা ইবিএম শারিবা কম্পেনিশিংগী ইঞ্জিনিয়রশিংনা মীখলদা শিজিন্নগদবা ইভিএম অমমমগী ফার্স লেবেল চেকিং (এফ এল সি) তৌই । করিগুম্বা ইভিএম এমদা অশোইবা লৈরম্লবদি মদু তোঙান্না থমই অমসুং মীখলদা মদু শিজিন্নদে ।


    (ii) অহানবা তাঙ্কক্কী চাংয়েং পাংথোক্লিংঙৈ মনুংদা ইভিএম শাবা কম্পেনিনা ইভিএমদা হাপ্লিবা মচাক পুম্নমক ওরিজিনেলনি হায়না উৎলি । মদুগী তুংদা ইভিএমগী প্লাস্তিক কেবিনেৎ অদু “পিঙ্ক পেপর সিল”না থিংজিল্লি । মদুদা রাজনীতি দলশিংগী মীহুৎনা খুয়েক পী অমসুং মদু স্ত্রোং রুমদা থমই ।


    (iii) মসিগা লোইননা, এফএলসিগী মতমদা রাজনীতী দলশিংনা খনবা ইভিএমগী ৫% দা রাজনীতী দলশিংগী মীহুৎশিংনা য়ামদ্রবদা ভোৎ লিশিং অমা থাদৈ । অসিগুম্বা অশাবা ভোৎ অসিগী ফলগী প্রিন্ত আউৎ অমসুং এফ এলসিগী মতমদা অশাবা ভোৎকী মতমদা মথং মনাও নাইনা থাদখিবা ভোৎকী প্রিন্ত আওৎ য়ামদ্রবদা ইভিএম শরুক মঙাগীদমক্তা লৌথোকই ।


    (iv) মসিগী মতুংদা এসেম্ব্লী কন্সতিত্যুনশিংদা য়েনোক্নবগদীদমক ইভিএম মেচিনশিং অদু কম্প্যুতরদা অনিরক হন্না রেন্দমাইজ তৌথোকই অমসুং ইভিএম মেচিনশিং অদু শিজিন্ননবগীদমক পোল্লিং স্তেসনশিংদা য়েন্থোক্ত্রিঙৈ মমাংদা মীরেপশিং নত্রগা মখোয়গী মীহুৎশিংগী মমাংদা পোল্লিং স্তেসনশিংগীদমক পুই । রাজনীতী দলশিং/মীরেপশিংদা ইভিএমগী সেরিয়েল নম্বরশিং অদু পী ।


    (v) মীরেপশিং লোইননা মখোয়গী মীহুৎশিংবু কেন্দিদেৎ সেতিংগী মতমদা ইভিএমদা মোক ভোৎ পাংথোক্নবগী অয়াবা পী অমসুং মীখলগী নুমিত্তা অশেংবা মীখলগী মমাংদসু মীরেপশিং অমসুং মখোয়গী মীহুৎশিংবু ইভিএম মেচিন অসি পেন্নিংঙাই ওইবা মওংদা থবক পাংথোক্লি হায়বসি উত্তুনা অপেনবা পোকহল্লি ।


    (vi) মীরেপ সেতিং তৌবগীথবক লোইরবা মতুংদা ইভিএমগী বেলোৎ য়ুনিৎ লং/পিঙ্ক পেপর সিলনা সিল তৌশিল্লি মদুনা বেলোৎ য়ুনিৎকী মনুংদা করিসু য়ৌবা ঙমহল্লোই । পিঙ্ক পেপর সিল অসিদা রাজনীতী দলশিং/মীরেপশিংগী মীহুৎশিংগী খুয়েক পী ।


    (vii) মোক ভোৎকা ফলগী প্রিন্ত আউৎ লোইননা মোক ভোৎকী মতমদা থাদখিবা মথং মনাও নাইবা ভোৎ খুদিংমক্কী প্রিন্ত আউৎ য়ামদ্রবদা ইভিএম ৫%গীদমক্তা ইভিএম শেম শাবা অমসুং মীরেপ সেতিংগী মতমদা লৌথোকই অমসুং রাজনীতী দলশিংগী মীহুৎশিংদা উৎলি ।


    (viii) মীখল নুমিত্তা পোলিং স্তেসন খুদিংমক্তা মীরেপশিংগী মীহুৎশিং/পোলিং এজেৱ্তশিংগী মমাংদা য়ামদ্রবদা মোক ভোৎ ৫০ থাদহল্লি অমসুং প্রিসাইদিং ওফিসরদগী মোক ভোৎকী সর্তিফিকেৎ ফংই ।


    ( ix ) মোক পোল লোয়খ্রবা মতুংদা, পোল কন্দক্ত তোবদা শিজন্নগদবা অদু নত্তনা ইভিএমদা য়াওরিবা বতন পুম্নমক অদু শিজন্নবা থিংনবা ইভিএমদা অতোপ্পা থ্রেদ সিল অমসুং গ্রিন পেপর সিল থম্লনি । মসিগী পেপর সিল অমসুং থ্রেদ সিল অসি পোলিং এজেন্তশিংনা সহি তৌবা য়াহল্লি । পোল লোইরবা মতুংদা, প্রিসাইদিং ওফিসারনা পোলিং এজেন্তশিংগী মমাংদা ইভিএমদা য়াওরিবা “ ক্লোজ ” বতন নমগনি । মদুগী মতুংদা ইভিএমদা ভোত থদবা য়াররোই ।


    ( x ) মসিগী মতুংদা, ইভিএমগী মশা পুম্নমক সিল তৌরগনি । মীরেপ অমসুং মখোয়গী এজেন্তশিংনা সিলশিং অদুদা মখোয়গী সহি তোবা য়াহল্লি, মদুনা মরম ওইরগা মশিং থিদ্রিঙৈ মমাংদা সিলগী ইন্তেকনেস অদু মখোয়না চেক তৌবা য়াহল্লি । পোলিং স্তেসনদগী মশিং থিফমগী স্তোরেজ রুম ফাওবা ইভিএমশিং পুরিবা গারিশিং অদুগী মনিংদা মীরেপ নত্রগা মীহুত্্না ইন্নদুনা চ ৎ কনি ।


    ( xi ) মসিগী মথক্তা ইভিএমশিং থম্লিবা স্ত্রোং রুম অদু মশিং থিনবগীদমক সিল তৌদুনা থম্মি অমসুং মতম পুম্নমক য়েংশিল্লি । মীরেপ অমসুং মখোয়গী মীহুত্্শিংনা স্ত্রোং রুম অদুদা মখোয় মশাগী সিলশিং থম্বা য়াহল্লি । স্ত্রোং রুম অদু মতম পুম্নমক য়েংশিনবগী অয়াবশু মখোয়দা পিরি । স্তোরেজ রুমশিং অদুগী অকোয়বদা মল্তিপল লায়রদা সেক্যুরিতী ফোর্স দিপ্লোই তৌই ।


    ( xii ) রাজনিতি দল পুম্নমক্কী মীরেপশিংগী মীহুত্্শিংদা এফএলসি, পোল মমাংদা ইভিএমশিং শেমজিন শাজিন্বা, মোক পোল অসিনচিংবদা শরুক য়ান্নবা খুদোংচোবা পিরি ।


    ১০. ভোতর ভেরিফিয়েবল পেপর ওদিত ত্রায়েল (ভিভিপিএতি)


    ২০১০ দা ইসিআই না রাজনিতি দলশিংগা খন্নবদা য়ুম্ফম ওইরগা ত্রান্সপরেন্সি হেঙ্গৎহনবগী মীৎয়েং অমগা লোয়ননা ভোতর ভেরিফিয়েবল পেপর ওদিত ত্রায়েল (ভিভিপিএতি) পাক শন্না শিজিন্ননবা ৱারেপ লৌখি । ভিভিপিএতি শিজন্নবনা কন্ত্রোল য়ুনিত্তা মীখলগী রেকোর্দিং য়াওনা মীরেপকী মার্কা অমসুং মমিং য়াওবা পেপর স্লিপ অদু ফোংদোক্লি, মদুনা মরম ওইরগা মখল অমতগী চয়েৎনবা থোকলকপদা ইভিএম দা উৎলিবা রিজলত অদু ভেরিফাই তৌনবা পেপর স্লিপ অদু মশিং থিবা য়াই । ভিভিপিএতি গী মখাদা, বেল্লোতিং য়ুনিত অদুগা লোয়ননা প্রিন্তর অমা য়াওরি অমসুং ভোতিং কমপার্তমেন্তকী মনুংদা থম্মী । পেপর স্লিপ অদু ত্রা ন্সপরেন্ত ৱিন্দো অমদা সেকেন্দ ৭ কী ওইনা ভিভিপিএতি দা উদুনা লৈ । ভিভিপিএতি গী মওং মতৌ অসি বিইএল/ইসিআইএল না শেম্বনি ২০১৩ দা ইসিআই না এপ্রুব তৌখি অমসুং সুপ্রিম কোর্ততা ৱা ফম অসি থাঙ্গলকপা মীওইদা য়েংহনখি । রুলশিং এমেন্দ তৌখি । নগালেন্দদা ২০১৩ গী বাই ইলেক্সন্দা ইসিআই না ভিভিপিএতি শিজন্নখি মদু চাওনা মায় পাকখি । সুপ্রিম কোর্তনা ফেজশিংদা ভিভিপিএতি শিজন্ননবা পাওতাক পিখি অমসুং মচাক মথুমগীদমক ফন্দ কাইথোক্নবা সরকারদা খংহনখি ।


    মসিগী মনুং চন্না ২০১৪ গী জুনদা কমিসন্না ২০১৯ দা পাংথোক্কদৌরিবা মথংগী জেনরেল মীখলদগী লোক সভাগী মীখল ফাওবদা পোলিং স্তেসন খুদিংমক্তা ভিভিপিএতি শিজন্ননবা প্রস্তাব তৌখি অমসুং সরকারগী মায়কৈদগী কোতি ৩১৭৪ শেনফম ফন ওইনা পিরক্নবা খংহনখি । ওনরেবল সুপ্রিম কোর্তনশু ফেজ মেন্নরদা ভিভিপিএতি শিজন্ননবা ইসিআই দা অয়াবা পিরকখ্রে ।


    ২০১৭ কী মার্চ থাদা সুপ্রিম কোর্ত, কমিসন্দা হৌজিক চত্থরিবা কেস অমদা, এপেক্স কোর্তনা খংহনখ্রে মদুদি সরকারনা ফন্দ রিলিজ তৌবা মতমদগী থা ৩০ গী মনুংদা ইসিআইনা খংহনখিবা ভিভিপিএতি পুম্নমক শাবা লোইরগনি ।


    ২০১৩ দা ইসিআই না ভিভিপিএতি মশিং ২০,০০০ ফংখ্রে অমসুং মতমদুদা এসেমব্লি কন্সতিটুয়েন্সি ১৪৩ দা ভিভিপিএতি শিজন্নখ্রে । মখা তানা, ভিভিপিএতি শিজন্ননবা ২০১৬ তা বিইএল না ভিভিপিএতি ৩৩৫০০ শাখ্রে । হৌজিক ফাওবদা এসেমব্লি কন্সতিটুয়েন্সি ২৫৫ অমসুং লোক সভাগী কন্সতিটুয়েন্সি ৯ দা ভিভিপিএতি শিজন্নখ্রে । ২০১৭ কী গ ৱা গী মীখলদা লেজিস্লেতিব এসেমব্লি কন্সতিটুয়েন্সি ৪০ দা ভিভিপিএতি শিজন্নখি । হন্দক্তা মীখল পাংথোকখিবা রাজ্য মঙাদা ইসিআই না ভিভিপিএতি ৫২,০০০ শিজন্নখি । ২০১৪ দগী ইসিআই না শিংনখিবা ভিভিপিএতি গী মশিং অদু ফংবা ঙম্নবা সরকারদা কোতি ৩১৭৪ গী শেনফম তক্নদুনা লাক্লি মদু মখোয়না ২০১৯ দা পাংথোক্কদৌরিবা মথংগী জেনরেল মীখলদগী লোক সভাগী মীখল ফাওবদা শিজন্নবা ঙমনবা ।


    মথক্তা এক্সপ্লেন তৌখিবা অদুগুম্না, মীখলদা ইভিএমশিংগী ফঙ্কসন শোইদনবা কমিসন্না সেফগার্দকী ওইবা তেক্নিকেল অমসুং এদমিনিস্ত্রেতিব সিস্তেম পাকথোক চাওথোকহন্নবা হোতনরি । মতৌ অসুম্না কমিসন্না ইসিআই-ইভিএমশিংগী তেম্পর প্রুফকী থৌদাং অসিদা অপেন্বা পোক্লি । মসি ফোংদোকপা য়াই মদুদি অসিগুম্বা মখলগী এলিগেসন অমসুং সস্পিসিওন অসি অহান্বা ওইনা থোকপা নত্তে । মমাংগী থৌরমশিংদশু কমিসন্না ইভিএম মপাঙ্গল কলহন্নবা কয়ারক হন্না খুদোং চাবশিং পিখ্রে, ইসিআই না শিজন্নরিবা ইভিএম অসি শেমদোকপা নত্রগা কলহন্নবা মওং মতৌ অদু কনাগুম্বা অমত্তনা কমিসন্দা দেমোন্সত্রেদ তৌদুনা তাকপা ঙমখিদে । অসিগুম্বা মখলগী এলিগেসনশিংদা মখল অমত্তগী অচুম্বা কমিসন্না ফংখিদে অমসুং রাজনিতী দল খরনা পুখলকপা অসিগুম্বা মখলগী এলিগেসন অমসুং চিংননিঙাই ওইবা পুম্নমক রিজেক্ত তৌখি ।


    নাগরিক পুম্নমক্তা ইসিআই না থাজবা পিখি মদুদি ইসিআইগী ইভিএম অসি তেম্পর প্রুফনি অমসুং মীখলগী থৌরমদা ইভিএম শিজন্নবা অসি মপুং ফানা পেন্নিঙাই ওই । ফেজ মেন্নরদা ভিভিপিএতি দিপ্লোই তৌবনা ইসিআইগী মীখলগী থৌরমদা নাগরিকশিংগী অরোন অথুপ অদু ইসিআইনা মখা তানা হেঙ্গতহল্লনি ।


    মখা তানা, হন্দক্তা পাংথোকখিবা মীখলগী থবক থৌরমগী মনুংদা রাজনিতী দলশিং নত্রগা মীরেপশিংগী মায়কৈদগী ইভিএমশিং তেম্পর তৌখিবগী প্রমান ওইবা য়াবা অক্নবা ৱা কত্্ নত্রগা ৱা ফম ইসিআইনা ফংদ্রি । মসিগী স্তেজ অসিদা, য়ুম্ফম য়াওদবা, ভাবনা শাগত্্পা অমসুং ৱা ইলদ ওইবা এলিগেসনশিং অদু রিজেক্ত তৌখিবা মতিক চাই ।


    অদুম ওইনমক, ইসিআইদা মেতরিয়েল ফেক্তশিংগা লোয়ননা মখল অমত্তগী স্পেসিফিক এলিগেসন প্রজেন্ত তৌরক্লগদি, ৱা ফম অদু এদমিনিস্ত্রেতিব সাইদতা পুক্নিং চংনা য়েংশিনগনি ।


    ইলেক্সন কমিসন্না্ অন্দরলাইন তৌবা পামগনি মদুদি মতম পুম্নমক্তা মসি অচেত্্পা কনভিক্সন অমা ওইগনি অমসুং মপুং ফানা অপেন্বা পোক্নে মদুদি ইভিএমশিং অসি তেম্পর তৌবা ঙমদে । ২০০৪,২০০৯ অমসুং ২০১৪ গী জেনরেল মীখল য়াওনা হৌখিবা চহি কয়াগী মীখলশিংদা মেছিন্না লাইবক লেপতুনা লাক্লি । হৌজিক ফাওবদা কনাগুম্বা অমত্তনা ইলেক্সন কমিসন্না শিজন্নরিবা ইভিএমশিং অসি থুগাইবা নত্রগা খুত্্ চংবা ঙমদ্রি । দিমোন্সত্রেদ তৌরিবা অদুদি অশেংবা ইসিআই-ইভিএমশিং অদু নত্তে ইসিআই-ইভিএমশিংগা মান্নবা ঙাক্তনি ।


    ঙসিদি, ইভিএমশিংগী ইনফোল্লিবিতিদা মসিগী মরাইবক অসি কমিসন্না মপুং ফানা চেত্্শিনহনখ্রে । মখোয়শিং অসি হৌজিক ফাওবগী মপুংফারবা তেম্পর-প্রুফনি ।


    ইলেক্সন কমিসন ওফ ইন্দিয়া


    নই দিল্লী, ১৬ মার্চ, ২০১৭


    

    
    (Release ID: 1484782) Visitor Counter : 1