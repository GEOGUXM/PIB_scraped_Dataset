      প্রধানমন্ত্রীগী লোইশঙ

      ইন্দিয়া তুদে কনক্লেবতা প্রধানমন্ত্রীনা (ভিদিওগী থোংদা) ঙাংখিবা ৱারোল
      Posted On: 18 MAR 2017 9:22PM by


    ইহান হানবদা পুম্নমকপু থৌরম অসিগীদমক্তা হন্না হন্না নুংঙাইবা ফংদোকচরি ।

    
    ইন্দিয়া তুদেগা লোইনজবগী ঐসু খুদোংচাবা ফংজরে । ঐঙোন্দা হায়বীখি মদুদি ঙরাং ইন্দিয়া তুদে গ্রুপকী এদিতর ইন-চীফনা ঐঙোন্দা অনৌবা ফম অমা পীবীরে – “ দিসরপ্তর-ইন-চীফ ”কী । নুমিৎ নিনিদগী অদোম্না “ দি গ্রেত দিসরপ্সনগী ” মতাংদা নৈনদুনা লাক্লি ।
    
    মরূপশা, চহি ১০গী খুজিং কয়া ঐখোয় অরানবা কাংলোনশিংগা লোইননা অরানবা মাইকৈদা চৎতুনা লাক্লি । পুম্নমক সরকারনা তৌগনি হায়বা ৱাখল্লোন অসি অচেৎপা ওইখ্রে । চহি ১০গী খুজিং কয়াগী মতুংদা অরানবা অসি খঙনরক্লি । অরানবা চুমথোক্নবা হোৎনরক্লি । অদুগা খন্নীংঙাইদিখজিক্কনি মদুদি চহি ১০গী খুজিং অনিগী মমাংদা অহানবা অশোইবা চুমথোক্নবা অমখক হোৎনখি অমসুং মদুমক রিফোর্ম ওইনা লৌনখি ।


    অনম্বা মতমদা লৈবাক অসিনা অমত্তা ওইবা মখলগী সরকার উরি নত্রগা ইমান ইমান মান্নবা । মদুনা মরম ওইদুনা লৈবাক অসিনা সেৎ ওফ থিঙ্কিং নত্রগা এক্তিবিতী উরি । অহানবদা পোলিতিকেল সিস্তেমদগী পোক্লকপা ইলেক্সন দ্রাইবন ওইরম্মি নত্রগা ব্যুরোক্রেসীগী রিজিদ ফ্রেমৱার্কতা য়ুমফম ওইরম্মি । সরকার চলাইনবগী সিস্তেম অনিসিখক লৈরম্মি অমসুং সরকারগী মমল লেপ্পসু মসিদা য়ুমফম ওইরগা পাংথোক্লম্মি ।
    
    ঐখোয়না মসি য়াগদবনি মদুদি চহি ২০০দা তেক্নোলোজীদা অহোংবা পুরকপা অদুদগী হেন্না হৌখিবা চহি ২০ অসিদা অহোংবা পুরক্লি ।

    মসি য়াজগদবনি মদুদি চহি ৩০ মমাংগী নহারোলশিং অমসুং ঙসিগী নহারোলশিংগী এস্পিরেসনশিংদা য়াম্না খেন্নরে ।

    
    মসি য়াজগদবনি মদুদি বাইপেলর ৱার্ল্দ অমসুং ইন্তর-দিপেন্দেন্ত ৱার্ল্দগী ইক্বেসন হোংদোকখ্রে ।
    
    নীং তম্বগী ইহৌগী মতম অদু য়েংলুরগদি মদুদা পার্সোনেল এস্পিরেসন্দগী হেন্না নেস্নেল এস্পিরেসন লৈরম্মি । মদুগী খোংজেল অদু অদুক্কী মতিক য়াংলম্মি মদুদি মদুনা লৈবাক অসিগী চহি কয়াগী মীখা পোনবা অদুদগী মপান্দা পুথোরকখি । হৌজিক মতম্না তাল্লক্লি মদুদি - নীং তম্বগী ইহৌগুম্না চাওখৎপগী ইহৌ – পর্সোনেল এস্পিরেসনবু কলেক্তিব এস্পিরেসন্দা শন্দোকহনগদবনি অমসুং এস্পিরেসন অদু লৈবাক্কী সনাগুম্লবা চাওখৎ থৌরাংগী ওইহনগদবনি ।


    সরকার অসিনা এক ভারত-শ্রেষ্ঠ ভারতকী মংলান মংলি । সমস্যাসিং করম্না য়েংশিনগনি, মসিদা তৌবা এপ্রোচ অসি তোঙাল্লি । চহি কয়া মরুম অমা অংগ্রেজী-হিন্দীদা লানথেংনদুনা লাক্লে । হিন্দুস্তানগী লোন খুদিংমক ঐখোয়গী ইরলনি । লোন খুদিংমকপু অপুনবগী লিপুন অমদা করম্না পুন্সিগনি হায়বসিদা পুক্নী চংলি । এক ভারত-শ্রেষ্ঠ ভারতগী থৌরমশিংদা রাজ্য অনি অনিগী পিয়রিং শেম্মি অমসুং হৌজিক্তী রাজ্যশিং অসি অমনা অমগী নাৎকী মখল মখাশিং খঙনরি ।


    হায়বদি পোৎলমশিং হোংলক্লি অমসুং থৌওংশিং তোঙাল্লে । মরম অসিনা অদোমগী ৱাহৈ অসি ৱাফংশিং অসিগীদমক্তা য়াম্না পীকপা ওইরে । মসি থৌরাংশিংবু অরেম্বদা তাহনগদবা ৱাখল্লোন নত্তে । মরম অসিনা “ দিসরপ্তর-ইন-চীফ ” কনানা ওইরি হায়রগদি লৈবাক অসিগী হিন্দুস্তানী কোতি ১২৫নি । হিন্দুস্তানগী থৱাই হকচাংগা তিন্নবশিং অদুতনা দিসরপ্তর কনানো হায়বসি খঙবা ঙমগনি ।
    
    শেং-শারবা ৱাখল্লোন, ৱাফমশিংবু হৌজিকসু অরিবা মওংদা য়েংবগী হৈনবীনি মদুদি মীয়াম্না খল্লি মদুদি লৈঙাক্কী লৈরক-কোন্সাং অদুমক্তগী তাইবং অসি অহোংবা পুরকই । অসুম্না খনবা অসি অরানবনি ।
    
    ঐখোয়না তাইম বাউন্দ ইম্প্লিমেন্তেসন অমসুং ইন্তিগ্রেতেদ থিংকিংবু সরকারগী ৱার্ক কলচরগা লোইননা পুন্সিল্লি । থবক তৌবগী অসিগুম্বা কাংলোন মদুদা সিস্তেমদা ত্রান্সপিরেন্সী ওইবা, প্রোসেসেসবু সিতিজেন ফ্রেন্দলী অমসুং দিব্লবমেন্ত ফ্রেন্দলী ওইহনবা, ইফিসিএন্সী পুরক্নবগীদমক্তা প্রোসেসপু রি-এঞ্জিনিয়র তৌহনগদবনি । মরূপশা, ঙসিদি ভারত অসি মালেমগী খোংজেল য়াংনা চাওখৎলক্লিবা শেনমিৎলোনশিংগী মনুংদা অমনি। ৱার্ল্দ ইনবেস্তমেন্ত রিপোর্ত্তা ভারত মালেমগী তোপ ৩ প্রোস্পেক্তিব হোস্ত ইকোনোমীদা য়াওরে । চহি ২০১৫-১৬তা বিলিয়ন দোলর ৫৫দগী হেনবগী রেকোর্দ ইনবেস্ত তৌখ্রে । চহি অনিগী মনুংদা ৱার্ল্দ ইকোনোমী ফোরমগী গ্লোবেল কম্পতিতিবনেস ইন্দেক্সতা ভারত ৩২ শুবা মফমদা কাখ্রে ।

    মেক ইন ইন্দিয়া ঙসিদি ভারতকী খ্বাইদগী চাওবা ইনীশিয়েতিব ওইরে । ঙসি ভারত অসি মালেমগী তরুকশুবা খ্বাইদগী চাওবা মেনুফেকচরিং লৈবাক ওইরে ।


    মরূপশা, সরকার অসি কোওপরেতিব ফেদরেলিজমদা সাফু পীরি । জি এস তিনা ঙসি মফম অসি ফাওবা য়ৌরক্লিবা অসি দিলিবরেতিব দেমোক্রেসিগী ফলনি মসিদা রাজ্য খুদিংমক্কা লোইননা ৱারি শান্নখ্রে । জি এস তিদা অমত্তা ওইনা য়ানবা অসি মরু ওইরবা আউৎকম্নি অদুবু মসিগী থৌওং অসিসু অদুক্কী মতিক মরু ওই ।


    মসি মীচম মীয়াম্না য়ানদুনা লৌবা ৱারেপ অমনি । রাজ্য পুম্নমক্না পুন্না মসিগী ওনর্শিপ লৌরি । অদোমগী মীয়েংদা মসি দিসরপ্তিব ওইবা য়াই, অদুবু জি এস তি অসি অশেংবদি ফেদরেল স্ত্রকচরগী অনৌবা মতোল অদুদা য়ৌবদী খুদমনি ।

    
    সবকা সাথ-সবকা বিকাস অসি শুপ্নগী খোল্লাও নত্তে, মসি হিংহন্দুনা উৎলক্লি ।
    
    মরূপশা, ঐখোয়গী লৈবাক্তা মহৌশাদগী য়ানদুনা লাক্লি মদুদি লেবর লো অসি চাওখৎপদা অপনবা ওই । নাকল অমরোমদা মসি য়ান্নরি মদুদি লেবর লোশিং শেমদোক্কদবা এন্তি লেবর লোনি । হায়বদি অনিমক এক্সত্রিম ওইবা ফিভম্নি ।
    
    কৈদৌঙৈদসু মসি খল্লুদে মদুদি ইম্প্লোয়র, ইম্প্লোই অমসুং এস্পিরেন্তস অহুম অসিগীদমক্তা হোলিস্তিক এপ্রোচ অমা পুদুনা করম্না মাংদা চখৎকনি হায়বসি ।
    
    লৈবাক অসিদা তোঙান তোঙানবা লেবর লো ঙাক্ননবগীদমক্তা অহানবদা এম্প্লোয়রবু তোঙান তোঙানবা রেজিস্তর ৫৬তা ৱারোলশিং মেনবা তারম্মি । ৱাফম অমখক হন্না হন্না তোঙান তোঙানবা রেজিস্তরদা মেন্নরমই । হৌজিক হৌখিবা থাদা সরকারনা নোতিফাই তৌখি মদুদি এম্প্লোয়রনা লেবর লোগী মখাদা রেজিস্তর ৫৬ নত্তে শুপ্নগী রেজিস্তর ৫ খক মেন্তেন তৌবা তাই । মসিনা ব্যুজিনেসপু লাইথোকহন্নবগীদমক্তা ইন্ত্রপ্রিনরশিংগী মতেং য়াম্না পাংলগনি ।


    জোব মার্কেৎ পাকথোক-চাওথোকহনবদসু সরকারনা মপুং ফানা মীয়েং চংলি । পাব্লিক সেক্তর, প্রাইবেৎ সেক্তরগা লোইননা সরকারগী শাফু অসি পার্সোনেল সেক্তরদসু পীরি ।


    মুদ্রা য়োজনাগী মখাদা নহারোলশিংদা বেঙ্ক গরেন্তী য়াওদনা লোন পীরি । হৌখিবা চহি অনি মখাইরোমদা কোতি তরুকতগী হেনবা মীওইশিংদা মুদ্রা য়োজনাগী মখাদা লোন কোতি লাখ অহুমদগী হেন্না পীখ্রে ।


    অচম্বা দুকানশিং অমসুং সংস্থানশি নুমিৎ ৩৬৫নি হাংবা ঙম্ননবগীদমক্তসু রাজ্যশিংদা পাউতাক পীখি ।
    
    অহানবা ওইনা স্কিল দিব্লপমেন্ত মন্ত্রালয় হাংদোক্তুনা মপুং ফাবা প্লানিংগা লোইননা মসিদা থবক পাইখৎলি । প্রধানমন্ত্রী রোজগার প্রোৎসাহন য়োজনা অমসুং ইনকম তেক্স কোমথোকপগা লোইননা ফোর্মেল ইম্প্লোইমেন্তা পুক্নীং থৌগৎলি ।


    মতৌ অসুম্না এপ্রেন্তিসসিপ্যেক্তা অহোংবা পুরক্তুনা এপ্রেন্তিসশিংগী মশিং হেনগৎহনখ্রে অমসুং এপ্রেন্তিসকী মনুংদা ফংগদবা স্তাইপেন্দশিংসু হেনগৎহনখ্রে ।

    মতৌ অসুম্না সরকারনা পানদম থম্লি মদুদি চহি অহুমগা মনুংদা লৈবাক অসিগী লাইরবা কোতি ৫দা গ্যাস কনেক্সন লেম্না পীগনি । সুপ্নগী থা ১০ রোমদা চাওরাক্না লাইরবা কোতি ২ রোমদা গ্যাস কনেক্সন পিসু পীখ্রে ।


    সরকারনা হায়খি নুমিৎ লিশিং ১গী মনুংদা নীং তম্বা চহি ৭০গী মতুংদা ফাওবা মৈ ফংলমদবা খুঙ্গং লিশিং ১৮দা মৈ ফংহনগনি । চাওরাক্না নুমিৎ ৬৫০গী মনুংদা খুঙ্গং লিশিং ১২ হেনবদা মৈ ফংহনখ্রে ।

    মতৌ অসুম্না বজেত্তা প্লান, নন-প্লানগী আর্তিফিসিএল পার্তিসন লৈরম্মি । পাও-চেশিংদা ফোংনরক্নবগীদমক অনৌ অনৌবা পোৎলমশিংদা ইমফেসিস পীনরম্মি অমসুং হান্নদগী তৌনরকপশিং অদু থৌওইরমদে । মসিদগী ইচেল অসিদা ইম্বেলেন্স য়াম্না ওইখি । আর্তিফিসিএল দিবিসন অসিবু লোইশিন্দুনা ঐখোয়না য়াম্না চাওবা অহোংবা পুরক্নবা হোৎনরি ।

    
    হন্দক জেনরেল বজেৎতা রেলৱে বজেৎসু পুন্সিল্লে । তোঙান্না রেল বজেৎ পুথোকপগী থৌরাংসু অংগ্রেজশিংনা শেম্লম্বনি । হৌজিক ত্রান্সপোর্তকী পাক-চাওবসু য়াম্না হোংলে । রেল লৈরে, রোদ লৈরে, এবিএসন লৈরে, ৱাতর ৱে, সী রুৎ লৈরে, পুম্নমক অসিদা ইন্তিগ্রেতেদ ওইবা মওংদা খনবা মথৌ তাই । সরকারগী খোংথাং অসি ত্রান্সপোর্তেসন সেক্তরদা তেক্নোলোজিকেল রিবোলুসনগী য়ুম্ফম ওইরগনি ।

    হৌখিবা চহি অনি মখাই রোমদা অদোম্না সরকারগী পোলিসী-দিসিজন অমসুং পান্দম অহুম্মক উখ্রে । ঐনা লৌই মদুদি ন্যু ইন্দিয়াগীদমক্তা এপ্রোচ অসিনা ২১সুবা চহি চাদা লৈবাক অসি অনৌবা মতোল অদুদা পুখৎকনি, ন্যু ইন্দিয়াগী য়ুমফম অসি অমুক্কা হন্না চেৎশিলহল্লগনি ।


    ঐখোয়গী অসিদা সরকারশিংগী এপ্রোচ অনম্বনা – থাওমৈ চুখৎপা, রিবনন ককপানা ওইদুনা লাক্লি অমসুং মসিসু থবক অমা ওইনা লৌরক্লি, কনানসু মসি ফত্তবা ওইনা লৌনদে । অদোম্না মসি খঙবদা অঙকপা পোক্কনি মদুদি ঐখোয়গী লৈবাক্তা ১৫০০দগী হেনবা অনৌবা প্রোজেক্তশিং লাউবদি লাওথোকখ্রে অদুবু মদু ফাইলশিংদা অদুম্মক তাদুনা লৈরি ।


    অসিগুম্বা অচৌ অচৌবা প্রোজেক্ত কয়া মমাংঙৈদগী পন্দুনা লৈরক্লি । হৌজিক প্রোজেক্তশিংগী প্রোপর মোন্তরিং তৌননবগীদমক থৌরাং অমা শেমগৎলে – “প্রগতি” হায়বদি প্রো-এক্তিব গোবর্নেন্স এন্দ তাইমলী ইম্প্লিমেন্তেসন ।

    
    প্রধানমন্ত্রী ওফিসতা ঐ ফমই অমসুং সেন্ত্রেন বিভাগ অপুনবগী সেক্রেতরিশিং, রাজ্য পুম্নমক্কী চীফ সেক্রেতরীশিং ভিদিও কনফ্রেন্সকী থোংদা পুল্লি । লেপ্তুনা লৈবা প্রোজেক্তশিং অদুগী লিস্ত হান্না শেমঈই ।


    মরুপশা, সরকারগী অহানবা চহি অনিরোমদা সর্কিৎ কিলোমিতর ত্রান্সমিসন লাইন লিশিং ৫০ শেমখ্রে । ২০১৩-১৪ দতা সর্কিৎ কিলোমিতর ত্রান্সমিসন লাইন লিশিং ১৬ শেমখি ।


    সরকারগী পৱার দিস্ত্রিব্যুসন কম্পনিশিং ঐখোয়গী উদয় স্কিমগী থোংদা অনৌবা পুন্সি অমা ফংলে । থবকশিং অসিদগী মৈ ফংবা হেনগৎহল্লে অমসুং মমলসু হন্থহল্লে ।


    ঙসি বিদ্যুৎ প্রৱাহ কৌবা এপ অমগী থোংদগী মৈ কয়া মমল কয়াদা ফংবগে হায়বদু য়েংবা য়ারে ।


    সরকারনা ক্লিল ইনর্জীদসু শাফু পীরি । রিন্যুএবল ইনর্জী গিগিৱাৎ ১৭৫ পুথোক্নবগী পান্দম্নি মসিগী মনুংদা হৌজিক ফাওবদা গিগিৱাৎ ৫০ হায়বদি মেগাৱাৎ লিশিং য়াঙ্খৈগী কেপাসিতী ফংখ্রে ।


    ভারত অসি গ্লোবেল ৱিন্দ পৱার ইন্সতোল্দ কেপাসিতীগী মতাংদা মালেমদা মরিসুবা থাক্তা য়ৌরে ।


    সরকারগী হোৎনবা অসি মৈগী পোৎথোক হেনগৎহনবগা লোইননা শিজিন্ন্বা হন্থহনবসুনি । লৈবাক অসিদা হৌজিক ফাওবদা চাওরাক্‌না এল ই দি ব্লব কোতি ২২ য়েন্থোকখ্রে ।


    মসিদগী মৈ শিজিন্নবা হনথখ্রে, পোলুসন হন্থরে, অমসুং মীয়াম্না লুপা কোতি লিশিং ১১ চহি খুদিংগী কল্লে ।


    মরূপশা, লৈবাক শিনবা থুংবগী পঞ্চায়ৎ লাখ অনি মখাইবু ওপ্তিকেল ফাইবর ওইহন্নবগীদমক ২০১১দা থবক হৌখ্রে ।


    অদুবু ২০১১দগী ২০১৪গী মরক্তা শুপ্নগী গ্রাম পঞ্চায়ৎ ৫৯ ফাওবদং ওপতিকেল ফাইবর কেবল তিংখ্রে ।


    খোংজেল অসিদা পঞ্চায়ৎ লখ অনি মখাইদা করম্বা মতমদা তিংবা ঙমগনি হায়বদু অদোম খনবীয়ু । সরকারনা থৌওংদা মরু ওইবা অহোংবা পুরক্লে, লৈরম্বা সমস্যাশিং অদু কোকহন্নবা মেকানিজম শেম সারে ।


    হৌখিবা চহি অনি মখাইরোমদা গ্রাম পঞ্চায়ৎ লিশিং ৭৬রোমদগী হেনবদা ওপতিকেল ফাইবর তিংখ্রে ।


    লোইননা হৌজিক গ্রাম পঞ্চায়ৎ খুদিংমক্তা ৱাই ফাই হোৎ-স্পোৎ পীনবগী থৌরাং তৌরি, মসিনা খুঙ্গংগী মীয়াম্না খুদোং চাবা অসি লাইনা ফংবা ঙম্লগনি । স্কুল, হোস্পিতাল, পুলিশ স্তেসন ফাওবা খুদোংচাবশিং অসি য়ৌহন্নবসু মীয়েং থম্লি ।


    খুৎলাই হান্নগীদুনি, পাম্বৈ হান্নগীদুনি, অদুবু থবক তৌবগী মওংদা অহোংবা পুরক্লে, খোংজেল য়াংখৎলক্লি ।


    ২০১৪গী মমাংদা কম্পেনী অমা ইনকোর্পোরেৎ তৌবদা নুমিৎ ১৫নি চংলম্মি, হৌজিক শুপ্নগী নুমিৎ ২৪ খক্তমক চংলে ।


    হান্নদি ইনকম তেক্স রিফন্দ লাকপদা থা কয়া চংনরম্মি অদুবু হৌজিক্তি চয়োল খরগী মনুংদা লাক্লে । হান্নদি পাসপোর্ত শাবদসু থা কয়া চংলম্মি, অদবু হৌজিক্তি চয়োল অমদা পাসপোর্ত অদোমগী য়ুমদা লাক্লে । মরূপশা, ঐখোয়গীদমক্তদি তেক্নোলোজী, গুদ গোবর্নেন্সকীদমক্তা সপোঈত সিস্তেম ওইবগা লোইননা ইম্পৱার্মেন্ত অমমসুং পোরগীদমক্তসু ওইরি ।


    সরকারনা লৈবাক অসিগী লৌমীশিংগী চাগা হেনগৎনবগী পান্দমদা থবক তৌরি ।


    মসিগীদমক্তা মরুদগী হৌরগা বাজার ফাওবা সরকার থাক খুদিংমক্তা লৌমীগা লোইননা লেপ্লি ।


    লৌমীশিংদা ক্বালিতী অফবা মখলগী মরু পীরি, লৌবুক খুদিংমক্তা ঈশিং পীননবা প্রধানমন্ত্রী কৃষি সিঞ্চাই য়োজনা হৌদোকলে ।


    প্রধানমন্ত্রী ফসল বীমা য়োজনাগী মখাদা হান্না তৌরমদবা রিস্ক কবর তৌরে ।


    মসিদা নত্তনা লৌমীশিংদা সোইল হেল্থ কার্দ পীরি, য়ুরিয়া ৱাৎপা অসি অরিবা ৱাফম ওইখ্রে।

    লৌমীশিংনা মখোয়গী পোৎথোকশিংগী মতিক চাবা মমল ফংননবা ই-নীম য়োজনাগী মখাদা লৈবাক অপুনবগী কৈথেল ৫৮০দগী হেনবদা ওনলাইন শম্নহল্লে । স্তোরেজ অমসুং স্প্লাই চেন মপাঙ্গল কনখৎহল্লি ।


    মরূপশা,


    হেল্থ সেক্তরদসু থাক খুদিংমক্তা থবক পাইখৎলি ।


    অঙাংশিং তিকা থাবা, মীরোনবী নুপীশিংগী হকশেলগী থৌরাং, প্রিবেন্তিব হেল্থক্যার, লুব-নানবা, ৱাফমশিং অসিদা মীয়েং থম্লদুনা স্কিমশিং হৌদোক্লি ।


    হন্দক্তা সরকারনা নেস্নেল হেল্থ পোলিসীবু অয়াবা পীখ্রে ।


    হেল্থক্যার সিস্তেমবু লৈবাক অসিগী মীপুম খুদিংমক্কীদমক্তা এক্সেসেবল ওইহন্নবা রোদমেপ অমা শেম্লে ।


    লাক্কদৌরিবা মতম অসিদা লৈবাক অসিগী জি দি পিগী য়ামদ্রবদা শরুক অনি মখাই হকশেলদা শিজিন্ননবা সরকারনা হোৎনরি ।


    ঙসি লৈবাক অপুনবদা চাদা ৭০দগী হেনবা মেদিকেল দিভাইসশিং অমসুং ইক্যুপমেন্ত মীরমদগী লাক্লি । হৌজিক হোংনা লায়েংবা ফংননবা মেক ইন ইন্দিয়াগী মখাদা লোকেল মেনুফেকচরিং হেনগৎহন্নবা হোৎনরি ।


    মরূপশা, সরকারগী শাফু অসি সোসিএল ইনফ্রাস্ত্রকচরদসু পীরি ।


    ঐখোয়গী সরকার দিব্যাংশিংগীদমক্তা সেবাগী ৱাখল্লোন্দা থবক তৌরি ।


    লৈবাক অপুনবদা চাওরাক্না কেম্প লিশিং ৫ হাংদোক্তুনা দিব্যাং লাখ ৬তগী হেনবদা মথৌ তাবা পাম্বৈশিং পীরি । কেম্প অসি গিনিজ বুক ফাওবদা য়াওরি ।


    হোস্পিতালশিংদা, রেলৱে স্তেসনশিংদা, বস স্তেন্দশিংদা, সরকারগী ওফিসশিংদা কাবা অমসুং কুম্বা মতমদা দিব্যাংশিংগী অৱাবশিং অদুগী য়েংলদুনা সুগম্য ভারত অভিয়ান পাইখৎলি ।


    সরকারগী থবক্তা মখোয়গীদমক্তা চাদা ৩দগী হেনগৎতুনা চাদা ৪ খাক্তুনা থম্লি ।


    দিব্যাংশিংগী হক ফংননবগীদমক লোদসু শেমদোক শেমজিন তৌরে ।


    লৈবাকশিনবা থুংনা দিব্যাংশিংগী অমত্তা ওইবা কমন সাইন লেঙ্গুএজ শেমগৎলি ।


    মরূপশা, মীয়াম কোতি ১২৫গী ঐখোয়গী লৈবাক অসি রিসোর্সশিংতনা পীক থল্লি, পাঙ্গলগী অৱাৎপা লৈতে ।


    ২০২২দা, লৈবাক অসিনা নীং তম্বগী ৭৫শুবা চহি য়ৌরকপদা ঐখোয় ময়াম পুন্সিন্দুনা মহাত্মা গান্ধী, সরদার পতেল, বাবাসাহেব অম্বেদকর অমসুং স্বরাজ্যগীদমক্তা মপুন্সি কৎখ্রবা মশিং থিঙমদ্রবা অথৌবশিংগী মংলানগী ভারত অদুবু মংফাওনহনবা ঙম্লোইদ্রা ?


    ঐখোয় পুনমক্না ৱারেপ অসি লৌশি – ইমুং ওইরো, লুপ ওইরো, শরুক অমা ওইরো – লাক্কদৌরিবা চহি মঙা অসিদা লৈবাক অপুনবা অসি ৱাশক লৌদুনা অনৌবা ভারত, ন্যু ইন্দিয়াগী মংলান অসি মংফাওননবা হোৎনরসি ।


    মংলানসু অদোমগী, ৱারেপসু, মতমসু অদোমগী, কৎথোকপসু অদোমগী অমসুং পাংথোকপা অদুসু অদোমগী ।


    ন্যু ইন্দিয়া মংলান্দগী অশেংবগী মাইকৈদা চংশিল্লিবা ভারত ।


    ন্যু ইন্দিয়া , মসিদা থৌজান নত্তে, তাঞ্জা লৈগনি


    ন্যু ইন্দিয়াগী য়ুমফমগী মন্ত্র, পুম্নমকপু তাঞ্জা, পুম্নমকপু থৌনা,


    ন্যু ইন্দিয়া , অনৌবা ওইথোকপশিং, অনৌবা তাঞ্জাগী ভারত ।


    ন্যু ইন্দিয়া , লেং-লেং চৎলিবা লৌবুক, মমোন নোক্লিবা লৌমীশিংগী ভারত ।


    ন্যু ইন্দিয়া , অদোমগী ঐখোয়গী ইকাই খুম্নরবা ভারত ।
    
    

    

    
    (Release ID: 1486168) Visitor Counter : 1