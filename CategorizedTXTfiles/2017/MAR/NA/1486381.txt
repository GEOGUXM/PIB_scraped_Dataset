      প্রধানমন্ত্রীগী লোইশঙ

      প্রধানমন্ত্রীনা প্রধানমন্ত্রী কৃষি সিঞ্চাই য়োজনাগী মতাংদা য়েংশিনখ্রি
      Posted On: 30 MAR 2017 6:36PM by


    প্রধানমন্ত্রী শ্রী নরেন্দ্র মোদীনা ঙসি কেন্দ্র সরকারগী ফ্লেগশিপ ইরিগেসন প্রোগ্রাম – প্রধানমন্ত্রী কৃষি সিঞ্চাই য়োজনা (পিএমকেএসৱাই)গী খোংজেলগী মতাংদা য়েংশিনখ্রে ।


    মীফম অদুদা প্রধানমন্ত্রী ওফিস অমসুং নীতি আয়োগকা লোইননা মরি লৈনবা তোঙান তোঙানবা মন্ত্রালয়গী সেনিয়র ওফিসিয়েলশিংনা শরুক য়াখি ।


    ওফিসিয়েলশিংনা হায়খি মদুদি মরু ওইবা ইরিগেসন প্রোজেক্ত ৯৯গী মনুংদগী প্রোজেক্ত ২১ ২০১৭কী জুন ফাওবগী মনুংদা লোইশিনবগী থাজবা থম্লি মসিগী অপুনবা ইরিগেসন পোতেন্সিয়েল লাখ হেক্তর ৫.২২ ওইগনি ।


    মহারাষ্ট্র, মধ্য প্রদেশ অমসুং উরিশা রাজ্যশিংদা অহেনবা মরু ওইবা প্রোজেক্ত ৪৫গী খোংজেল অসি ফরি অমসুং মখোয় অরেপ্পা মতমগী মমাংদা লোইবা য়াবগী ওইথোকপা লৈ ।


    প্রধানমন্ত্রীনা পাইখৎকদৌরিবা ইরিগেসন প্রোজেক্তশিংদা দ্রিপ অমসুং মাইক্রো-ইরিগেসন্দা হেন্না মিয়েং চংননবা ওফিসিএলশিংদা খঙহনখি । মহাক্না প্রোজেক্তশিং অসিগী মনুং চনবা লমদমদা মতিক চাবা ক্রোপিং পেতর্ন শেম শাননবা তোঙান তোঙানবা সরকারগী বিভাগশিং, কৃষি বিজ্ঞান কেন্দ্রশিং অমসুং এগ্রিকলচর য়ুনিবর্সিতীশিংগী মরক্তা পাও ফাওদোক্ননবা খঙহনখি ।


    প্রধানমন্ত্রীনা পিএমকেএসৱাইগীদমক্তা পাক-চাওবা অমসুং হোলিস্তিক ওইবা মিয়েংদা থবক তৌননবা ওফিসিয়েলশিংদা পুক্নীং থৌগৎখি । মহাক্না ইরিগেসন প্রোজেক্তশিংগী খোংজেল য়েংসিন্নবগীদমক স্পেস এপ্লিকেসনশিং য়াওনা অফংবা অনৌবা তেক্নোলোজী শিজিন্ননবগীদমক্তসু খঙহনখি ।

    
    
    (Release ID: 1486381) Visitor Counter : 1