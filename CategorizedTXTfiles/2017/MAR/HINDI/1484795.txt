      शहरी विकास मंत्रालय

      पांच साल की मिशन अवधि के लिए तेलंगाना को अटल मिशन निवेश की मंजूरी
      12 शहरों में मूलभूत शहरी बुनियादी ढांचे में खर्च किये जाएंगे 1,673 करोड़ रूपये
      
      832 करोड़ रूपये की सहायता प्रदान करेगा केन्‍द्र
      
      अकेले तीन वर्षों के दौरान वारंगल में जल आपूर्ति में सुधार के लिए 425 करोड़ रूपये खर्च किये जाएंगे

      Posted On: 17 MAR 2017 5:32PM by PIB Delhi

    कायाकल्‍प एवं शहरी रूपांतरण के लिए अटल मिशन (अमृत) की केन्‍द्र-प्रायोजित योजना के तहत 2019-20 तक तेलंगाना के 12 मिशन शहरों के बुनियादी शहरी ढांचे में सुधार के लिए 1 , 673 करोड़ रूपये खर्च किये जाएंगे। यह मिशन का अंतिम वर्ष होगा।


    केन्‍द्रीय शहरी विकास मंत्री श्री वेंकैया नायडू ने अटल मिशन के तहत अगले तीन वित्‍तीय वर्षों के दौरान (2017-2020) 703 करोड़ रूपये की मंजूरी दी है। मिशन का कुल निवेश 1 , 673 करोड़ रूपये है।


    2015-16 के लिए 415 करोड़ रूपये और 2016-17 के लिए 555 करोड़ रूपये के व्‍यय को संबंधित वर्षों के लिए राज्‍य वार्षिक योजनाओं के तहत राज्‍य सरकार द्वारा प्रस्‍तावित किया गया था , जिसे पहले शहरी विकास मंत्रालय द्वारा अनुमोदित किया गया।


    शहरी विकास मंत्रालय ने पांच साल के मिशन के लिए कुल 832 करोड़ रूपये की केन्‍द्रीय सहायता प्रदान की , जो कुल खर्चें का लगभग आधा हिस्‍सा है और इसे तेलंगाना के 12 मिशन शहरों पर खर्च किया जाना है।


    2017-2020 के लिए 703 करोड़ रूपये की मंजूरी दी गई है , जिसमें मिशन शहरों में 560 करोड़ रूपये जलापूर्ति परियोजनाओं पर , 126 करोड़ रूपये सीवरेज नेटवर्क के विस्‍तार तथा 17 करोड़ रूपये पार्को और हरित क्षेत्रों के निर्माण पर खर्च होंगे। इसमें से 424.26 करोड़ रूपये वारंगल में जलापूर्ति परियोजनाओं के लिए खर्च किये जाएंगे।


    तेलंगाना के 12 मिशन शहरों में अगले तीन वर्षों (2017-20) के निवेश का विवरण नीचे दिया जा रहा है :

                                                                                                                                                         
क्र.सं.  शहर/कस्‍बा  जलापूर्ति           सीवरेज और सेप्‍टगेज प्रबंधन ( करोड़ रूपये में)  हरित क्षेत्र और पार्क ( करोड़ रूपये में)  कुल ( करोड़ रूपये में)
                                                                                                                                                         
                                                                                                                                                         
                     ( करोड़ रूपये में)                                                                                                                  
                                                                                                                                                         
                                                                                                                                                         
                                                                                                                                                         
1        वारंगल      424.26              0.00                                            1.44                                      425.70                
                                                                                                                                                         
                                                                                                                                                         
                                                                                                                                                         
2        सिद्धिपेट   0.00                100.00                                          1.50                                      101.50                
                                                                                                                                                         
                                                                                                                                                         
                                                                                                                                                         
3        खम्मम       47.84               0.00                                            1.00                                      48.84                 
                                                                                                                                                         
                                                                                                                                                         
                                                                                                                                                         
4        महबूबनगर    41.58               0.00                                            1.50                                      43.08                 
                                                                                                                                                         
                                                                                                                                                         
                                                                                                                                                         
5        निजामाबाद   4.52                26.00                                           1.79                                      32.31                 
                                                                                                                                                         
                                                                                                                                                         
                                                                                                                                                         
6        करीमनगर     24.98               0.00                                            1.50                                      26.48                 
                                                                                                                                                         
                                                                                                                                                         
                                                                                                                                                         
7        नालगोंडा    11.28               0.00                                            0.75                                      12.03                 
                                                                                                                                                         
                                                                                                                                                         
                                                                                                                                                         
8        मिरयालगुडा  4.07                0.00                                            1.80                                      5.87                  
                                                                                                                                                         
                                                                                                                                                         
                                                                                                                                                         
9        सूर्यापेट   1.45                0.00                                            1.25                                      2.70                  
                                                                                                                                                         
                                                                                                                                                         
                                                                                                                                                         
10       जीएचएमसी    0.00                0.00                                            2.02                                      2.02                  
                                                                                                                                                         
                                                                                                                                                         
                                                                                                                                                         
11       रामगुंडम    0.00                0.00                                            1.50                                      1.50                  
                                                                                                                                                         
                                                                                                                                                         
                                                                                                                                                         
12       आदिलाबाद    0.00                0.00                                            0.95                                      0.95                  
                                                                                                                                                         
                                                                                                                                                         

    तेलंगाना सरकार ने वर्ष 2015 -17 के लिए विभिन्‍न शहरों और कस्‍बों के लिए अनुमोदित प्रस्‍तावों के आधार पर विभिन्‍न मिशन शहरों के लिए अगले तीन वर्षों के खर्च को प्रस्‍तावित किया है।


    अमृत के अंतर्गत मिशन शहरों में सभी शहरी परिवारों को पानी के नल का प्रावधान तथा प्रतिदिन 135 लीटर पानी प्रति व्‍यक्ति देने को प्राथमिकता दी है। इसके बाद सीवरेज और ड्रेनेज का विस्‍तार किया जाना है , जबकि हर साल मिशन शहरों में हरित और खुले क्षेत्रों को विकसित करना अनिवार्य है।


    इस मिशन के तहत शहरी आबादी तथा प्रत्‍येक राज्‍य/केन्‍द्र शासित प्रदेशों में शहरी स्‍थानीय निकायों की संख्‍या के आधार पर राज्‍यों और केन्‍द्र शासित प्रदेशों को पांच साल की अवधि के लिए केन्‍द्रीय सहायता आबंटित की जाती है। एक लाख से ज्‍यादा आबादी वाले शहरों तथा कस्‍बों को मिशन में शामिल किया गया है और तदानुसार , तेलंगाना के 12 शहर और कस्‍बें 500 मिशन शहरों में शामिल हैं। राज्‍य और शहरी सरकारों ने बराबरी के योगदान के आधार पर कार्य योजना को प्रस्‍तावित किया है।


    आंध्र प्रदेश के लिए कुल 2 , 890 करोड़ रूपये का निवेश है , जिसमें 1 , 057 करोड़ रूपये की केन्‍द्रीय सहायता शामिल है , जिसे 2015-20 के पंचवर्षीय मिशन के लिए 33 मिशन शहरों के लिए प्रस्‍तावित किया गया है।


    केन्‍द्र सरकार ने 2015-20 के दौरान 500 मिशन शहरों में बुनियादी शहरी सुविधाओं में सुधार के लिए 50 हजार करोड़ रूपये की केन्‍द्रीय सहायता प्रदान करने का अनुमोदन किया है।


    ***


    वीके / केजे / जीआरएस - 735

    
    
    (Release ID: 1484795) Visitor Counter : 10