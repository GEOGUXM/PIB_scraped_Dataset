      सामाजिक न्‍याय एवं अधिकारिता मंत्रालय

      राष्ट्रीय सफाई कर्मचारी आयोग के नए अध्यक्ष और दो सदस्यों ने आज पदभार संभाला
      Posted On: 16 MAR 2017 5:47PM by PIB Delhi

                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                     
राष्ट्रीय सफाई कर्मचारी आयोग के नवनियुक्त अध्यक्ष श्री मनहर वालजी भाई जाला के साथ-साथ दो सदस्यों श्रीमती मंजू दिलर और श्री दलीप कल्लू हैथिबैड ने भी आज यहां पदभार संभाला। नए अध्यक्ष और सदस्यों का स्वागत करते हुए आयोग के सचिव श्री नारायण दास ने कहा कि आयोग अब कहीं ज्‍यादा प्रभावकारी तरीके से काम कर सकता है क्‍योंकि अध्यक्ष और सदस्यों के पद पिछले लगभग एक साल से खाली पड़े थे। पूरे देश में सफाई कर्मचारी नए अध्यक्ष और सदस्यों का उत्सुकता से इंतजार करते रहे हैं, ताकि वे अपनी शिकायतें उनके समक्ष रख सकें।
                                                                                                                                                                                                                                                                                                                                                                                                                                                                                                                     
सरकार के प्रति अपना गहरा आभार व्यक्त करते हुए नए अध्‍यक्ष श्री जाला ने इस अवसर पर उपस्थित सफाई कर्मचारियों को आश्वासन दिया कि उनके साथ-साथ उनकी नई टीम यह अवश्य ही सुनिश्चित करेगी कि उनकी सामाजिक-आर्थिक एवं कामकाज की स्थितियों को प्रभावित करने वाले मसलों को सही मायनों में सुलझाया जा सके। उन्होंने यह भी कहा कि नया आयोग इस बात पर गौर करेगा कि केन्द्र सरकार द्वारा चलाई जा रही पुनर्वास एवं कल्याण योजनाओं के लाभ इनके लक्षित लाभार्थियों तक जरूर पहुंच जायें।                                               
                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                     
*****                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                     
वीके/आरआरएस/एमएम-721                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                     

    

    
    (Release ID: 1484664) Visitor Counter : 8