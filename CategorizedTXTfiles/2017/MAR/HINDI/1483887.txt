      कार्मिक, लोक शिकायत एवं पेंशन मंत्रालय

      डॉ. जितेन्द्र सिंह ने अंतर्राष्ट्रीय महिला दिवस पर कार्यशाला को संबोधित किया
      डीओपीटी ने कामकाजी महिला केन्द्रित कई पहलों की शुरूआत की हैः डॉ. जितेन्द्र सिंह
      Posted On: 08 MAR 2017 7:47PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                
केन्द्रीय पूर्वोत्तर क्षेत्र विकास (डोनर), राज्य मंत्री (स्वतंत्र प्रभार), प्रधानमंत्री कार्यालय, कार्मिक, लोक शिकायत, पेंशन, परमाणु ऊर्जा एवं अंतरिक्ष राज्य मंत्री डॉ. जितेन्द्र सिंह ने कहा है कि कार्मिक, लोक शिकायत एवं पेंशन मंत्रालय के कार्मिक एवं प्रशिक्षण विभाग (डीओपीटी) ने कार्य स्थल पर महिलाओं को प्रोत्साहित करने एवं सहायता प्रदान करने के लिए विभिन्न कदम उठाए है। वह आज यहां अंतर्राष्ट्रीय महिला दिवस के अवसर पर कार्मिक, लोक शिकायत एवं पेंशन मंत्रालय द्वारा आयोजित कार्यशाला को संबोधित कर रहे थे। इस अवसर पर माउंट एवरेस्ट की चोटी पर दो बार सफलतापूर्वक चढ़ने वाली भारतीय पर्वतारोही श्रीमती संतोष यादव भी उपस्थित थीं।
                                                                                                                                                                                                                                                                                                                                                                                                                                                                                                                                                                                                                                                
डॉ. जितेन्द्र सिंह ने इस अवसर पर कहा कि महिला दिवस, महिलाओं के संकल्प और उनकी ताकत का प्रतीक है। उन्होंने कहा कि एक महिला न केवल अपनी देखभाल करती है बल्कि परिवार और पूरे समाज की देखभाल करती है। इसलिए महिलाओं का समाज में एक महत्वपूर्ण स्थान है। मंत्री महोदय ने कहा कि महिलाओं ने उद्योग जगत, राजनीति एवं अन्य क्षेत्रों समेत विभिन्न क्षेत्रों में काफी कुछ अर्जित किया है। ये महिलाएं प्रथम पीढ़ी की अचीवर्स हैं क्योंकि उनके पास ऐसी कोई पृष्ठभूमि नहीं थी जिससे उन्हें कोई अतिरिक्त लाभ प्राप्त हो सकें। उन्होंने कहा कि यह विकास और प्रथम पीढ़ी के अचीवर्स की यह प्रगति आने वाले पीढ़ियों के लिए एक मिशाल बनेगी।                       
                                                                                                                                                                                                                                                                                                                                                                                                                                                                                                                                                                                                                                                
डॉ. जितेन्द्र सिंह ने कहा कि प्रधानमंत्री श्री नरेन्द्र मोदी के नेतृत्व में सरकार ने महिलाओं के कल्याण एवं सशक्तिकरण के लिए विभिन्न कदम उठाए हैं। डीओपीटी द्वारा कामकाजी महिला केन्द्रित कदमों पर रोशनी डालते हुए मंत्री महोदय ने कहा कि सरकार ने कार्यस्थल पर महिलाओं के यौन उत्पीड़न (बचाव, निषेद एवं समाधान) अधिनियम में सुविचारित एवं सख्त प्रावधान शामिल किया हैं। उन्होंने कहा कि इस कानून के तहत यौन उत्पीड़न के दायरे को भी विस्तारित कर दिया गया है। उन्होंने यह भी कहा कि महिलाओं के लिए मातृत्व अवकाश को तीन महीने से बढ़ाकर छह महीने कर दिया गया है जिससे कि वे अपनी और अपने बच्चे की बढ़िया देखभाल कर सकें।                        
                                                                                                                                                                                                                                                                                                                                                                                                                                                                                                                                                                                                                                                
अपने अनुभव को साझा करते हुए श्रीमती संतोष यादव ने कहा कि खुद में विश्वास और सकारात्मक दृष्टिकोण जीवन में सबसे महत्वपूर्ण चीज है और हमें हमेशा सकारात्मक तरीके से सोचना चाहिए और जीवन में किसी भी समस्या के समाधान के लिए संकल्प और ईमानदारी का परिचय देना चाहिए।                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                
*****                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                
वीके/एजी/डीके-655                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                

    

    
    (Release ID: 1483887) Visitor Counter : 7