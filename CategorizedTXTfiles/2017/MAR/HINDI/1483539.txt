      विदेश मंत्रालय

      भारत ने काबुल में दोहरे आतंकी हमले की निंदा की
      Posted On: 02 MAR 2017 4:54PM by PIB Delhi


    

    भारत ने काबुल में दोहरे आतंकी हमले की निंदा की है।


    हम 01 मार्च, 2017 को काबुल में हुए दोहरे आतंकी हमलों की कड़े शब्‍दों में निंदा करते हैं। इस हमले में एक दर्जन से अधिक लोग मारे गए।


    हम जान माल के नुकसान के लिए अफगानिस्‍तान की जनता और सरकार को हार्दिक संवेदना व्‍यक्‍त करते हैं। हम आशा करते हैं कि घायल लोग जल्‍द स्‍वस्‍थ होंगे।


    भारत आतंकी हमले का शिकार रहा है और अफगानिस्‍तान की जनता के दर्द और पीड़ा को समझता है। हम आतंकी हमले को अंजाम देने वालों को न्‍याय के समक्ष लाने में अफगानिस्‍तान के साथ कार्य करने का संकल्‍प दोहराते हैं।


    ***


    वीके/एजी/एसकेपी– 580

    
    
    (Release ID: 1483539) Visitor Counter : 8