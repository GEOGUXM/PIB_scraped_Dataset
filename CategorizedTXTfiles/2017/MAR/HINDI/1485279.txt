      आयुष

      राज्‍यों के आयुष/स्‍वास्‍थ्‍य मंत्रियों का तीसरा सम्‍मेलन नई दिल्‍ली में आयोजित
      आयुष मंत्री ने राज्‍यों से आयुष दवाओं से जुड़े भ्रामक विज्ञापनों के खिलाफ समुचित कार्रवाई करने का आग्रह किया

      Posted On: 22 MAR 2017 9:03PM by PIB Delhi

    
    
    
    
    राज्‍यों/केंद्रशासित प्रदेशों के स्‍वास्‍थ्‍य/आयुष मंत्रियों के तीसरे सम्‍मेलन का उद्घाटन आज नई दिल्‍ली में आयुष राज्‍य मंत्री (स्‍वतंत्र प्रभार) श्री श्रीपद येसो नाइक ने किया। दिन भर चले इस सम्‍मेलन को आयुष मंत्रालय द्वारा आयोजित किया गया जिसका उद्देश्‍य आयुष क्षेत्र के विकास के लिए राज्‍यों/केंद्रशासित प्रदेशों को एक-दूसरे से संवाद करने का अवसर प्रदान करना था। इस सम्‍मेलन में 23 राज्‍यों/केंद्रशासित प्रदेशों के आयुष/ स्‍वास्‍थ्‍य मंत्रियों / सचिवों और अधिकारियों, आयुष मंत्रालय के वरिष्‍ठ अधिकारियों और आयुष संगठनों के प्रतिनिधियों ने भाग लिया।
    
    आयुष मंत्री ने अपने उद्घाटन भाषण में कहा कि विश्‍व स्‍वास्‍थ्‍य संगठन ने सार्वभौमिक स्‍वास्‍थ्‍य कवरेज को हासिल करने के एक साधन के रूप में परंपरागत दवाओं का तर्कसंगत उपयोग बढ़ाने की वकालत की है।
    
    श्री नाइक ने सभी राज्‍य सरकारों से स्टेट मेडिकल प्रैक्टिशनर एक्ट में संशोधन करने पर विचार करने का आग्रह किया, ताकि चिकित्‍सीय आपातकालीन स्‍थितियों से निपटने के लिए आयुष प्रणाली का उपयोग हो सके।
    *****

    वीके/आरआरएस/एसकेपी-771

    
    
    (Release ID: 1485279) Visitor Counter : 7