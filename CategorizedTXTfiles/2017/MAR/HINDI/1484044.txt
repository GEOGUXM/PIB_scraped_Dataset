      राष्ट्रपति सचिवालय

      जॉर्डन के शाही दरबार के प्रमुख ने राष्‍ट्रपति से मुलाकात की
      Posted On: 09 MAR 2017 11:06AM by PIB Delhi

                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
  जॉर्डन के शाही दरबार के प्रमुख म‍हामहिम डॉ. फायज़ अल तरावनेह ने राष्‍ट्रपति भवन में कल (08 मार्च, 2017) राष्‍ट्रपति श्री प्रणब मुखर्जी से मुलाकात की।                                                                                                                                                                                                                                                                                                                                                                                                                                                             
  डॉ. अल तरावनेह का स्‍वागत करते हुए राष्‍ट्रपति ने कहा कि उनकी हाल ही जॉर्डन यात्रा की सुखद यादें हैं जो भारत के किसी राष्‍ट्रपति की पहली जॉर्डन यात्रा थी। राष्‍ट्रपति ने कहा कि भारत जॉर्डन के साथ अपने संबंधों को काफी महत्‍व देता है। भारत ने क्षेत्रीय मामलों विशेष रूप से फिलीस्‍तीन-इस्राइल संघर्ष के समाधान और हमारे क्षेत्र तथा विश्‍व को प्रभावित करने वाले आतंकवाद की समस्‍या से निपटने में सम्राट अब्‍दुल्‍ला के नेतृत्‍व में जॉर्डन की सक्रिय भूमिका की सराहना की। राष्‍ट्रपति ने कहा कि आतंकवाद के खतरों से कोई भी देश सुरक्षित नहीं है। इसे समाप्‍त करने के लिए तुरंत सामूहिक कार्यवाही की जरूरत है।
  राष्‍ट्रपति ने कहा कि अपने सामाजिक-आर्थिक संसाधनों में भारी कमी के बावजूद आसपास के युद्धग्रस्‍त इलाकों के शरणार्थियों की असाधारण मानवीय सहायता के लिए भारत जॉर्डन की सराहना करता है।                                                                                                                                                                                                                                                                                                                                                                                                                              
  राष्‍ट्रपति ने कहा कि उम्‍मीद है कि भारत-जॉर्डन के बीच द्विपक्षीय व्‍यापार और बढ़ेगा, जो 2015-16 में 1.35 बिलियन अमरीकी डॉलर था। भारत को प्रसन्‍नता है कि जॉर्डन सुरक्षा और रक्षा सहयोग, अंतरिक्ष, उर्वरक आदि क्षेत्रों में सहयोग करने को उत्‍सुक है।                                                                                                                                                                                                                                                                                                                                                             
  ***                                                                                                                                                                                                                                                                                                                                                                                                                                                                                                                                                                                                               
  वीके/एमके/सीसी- 671                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                    

    

    
    (Release ID: 1484044) Visitor Counter : 9