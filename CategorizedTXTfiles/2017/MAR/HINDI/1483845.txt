      राष्ट्रपति सचिवालय

      राष्‍ट्रपति ने टाइम्‍स हायर एजुकेशन (टीएचई) रैंकिंग 2017 में ‘सर्वश्रेष्‍ठ लघु विश्‍वविद्यालय’ की श्रेणी में 10 शीर्ष संस्‍थानों की सूची में शामिल होने पर आईआईएससी बैंगलोर को बधाई दी
      Posted On: 08 MAR 2017 2:03PM by PIB Delhi


    
    राष्‍ट्रपति श्री प्रणब मुखर्जी ने भारतीय विज्ञान संस्‍थान (आईआईएससी) बैंगलोर को टाइम्‍स हायर एजुकेशन (टीएचई) रैंकिंग 2017 में ‘सर्वश्रेष्‍ठ लघु विश्‍वविद्यालय’ की श्रेणी में 10 शीर्ष संस्‍थानों की सूची में अपना स्‍थान बनाने के लिए बधाई दी है।


    राष्‍ट्रपति ने आईआईएससी बैंगलोर के निदेशक प्रो. अनुराग कुमार को भेजे संदेश में कहा, ’आपके संस्‍थान के टाइम्‍स हायर एजुकेशन (टीएचई) रैंकिंग 2017 में ‘सर्वश्रेष्‍ठ लघु विश्‍वविद्यालय’ की श्रेणी में 10 शीर्ष संस्‍थानों की सूची में शामिल होने के अवसर पर मेरी ओर से बधाई स्‍वीकार करें। आपके प्रतिष्ठित संस्‍थान की पूरी फेकल्‍टी, कर्मचारी और छात्रों को भी मेरी ओर से बधाई दें, जिन्‍होंने विश्‍व के शीर्ष शैक्षिक संस्‍थानों में अपना स्‍थान बनाने के मेरे आग्रह को साकार किया। इस उपलब्धि से मेरा विश्‍वास दोबारा पुख्‍ता हुआ है कि भारतीय संस्‍थानों में योग्‍यता की कोई कमी नहीं है और वे विश्‍व के सर्वश्रेष्‍ठ संस्‍थान बन सकते हैं।


    मुझे विश्‍वास है कि आपका संस्‍थान अधिक से अधिक ऊंचाई हासिल करने के प्रयास जारी रखेगा।’


    *****


    वीके/एमके/वाईबी- 643

    
    
    (Release ID: 1483845) Visitor Counter : 17