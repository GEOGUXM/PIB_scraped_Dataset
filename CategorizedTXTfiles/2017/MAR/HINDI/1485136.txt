      स्‍वास्‍थ्‍य एवं परिवार कल्‍याण मंत्रालय

      आईआईएफसीएल ने 385 कैंसर के मरीजों के उपचार के लिए 3.5 करोड़ रुपये का योगदान दिया
      Posted On: 22 MAR 2017 1:47PM by PIB Delhi

      स्वास्थ्य मंत्रालय के कैंसर मरीज कोष (सीएसआर) के लिए सीएसआर योजना के अंतर्गत कैंसर से पीड़ित गरीब मरीजों के उपचार के लिए सार्वजनिक क्षेत्र की इकाईयों से योगदान देने का आग्रह किया गया था। इंडिया इंफ्रास्ट्रक्चर फाइनेंस कंपनी लिमिटेड (आईआईएफसीएल) ने इस दिशा में अगुवाई की और 2015-16 में 7.5 करोड़ रुपये राशि का योगदान दिया। 2016-17 के दौरान आईआईएफसीएल से प्राप्त सीएसआर योगदान से 385 कैंसर के मरीजों को लाभ हुआ है।
      आईआईएफसीएल के मुख्य प्रबंध निदेशक श्री एस.बी. नायर ने कल 3.50 करोड़ रुपये का चेक स्वास्थ्य एवं परिवार कल्याण राज्य मंत्री श्री फग्गन सिंह कुलस्ते को प्रदान किया। इस अवसर पर स्वास्थ्य मंत्रालय में आर्थिक सलाहकार श्री अरूण कुमार झा और आईआईएफसीएल के मुख्य महाप्रबंधक श्री पी. आर. जयशंकर भी उपस्थित थे।
      *******
      वीके/एमके/एमएस-764
    
    
    (Release ID: 1485136) Visitor Counter : 8