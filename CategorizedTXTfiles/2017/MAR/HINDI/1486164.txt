      आवास एवं शहरी कार्य मंत्रालय

      शहरी गरीबों के लिए मकानों के निर्माण के मामले में गुजरात अन्‍य राज्‍यों से काफी आगे
      गुजरात ने 25,873 मकानों का निर्माण किया जो पीएमएवाई (शहरी) के तहत अब तक निर्मित किए गए 82,048 मकानों का 32 फीसदी है
      
      
      
      राजस्‍थान ने 10805 मकानों का निर्माण किया, कर्नाटक ने 10447, तमिलनाडु ने 6940 और महाराष्‍ट्र ने 5506 मकान निर्मित किए
      
      
      
      अहमदाबाद 10183 निर्मित मकानों के साथ सभी शहरों में सबसे आगे, जयपुर में 7434, बेंगलुरू में 3428, गया में 1334, चेन्‍नई में 1279, विशाखापत्‍तनम में 1094 और रायबरेली में 802 मकानों का निर्माण किया गया

      Posted On: 30 MAR 2017 4:16PM by PIB Delhi

    प्रधानमंत्री श्री नरेन्‍द्र मोदी द्वारा 25 जून, 2015 को लांच की गई प्रधानमंत्री आवास योजना (शहरी) के तहत शहरी गरीबों के लिए किफायती मकानों के निर्माण के मामले में गुजरात अन्‍य राज्‍यों से काफी आगे है। गुजरात में शहरी गरीबों के हित में अब तक 25873 मकानों का निर्माण किया गया है, जो पीएमएवाई (शहरी) के तहत 30 राज्‍यों एवं केंद्रशासित प्रदेशों में अब तक निर्मित किए गए इस तरह के कुल 82048 मकानों का 32 फीसदी है।


    आवास एवं शहरी गरीबी उन्‍मूलन मंत्री श्री वेंकैया नायडू द्वारा आज सदन में दी गई जानकारी के मुताबिक पीएमएवाई (शहरी) के तहत शहरी गरीबों के लिए निर्मित मकानों के मामले में गुजरात के बाद राजस्‍थान का नंबर आता है। राजस्‍थान में अब तक इस तरह के 10805 मकान निर्मित किये गये हैं, जो कुल मकानों का 13.17 फीसदी है। इसी तरह कर्नाटक में 10447, तमिलनाडु में 6940, महाराष्‍ट्र में 5506, उत्‍तर प्रदेश में 3822, मध्‍य प्रदेश में 2666, बिहार में 2409, जम्‍मू-कश्‍मीर में 1986 और आंध्र प्रदेश में 1650 मकानों का निर्माण किया गया है।


    पिछले तीन वर्षों के दौरान शहरी गरीबों के लिए 3.55 लाख किफायती मकानों का निर्माण किया गया है, जिनमें मार्च 2014 से पहले जेएनएनयूआरएम के तहत मंजूर किये गये मकान भी शामिल हैं।


    ***


    वीके/आरआरएस/सीसी/जीआरएस-863

    
    
    (Release ID: 1486164) Visitor Counter : 6