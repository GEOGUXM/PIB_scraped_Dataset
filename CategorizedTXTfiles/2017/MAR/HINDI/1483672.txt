      पोत परिवहन मंत्रालय

      व.उ. चिदम्बरनार पत्तन न्यास में सुरक्षा सप्ताह का उद्घाटन
      Posted On: 06 MAR 2017 6:03PM by PIB Delhi


    
    
    व.उ. चिदम्बरनार पत्तन न्यास मे 04 मार्च 2017 को 46वें सुरक्षा सप्ताह समारोह का उद्घाटन किया गया। व.उ. चिदम्बरनार पत्तन न्यास के यातायात प्रबंधक श्री यू. राजेन्द्रन ने वर्ष 2017 के लिए सुरक्षा जुलूस को हरी झंडी दिखाकर इस सुरक्षा सप्ताह समारोह का शुभारंभ किया। पत्तन स्थित व.उ.सी स्क्वेयर से बहुउद्देशीय कक्ष तक निकाले गए सुरक्षा जुलूस में पत्तन के अधिकारियों एवं कर्मचारियों, पत्तन के उपयोगकर्ताओं एवं अन्य हितधारकों ने गर्मजोशी के साथ भागीदारी की।
    
    बहुउद्देशय कक्ष में उद्घाटन समारोह के दौरान व.उ. चिदम्बरनार पत्तन न्यास के उपाध्यक्ष श्री एस. नटराजन ने सुरक्षा ध्वज फहराया एवं सुरक्षा की शपथ दिलाई। यातायात प्रबंधन श्री यू. राजेन्द्रन ने समारोह में शामिल हुए लोगों का स्वागत किया। डॉक सुरक्षा निरीक्षणालय के सहायक निदेशक श्री एन. वरथराजन ने अपने सम्बोधन में कहा कि व.उ. चिदम्बरनार पत्तन न्याय सुरक्षा पहलुओं का पालन कराने और सुरक्षित कार्य वातावरण उपलब्ध कराने के मामले में अग्रणी है। संरक्षक श्री सी. सेलवराज और केन्द्रीय औद्योगिक सुरक्षा बल के उप कमांडेंट श्री पीके जॉय ने भी समारोह में उपस्थित लोगों को सम्बोधित किया।
    
    व.उ. चिदम्बरनार पत्तन न्यास के उपाध्यक्ष श्री एस. नटराजन ने अध्यक्षीय भाषण दिया। अपने सम्बोधन में उन्होंने कहा कि सुरक्षित कार्य वातावरण मुहैया कराने की दिशा में आवश्यक बुनियादी ढांचा उपलब्ध कराने के लिए सक्रिय रूप से कार्य कर रहा है। पत्तन तक ट्रकों के अबाधित आवागमन के लिए छह लेन की चौड़ी सड़कें, पत्तन पर ट्रकों की गति पर निगरानी रखने के लिए पत्तन तक जाने वाले संपर्क मार्गों पर गति निगरानी कैमरों की स्थापना, पत्तन क्षेत्र में भीड़ कम करने एवं प्रदूषण तथा कोयले की धूल को रोकने के लिए बर्थ संख्या 09 से कोयला यार्ड तक कोयले की निकासी के लिए बंद कन्वेयर व्यवस्था की स्थापना आदि उन प्रयासों में शामिल हैं, जिन्हें पत्तन न्यास द्वारा किया जा रहा है। उन्होंने इस बात की पुष्टि भी की कि, कोयला यार्ड में धूल प्रदूषण को दबाने के लिए आर्ट फॉगिंग प्रणाली को शुरू किया जाएगा। व.उ. चिदम्बरनार पत्तन न्यास के वरिष्ठ उप यातायात प्रबंधक श्री जी. एडिशन के द्वारा समारोह में शामिल लोगों का धन्यवाद ज्ञापन करने के साथ ही उद्घाटन सत्र का सफलतापूर्वक समापन हुआ।
    
    चार मार्च 2017 से 10 मार्च 2017 के दौरान एक सप्ताह तक चलने वले इस समारोह के दौरान, पत्तन उपयोगकर्ताओं के लिए 06 मार्च 2017 एवं ट्रक चालक एवं संचालकों के लिए 07 मार्च 2017 को पत्तन के प्रशासनिक कार्यालयों में सामान्य सुरक्षा, सड़क सुरक्षा एवं प्राथमिक उपचार आदि विषयों पर केन्द्रित सम्मेलनों का आयोजन किया जाएगा। 08 मार्च 2017 को पोर्टकर्मियों, छात्रों एवं पत्तन उपयोगकर्ताओं के लिए निबंध लेखन, नारा लेखन एवं चित्रकला प्रतियोगिताओं का आयोजन किया जाएगा। 09 मार्च 2017 को ग्रीनगेट स्थित पत्तन की चौकी एवं पत्तन के कंटेनर पास सेक्शन पर वाहन हैडलाइट स्टीकर एवं सुरक्षा रिफ्लेक्टिव स्टिकर अभियान चलाया जाएगा। समापन समारोह 10 मार्च 2017 को आयोजित किया जाएगा।
    *****

    

    
    वीके/प्रवीन/गीता - 620

    
    
    (Release ID: 1483672) Visitor Counter : 7