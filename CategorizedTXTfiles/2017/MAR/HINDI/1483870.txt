      युवा कार्यक्रम एवं खेल मंत्रालय

      खेल मंत्री विजय गोयल ने महिला खिलाड़ियों की शिकायतों के समाधान के लिए उच्च स्तरीय समिति बनाने का निर्णय लिया
      Posted On: 08 MAR 2017 6:00PM by PIB Delhi

                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                              
अंतर्राष्ट्रीय महिला दिवस के अवसर पर युवा मामलों और खेल मंत्रालय ने आज महिलाओं के लिए खेल को अधिक से अधिक प्रोत्साहित करने संबंधी विभिन्न विषयों पर चर्चा के लिए भारत में महिला और खेल विषय पर सम्मेलन आयोजित किया।                                                                                                                                                                                                                                           
                                                                                                                                                                                                                                                                                                                                                                                                                                                              
इस अवसर पर युवा मामले और खेल राज्य मंत्री (स्वतंत्र प्रभार) श्री विजय गोयल ने कहा कि उनका मंत्रालय पुरुष और महिला एथलीटों को समान रूप से सहायता और प्रोत्साहन देता है और प्रशिक्षण आदि के लिए किसी तरह का लैंगिक भेदभाव नहीं किया जाता। उन्होंने बताया कि भारतीय खेल प्राधिकरण ने अपनी विशेष एरिया गेम योजना में कुल 1862 खिलाड़ियों में से 807 महिला खिलाड़ियों को प्रशिक्षण दिया है।                                                                        
                                                                                                                                                                                                                                                                                                                                                                                                                                                              
श्री गोयल ने घोषणा कि उनका मंत्रालय महिला खिलाड़ियों की शिकायतों के समाधान के लिए संयुक्त सचिव खेल की अध्यक्षता में उच्च स्तरीय समिति का गठन करेगा। इस समिति में एथलीट, वकील, एमवाईएएस के वरिष्ठ अधिकारी और खेल पत्रकार (सभी महिलाएं) शामिल होंगी। उन्होंने कहा कि अगर महिला एथलीट को किसी तरह की शिकायत है तो वह समिति से शिकायत समाधान के लिए संपर्क कर सकती है। उन्होंने कहा कि उनका मंत्रालय यौन उत्पीड़न के विषय पर शून्य सहनशीलता की नीति अपनाता रहा है।
                                                                                                                                                                                                                                                                                                                                                                                                                                                              
दिनभर के सम्मेलन में लड़की एथलीटों, महिला कॉचों के लिए सुरक्षित स्थान बनाने, खेल परिसरों में यौन उत्पीड़न के प्रति शून्य सहनशीलता की नीति अपनाने, प्रत्येक प्रशिक्षण मॉड्यूल में लैंगिक संवेदनशीलता का मॉड्यूल शामिल करने, खेल संस्थानों, फेडरेशनों तथा अन्य खेल संस्थाओं में महिलाओं का प्रतिनिधित्व देने और महिला एथलीटों को समर्थन के बारे में विस्तृत चर्चा की गई।                                                                                        
                                                                                                                                                                                                                                                                                                                                                                                                                                                              
*****                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                              
वीके/एजी/डीके-648                                                                                                                                                                                                                                                                                                                                                                                                                                             

    

    
    (Release ID: 1483870) Visitor Counter : 5