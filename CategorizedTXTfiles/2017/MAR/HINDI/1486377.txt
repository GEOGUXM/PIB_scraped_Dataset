      कौशल विकास एवं उद्यमिता मंत्रालय

      राष्‍ट्रपति श्री प्रणब मुखर्जी झारखंड के देवघर से राष्‍ट्रीय कौशल प्रदर्शनी, वाहन चालक प्रशिक्षण संस्‍थानों और प्रधानमंत्री कौशल केंद्रों का उद्घाटन करेंगे
      Posted On: 31 MAR 2017 7:15PM by PIB Delhi

                                                                                                                                                                                                                                                                                                                                         
                                                                                                                                                                                                                                                                                                                                         
राष्‍ट्रपति श्री प्रणब मुखर्जी एक राष्‍ट्रीय कौशल प्रदर्शनी तथा धनबाद और गोड्डा में दो नए विशाल वाहन चालक प्रशिक्षण संस्‍थानों एवं 31 प्रधानमंत्री कौशल केंद्रों का उद्घाटन करेंगे। वे देवघर और रांची में दो नए वाहन चालक प्रशिक्षण संस्‍थानों की आधारशिला भी रखेंगे। राष्‍ट्रपति महोदय इन पहलों का उद्घाटन देवघर में 2 अप्रैल को करेंगे।
                                                                                                                                                                                                                                                                                                                                         
                                                                                                                                                                                                                                                                                                                                         
कौशल विकास एवं उद्यमिता राज्‍य मंत्री (स्‍वतंत्र प्रभार) श्री राजीव प्रताप रूडी ने कहा है कि राष्‍ट्रपति महोदय ने अपने एक भाषण में यह उल्‍लेख किया था कि हमें शिक्षा और कौशल विकास में भरपूर तेजी लानी होगी। श्री रूडी ने कहा कि उनका मंत्रालय इस दिशा में काम कर रहा है।                                                                
                                                                                                                                                                                                                                                                                                                                         
                                                                                                                                                                                                                                                                                                                                         
झारखंड में वाहन और वाहन पुर्जों का उद्योग तेजी से पनप रहा है। इसके मद्देनजर वाहन चालक प्रशिक्षण कौशल विकास का महत्‍वपूर्ण अंग बन गया है। झारखंड के वाहन उद्योग में लगभग 70 हजार लोगों को रोजगार मिला है और भारत के सकल घरेलू उत्‍पाद में उसका योगदान मोटे तौर पर 7 प्रतिशत है।                                                           
                                                                                                                                                                                                                                                                                                                                         
                                                                                                                                                                                                                                                                                                                                         
31 बहु-कुशलता प्रधानमंत्री कौशल केंद्रों की स्‍थापना एक ऐतिहासिक कदम है जिससे झारखंड, मध्‍य प्रदेश, बिहार, असम, पश्‍चिम बंगाल, ओडिशा, राजस्‍थान, जम्‍मू एवं कश्‍मीर, तेलंगाना, कर्नाटक, छत्‍तीसगढ़, हरियाणा और उत्‍तर प्रदेश के युवाओं की आवश्‍यकताएं पूरी होंगी।                                                                        
                                                                                                                                                                                                                                                                                                                                         
                                                                                                                                                                                                                                                                                                                                         
वीके/एकेपी/एसकेपी -888                                                                                                                                                                                                                                                                                                                   
                                                                                                                                                                                                                                                                                                                                         
                                                                                                                                                                                                                                                                                                                                         
    
    
    (Release ID: 1486377) Visitor Counter : 4