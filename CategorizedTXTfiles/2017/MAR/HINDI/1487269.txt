      रेल मंत्रालय

      जबलपुर-हज़रत निजामुद्दीन महाकौशल एक्सप्रेस का उत्तर प्रदेश में महोबा के पास पटरी से उतरना
      Posted On: 30 MAR 2017 5:06PM by PIB Delhi

                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
उत्तर प्रदेश में ट्रेन 30.03.2017 को 2:27 बजे जबलपुर-हज़रत निजामुद्दीन महाकौशल एक्सप्रेस की ट्रेन संख्‍या नं 121999 उत्‍तर मध्य रेलवे के झांसी डिवीजन के मानिकपुर-झांसी खंड पर महोबा और कुलपहर स्टेशनों के बीच पटरी से उतरने की दुघर्टना हुई। इस ट्रेन के पिछले आठ डिब्‍बे (चार एसी कोच, दो साधारण द्वितीय श्रेणी के सामान्य कोच, वन स्लीपर क्लास, वन-यात्री कम सामान सह गार्ड (एसएलआर) कोच) पटरी से उतर गए। तुरंत स्‍थानीय एंबुलेंस बुलाई गई और कुछ घायल व्‍यक्‍तियों को प्राथमिक चिकित्‍सा दी गई और अन्‍य घायलों को जिला अस्‍पताल महोबा में चिकित्‍सा के लिए ले जाया गया।
                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
उपलब्ध सूचना के मुताबिक, इस दुर्घटना में कोई भी मृत्‍यु नहीं हुई है और 13 यात्री घायल हुए हैं जिनमें से एक व्यक्ति को फ्रैक्चर हुआ है और बारह को साधारण चोट लगी हैं। प्रभावित डिब्बों के यात्रियों को 4 बसों में बैठाकर झांसी ले जाया गया।                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
दुर्घटना राहत चिकित्‍सा वैन डाक्‍टरों, अर्द्धचिकित्‍सा कर्मचारियों और अधिकारियों को लेकर मौके पर पहुंची। महाप्रबंधक उत्‍तर मध्‍य रेलवे, डिविजनल रेल मैनेजर झांसी तथा अन्‍य वरिष्‍ठ अधिकारियों के साथ तुरंत मौके पर पहुंचे तथा राहत व बचाव कार्यों का निरीक्षण किया।                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
लोगों की सहायता के लिए निजामुद्दीन, आगरा, ग्वालियर, झांसी, औरई और बांदा, जबलपुर स्टेशनों सहित 17 स्टेशनों पर हेल्पलाइन नंबर सुलभ कराए गए। यात्रियों के लिए दुर्घटनास्‍थल और झांसी स्टेशन पर पर्याप्त मुफ्त खान-पान व्यवस्था (खाद्य पैकेट, बिस्कुट, सब्जी-पूरी, पानी की बोतल, चाय, दूध आदि) सुलभ कराई गई। कुछ रेलगाड़ियों को रद्द कर दिया गया है और उनके रूट में परिवर्तन कर दिया गया है। इस खंड पर जल्द से जल्द यातायात बहाल करने के लिए युद्ध स्‍तर पर प्रयास किए गए हैं।                                                                                                 
                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
रेल मंत्रालय ने गंभीर रूप से घायल यात्रियों के लिए 50000 रुपये और सामान्‍य रूप से घायल यात्रियों के लिए 25,000 रुपये की बढ़ी हुई अनुग्रह राशि देने की घोषणा की है।                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
दुर्घटना के कारण का पता लगाने के लिए उत्‍तर मध्‍य रेलवे के वरिष्‍ठ प्रशासनिक श्रेणी (एसएजी) के पांच अधिकारियों की एक टीम द्वारा जांच कराए जाने का आदेश दिया गया है।                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
वीके/आईपीएस/आरआरएस/एसकेपी -877                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                           
    
    
    (Release ID: 1487269) Visitor Counter : 5