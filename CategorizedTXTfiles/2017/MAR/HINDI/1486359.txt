      वाणिज्‍य एवं उद्योग मंत्रालय

      फरवरी 2017 में आठ कोर उद्योगों (आधार : 2004-05 = 100) की वृद्धि दर
      Posted On: 31 MAR 2017 6:22PM by PIB Delhi

                                                                                                                                                                                                                                                                                                                                                           
                                                                                                                                                                                                                                                                                                                                                           
                                                                                                                                                                                                                                                                                                                                                           
                                                                                                                                                                                                                                                                                                                                                           
  आठ कोर उद्योगों (आधार : 2004-05 = 100) की वृद्धि दर का वर्णन नीचे किय जा रहा है।                                                                                                                                                                                                                                                                         
                                                                                                                                                                                                                                                                                                                                                           
                                                                                                                                                                                                                                                                                                                                                           
  आठ कोर उद्योगों का संयुक्‍त सूचकांक फरवरी , 2017 में 180.1 अंक रहा, जो फरवरी, 2016 में दर्ज किए गए सूचकांक के मुकाबले 1.0 प्रतिशत ज्यादा है। वहीं, वर्ष 2016-17 की अप्रैल-फरवरी अवधि के दौरान आठ कोर उद्योगों की संचयी उत्‍पादन वृद्धि दर 4.4 प्रतिशत रही। औद्योगिक उत्‍पादन सूचकांक (आईआईपी) में आठ कोर उद्योगों का भारांक (वेटेज) तकरीबन 38 प्रतिशत है।
                                                                                                                                                                                                                                                                                                                                                           
                                                                                                                                                                                                                                                                                                                                                           
  कोयला                                                                                                                                                                                                                                                                                                                                                    
                                                                                                                                                                                                                                                                                                                                                           
                                                                                                                                                                                                                                                                                                                                                           
  फरवरी , 2017 में कोयला उत्‍पादन (भारांक: 4.38%) में फरवरी, 2016 के मुकाबले 7.1 प्रतिशत की बढ़ोतरी हुई। अप्रैल-फरवरी 2016-17 में कोयला उत्‍पादन की वृद्धि दर पिछले वर्ष की समान अवधि की तुलना में 2.8 प्रतिशत की वृद्धि रही।                                                                                                                              
                                                                                                                                                                                                                                                                                                                                                           
                                                                                                                                                                                                                                                                                                                                                           
  कच्‍चा तेल                                                                                                                                                                                                                                                                                                                                               
                                                                                                                                                                                                                                                                                                                                                           
                                                                                                                                                                                                                                                                                                                                                           
  फरवरी , 2017 के दौरान कच्‍चे तेल का उत्‍पादन (भारांक: 5.22%) फरवरी, 2016 की तुलना में 3;4 प्रतिशत घट गया। अप्रैल-फरवरी, 2016-17 में कच्‍चे तेल का उत्‍पादन बीते वित्‍त वर्ष की समान अवधि की तुलना में 2.8 प्रतिशत कम रहा।                                                                                                                                
                                                                                                                                                                                                                                                                                                                                                           
                                                                                                                                                                                                                                                                                                                                                           
  प्राकृतिक गैस                                                                                                                                                                                                                                                                                                                                            
                                                                                                                                                                                                                                                                                                                                                           
                                                                                                                                                                                                                                                                                                                                                           
  फरवरी , 2017 में प्राकृतिक गैस का उत्‍पादन (भारांक: 1.71%) फरवरी 2016 के मुकाबले 1.7 प्रतिशत घट गया। अप्रैल-फरवरी 2016-17 में प्राकृतिक गैस का उत्‍पादन पिछले वित्‍त वर्ष की समान अवधि की तुलना में 1.9 प्रतिशत घट गया।                                                                                                                                  
                                                                                                                                                                                                                                                                                                                                                           
                                                                                                                                                                                                                                                                                                                                                           
  रिफाइनरी उत्‍पाद (कच्‍चे तेल के उत्‍पादन का 93 प्रतिशत)                                                                                                                                                                                                                                                                                                  
                                                                                                                                                                                                                                                                                                                                                           
                                                                                                                                                                                                                                                                                                                                                           
  फरवरी , 2017 में पेट्रोलियम रिफाइनरी उत्‍पादों का उत्‍पादन (भारांक: 5.94%) फरवरी 2016 के मुकाबले 2.3 प्रतिशत घट गया। अप्रैल-फरवरी 2016-17 में पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 5.9 प्रतिशत अधिक रहा।                                                                                                
                                                                                                                                                                                                                                                                                                                                                           
                                                                                                                                                                                                                                                                                                                                                           
  उर्वरक                                                                                                                                                                                                                                                                                                                                                   
                                                                                                                                                                                                                                                                                                                                                           
                                                                                                                                                                                                                                                                                                                                                           
  फरवरी , 2017 के दौरान उर्वरक उत्‍पादन (भारांक: 1.25%) फरवरी 2016 के मुकाबले 5.3 प्रतिशत घट गया। अप्रैल-फरवरी 2016-17 में उर्वरक उत्‍पादन बीते वित्‍त वर्ष की इसी अवधि की तुलना में 2.1 प्रतिशत ज्यादा रहा।                                                                                                                                               
                                                                                                                                                                                                                                                                                                                                                           
                                                                                                                                                                                                                                                                                                                                                           
  इस्‍पात (अयस्‍क + गैर-अयस्‍क)                                                                                                                                                                                                                                                                                                                            
                                                                                                                                                                                                                                                                                                                                                           
                                                                                                                                                                                                                                                                                                                                                           
  फरवरी , 2017 में इस्‍पात उत्‍पादन (भारांक: 6.68%) फरवरी 2016 के मुकाबले 8.7 प्रतिशत बढ़ गया। अप्रैल-फरवरी 2016-17 में इस्‍पात उत्‍पादन पिछले वित्‍त वर्ष की समान अवधि के मुकाबले 9.1 प्रतिशत वृद्धि रही।                                                                                                                                                 
                                                                                                                                                                                                                                                                                                                                                           
                                                                                                                                                                                                                                                                                                                                                           
  सीमेंट                                                                                                                                                                                                                                                                                                                                                   
                                                                                                                                                                                                                                                                                                                                                           
                                                                                                                                                                                                                                                                                                                                                           
  फरवरी, 2017 के दौरान सीमेंट उत्‍पादन (भारांक: 2.41%) फरवरी , 2016 के मुकाबले 15.8 प्रतिशत कम रहा। अप्रैल-फरवरी 2016-17 के दौरान सीमेंट उत्‍पादन बीते वित्‍त वर्ष की इसी अवधि की तुलना में 0.7 प्रतिशत कम रहा।                                                                                                                                            
                                                                                                                                                                                                                                                                                                                                                           
                                                                                                                                                                                                                                                                                                                                                           
  बिजली                                                                                                                                                                                                                                                                                                                                                    
                                                                                                                                                                                                                                                                                                                                                           
                                                                                                                                                                                                                                                                                                                                                           
  फरवरी , 2017 के दौरान बिजली उत्‍पादन (भारांक: 10.32%) में फरवरी, 2016 के मुकाबले 1.5 प्रतिशत का इजाफा हुआ। अप्रैल-फरवरी 2016-17 में बिजली उत्‍पादन पिछले वित्‍त वर्ष की समान अवधि के मुकाबले 5.0 प्रतिशत ज्‍यादा रहा।                                                                                                                                    
                                                                                                                                                                                                                                                                                                                                                           
                                                                                                                                                                                                                                                                                                                                                           
  नोट 1: ये आंकड़े अंतरिम हैं। कोयला , कच्चा तेल, प्राकृतिक गैस, रिफाइनरी उत्पाद, इस्पात, सीमेंट और बिजली के संदर्भ में पिछले वर्ष की समान अवधि के लिए प्राप्त संशोधित आंकड़ों के आधार पर संशोधन किया गया है। तदनुसार, फरवरी, 2016 के लिए सूचकांकों को संशोधित किया गया है।                                                                                
                                                                                                                                                                                                                                                                                                                                                           
                                                                                                                                                                                                                                                                                                                                                           
  नोट 2: अक्टूबर , 2016 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।                                                                                                                                                                                                                        
                                                                                                                                                                                                                                                                                                                                                           
                                                                                                                                                                                                                                                                                                                                                           
  नोट 3 : मार्च, 2017 का सूचकांक सोमवार 01 मई, 2017 को जारी किया जाएगा।                                                                                                                                                                                                                                                                                    
                                                                                                                                                                                                                                                                                                                                                           
                                                                                                                                                                                                                                                                                                                                                           
  ***                                                                                                                                                                                                                                                                                                                                                      
                                                                                                                                                                                                                                                                                                                                                           
                                                                                                                                                                                                                                                                                                                                                           
  वीके/केजे/जीआरएस-890                                                                                                                                                                                                                                                                                                                                     
                                                                                                                                                                                                                                                                                                                                                           
                                                                                                                                                                                                                                                                                                                                                           

    

    
    (Release ID: 1486359) Visitor Counter : 5