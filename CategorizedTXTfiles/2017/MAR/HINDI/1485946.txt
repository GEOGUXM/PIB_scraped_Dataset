      युवा कार्यक्रम एवं खेल मंत्रालय

      देश में खेल संस्कृति को बढ़ावा देने के लिए जन जागरूकता कार्यक्रम के हिस्से के रूप में लोकसभा अध्यक्ष श्रीमती सुमित्रा महाजन ने संसद सदस्यों को फुटबाल भेंट किए।
      Posted On: 29 MAR 2017 1:59PM by PIB Delhi


    संसद के सदस्यों ने देश में खेल संस्कृति, विशेषकर फुटबाल के खेल को बढ़ावा देने के लिए जन जागरुकता कार्यक्रम में आज यहां बड़े उत्साह के साथ भाग लिया। एक समारोह के दौरान लोकसभा अध्यक्ष श्रीमती सुमित्रा महाजन ने दोनों सदनों के सदस्यों को फुटबाल भेंट की। इस कार्यक्रम का आयोजन युवा मामले और खेल मंत्रालय द्वारा किया गया था। इसका उद्देश्य इस वर्ष अक्तूबर में भारत में आयोजित की जाने वाली फीफा अंडर-17 फुटबाल विश्व कप प्रतियोगता के सिलसिले में फुटबाल को समूचे भारत में बढ़ावा देने के मिशन 11 मिलियन प्रोग्राम को प्रोत्साहित करना था।
    
    इस अवसर पर युवा मामले और खेल मंत्री श्री विजय गोयल ने कहा कि फीफा अंडर 17 विश्व कप प्रतियोगिता का आयोजन आल इंडिया फुटबाल फेडरेशन-एआईएफएफ के साथ मिल कर किया जा रहा है। उन्होंने कहा कि फुटबाल संस्कृति के निर्माण के लिए मिशन 11 मिलियन शुरू किया गया है, ताकि फुटबाल को 15 हजार स्कूलों के माध्यम से 1.1 करोड़ बच्चों तक पहुंचाया जा सके।
    
    उन्होंने कहा कि प्रधानमंत्री श्री नरेंद्र मोदी ने 26 मार्च, 2017 को मन की बात कार्यक्रम के अंतर्गत कहा था कि फीफा अंडर-17 विश्व कप प्रतियोगिता युवाओं के लिए एक बड़ा अवसर है, जो देश में खेलों के प्रति एक क्रांति ला सकता है।

    *****


    
    
    वि कासोटिया /आरएसबी/

    
    
    (Release ID: 1485946) Visitor Counter : 9