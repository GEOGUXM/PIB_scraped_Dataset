      युवा कार्यक्रम एवं खेल मंत्रालय

      खेल मंत्री श्री विजय गोयल 8 मार्च, 2017 को नई दिल्‍ली में ‘भारत में महिला और खेल’ पर एक सम्‍मेलन का उद्घाटन करेंगे
      Posted On: 07 MAR 2017 4:40PM by PIB Delhi

                                                                                                                                                                                                                                                                                                                  
                                                                                                                                                                                                                                                                                                                  
                                                                                                                                                                                                                                                                                                                  
  अंतर्राष्‍ट्रीय महिला दिवस के अवसर पर युवा मामले और खेल मंत्रालय 8 मार्च, 2017 को नई दिल्‍ली में ‘भारत में महिला और खेल’ पर एक सम्‍मेलन का आयोजन कर रहा है। एक दिन चलने वाले इस सम्‍मेलन मेंअधिक से अधिक महिलाओं को खेल में भाग लेने के लिए प्रोत्‍साहित करने हेतु विभिन्‍न मुद्दों पर विचार-विमर्श किया जायेगा।
  सम्‍मेलन का उद्घाटन खेल और युवा मामलों के राज्‍य मंत्री (स्‍वतंत्र प्रभार) श्री विजय गोयल करेंगे। चर्चा में कई प्रसिद्ध महिला खिलाडि़यों के भाग लेने की उम्‍मीद हैं।                                                                                                                                            
  इस सम्‍मेलन का उद्देश्‍य उन विभिन्‍न मुद्दों पर चर्चा करना है जिनका सामना महिला खिलाडि़यों या कोचों को खेल के क्षेत्र में करना पड़ता है। जिन अन्‍य मुद्दों पर चर्चा होगी उनका विवरण इस प्रकार है:-                                                                                                              
 1. महिला खिलाडि़यों और महिला कोचों के लिए सुरक्षित परिसरों का निर्माण                                                                                                                                                                                                                                            
 2. खेल परिसर में यौन उत्‍पीड़न के प्रति ‘जीरो टॉलरेंस’                                                                                                                                                                                                                                                           
 3. कोच प्रशिक्षण मॉड्यूल में लैंगिक जागरूकता मॉड्यूल को शामिल करना                                                                                                                                                                                                                                               
 4. खेल संस्‍थानों, महासंघों और अन्‍य खेल निकायों में महिलाओं का प्रतिनिधित्‍व                                                                                                                                                                                                                                    
 5. महिला खिलाडि़यों के समर्थन के मामले में लैंगिक समानता                                                                                                                                                                                                                                                         
  *****                                                                                                                                                                                                                                                                                                           
  वीके/केजे/वीके- 632                                                                                                                                                                                                                                                                                             
                                                                                                                                                                                                                                                                                                                  
                                                                                                                                                                                                                                                                                                                  

    

    
    (Release ID: 1483770) Visitor Counter : 8
    
    
    
    
    

   
   
   
   
5.