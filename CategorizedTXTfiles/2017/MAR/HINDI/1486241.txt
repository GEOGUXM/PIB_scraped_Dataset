      संचार एवं सूचना प्रौद्योगिकी मंत्रालय

      श्री मनोज सिन्हा ने ‘क्यूब स्काउट्स’ पर डाक टिकट जारी की
      Posted On: 30 MAR 2017 4:45PM by PIB Delhi


    केन्द्रीय संचार राज्य मंत्री (स्वतंत्र प्रभार) श्री मनोज सिन्हा ने आज भारत एवं विदेश में क्यूब स्काउट्स के 100 वर्ष पूरे होने के उपलक्ष्य में ‘क्यूब स्काउट्स’ पर एक डाक टिकट जारी की। इस अवसर पर सम्बोधित करते हुए मंत्री ने कहा कि स्काउटिंग का उद्देश्य शारीरिक, मानसिक एवं आध्यात्मिक विकास में युवाओं की मदद करना है ताकि समाज के विकास में युवाओं द्वारा रचनात्मक भूमिका निभाई जा सके। उन्होंने कहा कि देश के समग्र विकास में भारत स्काउट्स एवं गाइड ने महत्वपूर्ण भूमिका अदा की है। ये संगठन और इससे जुड़े लोग सड़क एवं रेल सुरक्षा, स्वच्छ भारत मिशन तथा प्राकृतिक आपदाओं सहित विकास की विभिन्न गतिविधियों में भी अहम भूमिका निभा रहे हैं। श्री सिन्हा ने आशा व्यक्त करते हुए कहा कि स्काउट्स भविष्य में समाज के विकास में महत्वपूर्ण भूमिका निभाने के कार्य को जारी रखेगा।


    क्यूब स्काउटिंग 08 से 11 वर्ष की आयु वर्ग के बच्चों के लिए है। क्यूबिंग में खेल, गेम, कहानियां, नाटक, अभिनय, हस्तशिल्प और स्टार परीक्षण एवं बैज के माध्यम से कार्य करना शामिल है। वहीं दूसरी ओर, स्काउटिंग 11 से 17 आयु वर्ग के युवाओं को सार्वजनिक पार्कों, खुले मैदानों आदि कार्यों में उन्हें संलिप्त करने के लिए विकसित किया गया था।


    श्री मनोज सिन्हा ने कहा कि स्काउटिंग मिशन का उद्देश्य बेहतर समाज का निर्माण करने के लिए स्काउट वादे एवं कानूनों पर आधारित मूल्य प्रणाली के जरिए युवा लोगों की शिक्षा में महत्वपूर्ण योगदान देना है। इस प्रक्रिया में एक ऐसे समाज के निर्माण की कल्पना है, जहां व्यक्तिगत रूप से लोग खुद को स्वयंसेवक समझें और समाज में एक रचनात्मक भूमिका अदा करें।


    ***


    वीके/प्रवीन – 868


    

    
    (Release ID: 1486241) Visitor Counter : 7