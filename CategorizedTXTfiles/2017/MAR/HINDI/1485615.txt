      विज्ञान एवं प्रौद्योगिकी मंत्रालय

      विज्ञान एवं प्रौद्योगिकी मंत्री डॉ. हर्ष वर्धन ने कहा है कि देश को आगे ले जाने में युवाओं की भूमिका पर प्रधानमंत्री का पूरा विश्वास
      Posted On: 24 MAR 2017 4:36PM by PIB Delhi

विज्ञान एवं प्रौद्योगिकी मंत्री डॉ. हर्ष वर्धन ने कहा है कि देश को आगे ले जाने में युवाओं की भूमिका पर प्रधानमंत्री को पूरा विश्वास है। आज यहां राष्ट्रीय अनुसंधान विकास निगम (एनआरडीसी) के प्रतिभाशाली अन्वेषण पुरस्कार प्रदान करते हुए उन्होंने कहा कि प्रधानमंत्री 2022 तक एक नए भारत की अभिकल्पना करते हैं। मंत्री महोदय ने कहा कि देश की मानव संपदा को देखते हुए अगले पांच से दस वर्ष देश के लिए सुनहरा युग होगा। उन्होंने सबसे आग्रह किया कि वे भारत के गौरव को स्थापित करने में पूरा आत्मविश्वास के साथ काम करें। उन्होंने एनआरडीसी जैसे संस्थानों का आह्वान किया कि वे नवाचार के लिए जमकर प्रयास करें।
                                                                                                                                                                                                                                                                                                                                                                                                                                                                                                                                                                                                              
डीएसआईआर के सचिव और सीएसआईआर के महानिदेशक डॉ. गिरीश साहनी ने कहा कि एनआरडीसी ने अब तक शानदार काम किया है और उसका यह दायित्व है कि वह प्रौद्योगिकी के क्षेत्र में अग्रिणी भूमिका निभाए। उन्होंने कहा कि एनआरडीसी उन व्यक्तियों तक प्रौद्योगिकी पहुंचाए, जिनके पास पर्याप्त वित्तीय संसाधन नहीं हैं।                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                              
उपरोक्त आयोजन का उद्देश्य देश में अन्वेषण की भावना को प्रोत्साहन देना है। इसके लिए विभिन्न क्षेत्रों में प्रतिभाशाली गतिविधियों के लिए पुरस्कार प्रदान किये जाते हैं। इस अवसर पर सरकार और वैज्ञानिक तथा अकादमिक समुदायों सहित विभिन्न हितधारक भी उपस्थित थे।                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                              
***                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                              
वीके/एकेपी/सीएस-794                                                                                                                                                                                                                                                                                                                                                                                                                                                                                                                                                                                           

    

    
    (Release ID: 1485615) Visitor Counter : 11