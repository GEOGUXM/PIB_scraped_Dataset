      शहरी विकास मंत्रालय

      अटल मिशन (अमृत) के तहत उत्तर प्रदेश में बुनियादी, शहरी संरचना के लिए 11,421 करोड़ रुपये का निवेश
      तमिलनाडु - 12,237 करोड़, महाराष्ट्र - 6,759 करोड़, हरियाणा - 2,544 करोड़, छत्तीसगढ़ - 2,192 करोड़, मणिपुर - 180 करोड़, सिक्किम - 39 करोड़ रुपये

      Posted On: 17 MAR 2017 6:27PM by PIB Delhi

    केंद्र द्वारा प्रायोजित योजना कायाकल्प एवं शहरी परिवर्तन के लिए अटल मिशन (अमृत) के तहत उत्तर प्रदेश में 11,421 करोड़ रुपये की कुल धनराशि खर्च की जाएगी। इसके अंतर्गत वर्ष 2019-20 तक 1 लाख से अधिक आबादी वाले 61 शहरों और नगरों में बुनियादी शहरी संरचना में सुधार किया जाएगा। इस संबंध में शहरी विकास मंत्रालय ने उत्तर प्रदेश के लिए अमृत कार्य योजना को स्वीकृति दी है जो 2017 – 2020 के दौरान चलेगी। इसकी कुल लागत 4,239 करोड़ रुपये वार्षिक कार्ययोजना के तहत यानी 2015-16 और 2016-17 के संदर्भ में है। अटल मिशन के अंतर्गत यह सबसे बड़ा निवेश है।
    
    तमिलनाडु के लिए वर्ष 2017 – 2020 के दौरान 4,154 करोड़ रुपये के निवेश को मंजूरी दी गई है। इस तरह 33 शहरों में कुल मिशन निवेश 11,237 करोड़ रुपये का है।
    
    महाराष्ट्र में 44 मिशन शहरों और नगरों के लिए 2015-20 के दौरान बुनियादी शहरी संरचना में सुधार के लिए 6,759 करोड़ रुपये का निवेश किया जाएगा।
    
    इसी तरह हरियाणा में 20 मिशन शहरों और नगरों के लिए 2017-20 के दौरान बुनियादी शहरी संरचना में सुधार के लिए 2,544 करोड़ रुपये का निवेश किया जाएगा।
    
    छत्तीसगढ़ में 9 मिशन शहरों और नगरों के लिए 2015-20 के दौरान बुनियादी शहरी संरचना में सुधार के लिए 2,192 करोड़ रुपये का निवेश किया जाएगा।
    
    इसी तरह मणिपुर में एकमात्र शहर इम्फाल में बुनियादी शहरी संरचना में सुधार के लिए 180 करोड़ रुपये का निवेश किया जाएगा।
    
    सिक्किम में एकमात्र शहर गंगटोक के लिए 2015-20 के दौरान बुनियादी शहरी संरचना में सुधार के लिए 39 करोड़ रुपये का निवेश किया जाएगा।
    
    ***

    
    वीके/एकेपी/सीएस-739
    
    (Release ID: 1484830) Visitor Counter : 9