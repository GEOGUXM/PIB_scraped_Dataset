      वाणिज्‍य एवं उद्योग मंत्रालय

      फरवरी, 2017 के लिए थोक मूल्य सूचकांक (आधार वर्ष : 2004-05 = 100) की समीक्षा
      Posted On: 14 MAR 2017 4:13PM by PIB Delhi


    फरवरी , 2016 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष : 2004-05=100) इससे पिछले महीने के 184.6 (अनंतिम) से 0.5 प्रतिशत बढ़कर 185.5 अंक (अनंतिम) हो गया।


    मुद्रास्‍फीति


    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर फरवरी , 2017 के दौरान (फरवरी , 2016 की तुलना में) 6.55 प्रतिशत (अनंतिम) रही , जबकि इससे पिछले महीने यह 5.25 प्रतिशत (अनंतिम) थी। पिछले वर्ष के इसी महीने में यह -0.85 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति दर 5.82 प्रतिशत आंकी गई है , जबकि पिछले वर्ष इसी अवधि में क्रमिक वृद्धि के साथ मुद्रास्‍फीति दर -1.14 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 20.12 प्रतिशत)


    इस प्रमुख समूह का सूचकांक पिछले महीने के 255.7 अंक (अनंतिम) से 0.9 फीसदी बढ़कर 258.1 अंक (अनंतिम) रह गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 267.2 अंक (अनंतिम) से 0.1 प्रतिशत बढ़कर 267.5 अंक (अनंतिम) रह गया। ऐसा फलों एवं सब्जियों (5 प्रतिशत) , अरहर (7 प्रतिशत) , मसूर व उड़द (प्रत्‍येक 5 प्रतिशत) , मूंग (2 प्रतिशत) , चना (2 प्रतिशत) व पोल्ट्री चिकन (2 प्रतिशत) की कीमतों में कमी के परिणामस्‍वरूप संभव हुआ। हालांकि , रागी (1 प्रतिशत) , ज्वार एवं गेहूं (2 प्रतिशत एवं गेहूं 1 प्रतिशत) , बाजरा (1 प्रतिशत) और अंडे , जौ , मसाले , चाय एवं अंतर्देशीय मछली (प्रत्येक 1 प्रतिशत) की कीमतें बढ़ गईं।


    ‘ गैर-खाद्य पदार्थ ’ समूह का सूचकांक पिछले महीने के 231.3 अंक (अनंतिम) से 1.5 प्रतिशत बढ़कर 234.8 अंक (अनंतिम) हो गया। ऐसा फूलों (13%) , कच्चे रबर (8%) , खोपरा (नारियल) (9 फीसदी) , कच्चे रेशम (4%) , तिल के बीज (2 फीसदी) एवं कच्ची कपास (3%) और सोयाबीन , व कुसुम (प्रत्येक 1%) की कीमतें बढ़ने के परिणामस्वरूप संभव हुआ। हालांकि , कच्चे जूट, सूरजमुखी , राई व सरसों के बीज (प्रत्येक 2%) और कॉयर फाइबर , नाइजर बीज , अलसी एवं कच्चे ऊन (प्रत्येक 1%) के दाम घट गए।


    ‘ खनिज ’ समूह का सूचकांक पिछले महीने के 215.5 अंक (अनंतिम) से 9 प्रतिशत बढ़कर 234.8 अंक (अनंतिम) हो गया। ऐसा मैग्नेसाइट (15%) , कच्चे पेट्रोलियम (13 फीसदी), तांबा अयस्क (11 फीसदी), क्रोमाइट (8%), लौह अयस्क (3 फीसदी), और जस्ता अयस्क (2 फीसदी) की कीमतों में वृद्धि के फलस्वरूप संभव हुआ। हालांकि , सीलीमानाइट (11%) की कीमत घट गई।


    *******


    वीके/प्रवीनवाईबी-6 92

    
    
    (Release ID: 1484275) Visitor Counter : 10