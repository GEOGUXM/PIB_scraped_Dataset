      सड़क परिवहन एवं राजमार्ग मंत्रालय

      सड़क परिवहन और राजमार्ग मंत्रालय नागपुर में स्‍मार्ट इंडिया हैकथॉन-2017 के ग्रांड फिनाले की मेजबानी करेगा
      Posted On: 29 MAR 2017 8:08PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                
सड़क परिवहन और राजमार्ग मंत्रालय 1 और 2 अप्रैल, 2017 को नागपुर में स्‍मार्ट इंडिया हैकथॉन 2017 के ग्रांड फि‍नाले की मेजबानी करेगा। नागपुर 26 शहरों में से एक शहर है जहां यह आयोजन एक साथ आयोजित किया जा रहा है। इसे 29 सरकारी विभागों की सहायता और समन्‍वय से आयोजित किया जा रहा है। सड़क परिवहन और राजमार्ग तथा शिपिंग मंत्री श्री नितिन गडकरी 1 अप्रैल, 2017 को नागपुर के रामदेव बाबा कॉलेज ऑफ इंजीनियरिंग में इस आयोजन का उद्घाटन करेंगे। राष्‍ट्रीय राजमार्ग एवं अवसंरचना विकास निगम लि. के निदेशक श्री संजय जाजू मंत्रालय के नोडल अधिकारी हैं।                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                
स्‍मार्ट इंडिया हैकथॉन 2017 का 9 नवम्‍बर, 2016 को दिल्‍ली में मानव संसाधन विकास मंत्रालय द्वारा शुभारंभ किया गया था। पहली बार विभिन्न सरकारी विभागों के छात्रों को सीधे तौर पर ऐसे कार्य में शामिल किया है और उन्‍हें इन विभागों की दक्षता, राजस्‍व हानि और भ्रष्‍टाचार के बारे में सुधार लाने के लिए डिजिटल समाधान तैयार करने की चुनौती दी है मानव संसाधन मंत्रालय को 29 सरकारी मंत्रालय एवं विभागों से 598 समस्‍याएं विवरण प्राप्‍त हुए हैं। जिसके सापेक्ष 7531 टीमों से विचार प्राप्‍त हुए और 672 युवाओं को शामिल करके 84 टीमों और 637 विचारों को फिनाले के लिये चुना गया है। ग्रांड फिनाले के दौरान ये टीमें अपने विचारों पर आधारित उत्‍पाद तैयार करने के लिए 36 घंटों तक लगातार काम करेंगी।
                                                                                                                                                                                                                                                                                                                                                                                                                                                                                                                                                                                                                                                                                                
*****                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                
वीके/आईपीएस/वीके – 858                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                

    

    
    (Release ID: 1486059) Visitor Counter : 11