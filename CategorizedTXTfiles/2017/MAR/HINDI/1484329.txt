      कृषि एवं किसान कल्‍याण मंत्रालय

      कृषि उन्नति मेला-2017
      Posted On: 14 MAR 2017 7:25PM by PIB Delhi

    भारतीय कृषि अनुसंधान संस्‍थान (आईएआरआई) 1972 से हर साल कृषि विज्ञान मेले का आयोजन कर किसानों और उपभोक्‍ताओं के बीच कृषि अनुसंधान और नवीनतम प्रौद्योगिकी के विकास की प्रगति को प्रदर्शित करता है। यह एक अत्‍यंत महत्‍वपूर्ण आयोजन है जहां कृ‍षक समुदाय से फीडबैक लिया जाता है। यह फीडबैक संस्‍थान को भविष्‍य की अनुसंधान रणनीति तय करने में मदद करता है। देश के हजारों किसान और आगंतुक प्रतिवर्ष इस मेले में भाग लेते हैं। कृषि उन्‍नति मेला-2017 इस वर्ष कृषि उन्‍नति मेला-2017 का आयोजन 15 से 17 मार्च तक नई दिल्‍ली के आईएआरआई परिसर में किया जा रहा है। आईसीएआर तथा कृषि और किसान कल्‍याण मंत्रालय इसे संयुक्‍त रूप से आयोजित कर रहे हैं। मेले का उद्घाटन 15 मार्च, 2017 को केन्‍द्रीय कृषि एवं किसान कल्‍याण मंत्री श्री राधा मोहन सिंह द्वारा किया जायेगा। इस मेले में बड़ी संख्‍या में किसानों तथा अन्‍य आगंतुकों के भाग लेने की उम्‍मीद है। मेले का आकर्षण कृषि में डिजिटलीकरण जैविक खेती कृषि व्यवसाय मॉडल समृद्ध खेती कौशल निर्माण और उद्यमिता विकास फसलों, बागवानी, एकीकृत खेती प्रणाली, संरक्षित खेती की उत्पादन तकनीकों का सजीव प्रदर्शन आईएआरआई के प्रयोगात्मक क्षेत्रों में किसानों की यात्रा जल के उपयोग की कुशल प्रौद्योगिकी : सूक्षम सिंचाई और सेंसर आधारित सिंचाई प्रणाली कृषि के लिए अपशिष्ट जल का पुनर्नवीनीकरण विभिन्न उत्पादों (कृषि उपकरणों, गुणवत्ता वाली रोपण सामग्री, जैव उर्वरक, कृषि-रसायन, किसानों के लिए नये उत्पाद) तथा मशीनरी की बिक्री और प्रदर्शनी मौसमी मिट्टी और पानी का परीक्षण किसान गोष्‍ठी उन्‍नत किसान की पहचान स्‍टॉलों की बुकिंग हेतु इस वर्ष आईसीएआर संस्‍थानों, एसएयू, केवीके, एटीएआरआई, सार्वजनिक क्षेत्र के उपक्रमों, निजी संस्‍थानों तथा किसानों को कृषि प्रौद्योगिकियों, उत्‍पादों तथा सेवाओं की प्रदर्शनी के लिए लगभग 8000 निमंत्रण पत्र भेंजे गये हैं। तकनीकी सत्र कृषि विकास के लिए विभिन्‍न कृषि प्रौद्योगिकियों और सरकारी योजनाओं पर तकनीकी सत्र आयोजित करने की योजना बनाई गई है ताकि किसानों को जागरूक किया जा सके। नवीनतम कृषि प्रौद्योगिकियों पर कृषक महिलाओं को संवदेनशील बनाने के लिए एक महिला सशक्तिकरण कार्याशाला का भी आयोजन कि‍या जायेगा। कृषि उन्‍नति मेला-2016 की एक झलक एक तीन दिवसीय राष्‍ट्रीय किसान मेले, कृषि उन्‍नति मेला-2016 का आयोजन 19 से 21 मार्च, 2016 के बीच आईएआरआई परिसर नई दिल्‍ली में किया गया था। इस मेले का आयोजन बीएआरई/आईसीएआर तथा डीएसी, कृषि और किसान कल्‍याण मंत्रालय द्वारा संयुक्‍त रूप से किया गया था। इस मेले का उद्घाटन माननीय प्रधानमंत्री श्री नरेन्‍द्र मोदी द्वारा किया गया था। प्रधानमंत्री ने इस दौरान किसानों को अनुकूल सेवाएं प्रदान करने के लिए किसान सुविधा नाम के एक मोबाइल एप का भी शुभारंभ किया था। इस मेगा कार्यक्रम में लगभग एक लाख आगुंतकों तथा 500 सार्वजनिक व निजी क्षेत्र के प्रदर्शकों ने भाग लिया था। प्रदर्शनियों में कृषि, बागवानी, पशु-पालन, डेरी, मत्‍स्‍य पालन, कृषि मशीनरी तथा उपकरणों आदि से संबंधित उन्‍नत प्रौद्योगिकियों को प्रदर्शित किया गया था। इस मेले के दौरान विभिन्‍न फसलों, फलों तथा सब्जियों की उच्‍च उपज वाले बीजों की भी प्रदर्शनी की गई थी। बड़ी संख्‍या में देश भर से आये किसानों ने इस मेले के दौरान महत्‍वपूर्ण और उपयोगी सूचनाएं हासिल की। वीके/केजे/वीके-696
    
    (Release ID: 1484329) Visitor Counter : 236