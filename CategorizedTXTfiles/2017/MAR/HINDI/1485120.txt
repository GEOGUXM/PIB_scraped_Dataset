      पेट्रोलियम एवं प्राकृतिक गैस मंत्रालय

      पेट्रोलियम मंत्री ने मॉरीशस के उप-प्रधानमंत्री श्री शोकुटाली शोधून से मुलाकात की
      Posted On: 21 MAR 2017 8:54PM by PIB Delhi

      पेट्रोलियम मंत्री ने ऊर्जा की आवश्यकताओं पर मॉरीशस को भारत की निरंतर सहायता का आश्वासन दिया है
      भारत और मॉरीशस तेल और गैस के क्षेत्र में एक साथ काम कर रहे हैं
      श्री प्रधान ने मॉरीशस को क्षेत्रीय पेट्रोलियम हब बनाने की भारत की प्रतिबद्धता दोहराई
      केन्द्रीय पेट्रोलियम एवं प्राकृतिक गैस राज्यमंत्री (स्वतंत्र प्रभार) श्री धर्मेन्द्र प्रधान ने मॉरीशस के उप-प्रधानमंत्री तथा आवास एवं भूमि सुधार मंत्री महामहिम श्री शोकुटाली शोधून से मुलाकात की। श्री शोधून भारत के तीन दिवसीय दौरे पर हैं, इस दौरान वे हाइड्रोग्राफी से संबंधित संयुक्त समिति के अधिवेशन में भाग लेंगे और साथ ही भारत-मॉरीशस द्विपक्षीय मैरीटाइम सहयोग को और सुदृढ़ बनाने की दिशा में भी कार्य करेंगे।
      भारत और मॉरीशस के बीच पुराने और सांस्कृतिक संबंध रहे हैं जो समय के साथ और भी मजबूत होते गये हैं। हाइड्रोकार्बन के क्षेत्र में सक्रिय भारत की सार्वजनिक क्षेत्र की उपक्रम मंगलूर रिफाइनरी एंड पेट्रोकेमिकल्स लिमिटेड (एमआरपीएल) 2006 से मॉरीशस की पेट्रोलियम जरूरतों को पूरा करते आ रही है। दोनों देश वर्तमान में तेल और गैस क्षेत्र में सहयोग को और मजबूती प्रदान करने की दिशा में काम कर रहे हैं।
      मुलाकात के दौरान, श्री प्रधान ने मॉरीशस को ऊर्जा के क्षेत्र में पूर्ण सहयोग का आश्वासन दिया। उन्होंने मॉरीशस को तेल और गैस क्षेत्र में विकास के लिए हर संभव मदद के भी भरोसा दिलाया।
      दोनों मंत्रियों ने हाइड्रोकार्बन के क्षेत्र में द्विपक्षीय सहयोग को और मजबूती देने की दिशा में काम करने की इच्छा व्यक्त की और दोनों देशों के बीच द्विपक्षीय सहयोग की दिशा में इस क्षेत्र को महत्व देने पर जोर भी दिया।
      ***
      वीके/पीकेपी-761

    

    
    (Release ID: 1485120) Visitor Counter : 5