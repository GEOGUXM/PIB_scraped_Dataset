      पोत परिवहन मंत्रालय

      एक्जिम कार्गो प्रबंधन के लिए चेन्नई बंदरगाह न्यास ने पुद्दुचेरी सरकार के साथ समझौता ज्ञापन पर हस्ताक्षर किए
      Posted On: 15 MAR 2017 2:40PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                             
चेन्नई बंदरगाह न्यास और पुद्दुचेरी सरकार ने आज नई दिल्ली में पुद्दुचेरी बंदरगाह के आंतरिक इलाकों से होने वाले एक्जिम कार्गो के प्रबंधन के लिए समझौता ज्ञापन (एमओयू) पर हस्ताक्षर किए। एमओयू के अंतर्गत चेन्नई बंदरगाह न्यास अपने निर्यात कार्गो के प्रबंधन में पुद्दुचेरी बंदरगाह की सहायता करेगा। पुद्दुचेरी बंदरगाह के अंदरुनी इलाकों से कार्गो को समुद्री मार्ग के जरिए चेन्नई बंदरगाह पहुंचाया जाएगा, जहां से मुख्य लाइन और फीडर जहाजों के माध्यम से इन्हें विदेशों में पहुंचाया जाएगा। इसी प्रकार पुद्दुचेरी के दूर-दराज के इलाकों में आयात कार्गो को भी चेन्नई बंदरगाह पर उतारा जाएगा और उन्हें छोटे-छोटे जहाजों के जरिए पुद्दुचेरी बंदरगाह पहुंचाया जाएगा। इससे कुल लागत कम होगी और सड़क पर भीड़ भी कम होगी।          
                                                                                                                                                                                                                                                                                                                                                                                                                                                                                                                                                                                                                                                                                                                             
एमओयू पर चेन्नई बंदरगाह न्यास के अध्यक्ष और पुद्दुचेरी सरकार के मुख्य सचिव ने हस्ताक्षर किए। इस अवसर पर केंद्रीय पोत परिवहन, सड़क परिवहन और राजमार्ग मंत्री श्री नितिन गडकरी, पुद्दुचेरी के मुख्यमंत्री श्री वी. नारायणसामी, पोत परिवहन, सड़क परिवहन और राजमार्ग राज्यमंत्री श्री मनसुख एल. मांडविया तथा अन्य गणमान्य भी उपस्थित थे। इस मौके पर श्री गडकरी ने कहा कि इस एमओयू से चेन्नई बंदरगाह के जरिए पुद्दुचेरी के दूर-दराज के इलाकों से और वहां तक एक्जिम कार्गो के प्रबंधन में सुविधा होगी। आशा है कि इससे लगभग 5 से 10 लाख टन कार्गो का प्रबंधन होगा। उन्होंने कहा कि इस व्यवस्था के शुरू होते ही सड़क पर भीड़ कम होगी, क्योंकि लगभग 300 ट्रक चलना बंद हो जाएंगे। उन्होंने कहा कि इस कदम से प्रदूषण का स्तर भी कम होगा।
                                                                                                                                                                                                                                                                                                                                                                                                                                                                                                                                                                                                                                                                                                                             
उम्मीद है कि इस एमओयू से क्षेत्र की औद्योगिक प्रगति को बढ़ावा मिलेगा, रोजगार बढ़ेगा और प्रमुख उद्योगों से निवेश आकर्षित होगा।                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                             
*****                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                             
वीके/एमके/एमएस- 715                                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                             

    

    
    (Release ID: 1484581) Visitor Counter : 7