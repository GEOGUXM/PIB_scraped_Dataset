      कार्मिक, लोक शिकायत एवं पेंशन मंत्रालय

      जम्‍मू-कश्‍मीर के पुलिस महानिदेशक ने डॉ. जितेन्‍द्र सिंह के साथ कश्‍मीर की स्थिति के बारे में विचार-विमर्श किया
      Posted On: 29 MAR 2017 8:07PM by PIB Delhi

                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                              
जम्‍मू-कश्‍मीर के पुलिस महानिदेशक श्री एस. पी. वैद ने आज यहां केन्‍द्रीय पूर्वोत्तर क्षेत्र विकास (स्‍वतंत्र प्रभार), प्रधानमंत्री कार्यालय, कार्मिक, लोक शिकायत और पेंशन, परमाणु ऊर्जा और अंतरिक्ष राज्‍य मंत्री डॉ. जितेन्‍द्र सिंह से मुलाकात की। उन्‍होंने कल की हिंसा के बाद कश्‍मीर की मौजूदा स्थिति के बारे में विस्‍तृत विचार-विमर्श किया। कल की हिंसा में तीन व्‍यक्ति की मौत हो गई थी और कई अन्‍यों लोगों के घायल होने के साथ-साथ सुरक्षा कर्मियों को भी चोट आई थीं।
                                                                                                                                                                                                                                                                                                                                                                                                                                                                              
डॉ. जितेन्‍द्र सिंह ने कहा कि यह प्रशासन के साथ-साथ सिविल सोसायटी की भी जिम्‍मेदारी है कि वे कश्‍मीर के युवाओं को कुछ मुठ्ठी भर लोगों के झूठे प्रचारों में आकर भड़कने के बजाय वास्‍तविकता से अवगत करायें। सेना, अर्द्धसैनिक बल और जम्‍मू-कश्‍मीर पुलिस सहित सुरक्षा बलों की भूमिका की सराहना करते हुए डॉ. जितेन्‍द्र सिंह ने कहा कि हमारे पास भी विश्‍व के सबसे अच्‍छे सुरक्षा बल मौजूद हैं और राष्‍ट्र हमेशा उनका ऋणी रहेगा।                                                 
                                                                                                                                                                                                                                                                                                                                                                                                                                                                              
*****                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                              
वीके/आईपीएस/वीके – 856                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                              

    

    
    (Release ID: 1486057) Visitor Counter : 4