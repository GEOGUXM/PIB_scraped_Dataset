      ग्रामीण विकास मंत्रालय

      प्रेस विज्ञप्ति
      Posted On: 24 MAR 2017 7:58PM by PIB Delhi


    मंत्री जल संसाधन सुश्री उमा भारती तथा मंत्री ग्रामीण विकास, पंचायती राज तथा पेयजल एवं स्‍वच्‍छता श्री नरेन्‍द्र सिंह तोमर के बीच आज जल संरक्षण मिशन के संबंध में चर्चा हुई। ग्रामीण विकास मंत्रालय ने 2261 चिह्नित प्रखंडों, जहां जल संरक्षण युद्ध स्‍तर पर करने की आवश्‍यकता है, को महात्‍मा गांधी राष्‍ट्रीय ग्रामीण रोजगार गारंटी कार्यक्रम के मिशन जल संरक्षण मार्गदर्शिका के अनुरूप क्रियान्‍वित करने का निर्णय लिया। उक्‍त मार्गदर्शिका जल संसाधन एवं ग्रामीण विकास मंत्रालय की संयुक्‍त भागीदारी से तैयार की गई तथा इस में वॉटरशेड सिद्धांत को अपनाते हुए विभिन्‍न प्रकार के जल संरक्षण संरचना तैयार करने का प्रयास किया गया है। इस संयुक्‍त प्रयास से व्‍यापक पैमाने पर चिह्नित 2261 प्रखंडों में अल्‍पवृष्टि की स्थिति से निपटने में सफलता मिलेगी तथा सतत जल संरक्षण व्‍यवस्‍था स्‍थापित हो पाएगी। जल संसाधन मंत्रालय के तकनीकी सहयोग तथा महात्‍मा गांधी नरेगा कार्यक्रम के वित्‍तीय संसाधनों के संयुक्‍त उपयोग से ग्राम पंचायतों को आवश्‍यकतानुसार पानी उपलब्‍ध कराने की कोशिश होगी।


    *****


    SNC

    
    
    (Release ID: 1485664) Visitor Counter : 9