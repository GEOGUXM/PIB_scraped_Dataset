      गृह मंत्रालय

      असम में एसएसबी ने डेमोक्रेटिक फ्रंट ऑफ बोडोलैंड (एनडीएफबी) कैडर के दो आतंकवादियों को मार गिराया
      Posted On: 30 MAR 2017 5:01PM by PIB Delhi

                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                            
सेना, सीआरपीएफ, कोबरा, राज्य पुलिस और एसएसबी (15 वीं बटालियन, काजलगांव और 6ठीं बटालियन, रानीघुली, कोकराझार) ने चिरांग जिले के सिमलागुरी के क्षेत्र में संयुक्‍त अभियान चलाया। यह अभियान इस क्षेत्र में नेशनल डेमोक्रेटिक फ्रंट ऑफ बोडोलैंड (एनडीएफबी) कैडर के दो खूंखार आतंकवादियों की उपस्‍थिति के संबंध में मिली जानकारी के आधार पर चलाया गया। एसएसबी ने सिविल पुलिस के साथ इस क्षेत्र में घेराव और तलाशी अभियान में भाग लिया और उग्रवादियों के भागने के किसी भी प्रयास को रोकने के लिए कई स्‍थानों पर नाकाबंदी की। एक टीम ने ऑपरेशन में भाग लिया और एनडीएफसी कैडर के दो आतंकवादियों के साथ मुठभेड़ करके उन्‍हें मार दिया।
                                                                                                                                                                                                                                                                                                                                                                                                                                                                                                                                                                                                                            
बाद में पूरे इलाके की तलाशी के दौरान मारे गए दोनों आतंकवादियों लुकस नारजरी उर्फ लोंग्फा, 30 साल, पुत्र नारेन नारजरी जिला चिरांग और डेविड इस्लेरी, 23 वर्ष, पुत्र बिनेसवार इस्लारी, जिला चिरांग के शव बरामद हुए। इसके अलावा 5.56 आईएनएसएएस राइफल -01, 7.65, पिस्तौल -01, चीनी हैंडग्रेनेड, जिंदा 5.56 मिमी. आईएनएसएएस गोला-बारुद -10 राउंड, जिंदा 7.65 मिमी. गोला-बारुद -3 राउंड भी ऑपरेशन क्षेत्र से बरामद हुए।                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                            
*****                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                            
आईपीएस/एसकेपी -871                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                            
    
    
    (Release ID: 1487264) Visitor Counter : 5