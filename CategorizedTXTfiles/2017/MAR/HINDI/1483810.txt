      आयुष

      श्री वेंकैया नायडू कल तीन दिवसीय अंतर्राष्ट्रीय योग महोत्सव का उद्घाटन करेंगे
      योग महोत्सव में विदेशी प्रतिनिधियों सहित 3500 प्रतिभागी लेंगे भाग

      Posted On: 07 MAR 2017 6:37PM by PIB Delhi

    एक तीन दिवसीय अंतर्राष्‍ट्रीय योग महोत्‍सव का आयोजन 8 से 10 मार्च , 2017 तक नई दिल्‍ली के तालकटोरा इंडोरा स्‍टेडियम में कि‍या जायेगा। तीन दिवसीय अंतर्राष्‍ट्रीय योग महोत्‍सव का आयोजन अंतर्राष्‍ट्रीय योग दिवस 2017 के कर्टेन रेजर के रूप में किया जा रहा है।


    एक पत्रकार वार्ता के दौरान मीडिया से बात करते हुए मोरारजी देसाई राष्‍ट्रीय योग संस्‍थान ( एमडीएनआईवाई ) के निदेशक डॉ . ईश्‍वर वी . बासवारेड्डी ने बताया कि केन्‍द्रीय सूचना और प्रसारण तथा शहरी विकास एवं आवास मंत्री श्री वेंकैया नायडू कल इस अंतर्राष्‍ट्रीय योग महोत्‍सव ( आईवाईएफ ) का उद्घाटन करेंगे तथा आयुष राज्‍य मंत्री ( स्‍वतंत्र प्रभार ) श्री श्रीपद येसो नाईक समारोह की अध्‍यक्षता करेंगे। आयुष सचिव श्री अजीत एम . शरण , योग ऋषि स्वामी रामदेव , डॉ . एच . आर . नागेंद्र , स्वामी चिदानंद सरस्वती , श्री ओ . पी . तिवारी , श्रीमती हम्‍सा जयदेव , स्वामी भारत भूषण , स्वामी रितवान भारती , सिस्‍टर बी . के . आशा , श्री एस . श्रीधरन , स्वामी दर्शक , स्वामी उल्लास इस महोत्‍सव के सम्‍मानित अतिथि होंगे। श्री बासवारेड्डी ने आगे बताया कि इस महोत्‍सव का उद्देश्‍य हर साल आयोजित होने वाले अंतर्राष्‍ट्रीय योग दिवस के बारे में जनता को जागरूक करना है।


    इस तीन दिवसीय महोत्‍सव का आयोजन इंडियन योग एसोसिएशन ( आईवाईए ) और नई दिल्‍ली नगर निगम ( एनडीएमसी ) के साथ आयुष मंत्रालय , मोरारजी देसाई राष्‍ट्रीय योग संस्‍थान के सहयोग से किया जा रहा है।


    श्री बासवारेड्डी ने बताया कि इस योग महोत्‍सव में प्रख्‍यात योग गुरुओं , योग शि‍क्षकों , विद्वान , नीति निर्माता , नौकरशाह , योग विशेषज्ञ और मित्र देशों के विशेषज्ञ सहित 3500 से अधिक प्रतिभागी भाग लेंगे। इस विशाल आयोजन में 15 -18 देशों के प्रतिभागी भी भाग लेंगे।


    उन्‍होंने यह भी बताया कि अंतर्राष्‍ट्रीय योग महोत्‍सव के दौरान प्रसिद्ध योग शिक्षकों और योग गुरुओं द्वारा सुबह से लेकर शाम तक योग कार्यशालाओं का आयोजन किया जायेगा। इसके अलावा योग शिक्षकों द्वारा व्‍याख्‍यान / विशेष योग तकनीक / योगा डेमो दिये जायेंगे तथा प्रसिद्ध योग गुरुओं द्वारा सत्‍संग / ईशा म्‍यूजिक / व्‍याख्‍यान / सांस्‍कृतिक कार्यक्रम आयोजित किये जायेंगे। इस महोत्‍सव के दौरान प्रसिद्ध योग संस्‍थानों के छात्रों / पेशेवर योग शिक्षकों द्वारा योग के बारे में भी जानकारी प्रदान की जायेगी।


    श्री बासवारेड्डी ने बताया कि इस महोत्‍सव के दौरान बड़ी संख्‍या में निम्‍नलिखित संस्‍थान भाग लेंगे।


    1. द आर्ट ऑफ लिविंग , बैंगलोर


    2. पतंजलि योग पीठ , हरिद्वार


    3. ईशा फाउंडेशन , कोयम्बटूर


    4. परमार्थ निकेतन , ऋषिकेश


    5. एसवीवाईएएसए विश्वविद्यालय , बैंगलोर


    6. कैवील्यधाम , लोनावाला , जिला पुणे


    7. द योग इंस्‍टीट्यूट , सांताक्रूज , मुंबई


    8. राममनी अय्यंगर मेमोरियल योग संस्थान , पुणे


    9 । मोरारजी देसाई नेशनल इंस्टीट्यूट ऑफ योग नई दिल्ली


    10. प्रजापिता ब्रह्म कुमारी ईश्वरीय विश्वविद्यालय , माउंट आबू


    11. मोक्षयतान अंतर्राष्ट्रीय योगश्रम , सहारनपुर


    12. कृष्णाचार्य योग मंदिरम् , चेन्नई


    13. स्वामी राम साधक ग्राम , ऋषिकेश


    14. श्री अरबिंदो आश्रम , पुडुचेरी


    15. शिवानंद योग वेदांत केंद्र , नई दिल्ली


    16. अध्यात्म साधना केंद्र , नई दिल्ली


    17. गुरुकुल कांगड़ी विश्वविद्यालय , हरिद्वार


    18. अंतर्राष्ट्रीय नेचुरोपैथी संगठन


    19. विवेकानंद योग आश्रम और अस्पताल , कुकरेजी , नई दिल्ली


    महोत्‍सव के बाद बाबा रामदेव और विभिन्‍न योग स्‍कूलों के शिक्षकों सहित प्रसिद्ध योग गुरुओं द्वारा 10 मार्च , 2017 को एमडीएनआईवाई , नई दिल्‍ली में योग कार्यशालाओं का आयोजन किया जायेगा।


    उपरोक्‍त मुख्‍य कार्यक्रमों के अलावा विशेष योग तकनीकों , सांस्‍कृतिक कार्यक्रमों , ईशा म्‍यूजिक , सत्‍संग , प्रदर्शनियों , क्विज इलोक्‍यूशंस , पोस्‍टर प्रस्‍तुति आदि का भी आयो‍जन किया जायेगा।


    प्रदर्शनी में 50 से भी अधिक स्‍टॉल लगाये जायेंगे जिनमें पुस्‍तकों , डीवीडी , योग उपकरणों तथा अन्‍य योग संबंधी उत्‍पादों को प्रचार और बिक्री के लिए प्रदर्शित किया जायेगा।


    *****


    वीके / केजे / वीके - 635

    
    
    (Release ID: 1483810) Visitor Counter : 7