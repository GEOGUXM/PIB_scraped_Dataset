      स्‍वास्‍थ्‍य एवं परिवार कल्‍याण मंत्रालय

      श्री फग्गन सिंह कुलस्ते ने राष्ट्रीय दंत चिकित्सा और मुख स्वास्थ्य सूचना आईवीआर पोर्टल, टोल फ्री नंबर का शुभारंभ किया
      मुख स्वास्थ्य पर जागरूकता बढ़ाने के लिए संचार सामग्री का अनावरण किया

      Posted On: 20 MAR 2017 8:35PM by PIB Delhi

    स्वास्थ्य और परिवार कल्याण राज्य मंत्री श्री फग्गन सिंह कुलस्ते ने आज ‘ विश्व मुख स्वास्थ्य दिवस ' के अवसर पर आयोजित एक कार्यक्रम के दौरान कहा कि मुख स्वास्थ्य एक व्यक्ति के समग्र स्वास्थ्य का अभिन्न अंग है और यह देश के सर्वांगीण विकास में योगदान देता है। कार्यक्रम के दौरान श्री स्वास्थ्य और परिवार कल्याण सचिव सी के मिश्रा और स्वास्थ्य सेवाओं के महानिदेशक डॉ जगदीश प्रसाद तथा मंत्रालय के अन्य वरिष्ठ अधिकारी भी उपस्थित थे।


    इस अवसर पर श्री फग्गन सिंह कुलस्ते ने राष्ट्रीय दंत और मुख सूचना आईवीआर पोर्टल का भी उद्धाटन किया। इसके अलावा श्री कुलस्ते ने सूचना , शिक्षा और संचार (आईईसी) सामाग्री और मुख स्वास्थ्य समस्याओं के लिए एक टॉल फ्री नंबर (1XXX-XX-2032) का भी उद्धाटन किया।


    समारोह के दौरान संबोधित करते हुए श्री फग्गन सिंह ने कहा कि देश की स्वास्थ्य सेवाओं में सुधार करने के लिए भारत ने नए कार्यक्रमों की शुरूआत कर स्वास्थ्य सेवा क्षेत्र में बड़ी प्रगति की है। उन्होंने कहा कि भारत अब उन देशों में शामिल हैं जिन्होंने मुख स्वास्थ्य के लिए कार्यक्रम समर्पित किया है। श्री फग्गन सिंह ने कहा कि दंत स्वास्थ्य के बारे में जागरूकता बढ़ाना आज के समय की जरूरत है। लोगों को इस बारे में सकारात्मक और स्वस्थ आदतों को अपनाने के लिए प्रोत्साहित करने में काफी समय लगेगा।


    इस अवसर पर स्वास्थ्य और परिवार कल्याण सचिव श्री सी.के मिश्रा ने कहा मुख संबंधी बीमारियां प्रमुख स्वास्थ्य समस्याएं बनती जा रही हैं। उन्होंने कहा कि इसके लिए मुख्य रूप से तेजी से बदलती जीवन शैली , तंबाकू का व्यापक सेवन और अधिक मात्रा में शराब का सेवन करना इसका कारण है। स्वास्थ्य सचिव ने कहा कि प्रचार-प्रसार की कमी के कारण मुख संबंधी बीमारियां सार्वजनिक स्वास्थ्य के लिए एक बड़ा खतरा बन रही हैं। उन्होंने कहा कि इस दिशा में सुधार लाने के लिए पर्याप्त कदम उठाए जा सकते हैं। श्री सी के मिश्रा ने मुख स्वास्थ्य के बारे में जागरूकता बढ़ाने की आवश्यकता पर जोर दिया।


    कार्यक्रम के दौरान स्वास्थ्य और परिवार कल्याण मंत्रालय के संयुक्त सचिव श्री मनोज झालानी , संयुक्त सचिव लव अग्रवाल तथा मंत्रालय और अखिल भारतीय आयुर्विज्ञान संस्थान , दिल्ली के वरिष्ठ अधिकारी उपस्थित थे।


    ***


    वीके/ केजे - 754

    
    
    (Release ID: 1485011) Visitor Counter : 12