      पोत परिवहन मंत्रालय

      वी. ओ. चिदम्‍बरनार बंदरगाह द्वारा समुद्र तट सफाई अभियान चलाया गया
      Posted On: 29 MAR 2017 8:15PM by PIB Delhi

                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                          
वी.ओ. पोर्ट ट्रस्‍ट ने स्‍वच्‍छता में सुधार लाकर और देश में खुले में शौच समाप्‍त करके वैश्विक सफाई कवरेज अर्जित करने के अपने अब तक के सबसे बड़े प्रयास के एक हिस्‍से के रूप में 28.03.2017 को बंदरगाह के समुद्र तट पर सफाई अभियान का आयो‍जन किया। इस कार्य के लिए कामराज कॉलेज, तूतीकोरिन के लगभग 2000 छात्रों, वी. ओ. चिदम्‍बरनार पोर्ट ट्रस्‍ट के उपाध्‍यक्ष श्री एस. नटराजन और बंदरगाह के विभाग प्रमुखों तथा वरिष्‍ठ अधिकारियों ने समुद्र तट के इस सफाई अभियान में भाग लिया।                                                           
                                                                                                                                                                                                                                                                                                                                                                                                                                                                                                                                          
बंदरगाह के आवासीय परिसर में एक भव्‍य जुलूस का भी आयोजन किया गया। इस जुलूस में बंदरगाह स्थित स्‍कूल के लगभग 300 बच्‍चों ने भाग लिया और सार्वजनिक संबोधन प्रणाली और प्‍लेकार्डों के माध्‍यम से साफ-सफाई के महत्‍व पर जोर दिया। स्‍वच्‍छता अपनाने के बारे में आम लोगों को संवेदनशील बनाने के लिए बंदरगाह कॉलोनी के निवासियों में पंफ्लेट्स भी बांटे गये। साफ-सफाई के बारे में वी. ओ. चिदम्‍बरनार पोर्ट ट्रस्‍ट के कार्यालय कर्मचारियों को संवेदनशील बनाने के लिए प्रशासिनक कार्यालय के सम्‍मेलन कक्ष में एक वार्ता सत्र का भी आयोजन किया गया।
                                                                                                                                                                                                                                                                                                                                                                                                                                                                                                                                          
*****                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                          
वीके/आईपीएस/वीके – 854                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                          

    

    
    (Release ID: 1486061) Visitor Counter : 6