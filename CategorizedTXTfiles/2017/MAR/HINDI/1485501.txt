      आर्थिक मामलों की मंत्रिमण्‍डलीय समिति (सीसीईए)

      कैबिनेट ने 2017 के सीजन के लिए कोपरा का न्यूनतम समर्थन मूल्य (एमएसपी) बढ़ाने को मंजूरी दी
      Posted On: 22 MAR 2017 9:32PM by PIB Delhi

                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                             
प्रधानमंत्री श्री नरेन्द्र मोदी की अध्यक्षता में आर्थिक मामलों की केंद्रीय समिति ने ‘मिलिंग कोपरा’ की उचित औसत गुणवत्ता (एफएक्यू) के लिए वर्ष 2017 का न्यूनतम समर्थन मूल्य (एमएसपी) 6,500 रुपये प्रति क्विंटल करने को मंजूरी दे दी है। वर्ष 2016 में यह 5950 रुपये प्रति क्विंटल था। ‘बाल कोपरा’ के एफएक्यू के लिए एमएसपी बढ़ाकर 2017 के सीजन के लिए 6,785 रुपये प्रति क्विंटल कर दिया गया है। वर्ष 2016 में यह 6,240 रुपये प्रति क्विंटल था।
                                                                                                                                                                                                                                                                                                                                                                                                                                             
कोपरा की एमएसपी से किसानों को न्यूनतम कीमत सुनिश्चित होने, नारियल की खेती में निवेश बढ़ने और देश में इसका उत्पादन तथा उत्पादकता बढ़ने की उम्मीद है।                                                                                                                                                                                                                                                                                          
                                                                                                                                                                                                                                                                                                                                                                                                                                             
यह मंजूरी कृषि लागत एवं मूल्य आयोग (सीएसीपी) की सिफारिशों पर दी गई है। सीएसीपी एक विशेषज्ञ संस्था है, जो उत्पादन की लागत, खाद्य तेलों की घरेलू एवं अंतरराष्ट्रीय कीमतों के रुझान, कोपरा एवं नारियल तेल की कुल मांग तथा आपूर्ति, नारियल तेल में कोपरा के प्रसंस्करण की लागत और एमएसपी की सिफारिश करते समय एमएसपी की सिफारिशों का ग्राहकों पर पड़ने वाले असर का ध्यान रखती है।                                                                 
                                                                                                                                                                                                                                                                                                                                                                                                                                             
राष्ट्रीय कृषि सहकारी विपणन संघ इंडिया लिमिटेड (नेफेड) और भारतीय राष्ट्रीय उपभोक्ता सहकारी संघ लिमिटेड (एनसीसीएफ) नारियल उत्पादक राज्यों में न्यूनतम समर्थन मूल्यों के लिए मूल्य समर्थन ऑपरेशन की खातिर केंद्रीय नोडल एजेंसी के तौर पर काम करते रहेंगे।                                                                                                                                                                                      
                                                                                                                                                                                                                                                                                                                                                                                                                                             
*****                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                             
अतुल कुमार तिवारी/वी बी अरोड़ा/शाहबाज़ हसीबी/अर्जून सिंह                                                                                                                                                                                                                                                                                                                                                                                     
    
    
    (Release ID: 1485501) Visitor Counter : 17