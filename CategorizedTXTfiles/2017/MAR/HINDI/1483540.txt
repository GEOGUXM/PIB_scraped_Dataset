      राष्ट्रपति सचिवालय

      राष्‍ट्रपति 4 मार्च को राष्‍ट्रपति भवन में आयोजित होने वाले ‘नवाचार उत्‍सव’ का उद्घाटन करेंगे
      Posted On: 02 MAR 2017 5:07PM by PIB Delhi


    

    राष्‍ट्रपति श्री प्रणब मुखर्जी 4 मार्च, 2017 को राष्‍ट्रपति भवन में होने वाले एक सप्‍ताह के नवाचार उत्‍सव का उद्घाटन करेंगे। श्री मुखर्जी स्‍थानीय नवाचारों और उत्‍कृष्‍ट पारंपरिक ज्ञान के लिए 9वां द्विवार्षिक पुरस्‍कार भी देंगे। राष्‍ट्रपति श्री प्रणब मुखर्जी नवाचार विद्वानों, कलाकारों तथा लेखकों से मिलेंगे। इस अवसर पर आवसीय कार्यक्रम के हिस्‍से के रूप में विद्वान कलाकार और लेखक राष्‍ट्रपति भवन में ठहरेंगे।


    नवाचार उत्‍सव का आयोजन राष्‍ट्रपति भवन द्वारा राष्‍ट्रीय नवाचार फाउंडेशन डंडिया के सहयोग से किया जाएगा। उत्‍सव में प्रदर्शनी लगाई जाएगी, और नवाचार (इन्‍क्‍यूबेशन तथा नवाचारी स्‍टार्ट-अप टीमों के लिए मॉडलों में तेजी, व्‍यापक सामाजिक परिवर्तन के लिए सामाजिक नवाचार तथा नवाचारों, स्‍टार्ट—अप और प्रारंभिक चरण के उद्यमों के वित्‍त पोषण) विषयों पर राष्‍ट्रीय और अंतर्राष्‍ट्रीय भागीदारों की गोलमेज चर्चा होगी। उत्‍सव में गांधीवादी युवा प्रौद्योगिकी नवाचार के लिए पुरस्‍कार तथा श्रेष्‍ठ विश्‍वविद्यालय की श्रेणियों में केंद्रीय विश्‍वविद्यालयों को विजिटर का पुरस्‍कार दिया जाएगा।


    नवाचार प्रदर्शनी साधारण जन के लिए 4 से 10 मार्च, 2017 को सुबह 10:00 बजे से शाम 5:00 तक खुली रहेगी। मुगल गार्डन के आगंतुक इस प्रदर्शनी को देख सकेंगे।


    ***


    वीके/एजी/एसकेपी– 581


    
    

    
    (Release ID: 1483540) Visitor Counter : 16