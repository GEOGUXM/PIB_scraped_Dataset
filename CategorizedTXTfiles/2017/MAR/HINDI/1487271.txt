      वाणिज्‍य एवं उद्योग मंत्रालय

      भारत और अफगानिस्‍तान के बीच व्‍यापार, वाणिज्‍य एवं निवेश पर गठित संयुक्‍त कार्यदल की दूसरी बैठक
      Posted On: 30 MAR 2017 5:08PM by PIB Delhi

                                                                                                                                                                                                                                                                                                                                                                                                                                                                 
वाणिज्‍य सचिव के स्‍तर पर भारत और अफगानिस्‍तान के बीच व्‍यापार, वाणिज्‍य एवं निवेश पर गठित संयुक्‍त कार्य दल (जेडब्‍ल्‍यूजी) की दूसरी बैठक 29-30 मार्च, 2017 को नई दिल्‍ली में सौहार्दपूर्ण माहौल में आयोजित की गई। भारतीय प्रतिनिधिमंडल का नेतृत्‍व वाणिज्‍य सचिव सुश्री रीता तेवतिया और अफगानिस्‍तान प्रति‍निधिमंडल की अगुवाई अफगानिस्‍तान इस्‍लामिक गणराज्‍य की सरकार के वाणिज्‍य और उद्योग मंत्रालय में वाणिज्‍य उप मंत्री श्री मोहम्‍मद कुर्बान हकज़ो ने की।
                                                                                                                                                                                                                                                                                                                                                                                                                                                                 
दोनों पक्षों ने द्विपक्षीय व्‍यापार एवं आर्थिक संबंधों से जुड़े विभिन्‍न मसलों पर विस्‍तार से विचार-विमर्श किया, जिनमें वस्‍तुओं का पारगमन, बिजनेस वीजा, फार्मास्‍यूटिकल उत्‍पादों का व्‍यापार, कस्‍टम संबंधी सहयोग इत्‍यादि शामिल हैं। दोनों पक्षों ने अनेक क्षेत्रों जैसे कि अक्षय ऊर्जा, विद्युत, कृषि, परिवहन एवं सार्वजनिक स्‍वास्‍थ्‍य के क्षेत्र में आपसी सहयोग को और ज्‍यादा बढ़ाने पर भी सहमति जताई।                                                    
                                                                                                                                                                                                                                                                                                                                                                                                                                                                 
इस बात पर सहमति जताई गई कि संयुक्‍त कार्य दल की अगली बैठक आपसी सुविधा से तय तारीख को काबुल में आयोजित की जाएगी।                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                 
***                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                 
वीके/आरआरएस/जीआरएस-874                                                                                                                                                                                                                                                                                                                                                                                                                                           
    
    
    (Release ID: 1487271) Visitor Counter : 8