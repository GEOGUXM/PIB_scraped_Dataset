      जल संसाधन, नदी विकास एवं गंगा संरक्षण मंत्रालय

      उमा भारती ने नेपाल के साथ नदी जल सहयोग को सुदृढ़ बनाने पर जोर दिया
      Posted On: 21 MAR 2017 8:03PM by PIB Delhi


    केन्द्रीय जल संसाधन, नदी विकास और गंगा संरक्षण मंत्री सुश्री उमा भारती ने नेपाल के साथ नदी जल सहयोग को सुदृढ़ बनाने पर जोर दिया। उन्होंने ये बातें नेपाल के कृषि मंत्री श्री दीपक गिरि से दिल्ली में आज मुलाकात के दौरान कही।


    सुश्री भारती ने पंचेश्वर विकास प्राधिकरण की तर्ज पर कोशी नदी के विकास के लिए संयुक्त विकास प्राधिकरण के गठन का भी सुझाव दिया। उन्होंने कहा कि “नदियां प्यार के लिए होती हैं न कि विवाद के लिए।” पंचेश्वर का उदाहरण देते हुए सुश्री भारती ने कहा कि भारत नेपाल को नदी जल निकायों को महत्वपूर्ण पर्यटक स्थल के रूप में विकसित करने के लिए सभी सहायता प्रदान करेगा। मंत्री जी ने कहा कि इससे नेपाली नागरिकों के लिए रोज़गार के अवसर के साथ-साथ व्यावसायिक अवसर भी उपलब्ध होगें।नेपाल के कृषि मंत्री ने भारत-नेपाल नदी सहयोग के क्षेत्र में नेपाल की ओर से पूर्ण सहयोग का आश्वासन दिया। श्री गिरि ने सुश्री भारती को नेपाल आने का निमंत्रण भी दिया।


    ***
    
    वीके/पीकेपी-760

    
    
    (Release ID: 1485115) Visitor Counter : 6