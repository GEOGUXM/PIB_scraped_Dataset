      सामाजिक न्याय आणि सबलीकरण मंत्रालय

      भारतीय चिन्ह भाषेद्वारे कर्णबधिरांना सक्षम करण्यासंबंधी दोन दिवसीय राष्ट्रीय परिषद
      Posted On: 20 MAR 2017 5:14PM by PIB Mumbai


      नवी दिल्ली, 20 मार्च 2017

      “भारतीय चिन्ह भाषेद्वारे कर्णबधिरांना सक्षम करणे” या विषयावरील दोन दिवसीय राष्ट्रीय परिषदेला आज प्रारंभ झाला. सामाजिक न्याय आणि सक्षमीकरण खात्याचे मंत्री थावरचंद गेहलोत यांनी या परिषदेचे उद्‌घाटन केले.
      कर्णबधिरांना दुभाषांवर अवलंबून रहावे लागते आणि दुभाषांची संख्या खूप कमी आहे, त्यामुळे त्यांना संवाद साधणे अवघड होते. त्यामुळे कर्णबधिरांसाठी भारतीय चिन्ह भाषेचा सर्वंकष शब्दकोश तयार करण्याची आवश्यकता असल्याचे प्रतिपादन थावरचंद गेहलोत यांनी यावेळी केले.
      या परिषदेला सामाजिक न्याय आणि सक्षमीकरण खात्याचे राज्यमंत्री कृष्णनपाल गुर्जर, सचिव एन.एस.कांग, दिव्यांग खात्याचे आयुक्त कमलेशकुमार पांडे, तसेच इतर संबंधित खात्याचे अधिकारी उपस्थित होते. या परिषदेचे आयोजन भारतीय चिन्हा भाषा संशोधन आणि प्रशिक्षण केंद्राच्यावतीने करण्यात आले आहे.

      B.Gokhale /S.Bedekar/D.Rane

    
    
    (Release ID: 1484973) Visitor Counter : 6