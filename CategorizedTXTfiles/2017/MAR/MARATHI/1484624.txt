      युवक कल्याण आणि क्रीडा मंत्रालय

      आदिवासी युवा देवाण-घेवाण कार्यक्रम
      Posted On: 16 MAR 2017 4:42PM by PIB Mumbai


      नवी दिल्ली, 16 मार्च 2017

      आदिवासी युवकांच्या विकासासाठी नेहरु युवा केंद्र संघटनेने 2016-17 या वर्षात नवव्या आदिवासी युवा देवाण-घेवाण कार्यक्रमाचे आयोजन केले. महाराष्ट्रासह एकूण दहा ठिकाणी या कार्यक्रमाचे आयोजन करण्यात आले.
      वामपंथी अतिरेक्यांच्या कारवाया सुरु असलेल्या छत्तीसगड, झारखंड, ओदिशा, आंध्र प्रदेश, तेलंगणा, महाराष्ट्र आणि बिहार या राज्यांमधल्या युवकांना या उपक्रमांतर्गंत देशाच्या इतर भागांमध्ये नेण्यात आले. देशाचा समृध्द सांस्कृतिक वारसा तसेच विविधतेतील एकता या संकल्पनेचा अनुभव या युवकांना या उपक्रमाद्वारे देण्यात आला. दहा राज्यांमध्ये एकूण 2000 युवक या उपक्रमात सहभागी झालेत, त्यात महाराष्ट्रातील गडचिरोली येथील 70 युवकांचा समावेश होता.
      युवक कल्याण आणि क्रीडा राज्यमंत्री (स्वतंत्र प्रभार) विजय गोयल यांनी आज लोकसभेत ही माहिती दिली.

      B.Gokhale/M.Pange/Anagha

    
    
    (Release ID: 1484624) Visitor Counter : 5