      दूरसंचार आणि माहिती तंत्रज्ञान मंत्रालय

      मनोज सिन्हा यांच्या हस्ते “कब स्काऊट”विषयक टपाल तिकीटाचे प्रकाशन
      Posted On: 30 MAR 2017 3:55PM by PIB Mumbai


    नवी दिल्ली , 30 मार्च 201 7


    शालेय विद्यार्थ्यांसाठीच्या “ कब स्काऊट ” या उपक्रमाला 100 वर्षे पूर्ण झाल्याबद्दल केंद्रीय दूरसंवाद मंत्री मनोज सिन्हा यांच्या हस्ते आज नवी दिल्लीत एका विशेष टपाल तिकीटाचे प्रकाशन करण्यात आले.


    स्काऊटमुळे, मुलांच्या शारिरिक, मानसिक आणि आध्यात्मिक विकासात मोठी मदत होते असे मत, सिन्हा यांनी यावेळी व्यक्त केले. देशाची नवी पिढी घडवण्यात, भारत स्काऊट गाईडचे मोठे योगदान आहे. तसेच, रस्ते आणि रेल्वे सुरक्षा, स्वच्छ भारत अशा अभियानांमध्ये या विद्यार्थ्यांचा सक्रीय सहभाग असतो, त्याशिवाय नैसर्गिक आपत्तींच्या वेळी त्यांचे मोठे योगदान असते, असे कौतुकोद्‌गार सिन्हा यांनी काढले.


    8 ते 11 या वयोगटातल्या मुलांसाठी “ कब स्काऊट ” हा उपक्रम शाळांमध्ये चालवला जातो याअंतर्गत, खेळ, गोष्टी सांगणे, विविध उपक्रम, कलाकुसर आणि स्पर्धा भरवल्या जातात.


    B.Gokhale/R.Aghor/Anagha

    
    
    (Release ID: 1486154) Visitor Counter : 5