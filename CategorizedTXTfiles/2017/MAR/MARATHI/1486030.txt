      रेल्वे मंत्रालय

      हत्तींच्या सुरक्षिततेसाठी रेल्वेकडून उपाययोजना
      Posted On: 29 MAR 2017 5:46PM by PIB Mumbai


    नवी दिल्ली 29 मार्च 201 7


    रेल्वे रुळांवर गाडीखाली येऊन हत्तींचा बळी जाण्याच्या घटना टाळाव्यात यासाठी रेल्वे विभागानं काही उपाययोजना हाती घेतल्या आहेत. रेल्वे राज्यमंत्री राजेन गोहेन यांनी आज लोकसभेत या उपाययोजनांची माहिती दिली. यानुसार वन आणि पर्यावरण मंत्रालयाशी संपर्क साधून हत्तींचा वावर असणाऱ्या रेल्वेमार्गांवर वेगमर्यादेचे फलक लावणे, रेल्वेचालक आणि मोटरमनना त्याची माहिती होईल असे फलक लावणे, हत्तींसाठीच्या वनक्षेत्रातल्या संवेदनशील भागात रेल्वे चालवणाऱ्यांना तसेच रेल्वे स्टेशन मास्तरांना प्रशिक्षण देणे, नियंत्रण कक्षात वनविभागाच्या कर्मचाऱ्यांची नियुक्ती करणे, रेल्वेमार्गाच्या दोन्ही बाजूंना असलेली झाडं कमी करणे, हत्तींच्या मार्गक्रमणेसाठी बोगदे अथवा इतर पर्यायी मार्ग तयार करणे, काही मार्गांवर कुंपण घालून ते हत्तींसाठी बंद करणे तसंच या सर्व उपाययोजनांसाठी वनविभागाशी समन्वय साधून त्यांची अंमलबजावणी केली जाईल, असे त्यांनी सांगितले.


    B.Gokhale /R. Aghor/P.Kor

    
    
    (Release ID: 1486030) Visitor Counter : 4