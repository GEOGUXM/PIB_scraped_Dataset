      महिला आणि बालविकास मंत्रालय

      एकात्मिक बालविकास योजनेंतर्गत सक्तीचे आधारकार्ड आणि रोख हस्तांतरण याबाबत आलेल्या वृत्तांवर स्पष्टीकरण
      Posted On: 09 MAR 2017 5:47PM by PIB Mumbai


      आधार कार्ड नसल्याच्या कारणावरुन एकात्मिक बालविकास योजनेंतर्गत मिळणाऱ्या लाभापासून कोणालाही वंचित ठेवले जाणार नाही, असे सरकारने स्पष्ट केले आहे.

      एकात्मिक बाल विकास योजनेंतर्गत अंगणवाड्यांना लाभार्थी विद्यार्थ्यांचे आधार क्रमांक गोळा करण्यास सांगण्यात आले आहे. ज्यांच्याकडे आधार कार्ड नाही त्यांच्या नोंदणीचे काम सुरु असून तोवर इतर पर्यायी आधारे त्यांना लाभ दिले जातील.
      एकात्मिक बाल विकास योजनेंतर्गत लाभासाठी “आधार” सक्तीचे करण्यात आले असून सहा वर्षांपर्यंतच्या मुलांसाठी शिध्याऐवजी रोख हस्तांतरण करण्याचे सरकारने ठरवले आहे, अशा बातम्या काही प्रसारमाध्यमांमधून आल्या होत्या. मात्र त्या पूर्णपणे निराधार आहेत.
      एकात्मिक बाल विकास योजनेंतर्गत 3 ते 6 वर्षांच्या मुलांना अंगणवाडी केंद्रात गरम शिजवलेले अन्न देण्यात येते. ते पुढेही सुरु राहणार असून त्यात कोणताही बदल करण्याचा सरकारचा विचार नाही.
      B.Gokhale/S.Kulkarni/P.Malandkar

    

    
    (Release ID: 1483978) Visitor Counter : 8