      दूरसंचार आणि माहिती तंत्रज्ञान मंत्रालय

      2020 पर्यंत देशात इंटरनेट वापरकर्त्यांची संख्या 730 दशलक्ष होईल - नॅसकॉम
      Posted On: 27 MAR 2017 12:49PM by PIB Mumbai


    नवी दिल्ली , 27 मार्च 201 7


    डिजिटल तंत्रज्ञानाच्या वाढत्या वापरामुळे देशातल्या इंटरनेट वापरकर्त्यांच्या संख्येत लक्षणीय वाढ झाली आहे, अशी माहिती केंद्रीय दूरसंचार मंत्री मनोज सिन्हा यांनी दिली. भारतीय दूरसंचार प्राधिकरण, ट्रायने दिलेल्या माहितीनुसार 2016 पर्यंत देशभरात सुमारे 391 दशलक्ष लोक इंटरनेटचा वापर करत होते. 2020 पर्यंत ही संख्या 730 दशलक्षवर जाईल असा अंदाज नॅसकॉम या सॉफ्टवेअर सेवा कंपन्यांच्या संघटनेने व्यक्त केला आहे. 2020 पर्यंत 600 दशलक्ष ब्रॉडबॅण्ड जोडण्या दिल्या जातील असेही नॅसकॉमने म्हटले आहे.


    विविध दूरसंचार कंपन्यांना सेवा पुरविण्यासाठी सरकारने ऑक्टोबर 2016 मध्ये 965 मेगाहर्टस्‌ स्पेक्ट्रम वितरित केले आहे. यामुळे जलद गतीच्या इंटरनेट सेवेसाठी आवश्यक 3जी आणि 4जी सेवा ग्राहक पुरविणे शक्य होणार आहे.


    त्याशिवाय ग्रामीण भागात ब्रॉडबॅण्ड जाळे विस्तारण्यासाठी सरकारने भारतनेट हा प्रकल्प हाती घेतला असून त्याअंतर्गंत ग्रामपंचायतींना फायबर नेटने जोडले जात आहे.


    B.Gokhale/R.Aghor/Anagha


    

    
    (Release ID: 1485936) Visitor Counter : 4