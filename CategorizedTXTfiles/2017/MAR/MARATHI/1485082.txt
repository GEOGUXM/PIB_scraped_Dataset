      संरक्षण मंत्रालय

      आयएनएस विराट - नौदलाच्या ताफ्यातून कमी, 50 टक्के खर्चासाठी आंध्र प्रदेश तयार परंतु संरक्षण खात्याचा नकार
      Posted On: 21 MAR 2017 5:11PM by PIB Mumbai


      नवी दिल्ली, 21 मार्च 2017

      नौदलाच्या ताफ्यातून आता कमी केलेल्या आयएनएस विराट या युद्ध नौकेचे हवाई संग्रहालय आणि पर्यटन स्थळ बनवण्यासाठी ती आपल्या ताब्यात द्यावी, अशी मागणी आंध्र प्रदेश सरकारने संरक्षण मंत्रालयाकडे केली आहे. या मागणीचा प्रस्ताव आंध्र प्रदेशने 26 ऑक्टोबर 2016 मध्येच पाठवला आहे. आयएनएस विराटला नौदलाने 6 मार्च 2017 पासून आपल्या ताफ्यातून कमी केले आहे. आता विराटच्या खर्चाची 50 टक्के रक्कम आपण देऊ असे आंध्र प्रदेशने प्रस्तावात म्हटले आहे. परंतु हा प्रस्ताव संरक्षण खात्याला मान्य नाही आणि तसे दि. 14.12.2016 रोजी खात्याने आंध्र प्रदेशला कळवले आहे. अशी माहिती संरक्षण खात्याचे राज्यमंत्री डॉ. सुभाष भामरे यांनी आज एका लेखी उत्तरात राज्यसभेत दिली. यासंबंधी व्ही.विजयसाई यांनी प्रश्न उपस्थित केला होता.

      B.Gokhale/S. Bedekar/D.Rane

    
    
    (Release ID: 1485082) Visitor Counter : 4