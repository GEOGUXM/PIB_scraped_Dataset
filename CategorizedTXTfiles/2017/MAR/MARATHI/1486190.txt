      गृह मंत्रालय

      आंतरराज्य परिषदेच्या स्थायी समितीची अकरावी बैठक राजनाथ सिंह यांच्या अध्यक्षतेखाली होणार
      Posted On: 30 MAR 2017 5:28PM by PIB Mumbai


      नवी दिल्ली 30 मार्च 201 7


      आंतरराज्य परिषदेच्या स्थायी समितीची अकरावी बैठक येत्या 9 एप्रिलला नवी दिल्लीत केंद्रीय गृहमंत्री राजनाथ सिंह यांच्या अध्यक्षतेखाली होणार आहे. केंद्र आणि राज्य सरकारांमधील संबंधांबाबत पुच्छी आयोगाने दिलेल्या शिफारसींवर या बैठकीत चर्चा होईल.


      केंद्राच्या विविध विभागांचे मंत्री तसंच काही राज्यांचे मुख्यमंत्रीही या बैठकीत सहभागी होतील. 2010 साली पुच्छी आयोगानं हा अहवाल दिला होता. या बैठकीत राज्यपालांची भूमिका, विविध योजनांसाठी केंद्राकडून राज्यांना मिळणारा निधी, एकीकृत कृषीपणन व्यवस्था, सेवा पुर्ती आणि नियोजनात राज्य सरकारांचा सहभाग वाढवणे अशा विषयांवर चर्चा होणे अपेक्षित आहे.


      B.Gokhale /R.Aghor/P.Kor


    

    
    (Release ID: 1486190) Visitor Counter : 5