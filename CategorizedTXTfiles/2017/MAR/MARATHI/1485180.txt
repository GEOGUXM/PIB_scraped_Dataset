      श्रम आणि रोजगार मंत्रालय

      खाजगी क्षेत्रामध्ये मातृत्व रजा
      Posted On: 22 MAR 2017 5:09PM by PIB Mumbai


      नवी दिल्ली, 22 मार्च 2017

      मातृत्व लाभ कायदा, 1961 आणि एम्प्लॉईज स्टेट इन्शुरन्स (ईएसआय) ॲक्ट 1948 यानुसार खाजगी क्षेत्रात कार्यरत असणाऱ्या महिलांना मातृत्व रजेचा लाभ मिळणार आहे. सरकारने पगारी प्रसुती रजा 12 आठवडयावरुन 26 आठवडयांपर्यंत याआधीच वाढवली आहे. यासंबंधीचे मातृत्व लाभ (दुरुस्ती) विधेयक 2016 सरकारने राज्यसभेत मांडले. हे विधेयक राज्यसभेत 11 ऑगस्ट 2016 मध्ये मंजूर झाले. आणि त्यानंतर काही दुरुस्तीनंतर लोकसभेने दि. 9 मार्च 2017 हे विधेयक मंजूर केले.
      आता या विधेयकाच्या मंजुरीमुळे महिलांना 26 आठवडे मातृत्व रजा घेता येणार आहे. या नियमाचे भंग करणाऱ्या उद्योग व्यवसायांना दंड, तुरुंगवासाची शिक्षा होऊ शकते, अशी माहिती श्रम आणि रोजगार मंत्री (स्वतंत्र कार्यभार) बंडारु दत्तात्रेय यांनी आज राज्यसभेत एका प्रश्नाच्या लेखी उत्तरात दिली.
      B.Gokhale/S.Bedekar/Anagha

    
    

    
    (Release ID: 1485180) Visitor Counter : 14