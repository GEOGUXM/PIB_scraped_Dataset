      नागरी उड्डाण मंत्रालय

      पवन हंस आणि मुंबई विद्यापीठ यांच्यामध्ये नागरी उड्डाण क्षेत्रात कौशल्य विकासासाठी सामंजस्य करार
      Posted On: 23 MAR 2017 6:52PM by PIB Mumbai


      मुंबई, 23 मार्च 2017

      सामान्य नागरी उड्डाण क्षेत्रामध्ये कुशल मनुष्य बळ उपलब्ध व्हावे, आणि रोजगाराच्या संधी निर्माण व्हाव्यात, यासाठी पवनहंस आणि मुंबई विद्यापीठ यांच्या दरम्यान आज सामंजस्य करार करण्यात आला. पवनहंस हेलिकॉप्टर प्रशिक्षण संस्थेच्यावतीने मुंबई विद्यापीठातील विद्यार्थ्यांसाठी विशेष पदवी अभ्यासक्रमाची सुविधा उपलब्ध होणार आहे. या करारामुळे एअरक्राफ्ट मेंटेनन्स इंजिनिअरिंग (एएमई) तसेच एरोनॉटिक्समध्ये बीएससी विद्यार्थ्यांना करता येणार आहे. अशी माहिती मुंबई विद्यापीठाचे कुलगुरु डॉ. संजय देशमुख यांनी दिली. यावेळी पवनहंसचे अध्यक्ष आणि व्यवस्थापकीय संचालक डॉ.बी.पी.शर्मा आणि इतर मान्यवर उपस्थित होते. नागरी उड्डाण क्षेत्रात ‘कुशल भारत’ अंतर्गत हा सामंजस्य करार करण्यात आला आहे.
      मुंबई विद्यापीठात एएमई आणि बीएससी (एरोनॉटिक्स) या अभ्यासक्रमासाठी मुंबई विद्यापीठ दरवर्षी 60 विद्यार्थ्यांना प्रवेश देणार आहे, असेही यावेळी सांगण्यात आले.
      पूर्व पिठीका:
      हेलिकॉप्टर सेवा पुरवठादार कंपन्यांमध्ये ‘पवनहंस’ अग्रणी असून, दक्षिण आशियाई क्षेत्रात सर्वात मोठी हेलिकॉप्टर कंपनी आहे. कंपनीकडे 50 हेलिकॉप्टर असून, हवाई पर्यटन, हवाई वाहतूक क्षेत्रात कार्यरत आहे.

      B. Gokhale/ S. Bedekar/ D.Rane

    
    
    (Release ID: 1485509) Visitor Counter : 12