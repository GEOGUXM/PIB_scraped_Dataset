      पंतप्रधान कार्यालय

      नववर्षानिमित्त पंतप्रधानांच्या देशवासियांना शुभेच्छा
      Posted On: 28 MAR 2017 1:00PM by PIB Mumbai


    नवी दिल्ली , 29 मार्च 201 7


    पंतप्रधान नरेंद्र मोदी यांनी देशवासियांना नववर्षाच्या शुभेच्छा दिल्या आहेत. हिंदू कालगणनेनुसार आज देशातल्या अनेक भागात नवे वर्ष साजरे केले जात आहे. या सर्व नागरिकांना पंतप्रधानांनी ट्विटरच्या माध्यमातून शुभेच्छा दिल्या आहेत. हे नवे वर्ष आपल्या सर्वांच्या आयुष्यात शांतता , आनंद आणि समृध्दी घेऊन येणारे ठरो, असे पंतप्रधानांनी आपल्या शुभसंदेशात म्हटले आहे.


    ‘भारतातील लोक आज नव्या वर्षाची सुरुवात करत आहेत. नव्या वर्षाच्या सर्वाना शुभेच्छा ! हे वर्ष आपणासाठी शांतता , सुख आणि समृध्दीचे ठरो. आजपासून सुरु होणाऱ्या चैत्र नवरात्रीच्याही सर्व देशवासियांना शुभेच्छा ! नवे संवत्सर आपल्या आयुष्यात सुख आणि आरोग्य घेऊन येवो.


    “ मणिपूरच्या जनतेला साजीबू चेईराओबा या नववर्षाच्या शुभेच्छा ! ”


    “ नवरेहच्या सर्व नागरिकाना शुभेच्छा! ”


    “ उगादीच्या सर्व देशबांधवांना शुभेच्छा! आगामी वर्षात आपल्या सर्व मनोकामना पूर्ण होवोत. ”


    “ सर्व सिंधी बांधवाना चेति चांद च्या शुभेच्छा ! झुलेलालचा कृपाप्रसाद आपल्याला सदैव मिळत राहो. ”


    “ महाराष्ट्रातील सर्व जनतेला गुढीपाडव्याच्या अनेक शुभेच्छा ! नवे वर्ष आपल्यासाठी आनंद , आरोग्य आणि समृद्धी घेऊन येणारे ठरो! ”


    असे पंतप्रधान नरेंद्र मोदी यांनी आपल्या संदेशात म्हटले आहे.


    B.Gokhale/R.Aghor/Anagha


    

    
    (Release ID: 1485940) Visitor Counter : 3