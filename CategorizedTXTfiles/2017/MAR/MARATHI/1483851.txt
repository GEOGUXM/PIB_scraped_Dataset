      श्रम आणि रोजगार मंत्रालय

      जीवन प्रमाणपत्राच्या माध्यमातून हयातीचे डिजिटल प्रमाणपत्र सादर करण्याची मुदत वाढवून 31 मार्च 2017 पर्यंत
      Posted On: 08 MAR 2017 3:02PM by PIB Mumbai


      निवृत्तीवेतन काढून घेण्यासाठी हयातीचा दाखला म्हणून आवश्यक असलेले आधार प्रमाणित जीवन प्रमाणपत्र सादर करणे अद्याप अनेक निवृत्तीवेतनधारकांचे बाकी आहे. हे लक्षात घेऊन ईपीएफओ अर्थात कर्मचारी भविष्यनिर्वाह निधी कार्यालयाने जीवन प्रमाणपत्राच्या माध्यमातून हयातीचे डिजिटल प्रमाणपत्र सादर करण्याची मुदत 31 मार्च 2017 पर्यंत वाढवली आहे. आधी ही मुदत 28 फेब्रुवारी 2017 होती.

      ईपीएस 1995 मधील सदस्य आणि निवृत्तीवेतनधारकांनी 31 मार्च 2017 पर्यंत आधार क्रमांक सादर करणे आवश्यक आहे. एखाद्या सदस्याला आधार क्रमांक मिळाला नसेल तर त्याने आधार नोंदणी आयडी पावतीची प्रत, ईपीएस 1995 अंतर्गतच्या दाव्यासाठी जोडणे आवश्यक आहे.
      N.Sapre/S.Kulkarni/P.Malandkar

    

    
    (Release ID: 1483851) Visitor Counter : 5