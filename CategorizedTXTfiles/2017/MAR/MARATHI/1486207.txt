      रस्ते वाहतूक आणि महामार्ग मंत्रालय

      नितीन गडकरी यांच्या हस्ते बाल शुश्रुषा केंद्राचे उद्‌घाटन
      Posted On: 30 MAR 2017 6:28PM by PIB Mumbai


      मुंबई 30 मार्च 201 7


      केंद्रीय जहाज वाहतूक रस्ते, महामार्गमंत्री नितीन गडकरी यांच्या हस्ते आज मुंबईत टाटा मेमोरियल रुग्णालयात बालशुश्रुषा केंद्राचं उद्‌घाटन झालं. मुंबई पोर्ट ट्रस्टने कॉर्पोरेट सामाजिक जबाबदारी अंतर्गत हे शुश्रुषा केंद्र उभारले आहे. या केंद्राचं उद्‌घाटन करण्याची संधी मिळणे आपल्यासाठी अतिशय आनंदाची बाब असल्याची भावना गडकरी यांनी यावेळी व्यक्त केली. मुंबई पोर्ट ट्रस्टच्या मालकीच्या या तीन इमारती आणि 1.2 एकर परिसराचा एका वर्षाच्या आत विकास करून तिथे मुलांसाठी सुरक्षित, स्वच्छ आणि आनंदी वातावरण असलेले शुश्रुषा केंद्र उभारण्यात आले आहे. या केंद्रात आता टाटा मेमोरियल कॅन्सर रुग्णालयात उपचार घेत असलेल्या गरीब मुलांची आणि त्यांच्या पालकांची निवासाची व्यवस्था करता येणार आहे.


      सेंट ज्युडेझ ही स्वयंसेवी संस्था आर्थिकदृष्टया दुर्बल कॅन्सरग्रस्त मुलांच्या उपचारांसाठी काम करते. या संस्थेला आता या इमारतींमध्ये 40 टक्के रुग्णांची सोय करता येईल.


      हिंदी चित्रपट सृष्टीतले ज्येष्ठ अभिनेते नाना पाटेकर, टाटा मेमोरियल केंद्रातले डॉक्टर्स, स्वयंसेवी संस्थेचे प्रतिनिधी आणि इतर मान्यवर यावेळी उपस्थित होते.


      N.Sapre /R.Aghor/P.Kor


    

    
    (Release ID: 1486207) Visitor Counter : 6