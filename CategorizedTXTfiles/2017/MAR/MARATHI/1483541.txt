      संरक्षण मंत्रालय

      आयएनएचएस अश्विनी ठरले सशस्त्र दल वैद्यकीय सेवेतील सर्वोत्कृष्ट रुग्णालय
      Posted On: 02 MAR 2017 5:07PM by PIB Mumbai


      संरक्षण मंत्री मनोहर पर्रिकर यांनी 2016 या वर्षासाठी सशस्त्र दल वैद्यकीय सेवेतील सर्वोत्कृष्ट सेवा रुग्णालय म्हणून मुंबईतल्या आयएनएचएस अश्विनीला रक्षा मंत्री चषक प्रदान केला. आयएनएचएस अश्विनीचे कमांडर सर्जन रिअर ॲडमिरल रवी कालरा यांनी हा सन्मान स्वीकारला. पुण्यातील कमांड रुग्णालय (दक्षिण विभाग) आणि उधमपूरचे कमांड रुग्णालय (उत्तर विभाग) यांना विभागून द्वितीय क्रमांकाचा पुरस्कार प्रदान करण्यात आला.

      सशस्त्र दल वैद्यकीय सेवांनी अर्थात एएफएमसीने शांतता तसेच युद्ध काळात पुरवलेल्या अतुलनीय सेवांबद्दल पर्रीकर यांनी कौतुक केले. एएफएमसी द्वारे अद्ययावत आणि सर्वंकष आरोग्य सेवा पुरवली जाते असेही ते म्हणाले.

      लष्कर प्रमुख जनरल बिपीन रावत तसेच संरक्षण मंत्रालय आणि तिन्ही दलातील वरिष्ठ अधिकारी यावेळी उपस्थित होते.


      B.Gokhale/J.Patankar/P.Malandkar

    
    
    (Release ID: 1483541) Visitor Counter : 6