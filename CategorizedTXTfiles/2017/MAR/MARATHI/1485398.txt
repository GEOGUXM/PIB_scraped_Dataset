      आर्थिक व्यवहार विषयक मंत्रिमंडळ समिती

      मुंबई बंदर आणि जवाहरलाल नेहरू बंदर चराचे खोलीकरण आणि रुंदीकरण, टप्पा दुसरा
      Posted On: 22 MAR 2017 6:54PM by PIB Mumbai


      नवी दिल्ली, 22 मार्च 2017

      मुंबई बंदर आणि जवाहरलाल नेहरू बंदर चराच्या दुसऱ्या टप्प्यातल्या, खोलीकरण आणि रुंदीकरण प्रकल्पा साठीच्या नव्या अंदाजाला, पंतप्रधान नरेंद्र मोदी यांच्या अध्यक्षतेखाली झालेल्या, केंद्रीय मंत्रिमंडळाच्या अर्थविषयक समितीच्या बैठकीत मंजूरी देण्यात आली. सेवा कर वगळून या प्रकल्पाचा खर्च 2029 कोटी रुपये असेल. जवाहरलाल नेहरू बंदर ट्रस्टच्या अंतर्गत संसाधनामार्फत हा संपूर्ण निधी दिला जाणार असून, आवश्यक भासल्यास बाजारातून कर्ज उचलण्यात येईल.
      चराच्या सध्याच्या 370 मीटर रूंदीचा विस्तार करून ती 450 मीटर करण्यात येईल, तर लांबी सध्याच्या 33.5 किलोमीटर वरून 35.5 किलोमीटर करण्यात येईल.
      जागतिक निविदा मागवून काम करण्यात येईल अशी अपेक्षा असून त्यानंतर दोन वर्षात काम पूर्ण होईल.
      जेएनपीटीची कंटेंनर हाताळणी क्षमता सध्या 5 दशलक्ष टीईयु आहे, चौथे टर्मिनल कार्यन्वित झाल्यावर ही क्षमता 9.8 दशलक्ष टीईयु होईल. 8000-12000 टीईयुपेक्षा जास्त क्षमता असलेल्या आकाराची जहाजे जेएनपीटी मधे मालाची ने-आण करू शकतील अशी अपेक्षा आहे. यामुळे जहाजाचा खोळंबा कमी होणार आहे, परिणामी खर्चात कपात, प्रत्यक्ष आणि अप्रत्यक्ष कर फायदा तसेच बंदरातली वाहतूक कोंडी कमी होणार आहे.
      पूर्वपीठिका
      मोठी जहाजे आर्थिक दृष्ट्या व्यवहार्य ठरत असल्याने, कंटेनर जहाजांच्या आकारमानात दिवसेंदिवस वाढ होत आहे. हे लक्षात घेऊन चराच्या खोली आणि रुंदीत वाढ करणे गरजेचे झाले होते.
      N.Sapre/N.Chitale/D.Rane

    

    
    (Release ID: 1485398) Visitor Counter : 7