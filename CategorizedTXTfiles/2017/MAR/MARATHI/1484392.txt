      संरक्षण मंत्रालय

      रशियन फेडरेशन नौदलाचे कमांडर-इन-चिफ ॲडमिरल व्लादिमीर कोरोलेव भारत भेटीवर
      Posted On: 15 MAR 2017 3:52PM by PIB Mumbai


      नवी दिल्ली, 15 मार्च 2017

      रशियन फेडरेशन नौदलाचे कमांडर-इन-चिफ ॲडमिरल व्लादिमीर कोरोलेव 4 सदस्यीय शिष्टमंडळासह भारत भेटीवर आले आहेत. 15 ते 18 मार्च दरम्यान ते भारतात असतील. भारतीय आणि रशियन नौदलाचे संबंध दृढ करण्याबरोबरच सहकार्याच्या नवीन क्षेत्रांची चाचपणी करणे हा या औपचारिक भेटीमागचा उद्देश आहे.
      या भेटीदरम्यान ते नौदल कर्मचारी प्रमुख ॲडमिरल सुनील लांबा आणि भारतीय नौदलातील इतर वरिष्ठ अधिकाऱ्यांसह द्विपक्षीय संबंधांबाबत चर्चा करतील. संरक्षण मंत्र्यांसह वायू सेना कर्मचारी प्रमुख, लष्कर कर्मचारी प्रमुख आणि संरक्षण सचिवांचीही ते भेट घेणार आहेत.
      नवी दिल्लीतील उच्चस्तरीय भेटींबरोबरच व्लादिमीर कोरोलेव मुंबईलाही भेट देणार असून, वेस्टन नेव्हल कमांडच्या कमांडर इन चिफसह ते चर्चा करतील.

      B.Gokhale/M.Pange/D.Rane

    
    
    (Release ID: 1484392) Visitor Counter : 7