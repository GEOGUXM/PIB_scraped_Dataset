      कार्मिक, सार्वजनिक तक्रार आणि निवृत्ती वेतन मंत्रालय

      स्वसाक्षांकित प्रमाणपत्रांची वैधता
      Posted On: 30 MAR 2017 5:30PM by PIB Mumbai


      नवी दिल्ली 30 मार्च 201 7


      द्वितीय प्रशासकीय सुधारणा आयोगानं आपल्या बाराव्या अहवालात प्रशासकीय प्रक्रियांचे सुलभीकरण करण्यावर भर दिला आहे. त्यानुसार पंजाब सरकारने 2009-10 या वर्षी शपथपत्रे सादर करण्याची पध्दत बंद केली. तसेच, कनिष्ठ श्रेणीच्या सरकारी नोकऱ्यांसाठी प्रमाणपत्रांच्या स्वसाक्षांकित सत्यप्रती स्वीकारण्याला मंजूरी दिली. पंजाब सरकारच्या या उपक्रमाला पंजाब नागरी सेवा पुरस्कारही मिळाला आहे.


      पंजाब सरकारच्या या उपक्रमाला सर्व राज्यांनी आणि केंद्रशासित प्रदेशातल्या सरकारांनी आपल्या राज्यात राबवावे, असे निर्देश केंद्र सरकारने दिले आहेत.


      केंद्रीय कर्मचारी, तक्रार निवारण आणि निवृत्तीवेतन राज्यमंत्री डॉ. जितेंद्र सिंह यांनी आज राज्यसभेत ही माहिती दिली.


      B.Gokhale /R.Aghor/P.Kor


    

    
    (Release ID: 1486191) Visitor Counter : 16