      सांस्कृतिक मंत्रालय

      नेहरु विज्ञान केंद्रात राष्ट्रीय गणित दिनानिमित्त कार्यक्रम
      Posted On: 21 MAR 2017 2:12PM by PIB Mumbai


      मुंबई, 21 मार्च 2017

      सांस्कृतिक मंत्रालयाच्या राष्ट्रीय विज्ञान संग्रहालय परिषदेच्यावतीने मुंबईत वरळी इथल्या नेहरु विज्ञान केंद्रात राष्ट्रीय गणित दिनानिमित्त विशेष कार्यक्रमाला आजपासून प्रारंभ झाला. 24 मार्चपर्यंत चालणाऱ्या या गणित दिन कार्यक्रमात रोज 11.00 ते 4.00 या वेळेत विद्यार्थ्यांना रोजच्या जीवनात गणिताचा वापर, उपयोग कशा पद्धतीने केला जातो, हे शिकवले जाणार आहे. विज्ञानाची समिकरणे मांडतांना गणिताचे किती आणि कसे महत्व आहे, हेही विद्यार्थ्यांना शिकवले जाणार आहे.
      गणित दिनानिमित्त नेहरु विज्ञान केंद्रात गणिती कोडी सोडवणे ही स्पर्धा ठेवली आहे. तसेच गणितावरील चित्रपट दाखवण्यात येणार आहे. या कार्यक्रमात 17 शाळांमधील 81 विद्यार्थी सहभागी झाले आहेत. शाळांनी केलेल्या नोंदणीनुसार विद्यार्थ्यांची निवड करण्यात आली आहे.
      22 मार्च रोजी विद्यार्थ्यांना गणित विषयाची गोडी लागावी, यासाठी त्यावर आधारीत ‘ओरिगामी कार्यशाळा’ घेण्यात येणार आहे. तर दि.23 आणि 24 मार्च रोजी ‘गणित शिकवण्यासाठी सहाय्यभूत ठरणारी यंत्रणा’ तयार करण्याविषयी कार्यशाळा घेण्यात येणार आहे.

      B.Gokhale/S. Bedekar/D.Rane

    
    
    (Release ID: 1485031) Visitor Counter : 5