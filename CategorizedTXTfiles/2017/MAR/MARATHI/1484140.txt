      जलसंपदा, नदी विकास आणि गंगा पुनरुत्थान मंत्रालय

      देशातील महत्त्वाच्या 91 जलसाठ्यातील पाण्याच्या पातळीमध्ये दोन टक्यांनी घट
      Posted On: 10 MAR 2017 4:46PM by PIB Mumbai


      देशभरातील महत्त्वाच्या 91 जलसाठ्यांमध्ये 9 मार्च 2017 रोजी संपलेल्या आठवड्यात 60.906 बीसीएम जलसाठा उपलब्ध आहे. हा जलसाठा एकूण साठवण क्षमतेच्या 39 टक्के आहे. गेल्या वर्षीच्या या काळातील तुलनेमध्ये हे प्रमाण 132 टक्के आहे तर गेल्या दहा वर्षाच्या सरासरीनुसार जलसाठ्याचे प्रमाण 101 टक्के आहे.

      देशातील 91 जलसाठ्यांची एकूण पाणी साठवण्याची क्षमता 157.799 बीसीएम आहे. हे प्रमाण 253.388 बीसीएम या एकूण क्षमतेच्या जवळपास 62 टक्के आहे. 91 जलसाठ्यांपैकी 37 ठिकाणी जल विद्युत प्रकल्प उभारण्यात आले असून त्याद्वारे 60 मेगावॅटपेक्षा जास्त ऊर्जेची निर्मिती केली जाते.
      गुजरात आणि महाराष्ट्राचा समावेश पश्चिम क्षेत्रामध्ये होतो. या क्षेत्रात 27 जलसाठे असून त्यांची एकूण 27.07 बीसीएम जलसाठा क्षमता आहे. गेल्या वर्षी याच काळात 26 टक्के जलसाठा उपलब्ध होता. तर गेल्या दहा वर्षांची सरासरी पाहिली तर या काळात 47 टक्के जलसाठा उपलब्ध होता.
      B.Gokhale/S.Kulkarni/P.Malandkar

    

    
    (Release ID: 1484140) Visitor Counter : 7