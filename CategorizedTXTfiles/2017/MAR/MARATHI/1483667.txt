      महिला आणि बालविकास मंत्रालय

      नारी शक्ती पुरस्कार 2016
      Posted On: 06 MAR 2017 5:14PM by PIB Mumbai


      नवी दिल्ली, 6 मार्च 2017

      8 मार्च जागतिक महिला दिन. सातत्याने स्वत:च्या बुध्दी कौशल्याच्या आधारे समाजा प्रती आपण काही देण लागतो या भावनेने कार्य करणाऱ्या महिलांची संस्था भारतातही कमी नाही यावर्षी महिला आणि बाल विकास मंत्रालयाच्या निवड समितीने “नारी शक्ती पुरस्कार 2016” साठी देशभरातून 31 नावे निश्चित केली आहेत. यात महाराष्ट्रातल्या मुमताझ काझी आणि रीमा साठे यांचा समावेश आहे.
      मुमताझ काझी या आशियातल्या पहिल्या महिला डिझेल रेल्वेचालक आहेत. त्यांना 20 वर्षांचा अनुभव असून गर्दीने खचाखच भरलेली रेल्वेगाडी त्या लीलया चालवतात. आपल्या कामातून त्यांनी अनेकांना प्रेरणा दिली आहे.
      रीमा साठे या “हॅपी रुटस्‌” च्या संस्थापक आहेत. विदर्भात पाण्याचे दुर्भिक्ष्य असणाऱ्या ठिकाणी त्यांनी शेतकऱ्यांना पर्यायी उत्पन्नाचा मार्ग दाखवला आहे. त्यांनी 12 हजार छोटया आणि आदिवासी शेतकऱ्यांचे थेट कृषि उत्पादन सोर्सिंग नेटवर्क विकसित केले आहे.
      B.Gokhale/S.Kulkarni/Anagha

    
    

    
    (Release ID: 1483667) Visitor Counter : 11