      माहिती आणि प्रसारण मंत्रालय

      माहिती प्रसारण मंत्रालयाच्या सल्लागार समितीची केंद्रीय मंत्री व्यंकय्यचा नायडू यांच्या अध्यक्षतेखाली बैठक
      Posted On: 29 MAR 2017 2:52PM by PIB Mumbai


    नवी दिल्ली , 29 मार्च 201 7


    देशात कम्युनिटी रेडिओच्या विस्ताराचा आराखडा तयार करण्यासाठी आज केंद्रीय माहिती आणि प्रसारणमंत्री व्यंकय्या नायडू यांच्या अध्यक्षतेखाली मंत्रालयाच्या सल्लागार समितीची बैठक झाली. माहिती आणि प्रसारण राज्यमंत्री राज्यवर्धन राठोड हे ही यावेळी उपस्थित होते.


    देशात कम्युनिटी रेडिओचा प्रसार करण्यासाठी समितीने, राबवलेल्या विविध उपक्रमांचे नायडू यांनी यावेळी कौतुक केले. कम्युनिटी रेडिओ केंद्र स्थापन करण्यासाठीच्या अनुदानात सरकारने अलिकडेच वाढ केली असल्याचेही त्यांनी सांगितले.


    कम्युनिअी रेडिओ हे जनतेशी संवाद साधण्याचे माध्यम महत्वाचे असून , जनतेला त्यांच्या भाषेत विविध विषयांवरची उपयुक्त माहिती, मिळू शकते, असे नायडू म्हणाले. शिक्षण, ग्रामविकास, कृषी, आरोग्य, पोषक आहार, पर्यावरण, समाज कल्याण, पंचायत राज यांसारख्या विविध विषयांवर या रेडिओच्या माध्यमातून माहिती दिली जाते. सामुदायिक स्तरावर समाजात बदल घडवून आणण्यासाठी, तसेच ग्रामीण रोजगार, स्त्रिया आणि दलितांच्या उत्थानासाठी, कम्युनिटी रेडिओ हे प्रभावी माध्यम असल्याचे नायडू यावेळी म्हणाले.


    कम्युनिटी रेडिओ, गावागावांमध्ये पोचवावा, तसेच, अशी रेडिओ केंद्र स्थापन करण्याची प्रक्रिया सुलभ करावी, अशी सूचना यावेळी समितीने केली.


    B.Gokhale/R.Aghor/Anagha

    
    
    (Release ID: 1485961) Visitor Counter : 3