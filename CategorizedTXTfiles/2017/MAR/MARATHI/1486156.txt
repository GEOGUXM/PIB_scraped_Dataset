      ग्रामीण विकास मंत्रालय

      पीएमएवाय-जी योजनेंतर्गंत केंद्र सरकार 2019 पर्यंत एक कोटी घरे बांधणार
      Posted On: 30 MAR 2017 3:58PM by PIB Mumbai


    नवी दिल्ली , 30 मार्च 201 7


    देशभरात 2017 ते 2019 या कालावधीत एक कोटी घरे बांधण्यासाठी केंद्र सरकारने 81,975 कोटी रुपये निधी मंजूर केला आहे, अशी माहिती केंद्रीय ग्राम विकास राज्यमंत्री राम कृपाल यादव यांनी आज लोकसभेत दिली. सामाजिक, आर्थिक आणि जातीय निकषांवर आधारित 2011 साली करण्यात आलेल्या जनगणनेनुसार देशभरात चार कोटी कुटुंबांना स्वत:चे घर नाही असे आढळले आहे. इंदिरा आवास योजना आणि राज्य पुरस्कृत आवास योजनेंतर्गंत काही जणाना स्वत:च्या मालकीचे घर मिळणार आहे. मात्र केंद्र सरकारच्या “ सर्वांसाठी घर ” या महत्वाकांक्षी योजनेंतर्गंत 2022 पर्यंत देशभरात प्रत्येक कुटुंबाला मालकीचे घर देण्याचा सरकारचा हेतू आहे. त्यानुसार प्रधानमंत्री आवास योजना – ग्रामीण अंतर्गंत 2019 पर्यंत एक कोटी घरे बांधली जातील, असे यादव यांनी सांगितले.


    या योजनेची जलद अंमलबजावणी व्हावी यासाठी सरकारने अनेक उपाय योजले आहेत, असेही ते म्हणाले.


    B.Gokhale/R.Aghor/Anagha


    

    
    (Release ID: 1486156) Visitor Counter : 18