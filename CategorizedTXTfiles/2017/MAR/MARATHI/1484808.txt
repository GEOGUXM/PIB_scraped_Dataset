      राष्ट्रपती कार्यालय

      डॉ. एम. एस. स्वामिनाथन हे दुर्मिळ प्राविण्य असणारे जागतिक दर्जाचे वैज्ञानिक-राष्ट्रपती
      Posted On: 17 MAR 2017 6:01PM by PIB Mumbai


      मुंबई 17 फेब्रुवारी 2017

      डॉ. एम.एस.स्वामिनाथन यांना आज मुंबईत राष्ट्रपती प्रणव मुखर्जी यांच्या हस्ते मुंबई विद्यापीठाच्या विशेष दिक्षांत समारंभात मानद डी.लीट पदवी प्रदान करण्यात आली.

      डॉ. स्वामिनाथन यांना ही पदवी प्रदान करणे ही दुर्मिळ संधी असल्याचे मत राष्ट्रपतींनी यावेळी व्यक्त केलं. यापूर्वी आर.जी.भंडारकर, दादाभाई नौरोजी, सी. व्ही.रामण आणि एम. विश्वेश्वरय्या यांच्या सारख्या प्रख्यात विद्वान आणि समाजसुधारकांना ही पदवी प्रदान करण्यात आली आहे. या सर्वांनी विविध क्षेत्रामध्ये क्रांतिकारी बदल घडवून आणण्यात महत्त्वपूर्ण भूमिका बजावली आहे. डॉ. स्वामिनाथन यांचे त्यांच्या क्षेत्रातील कार्यही असेच अतुल्य आहे. 65 वर्षांपेक्षा जास्त काळ डॉ. स्वामिनाथन यांनी कृषीसंबंधी महत्त्वपूर्ण संशोधन केल्यानं जागतिक स्तरावर नावाजलेले कृषी वैज्ञानिक अशी त्यांची ओळख आहे. अन्न सुरक्षा क्षेत्रातील त्यांचे कार्यही महत्त्वाचे असल्याचे राष्ट्रपतींनी नमूद केले.

      आजच्या काळातील भारतीय विद्यापीठांनी अशा प्रकारच्या संशोधक वृत्तीला प्रोत्साहन द्यावे, असे आवाहन राष्ट्रपतींनी यावेळी केले.


    B.Gokhale /M.Pange/P.Kor

    
    
    (Release ID: 1484808) Visitor Counter : 9