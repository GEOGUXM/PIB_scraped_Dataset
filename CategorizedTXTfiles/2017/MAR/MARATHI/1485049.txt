      महिला आणि बालविकास मंत्रालय

      “बेटी बचाओ बेटी पढाओ” च्या नावाखाली बनावट योजनांपासून सावध राहण्याचा इशारा
      Posted On: 21 MAR 2017 2:59PM by PIB Mumbai


      नवी दिल्ली, 21 मार्च 2017

      देशाच्या काही भागात अनधिकृत संस्था/स्वयंसेवी संस्था तसेच काही व्यक्ती आणि अनधिकृत वेबसाईट यांच्या माध्यमातून “बेटी बचाओ बेटी पढाओ”च्या नावाखाली बनावट योजना जाहीर करीत आहेत. या अनाधिकृत संस्था रोख मानधन देण्याचे अमिष दाखवून अर्ज भरुन, जनतेची दिशाभूल करत आहेत, असे महिला आणि बाल विकास मंत्रालयाच्या लक्षात आले आहे. अशा आवाहनाला कोणीही बळी पडू नये, तसेच कोणतेही अर्ज भरु नयेत असे आवाहन मंत्रालयाने केले आहे.
      महिला आणि बाल विकास मंत्रालयाने “बेटी बचाओ बेटी पढाओ” या अभियानाअंतर्गत रोख हस्तांतरणाची कोणतीही तरतूद केलेली नाही. आपल्या पितृसत्ताक समाजामध्ये मुलींविषयी, त्यांना समानतेची वागणूक देण्याविषयी जागरुकता निर्माण करण्यासाठी सरकारने हे अभियान सुरु केले आहे. त्यामुळे या अभियानात “थेट लाभ हस्तांतरण” नाही, असेही या मंत्रालयाने स्पष्ट केले आहे.
      B.Gokhale/S.Bedekar/Anagha

    
    

    
    (Release ID: 1485049) Visitor Counter : 7