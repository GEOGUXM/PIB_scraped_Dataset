      मंत्रिमंडळ

      इंडोनेशिया आणि किरगिझ रिपब्लिक या देशांबरोबर युवा आणि क्रीडा क्षेत्रातल्या सहकार्यासाठीच्या सामंजस्य कराराविषयी मंत्रिमंडळाला माहिती
      Posted On: 15 MAR 2017 8:00PM by PIB Mumbai


      नवी दिल्ली, 15 मार्च 2017

      पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत, इंडोनेशियाबरोबर युवा आणि क्रीडा क्षेत्रातल्या सहकार्यासाठीच्या सामंजस्य करारावर करण्यात आलेल्या स्वाक्षऱ्याविषयी माहिती देण्यात आली. किरगिझ रिपब्लिक या देशांबरोबर युवा विकास क्षेत्रात सहकार्य करण्यासाठी सामंजस्य करारावर स्वाक्षऱ्या झाल्याबाबतही मंत्रिमंडळाला बैठकीत माहिती देण्यात आली.
      या सामंजस्य करारांतर्गत या दोन्ही देशांबरोबर युवा आदान-प्रदान कार्यक्रम आयोजित करण्याबरोबरच युवा तसेच क्रीडा विषयाशी संबंधित बाबीचा समावेश आहे. आंतरराष्ट्रीय युवा आदान-प्रदान कार्यक्रमाद्वारे कल्पना, मूल्ये आणि संस्कृतीची युवकांमध्ये देवाण-घेवाण होणार आहे. या कार्यक्रमातून, उभय देशातले मैत्रीपूर्ण संबंध दृढ करण्याबरोबरच शांतता आणि सामंजस्याला प्रोत्साहन मिळणार आहे. युवा आणि क्रीडा क्षेत्रातल्या सहकार्यामुळे दोन्ही देशात युवा विकासाबरोबरच क्रीडा विकासही साधला जाणार आहे.

      N.Sapre/N.Chitale/Anagha

    
    
    (Release ID: 1484516) Visitor Counter : 3