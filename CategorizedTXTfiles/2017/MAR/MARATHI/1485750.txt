      दूरसंचार आणि माहिती तंत्रज्ञान मंत्रालय

      देशातल्या 24 हून अधिक बँका इंडिया पोस्ट पेमेंट बँकेसोबत जोडणी करण्यास इच्छुक – मनोज सिन्हा
      Posted On: 27 MAR 2017 2:17PM by PIB Mumbai


    नवी दिल्ली, 27 मार्च 2017


    देशातल्या सुमारे 24 कंपन्यांनी इंडिया पोस्ट पेमेंट बँकसोबत जोडणी करण्यासाठी टपाल विभागाशी संपर्क साधल आहे, अशी माहिती केंद्रीय दूरसंवाद मंत्री मनोज सिन्हा यांनी राज्यसभेत दिली. टपाल विभाग, या सर्व बँकांशी विविध पातळयांवर चर्चा करत असून भागिदारीविषयीचा अंतिम निर्णय या चर्चेनंतर घेतला जाईल. त्यात सर्वसामान्य माणसांसाठी या बँका काय सवलती देतात याला प्राधान्य दिले जाईल, असे सिन्हा यांनी सांगितले. इंडिया पोस्ट पेमेंट बँकेने जानेवारी महिन्यात रायपूर आणि रांची येथे दोन शाखा उघडल्या असून पंजाब नॅशनल बँकेसोबत भागिदारी करुन या बँकेतर्फे सेवा पुरवल्या जातात.


    रिझर्व बँकेच्या मार्गदर्शक तत्वानुसार इतर बँका आणि पेमेंट बँकांमध्ये काही मूलभूत फरक आहेत.

      * पेमेंट बँका थेट कर्ज देऊ शकत नाहीत तसेच या बँका केवळ बचत आणि चालू खात्यावर डिमांड डिपॉझिट स्वीकारु शकतात. या बँकांमधल्या खातेधारकांना प्रत्येकी एक लाख रुपये कमाल ठेव असणे मर्यादित करण्यात आले आहे.
      * पेमेंट बँक परदेशी भारतीय नागरिकांच्या ठेवी स्वीकारु शकत नाहीत.
      * पेमेंट बँक त्यांच्या उपशाखा सुरु करु शकत नाहीत तसेच बिगर बँकींग वित्तीय सेवाही देऊ शकत नाही.

    B.Gokhale/R.Aghor/Anagha


    

    
    (Release ID: 1485750) Visitor Counter : 10
    
    
    
    
    

*