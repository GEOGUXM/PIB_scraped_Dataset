      अर्थ मंत्रालय

      चालू आर्थिक वर्षाच्या शेवटच्या तिमाहीत अकार्यक्षम मालमत्तांची (एनपीए) कामगिरी आणि उपाययोजनांविषयी चर्चा
      Posted On: 15 MAR 2017 5:26PM by PIB Mumbai


      नवी दिल्ली, 15 मार्च 2017

      वित्त मंत्रालयाच्या सल्लागार समितीच्या आज पहिल्या बैठकीत अकार्यक्षम मालमत्ता अर्थात एनपीए याविषयावर वित्त मंत्री अरुण जेटली यांच्या उपस्थितीत चर्चा करण्यात आली.
      चालू आर्थिक वर्षाच्या शेवटच्या तिमाहीत बँकां च्या अकार्यक्षम मालमत्तांची (एनपीए) कामगिरी हा चिंतेचा विषय असून, त्यावर उपाययोजना करण्यासाठी सरकार आवश्यक पावले उचलत असल्याचे जेटली यांनी यावेळी सांगितले. स्टील उद्योग क्षेत्रात सुधारणा दिसून येत असल्याचे त्यांनी यावेळी नमूद केले. यासंदर्भातील विविध बँकांच्या प्रकरणांवर प्रक्रिया सुरु असून, रिझर्व्ह बँकेने त्यासाठी एका समितीची तरतूद केल्याची माहिती जेटली यांनी दिली. बैठकीपूर्वी अकार्यक्षम मालमत्तांसंदर्भात एक सादरीकरणही करण्यात आले.
      या बैठकीत वित्त राज्यमंत्री संतोष कुमार गंगवार, अरुण कुमार मेघवाल, यांच्यासह वित्त मंत्रालयाचे अनेक अधिकारी सहभागी झाले.
      B.Gokhale/M.Pange/D.Rane

    

    
    (Release ID: 1484435) Visitor Counter : 5