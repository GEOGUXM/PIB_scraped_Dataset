      गृह मंत्रालय

      श्री अमरनाथजी यात्रा
      Posted On: 01 MAR 2017 3:16PM by PIB Mumbai


      श्री अमरनाथजी देवस्थान मंडळाने यात्रेकरुंसाठी पुढील सूचना जारी केल्या आहेत-

      यात्रेकरुंनी काय करावे

      · तापमान अचानक पाच अंशांपर्यंत खाली जाण्याची शक्यता असल्याने पुरेसे लोकरी कपडे बरोबर घ्यावेत.

      · यात्रा मार्गावरील हवामानाचा अंदाज लावता येत नसल्याने छत्री, विंड चिटर, रेनकोट, वॉटरप्रुफ बूट घ्यावेत.

      · तुमचे ओळखपत्र/वाहनचालक परवाना आणि यात्रा परवाना स्वत:जवळ बाळगावा.

      · हमाल/तसेच तुमचे सामान घेऊन जाणारे घोडे/खेचरे यांच्यासोबत गटाने प्रवास करा.

      · यात्रा प्रशासनाने जारी केलेल्या सूचनांचे वेळोवेळी पालन करा.

      · पृथ्वी, जल,वायू आदी पंचतत्व हे भगवान शंकराचे अविभाज्य घटक आहेत, त्यामुळे यात्रा परिसरात कोणत्याही प्रकारचे प्रदूषण करु नका.

      महिला यात्रेकरुंसाठी सूचना

      · महिलांनी यात्रेदरम्यान साडी वापरुच नये. सलवार –कमीज, पॅन्ट-शर्ट अथवा ट्रॅक सूटचा वापर करण्याची सूचना देण्यात येत आहे.

      · सहा आठवड्याहून अधिक काळ गर्भवती असलेल्या महिलांना यात्रा करता येणार नाही.

      · 13 वर्षाखालील मुले आणि 75 वर्षावरील ज्येष्ठ व्यक्ती यांनाही यात्रा करण्याची परवानगी नाही.

      · यात्रा मार्गावर कमी तापमान असल्याने आणि तापमानात अचानक बदल होत असल्याने कधीही अनवाणी चालू नये तसेच कायम लोकरीचे कपडेच घालावे.

      · यात्रा मार्गावर शॉर्टकटचा वापर करणे टाळावे, असे करणे घातक ठरु शकते.

      · यात्रा मार्गावर प्रदूषण होईल असे कोणतेही कृत्य करणे टाळावे तसेच सर्व प्रकारच्या प्लॅस्टिक साहित्याच्या वापरावर जम्मू काश्मीरमध्ये बंदी असल्याने त्याचा वापरही टाळावा.

      · पवित्र शिवलिंगाचे दर्शन घेतांना नाणी, चलनी नोटा, ओढणी, पितळी तांबे किंवा इतर कोणतेही साहित्य शिवलिंगाकडे फेकणे टाळावे.

      B.Gokhale/J.Patankar/P.Malandkar


    

    
    (Release ID: 1483468) Visitor Counter : 3