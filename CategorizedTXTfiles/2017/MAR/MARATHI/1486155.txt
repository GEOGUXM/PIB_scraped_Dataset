      ग्रामीण विकास मंत्रालय

      आधार कार्ड मिळेपर्यंतही सामाजिक सुरक्षा लाभ मिळत राहतील – केंद्र सरकार
      Posted On: 30 MAR 2017 3:56PM by PIB Mumbai


    नवी दिल्ली , 30 मार्च 201 7


    देशातील नागरिकांना आधार कार्ड मिळाले नसेल तरीही विविध राष्ट्रीय सामाजिक सुरक्षा योजनांच्या अंतर्गंत येणारे लाभ त्यांना मिळतच राहतील. केंद्रीय ग्राम विकास राज्यमंत्री राम कृपाल यादव यांनी आज लोकसभेत ही माहिती देताना सांगितले की, काही कागदपत्र दाखविल्यावर लाभार्थ्यांना हे लाभ मिळू शकतील. त्यासाठी आधार नोंदणी केल्याची पावती, आधार नोंदणीसाठी दिलेल्या अर्जाची सत्यप्रत पुरावा म्हणून दाखविता येईल. त्याशिवाय शिधापत्रिका, मतदार ओळखपत्र, बँकेचे पासबुक, पॅनकार्ड, वाहन परवाना, पारपत्र, सरकारी कार्यालयातल्या राजपत्रित अधिकारी अथवा तहसीलदाराच्या सहीचे पत्र, किसान फोटो पासबुक, मनरेगा कार्ड अथवा राज्य सरकार किंवा केंद्रशासित प्रशासनाने दिलेले कुठलेही अधिकृत प्रमाणपत्र पुरावा म्हणून देता येईल.


    B.Gokhale/R.Aghor/Anagha

    
    
    (Release ID: 1486155) Visitor Counter : 6