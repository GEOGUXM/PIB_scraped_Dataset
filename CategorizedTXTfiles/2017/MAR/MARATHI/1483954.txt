      कृषी मंत्रालय

      शोभिवंत मत्स्योत्पादनासाठी प्रायोगिक प्रकल्प
      प्रकल्पासाठी महाराष्ट्रासह आठ राज्यांची निवड

      Posted On: 09 MAR 2017 4:05PM by PIB Mumbai

      देशात शोभिवंत मत्स्योत्पादनासाठी असलेला वाव आणि क्षमता लक्षात घेऊन यासाठी 61 कोटी 89 लाख रुपये खर्चाचा प्रायोगिक प्रकल्प राबवण्यात येणार आहे.

      महाराष्ट्र, आसाम, पश्चिम बंगाल, ओदिशा, तामिळनाडू, कर्नाटक केरळ आणि गुजरात या आठ राज्यांची यासाठी निवड करण्यात आली आहे.
      राष्ट्रीय मत्स्य विकास मंडळ राज्यांच्या मत्स्य विभागांच्या माध्यमातून या प्रकल्पाची अंमलबजावणी करणार आहे.
      शोभिवंत मत्स्योत्पादन हे मत्स्योत्पादन क्षेत्राचे उपक्षेत्र आहे. यात गोड्या आणि खाऱ्या पाण्यातल्या रंगीबेरंगी माशांची पैदास केली जाते. अन्न आणि पोषण सुरक्षेत या माशांचा वाटा नसतो. मात्र या क्षेत्रातून ग्रामीण आणि निमशहरी लोकसंख्येला उपजीविका मिळू शकते. विशेषत: महिला आणि बेरोजगार युवक अंशकालीन उपक्रम म्हणून यातून उत्पन्न मिळवू शकतात. या क्षेत्रात कमी उत्पादन खर्चातून अल्प कालावधीत चांगला नफा मिळू शकतो. देशात सागरी शोभिवंत माशांच्या 400 तर गोड्या पाण्यातल्या 375 प्रजाती आढळतात.

      B.Gokhale/S.Kulkarni/P.Malandkar

    
    
    (Release ID: 1483954) Visitor Counter : 10