      ग्रामीण विकास मंत्रालय

      पत्र सूचना कार्यालयातर्फे जालना इथे 2 मार्च रोजी प्रसारमाध्यम कार्यशाळेचे आयोजन
      Posted On: 01 MAR 2017 5:59PM by PIB Mumbai


      भारत सरकारच्या पत्र सूचना कार्यालय मुंबई, च्या वतीने 2 मार्च 2017 रोजी जालना इथे एक दिवसीय वार्तालापचे (ग्रामीण प्रसारमाध्यमे कार्यशाळा) आयोजन करण्यात आले आहे. पत्र सूचना कार्यालयाची प्रादेशिक/शाखा कार्यालये आणि जिल्हा तसेच तालुका पातळीवर काम करणारे पत्रकार यांच्यात थेट संवाद व्हावा हे या कार्यशाळेचे मुख्य उद्दिष्ट आहे. यामुळे पत्र सूचना कार्यालयाला जिल्हा आणि तालुका पातळीवर काम करणाऱ्या पत्रकारांची आकडेवारी एकत्र करायला मदत होईल, ज्यामुळे पत्र सूचना कार्यालयाची प्रकाशने त्यांना थेट पाठवता येतील.

      सरकारची धोरणे आणि कार्यक्रम यांचा प्रसार करण्यासाठी तसेच केंद्र सरकार आणि प्रसार माध्यमे यांच्यातील संवाद साधणारी पत्र सूचना कार्यालय ही भारत सरकारची संस्था आहे. याच उद्दिष्टाने प्रादेशिक प्रसार माध्यमे कार्यशाळेचे आयोजन करण्यात आले आहे.

      जिल्हाधिकारी शिवाजी जोंधळे यांच्या हस्ते कार्यशाळेचे उद्‌घाटन होईल. जालन्यातील ज्येष्ठ पत्रकार प्राध्यापक बी.वाय.कुलकर्णी यांचे “ विकास योजनांबाबत जागृती निर्माण करण्यात पत्रकारितेची भूमिका” या विषयावर बीज-भाषण होईल. “ विकास योजनांबाबत प्रसिद्धीची भूमिका” या विषयावर जालन्यातील ज्येष्ठ पत्रकार रावसाहेब ढवळे संवाद साधतील. महाराष्ट्र टाईम्सचे जिल्हा प्रतिनिधी सुरेश केसापूरकर प्रसार माध्यमांशी “ आपत्कालीन व्यवस्थापन आणि प्रसारमाध्यमे” या विषयावर संवाद साधतील. जालन्याचे जिल्हा माहिती अधिकारी एस.के.बावस्कर “ माहिती प्रसार प्रणालीत सामाजिक/नवीन प्रसारमाध्यमांची भूमिका” या विषयावर प्रसिद्धी माध्यमातल्या व्यक्तींशी चर्चा करतील. तसेच जालन्यातील बँक ऑफ महाराष्ट्राचे पी.एम.होळकर पत्रकारांशी आर्थिक अंतर्भाव योजना, सामाजिक सुरक्षा आणि डिजिटल व्यवहार या संदर्भात माहिती देतील. पत्र सूचना कार्यालय, मुंबईचे सहाय्यक संचालक नितीन सप्रे “पत्र सूचना कार्यालयाकडून मिळणारी परिणामकारक माहिती आणि विकास संचारात ग्रामीण पत्रकारांची भूमिका” या विषयावर प्रसार माध्यमांशी संवाद साधतील.

      B.Gokhale/J.Patankar/P.Malandkar


    

    
    (Release ID: 1483501) Visitor Counter : 6