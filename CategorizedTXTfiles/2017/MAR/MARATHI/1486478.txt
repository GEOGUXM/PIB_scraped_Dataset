      आर्थिक व्यवहार विषयक मंत्रिमंडळ समिती

      देशांतर्गत युरीया उत्पादनाला चालना देण्यासाठी नवे युरिया धोरण-2015 मधील सुधारणांना केंद्रीय मंत्रिमंडळाची मंजुरी
      Posted On: 31 MAR 2017 3:10PM by PIB Mumbai


    नवी दिल्ली , 31 मार्च 201 7


    पंतप्रधान नरेंद्र मोदी यांच्या अध्यक्षतेखालील केंद्रीय मंत्रिमंडळाच्या आर्थिक व्यवहारविषयक समितीने नवे युरिया धोरण 2015 मधील पुनर्मुल्यांकन क्षमतेपेक्षा(आरएसी) जास्त उत्पादनाशी संबंधित परिच्छेद 5 मधील सुधारणांना आणि या धोरणात परिच्छेद 8 चा समावेश करायला मंजुरी दिली आहे.


    युरिया कारखान्यांमध्ये आरएसी पेक्षा जास्त होणाऱ्‍या उत्पादनाचे संरक्षण करण्यासाठी देशात होणाऱ्‍या युरिया उत्पादनाला चालना देण्यासाठी या सुधारणेचा उपयोग होण्याची अपेक्षा आहे. यापूर्वी 25 मे 2015 रोजी अधिसूचित करण्यात आलेल्या युरिया धोरणामध्ये आरएसी पेक्षा जास्त उत्पादनावर मर्यादा घालण्यात आली होती. नव्या सुधारणेमुळे ही मर्यादा शिथिल केली असून युरिया कारखान्यांना अतिरिक्त उत्पादन करण्याची परवानगी देण्यात आली आहे. तसेच युरियाच्या आयातमूल्यात चढउतार झाल्यास त्याचा युरिया कारखान्यांवर विपरित परिणाम होऊ नये यासाठी खत विभागाला खर्च विभागाशी विचारविनिमय करून योग्य तो निर्णय घेण्याचे अधिकार देण्यात आले आहेत. या सुधारणेचा फायदा प्रामुख्याने शेतकरी , युरिया उत्पादक आणि सरकारला होणार आहे.


    N. Sapre/S.Patil/D.Rane

    
    
    (Release ID: 1486478) Visitor Counter : 3