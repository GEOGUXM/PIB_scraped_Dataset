      माहिती आणि प्रसारण मंत्रालय

      राजधानीतील उगादी समारंभाला पंतप्रधानांची उपस्थिती
      वैविध्य ही भारताची ओळख आणि सामर्थ्यही
      वेंकय्या नायडू यांनी उगादी मिलन समारंभाचे आयोजन केले
      Posted On: 26 MAR 2017 5:34PM by PIB Mumbai


    नवी दिल्ली 2 6 मार्च 201 7


    पंतप्रधान नरेंद्र मोदी आज नवी दिल्ली येथे उगादी समारंभाला उपस्थित राहिले. यावेळी त्यांनी वैविध्य ही भारताची ओळख आणि सामर्थ्य असल्यावर भर दिला. माहिती आणि प्रसारण, शहर विकास, गृहनिर्माण आणि शहरी दारिद्र्‌य निर्मूलन मंत्री एम.वेंकय्या नायडू यांनी त्यांच्या निवासस्थानी या कार्यक्रमाचे आयोजन केले.


    यावेळी बोलताना पंतप्रधानांनी देशवासियांना नवीन वर्षाच्या शुभेच्छा दिल्या. ते म्हणाले की उत्सव हे निसर्गाच्या बदलत्या रुपाचे प्रतिबिंब आहे आणि आपली संस्कृती आणि परंपरेशी जोडलेले आहेत. सरकारच्या एक भारत, श्रेष्ठ भारत उपक्रमामुळे नवीन पिढीला विविध राज्यांचे वैविध्य आणि त्यांची संस्कृती जाणून घ्यायला मदत होईल, तसेच सर्व भारतीयांमध्ये एकतेची भावना दृढ होईल. आपती संस्कृती आणि परंपरा यांना प्रोत्साहन देण्यासाठी राज्यांनी एकमेकांना सहकार्य करावे, असे आवाहन त्यांनी केले.


    एक भारत श्रेष्ठ भारत उपक्रमासंदर्भात पंतप्रधानांनी हरियाणा आणि तेलंगण यांच्यातील सामंजस्य कराराचे उदाहरण दिले. या करारामुळे दोन्ही राज्यांना चित्रपट महोत्सव, भाषा, खाद्य पदार्थ या क्षेत्रात सहकार्य करण्याची तसेच खेळाडू धोरणकर्ते आणि कायदेतज्ञ यांच्यातील आदानप्रदानासाठी संधी मिळेल.


    जटायू मोक्षम या सांस्कृतिक कार्यक्रमाची प्रशंसा करताना पंतप्रधान म्हणाले की, जटायूचा संघर्ष हा आपणा सर्वांसाठी दहशतवादाचा धैर्याने सामना करण्यासाठी प्रेरणादायी आहे.


    B.Gokhale / S.Kane /D.Rane

    
    
    (Release ID: 1487009) Visitor Counter : 4