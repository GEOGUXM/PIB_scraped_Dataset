      अंतराळ विभाग

      नैसर्गिक आपत्तीविषयी ‘इस्रो’कडून पूर्व सूचना
      Posted On: 22 MAR 2017 5:17PM by PIB Mumbai


      नवी दिल्ली, 22 मार्च 2017

      भारतीय अंतराळ संशोधन संस्था सध्या नैसर्गिक आपत्तींची पूर्वसूचना मिळावी, यासाठी एक कार्यप्रणाली विकसित करत आहे. त्यामुळे नैसर्गिक संकट येणार असेल, तर संबंधित राज्यांना त्याविषयी पूर्वकल्पना देऊन आपत्ती निवारण यंत्रणा ठेवण्यासाठी आणि आपत्तीमध्ये व्यवस्थापन करण्यासाठी मदत मिळणार आहे.
      चक्रीवादळ :- चक्रीवादळाची निर्मिती, त्याचा प्रवास आणि तीव्रता यांची माहिती उपग्रहामार्फत निरीक्षणातून आधी कशी मिळू शकेल, याविषयी कार्यप्रणाली विकसित केली गेली आहे.
      महापूर :- इस्रोच्या उत्तर पूर्वी अंतराळ कार्यक्रम केंद्रामार्फत पुराच्या संकटाची पूर्व कल्पना मिळू शकणार आहे. ही कार्यप्रणाली केंद्रीय जल आयोगाकडून वापरण्यात येत आहे. ब्रह्मपुत्रेला येणारा महापूर आणि त्यामुळे आसाममध्ये होणारे प्रचंड नुकसान टाळण्यासाठी इस्रोने पूराची पूर्वसूचना देणारी कार्यप्रणाली विकसित केली आहे.
      अतिवृष्टी / ढगफुटीचा इशारा :- कोणत्या भागात कधी अतिवृष्टी होईल अथवा ढगफुटीची शक्यता आहे. याची पूर्वकल्पना देऊ शकणारी यंत्रणा हवामानशास्त्र विभागाच्या मदतीने वापरण्यात येत आहे.
      अतिवृष्टीमुळे उत्तराखंड सारख्या प्रदेशात भूस्खलन, दरड कोसळण्याची शक्यता कुठे आहे. याची माहिती आता आधी मिळू शकणार आहे.
      याशिवाय हवामानात होणारी तीव्र उलथापालथ यांचाही अंदाज व्यक्त केला जात आहे.
      अशी माहिती अणू ऊर्जा आणि अंतराळ विभागाचे मंत्री डॉ. जितेंद्र सिंह यांनी आज लोकसभेत दिली.
      B. Gokhale/S. Bedekar/D. Rane

    

    
    (Release ID: 1485197) Visitor Counter : 9