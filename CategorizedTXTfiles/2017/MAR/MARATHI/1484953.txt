      वाणिज्य आणि उदयोग मंत्रालय

      औद्योगिक दर्जा प्रमाणिकरणासाठी भारतीय प्रमाणिकरण संस्था उत्तम व्यासपीठ
      Posted On: 20 MAR 2017 4:15PM by PIB Mumbai


      मुंबई, 20 मार्च 2017

      बँका आणि इतर वित्तीय संस्थांमध्ये सुरक्षा उत्पादनासाठी भारतीय प्रमाणिकरण संस्थेने (बीआयएस) मानांकित केलेली साधने वापरण्यास मोठा वाव असल्याचे मत सुरक्षा साधन समितीचे अध्यक्ष एस.के.दुबे यांनी मुंबई येथे अलिकडेच एका चर्चासत्रात व्यक्त केले.
      भारतीय प्रामणिकरण संस्था, नवी दिल्लीच्या वतीने बँका आणि इतर संस्थांमध्ये वापरली जाणारी सुरक्षा उत्पादने याविषयी मुंबईत चर्चासत्राचे आयोजन केले होते. त्यामध्ये भारतीय प्रमाणिकरण संस्थेचे वरिष्ठ, सुरक्षा साधन समितीचे अध्यक्ष, रिझर्व्ह बँकेचे महाव्यवस्थापक (तांत्रिक), अभियांत्रिकी विभाग, असे याविषयाशी संबंधित संस्थांचे प्रतिनिधी सहभागी झाले होते. बँका तसेच इतर वित्तीय संस्थांमध्ये प्रामणिकृत, दर्जेदार सुरक्षा विषयक साधने असण्याची गरज आहे, अशा वेळी भारतीय प्रमाणिकरण संस्था महत्वाची भूमिका बजावू शकते, असे प्रतिपादन चर्चासत्रात करण्यात आले.
      भारतीय प्रमाणिकरण संस्थेच्या (बीआयएस) अभियांत्रिकी विभागाने अशाप्रकारच्या चर्चासत्राचे मुंबईत आयोजन केल्याबद्दल यावेळी कौतुक करण्यात आले.
      बँकिंग क्षेत्रातल्या सुरक्षा प्रणालीचे प्रमाणिकरण आवश्यक असून, त्यासाठी प्रमाणिकरण संस्थेकडून होत असलेल्या प्रयत्नाबद्दल संस्थेचे उपमहासंचालक बी.व्ही.एस.एन.राव यांनी प्रशंसा केली. उत्पादन दर्जेदार असावीत आणि सर्वात महत्वाचे ती सुरक्षित असावीत. यासाठी त्यामध्ये कोणते बदल करण्याची आवश्यकता आहे, याविषयी मते मांडण्याचे आवाहन त्यांनी यावेळी केले.
      या चर्चासत्रामध्ये शंभरहून अधिक प्रतिनिधी सहभागी झाले होते. त्यामध्ये बँकिंग आणि इतर वित्तीय संस्था, उत्पादक, परीक्षण करणाऱ्या एजन्सी, भारतीय प्रमाणिकरण संस्थेचे परवानाधारक, संबंधित शासकीय विभाग, यांच्या प्रतिनिधींचा समावेश होता. तसेच गोदरेज सेक्युरिटी सोल्यूशन्सचे कार्यकारी उपाध्यक्ष दारा ई बायरामजी या कार्यक्रमाला उपस्थित होते.
      पार्श्वभूमी :-
      1947 मध्ये स्थापन झालेल्या भारतीय प्रमाणिकरण संस्थेलाच आता ‘ब्युरो ऑफ इंडियन स्ट्रँडर्डस्’ या नावाने ओळखले जाते. या संस्थेने आत्तापर्यंत 18900 भारतीय मानके स्थापन केली आहेत. ‘आसएसओ’चे संस्थापक सदस्य म्हणून बीआयएसने महत्वपूर्ण भूमिका बजावली आहे.
      B.Gokhale/S. Bedekar/D.Rane
    

    
    (Release ID: 1484953) Visitor Counter : 5