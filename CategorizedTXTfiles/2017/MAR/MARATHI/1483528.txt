      निती आयोग

      नीती आयोग विख्यात नागरी सामाजिक संस्थांचा होणार भागीदार
      Posted On: 02 MAR 2017 2:29PM by PIB Mumbai


      सरकारच्या योजना आणि धोरणे यांच्या प्रभावी अंमलबजावणीत नागरी सामाजिक संस्थांचे अर्थात (CSO) चे महत्व जाणून निती आयोगाने 1 मार्च 2017 रोजी देशभरातल्या नागरी सामाजिक संस्था आणि केंद्र सरकारच्या महत्वपूर्ण मंत्रालयाचा संवाद कार्यक्रम आयोजित केला होता. सरकारचा सामाजिक क्षेत्रातील उपक्रम अधिक वेगाने पुढे नेण्यासाठी झालेल्या चर्चेत 17 सीएसओ आणि 15 केंद्रीय मंत्रालये सहभागी झाली होती. आरोग्य, शिक्षण, महिला सक्षमीकरण, वृद्धांची काळजी आदी क्षेत्रात कार्यरत असणाऱ्या देशभरातल्या स्वयंसेवी संस्थांनी केंद्रीय ग्रामीण विकास महिला आणि बाल कल्याण, अल्पसंख्यक व्यवहार मंत्रालय आदी मंत्रालयाशी संवाद साधला.

      सरकार आणि सीएसओ यांच्यातील परिणामकारक भागीदारीमुळे सामाजिक क्षेत्रात सहकारी स्रोतांचा परिणामकारक वापर करणे सुलभ होईल असे मत नीती आयोगाचे उपाध्यक्ष डॉ. अरविंद पनगडिया यांनी व्यक्त केले.

      नागरिकांच्या जीवनावर दिर्घकालीन परिणाम व्हावा, यासाठी एकत्रित दृष्टीकोनाच्या क्षमतेवर निती आयोगाचे मुख्य कार्यकारी अधिकारी अमिताभ कांत यांनी भर दिला.

      B.Gokhale/J.Patankar/P.Malandkar


    

    
    (Release ID: 1483528) Visitor Counter : 10