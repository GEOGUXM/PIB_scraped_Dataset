      महिला आणि बालविकास मंत्रालय

      ‘बेटी बचाओ-बेटी पढाओ’ योजनेच्या नावाखाली फसवणूक प्रकरणाची चौकशी सीबीआयकडे
      Posted On: 14 MAR 2017 5:10PM by PIB Mumbai


      नवी दिल्ली, 14 मार्च 2017

      ‘बेटी बचाओ-बेटी पढाओ’ योजनेच्या नावाखाली काही ठिकाणी फसवणूक होत असल्याचे महिला आणि बालकल्याण मंत्रालयाच्या निदर्शनाला आले आहे. या योजनेअंतर्गत कोणत्याही रोख अनुदानाची तरतूद नाही, तर ती महिला सक्षमीकरणाशी संबंधीत योजना आहे, असे मंत्रालयाने स्पष्ट केले आहे. प्रसार माध्यमांमार्फतही याबाबत मंत्रालयाने वारंवार सूचना जारी केल्या आहेत, मात्र तरीही काही नागरिक फसवणुकीला बळी पडत असल्याचे मंत्रालयाच्या निदर्शनाला आले आहे.
      त्यामुळे उत्तर प्रदेश, हरियाणा, उत्तराखंड, पंजाब आणि बिहार राज्यांमध्ये या योजनेच्या नावाखाली फसवणूक होत असल्याप्रकरणाची चौकशी सीबीआयकडे सोपवण्यात आली आहे.

      B.Gokhale/M.Pange/D.Rane

    
    
    (Release ID: 1484299) Visitor Counter : 5