      প্ৰধানমন্ত্ৰীৰ কাৰ্যালয়

      ঋষিকেশৰ বাৰ্ষিক আন্তঃৰাষ্ট্ৰীয় যোগ সন্মিলন উপলক্ষে প্ৰধানমন্ত্ৰীয়ে (ভিডিঅ’ কনফাৰেন্সযোগে) আগবঢ়োৱা উদ্বোধনী ভাষণৰ লিখিত ৰূপ
      Posted On: 02 MAR 2017 2:09PM by PIB Guwahati

      ঋষিকেশৰ বাৰ্ষিক আন্তঃৰাষ্ট্ৰীয় যোগ সন্মিলন উপলক্ষে প্ৰধানমন্ত্ৰীয়ে (ভিডিঅ ’ কনফাৰেন্সযোগে) আগবঢ়োৱা উদ্বোধনী ভাষণৰ লিখিত ৰূপ
      স্বামী চিদানন্দ সৰস্বতীজী ,
      শংকৰাচাৰ্য দিব্যানন্দ তীৰ্থ জী মহাৰাজ,
      স্বামী আছংগানন্দ সৰস্বতী জী,
      সাধৱী ভাগৱতী সৰস্বতী জী,
      দৰ্শকবৃন্দ, আচাৰ্য আৰু বন্ধুসকল,
      আজিৰ এই বাৰ্ষিক আন্তঃৰাষ্ট্ৰীয় যোগ মহোৎসৱত ভিডিঅ ’ কনফাৰেন্সযোগে আপোনালোকৰ সৈতে ভাগ ল ’ বলৈ পাই নথৈ সুখী অনুভৱ কৰিছোঁ।
      মোৰ ভাষণ আৰম্ভ কৰাৰ আগতে, আমাৰ বিজ্ঞানীসকলৰ শেহতীয়া কিছুমান স্মৰণীয় সফলতা সম্পৰ্কে আপোনালোকক জনাব বিচাৰিছোঁ।
      যোৱা মাহত আমাৰ মহাকাশ বিজ্ঞানীসকলে এটা ব্যতিক্ৰমী অভিলেখ ৰচনা কৰিলে ।
      তেওঁলোকে এটা ৰকেটতে ১০৪টা উপগ্ৰহ মহাকাশলৈ প্ৰেৰণ কৰে।
      ইয়াৰে ১০১ উপগ্ৰহৰ স্বত্তাধিকাৰী দেশ হ ’ ল ক্ৰমে আমেৰিকা যুক্তৰাষ্ট্ৰ, ইজৰাইল, ছুইজাৰলেণ্ড, নেদাৰলেণ্ড, কাজাখাস্তান আৰু ইউএই।
      আমাৰ প্ৰতিৰক্ষা বিজ্ঞানীসকলক লৈও আমাৰ ভাৰতবৰ্ষ আজি গৌৰাৱান্বিত।
      ১১ ফেব্ৰুৱাৰীত তেওঁলোকে উচ্চ ক্ষমতাসম্পন্ন বেলিষ্টিক মিছাইলৰ সফল পৰীক্ষণ সম্পন্ন কৰে, যাৰ দ্বাৰা আমাৰ চহৰসমূহক মিছাইলৰ আক্ৰমণৰ পৰা সুৰক্ষা প্ৰদান কৰিব পৰা যাব।
      কালি তেওঁলোকে নিম্নপ্ৰাবল্যৰ ইণ্টাৰছেপ্টৰ মিছাইলৰ সফল পৰীক্ষণ সমাপন কৰে।
      এই সক্ষমতা বৰ্তমানলৈকে বিশ্বৰ চাৰিখন দেশেহে আহৰণ কৰিবলৈ সক্ষম হৈছে।
      এই সফলতাৰ বাবে মই আমাৰ মহাকাশ আৰু প্ৰতিৰক্ষা বিজ্ঞানীসকলক অভিনন্দন জ্ঞাপন কৰিছোঁ।
      মহাকাশ আৰু প্ৰতিৰক্ষা বিজ্ঞানীসকলৰ অভিজ্ঞতাই সমগ্ৰ বিশ্বৰ সন্মুখত ভাৰতক উচ্চ শিখৰত প্ৰতিষ্ঠা কৰিছে।
      উপস্থিত সুধীবৃন্দ,
      আমি ভাৰতত বিজ্ঞান আৰু প্ৰযুক্তিৰ বিষয়ে গৱেষণা হোৱা বিশ্বাস কৰাৰ দৰে বিজ্ঞান আৰু যোগৰ মাধ্যমেৰে আমাৰ অন্তৰাত্মাৰ গভীৰ গৱেষণা কৰোঁ।
      সম্ভৱতঃ আন্তঃৰাষ্ট্ৰীয় যোগ মহো ৎসৱ আয়োজন কৰাৰ বাবে ঋষিকেশত কৈ ভাল স্থান আৰু ক ’ তো নাই।
      প্ৰকৃতাৰ্থত এইখন এনে ঠাই, য ’ ত ঋষি-মুনি, তীৰ্থ যাত্ৰী, সাধাৰণ লোক আৰু চেলিব্ৰিটী সকলোৱে একেলগে যুগ যুগ ধৰি শান্তি বাবে আহ্বান জনাই আহিছে আৰু যোগৰ জৰিয়তে সত্যক জনাৰ চেষ্টা কৰিছে।
      যেতিয়া মই বিশ্বৰ বিভিন্ন ঠাইত চকু ফুৰাও, পবিত্ৰ গংগাৰ পাৰৰ ঋষিকেশক লৈ মোৰ ভাৱনা বিশিষ্ট জাৰ্মান পণ্ডিত মেক্স মুলাৰৰ সৈতে খাপ-খাই পৰে। তেওঁৰে এটা উদ্ধৃতি হৈছেঃ
      “If I were asked under what sky the human mind has most fully developed some of its choicest gifts, has most deeply pondered on the greatest problems of life, and has found solutions, I should point to India.”
      মেক্সমুলাৰৰ পৰা আজি ঋষিকেশত উপৱিষ্ট আপোনালোকৰ বহুতৰ সকলোৱে প্ৰকৃতাৰ্থত সফল ব্যক্তি, যিসকলে বাস্তৱ সত্যক জানিবলৈ ভাৰতলৈ ঢাপলি মেলিছে।
      অধিক ক্ষেত্ৰত তেওঁলোকে যোগৰ প্ৰতি আকৰ্ষিত হৈছে।
      যোগ হৈছে জীৱনৰ সৈতে মানুহক সংযোগৰ আৰু প্ৰকৃতিৰ সৈতে মানৱৰ পুনঃসংযোগৰ এটা ক ’ ড।
      ই আমাক ‘ মোৰ ’ বুলি কোৱাৰ সীমিত ধাৰণাৰ পৰা প্ৰসাৰিত কৰি, আমাৰ পৰিয়াল, সমাজ আৰু মানৱতাৰ মনোভাৱ গঢ় দিয়ে আৰু ‘ আমাৰ ’ বুলি ভাৱিবলৈ মনটো প্ৰসাৰিত কৰে।
      সেইবাবেই স্বামী বিবেকানন্দই কৈছিল, “ সম্প্ৰসাৰণেই জীৱন, সংকোচনেই মৰণ ” ।
      যোগ অনুশীলনৰ দ্বাৰা এজন ব্যক্তিক মন, শৰীৰ আৰু বুদ্ধিমত্তা একাত্ম হয়।
      আমাৰ পৰিয়াল, সমাজ তথা বিশ্বৰ মানৱ জাতিৰ লগতে চৰাই, জীৱ-জন্তু আৰু গছ-গছনি, যিবোৰক লৈ এই ধুনীয়া গ্ৰহটো সৃষ্টি হৈছে, সেইবোৰৰ সৈতে একাত্ম হোৱাটোৱেই হৈছে যোগ।
      যোগ হৈছে ‘ মই ’ ৰ পৰা ‘ আমি ’ লৈ এক যাত্ৰা ।
      অৰ্থা ৎ ব্যক্তিবাদী চিন্তাৰ পৰা সমষ্টিবাদী চিন্তাধাৰালৈ এক যাত্ৰা। মইৰ পৰা আমিলৈ এই অনুভূতি, অহম ৰ পৰা বয়ম লৈ এই ভাৱনা বিস্তাৰ, এয়াই যোগ।
      প্ৰকৃতিৰ সৈতে এই যাত্ৰাই সুন্দৰ স্বাস্থ্য, মনৰ শান্তিৰ লগতে আনকি জীৱনৰ সমৃদ্ধিও অৰ্জন কৰাত অৰিহণা যোগায়।
      যোগে এজন ব্যক্তিক ব্যক্তিগতভাৱে উন্নত চিন্তাধাৰা, কাম, জ্ঞান আৰু উচৰ্গিত মনৰ কৰি তোলে।
      যোগক কেৱল শৰীৰ সুস্থ কৰি ৰখা ব্যায়াম বুলি ভৱাটো অতি পৰিতাপৰ কথা।
      যোগ শৰীৰৰ চৰ্চাতকৈ বহু ওপৰত।
      বৰ্তমান জীৱনত সন্মুখীন হোৱা তীব্ৰ মানসিক চাপৰ লগতে গুটখা, সুৰা বা ড্ৰাগছৰ কৱলত পৰা লোককো যোগৰ জৰিয়তে সঠিক পথলৈ আনিব পৰা যায়।
      যোগ নিৰবধি, সৰল আৰু সুস্থ হৈ থকাৰ উপায়। মানসিক চাপ আৰু দীৰ্ঘদিনীয়া জীৱনশৈলীৰ সমস্যাৰ বিপৰীতে যুঁজাৰ বাবে যোগ চৰ্চা হৈছে আটাইতকৈ ভাল উপায়।
      আজি সমগ্ৰ বিশ্ব দুটা প্ৰধান প্ৰত্যাহ্বানৰ সন্মুখীন হৈছে-সন্ত্ৰাসবাদ আৰু জলবায়ু পৰিৱৰ্তন।
      এই সমস্যাবোৰৰ স্থায়ী আৰু বহনক্ষম সমাধানৰ বাবে আজি সমগ্ৰ বিশ্বই ভাৰতৰ ফালে চাব লৈছে।
      যেতিয়া আমি বৈশ্বিক শান্তিৰ কথা কওঁ, সেয়া হ ’ ল ৰাষ্ট্ৰসমূহৰ মাজৰ শান্তি। সেয়া তেতিয়াহে সম্ভৱ, যেতিয়া আমাৰ সমাজত শান্তি বিৰাজ কৰিব। শান্তিপূৰ্ণ পৰিয়ালেহে সমাজত শান্তি প্ৰতিষ্ঠা কৰিব পাৰে। ব্যক্তি, পৰিয়াল, সমাজ, দেশ আৰু সমগ্ৰ বিশ্বৰ মাজত সংহতি আৰু শান্তি প্ৰতিষ্ঠাৰ একমাত্ৰ উপায় হৈছে যোগ সাধনা।
      যোগ চৰ্চাৰ জৰিয়তে আমি এটা নতুন যুগৰ সৃষ্টি কৰিব লাগিব-সহযাত্ৰী আৰু সংহতিৰ এটা যুগ।
      জলবায়ু পৰিৱৰ্তনৰ বিৰুদ্ধে যুঁজ দিয়াৰ কথা আমি যদি কওঁ, তেতিয়াহ ’ লে আমি আমাৰ ভোগবাদী জীৱনশৈলীৰ সলনি কৰিব লাগিব, অৰ্থা ৎ ‘ ভোগ ’ ৰ যোগলৈ নিজকে সলনি কৰিব লাগিব।
      যোগে এটা জীৱন নিয়মানুৱৰ্তী আৰু বিকশিত কৰাত সবল ভুমিকা পালন কৰে।
      একে সময়তে, যেতিয়া আমি ব্যক্তিগত লাভৰ বাবে জোৰ দিওঁ আৰু এই প্ৰচেষ্টাৰ বাবে কোনো এজন ব্যক্তিয়ে যি কৰে, যোগে ইয়াৰ বিভিন্ন দৃষ্টিভংগীক সজীৱতা প্ৰদান কৰে।
      যোগ কেৱল এজন ব্যক্তিয়ে কি পায়, সেয়া নহয়। ই কোনো এজন ব্যক্তিৰ সমস্যাৰ পৰা পৰিত্ৰাণ পোৱাৰ বাবে আন এজনে কৰা ত্যাগ।
      সেইবাবে অভীষ্ট সিদ্ধিৰ পৰিৱৰ্তে, যোগে আমাক উদাৰতা অথবা মুক্তিৰ পথ দেখুৱায়, যিটো আমি এই বিশ্বৰ এক অংশ বুলি ভাৱো।
      পৰমাৰ্থ নিকেতনত স্বামী চিদানন্দ সৰস্বতীজীৰ কামৰ জৰিয়তে এই স ৎ আদৰ্শ জীয়াই ৰখাৰ এক পথ দেখুৱাইছে।
      সমগ্ৰ বিশ্ববাসীৰ মাজত যোগ প্ৰচাৰৰ অৰ্থে পৰমাৰ্থ নিকেতনৰ দ্বাৰা কৰা কামক মই প্ৰশংসা কৰিছোঁ।
      হিন্দু ধৰ্মক লৈ ১১টা খণ্ডত প্ৰকাশ কৰা বিশ্বকোষৰ ক্ষেত্ৰত স্বামীজীয়ে পালন কৰা সক্ৰিয় ভূমিকাক মই এই সূযোগতে দোঁহাৰিছোঁ।
      তাৎপৰ্যপূৰ্ণ কথাটো হ ’ ল যে স্বামীজী আৰু তেওঁ দলে ২৫ বছৰতকৈ কম সময়তে এই অভিযান সম্পূৰ্ণ কৰিছে। তেওঁলোকৰ কামৰ গাম্ভীৰ্যতা আশ্বৰ্যজনক।
      এই ১১টা খণ্ডত তেওঁলোকে হিন্দু ধৰ্মৰ সকলো দিশ সামৰি ল ’ বলৈ সক্ষম হৈছে।
      এয়া প্ৰকৃততে এক অধিকাৰ, যাৰ দ্বাৰা আধ্যাত্মিক অন্বেষী, যোগীৰ লগতে আনকি সাধাৰণ লোকো উপকৃত হয়।
      হিন্দুধৰ্মৰ বিশ্বকোষখনি বিভিন্ন ভাষাত উপলব্ধ হোৱাৰ পাছত ইয়াৰ প্ৰতি মানুহৰ বোধ-শক্তি আৰু দেশৰ ভিতৰত অন্যান্য পৰম্পৰা আৰু সংস্কৃতিৰ প্ৰতি সজাগতা বৃদ্ধি পাইছে।
      ই মানুহৰ বোধ-শক্তি বৃদ্ধি কৰিব, ঘৃণা আৰু ভুল বুজাবুজি হ্ৰাস কৰাৰ লগতে সকলো সম্প্ৰদায়ৰ মাজত সহযোগিতা, শান্তি আৰু সৌহাদ্য বৃদ্ধি কৰিব।
      ভাৰতক পৰিষ্কাৰ কৰা জন আন্দোলন-স্বচ্চ ভাৰত অভিযানৰ প্ৰতি পৰমাৰ্থ নিকেতনে পালন কৰা সক্ৰিয় ভূমিকাৰ বাবে এই সূযোগতে মই ধন্যবাদ জ্ঞাপন কৰিছোঁ।
      ভাৰতীয় পৰম্পৰাত ব্যক্তিৰ সু-স্বাস্থ্যৰ প্ৰতি জোৰ দি আহিছে। ইয়াত কেৱল নিজৰ শৰীৰটোকে পৰিষ্কাৰ তথা শুদ্ধ কৰি ৰখাত গুৰুত্ব দিয়া নহয়, প্ৰত্যেকৰে গৃহ, কৰ্মস্থলীৰ লগতে উপাসনাস্থলীকো পৰিষ্কাৰ কৰি ৰখাত অগ্ৰাধিকাৰ দিয়া হৈছে ।
      মন্দিৰৰ চাৰি বেৰৰ মাজত আৱৰ্জনা পেলোৱা বা অশ্লীল কাম-কাজক অপবিত্ৰ বুলি গণ্য কৰা হয়।
      আনকি প্ৰাচীন ধৰ্মগ্ৰন্থসমূহতো ব্যক্তিগত স্বাস্থ্যবিধিৰ ওপৰত গুৰুত্ব প্ৰদান কৰা হৈছিল।
      তৎসত্ত্বেও মুকলি ঠাই পালে আৱৰ্জনা পেলোৱাটো আমাৰ সমাজ ব্যৱস্থাত এক প্ৰৱণতা গঢ়ি উঠিছিল।
      পশ্চিমীয়া আৰু অন্যান্য উন্নত দেশবোৰে সামূহিক স্বাস্থ্য বিধি আৰু জনস্বাস্থ্যৰ সম্পৰ্কে ভালকে বুজি পাই বুলি থকা ধাৰণা শুদ্ধ নহয়।
      জলাশয়, ভূমি আৰু বায়ুৰ দৰে প্ৰাকৃতিক সম্পদ সম্পৰ্কে সজাগতা আৰু সংৰক্ষণ অতি গুৰুত্বপূৰ্ণ।
      সেইবাবে সু-স্বাস্থ্য হৈছে, ব্যক্তিগত আৰু পৰিৱেশগত দিশৰ ভালৰ বাবে লোৱা এক যৌথ প্ৰচেষ্টা।
      স্বচ্চ ভাৰত অভিযানৰ জৰিয়তে আমি সামূহিক স্বাস্থ্য বিধি আৰু ব্যক্তিগত স্বাস্থ্যৰ মাজত যোগসূত্ৰ ৰক্ষা কৰাৰ বাবে প্ৰচেষ্টা হাতত লৈছোঁ।
      ঐতিহ্যপূৰ্ণ মন্দিৰসমূহে আমাৰ সমাজ ব্যৱস্থাত মুখ্য ভূমিকা পালন কৰি আহিছে।
      সাধাৰণতে, এইবোৰ আবাসিক অঞ্চলৰ পৰা দূৰৈত বিশাল ভূমিত প্ৰতিষ্ঠা কৰা হৈছিল ।
      অৱশ্যে, সময় অতিবাহিত হোৱাৰ লগে লগে সেইবোৰৰ আশে-পাশে বজাৰ তথা আৱাসিক কলনী গঢ়ি উঠিল। সেইবাবে এইবোৰৰ চৌপাশৰ অপৰিষ্কাৰ পৰিৱেশ এক প্ৰধান প্ৰত্যাহ্বান হিচাপে দেখা দিয়ে ।
      এই সমস্যাবোৰৰ প্ৰতি লক্ষ্য ৰাখি ‘ স্বচ্চ তীৰ্থ স্থান ’ প্ৰকল্পক স্বচ্চ ভাৰত অভিযানত অন্তৰ্ভূক্ত কৰা হৈছে।
      প্ৰথম পৰ্যায়ত আমি কামাখ্যা মন্দিৰ, পুৰীৰ জগন্নাথ মন্দিৰ, মীনাক্ষী মন্দিৰ, তিৰুপতি, স্বৰ্ণ মন্দিৰ আৰু বৈষ্ণো দেৱী মন্দিৰৰ চৌপাশ পৰিষ্কাৰ কৰাৰ বাবে কাৰ্যসূচী হাতত লৈছোঁ।
      সেইবাবে স্বচ্চ ভাৰত অভিযান-পৰিষ্কাৰ ভাৰতৰ এই প্ৰচেষ্টা দেশৰ বিশ্বাস আৰু আধ্যাত্মিকতাৰ সৈতে জড়িত হৈ পৰিছে।
      যেতিয়া ২০১৪ৰ ছেপ্টেম্বৰত ৰাষ্ট্ৰসংঘৰ সাধাৰণ সভাত মই আন্তঃৰাষ্ট্ৰীয় যোগ দিৱসৰ বিষয়ে প্ৰস্তাৱ আগবঢ়াইছিলো, বৈশ্বিক পৰ্যায়ত যোগৰ মহান স্বীকৃতিৰ সেই ক্ষণটোৰ আমি সকলোৱেই সাক্ষী ।
      মই স্বীকাৰ কৰিবই লাগিব, ইয়াৰ প্ৰতি ইমান স্বতস্ফূৰ্ত সঁহাৰি লাভ কৰিম মই কল্পনা কৰাই নাছিলোঁ।
      বিশ্বৰ গৰিষ্ঠ সংখ্যক দেশে এই ক্ষেত্ৰত আমাৰ সৈতে সহযোগ কৰিলে।
      আৰু এতিয়া প্ৰতিবছৰে গ্ৰীষ্ম কালত ২১ জুন তাৰিখে সমগ্ৰ বিশ্বই একেলগে যোগ অভ্যাস কৰিবলৈ ওলাই আহে।
      আন্তঃৰাষ্ট্ৰীয় যোগ দিৱস উপলক্ষে বহু দেশ একেলগে ওলাই অহাটোৱে “ আমি সকলো এক ”- যোগৰ প্ৰকৃত সাৰমৰ্মক ব্যাখ্যা কৰিছে।
      শান্তি যুগ, সহানুভূতি, ভাতৃত্ববোধৰ লগতে মানৱজাতিৰ এই বিকাশ যাত্ৰাত নতুন যুগ গঢ়াৰ সামৰ্থ্য আছে যোগৰ ।
      সুধীবৃন্দ,
      আপোনালোক সকলোকে মহাশক্তিমান হিমালয়ে আশীৰ্বাদ কৰক।
      গংগা নদীৰ পাৰত, য ’ ত যুগ যুগ ধৰি আমাৰ সন্যাসী আৰু ঋষিসকলে ধ্যান কৰি আহিছে, ইয়াত অনুষ্ঠিত এই মহান যোগ মহোৎসৱত আপোনালোকে বিচৰা সুখ-শান্তি লাভ কৰক।
      আপোনালোকে আধ্যাত্মিক নগৰী ঋষিকেশৰ লগতে পৰমাৰ্থ নিকেতনৰ সৌন্দৰ্য উপভোগ কৰক।
      যোগ চৰ্চাৰ জৰিয়তে সকলো উপকৃত হওঁক।
      মই আন্তঃৰাষ্ট্ৰীয় যোগ মহোৎসৱৰ সফলতা কামনা কৰিলোঁ।
      সকলো লৈকে বহুত বহুত ধন্যবাদ।
      ***

    AKT/AK /DB

    
    
    (Release ID: 1485284) Visitor Counter : 2
    
    

      Background release reference

      Text of PM’s inaugural address (via video conference) at the Annual International Yoga Conference in Rishikesh
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com