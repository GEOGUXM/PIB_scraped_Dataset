      উত্তৰ-পূৰ্বাঞ্চল উন্নয়ন মন্ত্ৰালয়

      ড০ জিতেন্দ্ৰ সিঙে শুভাৰম্ভ কৰিলে ডেষ্টিনেচন নৰ্থ ইষ্ট-২০১৭
      উত্তৰ-পূৰ্বাঞ্চলৰ ৰাজ্য বুলি কোৱাতকৈ উত্তৰ-পূবৰ প্ৰতিখন ৰাজ্য নিজা নামেৰে জনাজাত হওঁকঃ ড০ জিতেন্দ্ৰ সিং

      Posted On: 06 MAR 2017 5:54PM by PIB Guwahati
      ড০ জিতেন্দ্ৰ সিঙে শুভাৰম্ভ কৰিলে ডেষ্টিনেচন নৰ্থ ইষ্ট-২০১৭
      উত্তৰ-পূৰ্বাঞ্চলৰ ৰাজ্য বুলি কোৱাতকৈ উত্তৰ-পূবৰ প্ৰতিখন ৰাজ্য নিজা নামেৰে জনাজাত হওঁকঃ ড০ জিতেন্দ্ৰ সিং
      উত্তৰ-পূৰ্বাঞ্চলৰ উন্নয়ন দপ্তৰৰ ৰাজ্যিক ( স্বতন্ত্ৰ ) মন্ত্ৰী, প্ৰধানমন্ত্ৰীৰ কাৰ্যালয়, ব্যক্তিগত-ৰাজহুৱা অভিযোগ, পেন্সন, আনৱিক শক্তি আৰু মহাকাশ বিভাগৰ মন্ত্ৰী ড০ জিতেন্দ্ৰ সিঙে আজিৰে পৰা তিনিদিনীয়া কাৰ্যসূচীৰে আৰম্ভ হোৱা ডেষ্টিনেচন নৰ্থ ইষ্ট-২০১৭ৰ শুভাৰম্ভ কৰে।
      এই উপলক্ষে মন্ত্ৰী ড০ জিতেন্দ্ৰ সিঙে কয় যে ভাৰতৰ চুকে-কোনে উত্তৰ-পূবক চিনাকী কৰাই দিয়াৰ উদ্দেশ্যে আয়োজন কৰা ডেষ্টিনেচন নৰ্থ ইষ্ট-২০১৭, এইবাৰ চণ্ডীগড়ত অনুষ্ঠিত কৰা হৈছে। তেওঁ কয় যে এইবাৰ দিল্লীৰ বাহিৰত প্ৰথমবাৰলৈ এই অনুষ্ঠান আয়োজন কৰা হৈছে । এই চৰকাৰ শাসনত অধিষ্ঠিত হোৱাৰ পাছতে প্ৰধানমন্ত্ৰী শ্ৰী নৰেন্দ্ৰ মোদীয়ে দেশৰ সেই অৱহেলিত অঞ্চলটোক অগ্ৰাধিকাৰ দি আহিছে।
      ভাৰত অনৈক্যৰ মাজত ঐক্যতাক সাৰোগত কৰি ড০ জিতেন্দ্ৰ সিঙে কয় যে উত্তৰ-পূব হৈছে বিভিন্ন জনগোষ্ঠীৰ বসতিস্থল । তেওঁলোকে শান্তিপূৰ্ণভাৱে ইটোৱে সিটোৰ কৃতকাৰ্যতাত অৰিহণা যোগাই আহিছে। মন্ত্ৰীগৰাকীয়ে কয় যে উত্তৰ-পূবৰ ৰাজ্য বুলি কোৱাতকৈ অঞ্চলটোৰ প্ৰতিখন ৰাজ্য নিজা নামেৰে জনাজাত হ ’ ব লাগে। তেওঁ লগতে কয় যে অঞ্চলটোৰ প্ৰতিখন ৰাজ্যৰে সুকীয়া বৈশিষ্ট্য আছে আৰু প্ৰতিখন ৰাজ্যই সেই সুকীয়া বৈশিষ্ট্যসমূহৰ জৰিয়তে জনাজাত হোৱা উচিত। উদাহৰণস্বৰূপে, বহুপৰিমাণে খেলুৱৈ থকা বাবে মণিপুৰ ভাৰতৰ খেলৰ ৰাজ্য, মিজোৰাম বাঁহৰ ৰাজ্য, ছিকিম জৈৱিক ৰাজ্য আৰু অসম জলপৰিবহণৰ ৰাজ্য হিচাপে জনাজাত হ ’ ব লাগে। তেওঁ কয় যে বৰ্তমান তেওঁৰ মন্ত্ৰালয়ে দেশৰ অন্যান্য প্ৰান্তৰ লোকসকলক উত্তৰ-পূবৰ সৈতে সম্বন্ধ স্থাপন কৰাত গুৰুত্ব আৰোপ কৰি আহিছে। ড০ জিতেন্দ্ৰ সিঙে কয় যে উত্তৰ-পূবৰ ৰাজ্যসমূহৰ একাংশ কঠোৰ পৰিশ্ৰমী আৰু নিয়মানুৱৰ্তী । উদাহৰণস্বৰূপে, কেৰেলা আৰু ছিকিমৰ পাছতে মিজোৰামৰ স্বাক্ষৰতাৰ হাৰ ২০ শতাংশ বেছি। মন্ত্ৰীগৰাকীয়ে কয় য়ে অঞ্চলটোৰ ব্যাপক সম্ভাৱনীতাৰ বাবে সমগ্ৰ বিশ্বৰে বিনিয়োগকাৰী আৰু যুৱ প্ৰজন্মৰ আকৰ্ষণৰ কেন্দ্ৰ বিন্দু হৈ পৰিব।
      অনুষ্ঠানত সাংসদ শ্ৰীমতী কিৰণ খেৰে ভাগ লৈ উত্তৰ-পূবক ইয়াৰ প্ৰাকৃতিক সৌন্দৰ্য আৰু লোকসকলৰ আতিথ্যৰ বাবে অতি সুন্দৰ পৰ্যটকৰ আকৰ্ষণস্থলী বুলি অভিহিত কৰে।
      ড ’ নাৰ মন্ত্ৰালয়ৰ সচিব শ্ৰী নবীন বাৰ্মাই এই উপলক্ষে কয় যে চণ্ডীগড়ত ডেষ্টিনেচন নৰ্থ ইষ্ট-২০১৭ অনুষ্ঠিত কৰি চণ্ডীগড় আৰু উত্তৰ ভাৰতৰ লোকসকলক উত্তৰ-পূৰ্বাঞ্চল সন্দৰ্ভত আভাস দিয়াৰ লগতে বিনিয়োগৰ প্ৰতি সুবিধা প্ৰদান কৰা হৈছে। তেওঁ কয় যে তিনিদিনীয়া এই সমাৰোহৰ জৰিয়তে দেশৰ অন্যান্য প্ৰান্তৰ লোকসকলক উত্তৰ-পূবৰ সৈতে জড়িত কৰাৰ চেষ্টা কৰা হৈছে।
      পিএইচডি চেম্বাৰ অৱ কমাৰ্চ এণ্ড ইণ্ডাষ্ট্ৰীৰ অধ্যক্ষ গোপাল জিৱাৰাজকাই উত্তৰ-পূৰ্বাঞ্চলত বিনিয়োগ আৰু পৰ্যটকৰ আকৰ্ষণত ড ’ নাৰ মন্ত্ৰালয়ে লোৱা পদক্ষেপৰ শলাগ লয়। তেওঁ অঞ্চলটোৰ লোকসকলক উত্তৰ-পূবৰ উন্নয়নত সহযোগিতা আগবঢ়াব বুলি আশা প্ৰকাশ কৰে।
      অনুষ্ঠানত চিএছআইৰৰ সঞ্চালক প্ৰধান ড০ গিৰীশ ছাহানী আৰু ড ’ নাৰ মন্ত্ৰালয়ৰ জ্যেষ্ঠ বিষয়াসকলো উপস্থিত থাকে। তিনিদিনীয়া এই সমাৰোহত উত্তৰ-পূৰ্বাঞ্চলৰ চহকী পৰম্পৰা আৰু সংস্কৃতি প্ৰদৰ্শন কৰাৰ লগতে পৰ্যটন, কৃষি আৰু খাদ্য প্ৰস্তুতকৰণ, জৈৱিক কৃষি, বাঁহ খেতিৰ উন্নয়ন, ঔষধ, এৰ ’ নেটিক প্লাণ্ট, হস্ততাঁত, বয়নশিল্প আৰু হস্তশিল্পৰ বিকাশত গুৰুত্ব আৰোপ কৰা হয়।
      ***

    RS/PS/KM/DSN /DB

    
    
    (Release ID: 1484042) Visitor Counter : 2
    
    

      Background release reference

      Dr. Jitendra Singh inaugurates ‘Destination North East-2017’ Each state in North East should be known by its own name rather than referring it as one of the North Eastern State, says Dr. Jitendra Singh
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com