      কেবিনেট

      খাদ্য প্ৰস্তুতকৰণ প্রক্রিয়াৰ বাবে পঞ্জাৱক ফুড কেচ ক্রেডিটৰ অনুমোদন কেবিনেটৰ—লিগেচি একাউন্ট নিষ্পত্তিৰ প্ৰস্তাৱ (২০১৪-১৫ৰ শস্য ঋতু পর্যন্ত)
      Posted On: 06 MAR 2017 8:57PM by PIB Guwahati

      খাদ্য প্ৰস্তুতকৰণ প্রক্রিয়াৰ বাবে পঞ্জাৱক ফুড কেচ ক্রেডিটৰ অনুমোদন কেবিনেটৰ —লিগেচি একাউন্ট নিষ্পত্তিৰ প্ৰস্তাৱ (২০১৪-১৫ৰ শস্য ঋতু পর্যন্ত)


      প্রধানমন্ত্রী শ্রী নৰেন্দ্র মোদীৰ অধ্যক্ষতাত বুধবাৰে অনুষ্ঠিত কেন্দ্রীয় কেবিনেট বৈঠকত খাদ্য প্ৰস্তুতকৰণ প্রক্রিয়াৰ বাবে পঞ্জাৱ চৰকাৰক লিগেচি ফুড কেচ ক্রেডিট একাউন্ট নিষ্পত্তি(২০১৪-১৫ৰ শস্য ঋতু পর্যন্ত)ৰ বাবে পূৰ্বপ্ৰস্তাৱিত সিদ্ধান্তত অনুমোদন জনোৱা হয়। প্ৰধানমন্ত্ৰীয়ে ২০১৭ৰ ২ জানুৱাৰীত (ব্যৱসায়িক লেনদেন) আইন , ১৯৬১ৰ ১২নং বিধি অনুসৰি ব্যয় বিভাগৰ এই প্রস্তাৱত অনুমোদন জনায়।
      লিগেচি বিষয়টোৰ আগতীয়া নিষ্পত্তিৰ জৰিয়তে ৰাজ্যখনৰ গৰিষ্ঠ সংখ্যক কৃষকৰ ফুড ক্রেডিট দিয়াৰ ক্ষেত্রত বেংকসমূহক সহায় কৰাৰ লগতে দেশৰ খাদ্য সুৰক্ষা নিশ্চিত কৰাৰ বাবে খাদ্য প্ৰস্তুতকৰণৰ ধাৰাবাহিকতা বজায় ৰখাৰ দিশতো সহায় কৰিব | ম্যাদী ঋণৰ সীমিত কেচ ক্রেডিট একাউন্টৰ বকেয়া নিষ্পত্তিৰ ফলত সুদ পৰিশোধৰ ক্ষেত্রত পঞ্জাৱ চৰকাৰৰ সঞ্চয় বৃদ্ধি পাব| যাৰদ্বাৰা অতিৰিক্ত সম্পদ সৃষ্টিৰে পঞ্জাৱ চৰকাৰৰ মুলধনী ব্যয়ৰ সক্ষমতা বৃদ্ধি পাব|
      খাদ্য প্ৰস্তুতকৰণৰ বাবে পঞ্জাৱ চৰকাৰৰ লিগেচি কেচ ক্রেডিট একাউন্ট(২০১৪-১৫ৰ শস্য ঋতু পর্যন্ত) তলত উল্লেখ কৰা ধৰণে নিষ্পত্তি কৰা হ ’বঃ
      
      ক) ২০১৪-১৫ বৰ্ষৰ খাৰিফ শস্যৰ বতৰ পৰ্যন্ত পঞ্জাৱ চৰকাৰৰ বকেয়া কেচ ক্রেডিট একাউন্টৰ প্রায় ৩১,০০০ কোটি টকা ম্যাদী ঋণলৈ ৰূপান্তৰ হ’ব| এইবোৰ অহা ২০ বছৰ পৰ্যন্ত ৬ মাহৰ মুৰে মুৰে পৰিশোধ কৰিব লাগিব। এই ঋণৰ নীতি-নির্দেশিকা আৰবিআই তথা ঋণ প্রদানকাৰী বেংকৰ প্রস্তাৱ অনুসৰি হ’ব|
      খ) ২০১৫ৰ ৩১ মার্চ পর্যন্ত থকা বকেয়া অনুসৰি ঋণৰ সঠিক পৰিমাণ হ ’ব, যিটো খাদ্যশস্যৰ মজুতৰ দ্বাৰা সুৰক্ষিত নহয়| এছবিআইৰ নেতৃত্বত গঠিত বেংকসমূহৰ সংঘই পঞ্জাৱ চৰকাৰৰ খাদ্য আৰু ৰাজহুৱা বিতৰণ বিভাগৰ আৰু আৰবিআইসহ সকলো সংশ্লিষ্ট কৰ্তৃপক্ষৰ সৈতে আলোচনাৰ মাধ্যমত এই পৰিমাণ চূড়ান্ত কৰা হ’ব|
      গ) চতুর্দশ বিত্তীয় আয়োগে প্রত্যেক ৰাজ্যৰ বাবে ২০১৫-২০২০বিত্তীয় বৰ্ষলৈকে তথা সকলো ৰাজ্যৰ ৰাজহ ঘাটি ৰাজ্যখনৰ জিডিপিৰ ভিত্তিত বার্ষিক ৩% কৈ কৰাটো নিশ্চিত কৰিছে | পঞ্জাৱ চৰকাৰৰ ক্ষেত্ৰত প্ৰস্তাৱিত বৰ্ধিত ম্যাদী ঋণ ২০১৬-১৭ বিত্তীয় বৰ্ষৰ ৰাজহ ঘাটিৰ পৰা গণনা কৰা নহয়।
      ঘ) দীর্ঘম্যাদী ঋণৰ ক্ষেত্রত এই লিগেচি একাউন্টলৈ ৰূপান্তৰিত কৰাৰ পাছত পঞ্জাৱ চৰকাৰে কেৱল দীর্ঘম্যাদী ঋণ পৰিশোধ কৰাৰ বাবে ঋণপত্র ইছ্যু কৰিব পাৰে |
      ঙ ) ইয়াৰ বাবে পঞ্জাৱ চৰকাৰে ভাৰত চৰকাৰ আৰু ভাৰতীয় ৰিজার্ভ বেংকৰ সৈতে এক ত্রিপাক্ষিক চুক্তি কৰিব লাগিব| যদি নিৰ্দিষ্ট সময়ত পঞ্জাৱ চৰকাৰে মুলধন আৰু সুদ পৰিশোধ কৰিব নোৱাৰে, তেতিয়া সেই ধনৰ সমপৰিমাণ কেন্দ্ৰীয় কৰৰ অংশৰ পৰা কৰ্তন কৰি এছবিআই সংঘক প্ৰদান কৰা হ’ব।
      চ) ২০১৪-১৫লৈকে লিগেচি একাউন্টৰ বকেয়া নিষ্পত্তিৰ বাবে সেয়া হ’ব এককালীন পদক্ষেপ| পঞ্জাৱ চৰকাৰে চিচিএল ঘাটি পুৰণৰ বাবে প্ৰতি বছৰৰ বাজেটত পর্যাপ্ত ব্যৱস্থা কৰিব লাগিব। নিজা সম্পদেৰে ঋণ পৰিশোধ কৰাৰ বাবে পঞ্জাৱ চৰকাৰে সেৱা আৰু অন্যান্য শিতানৰ ৰাজসাহাৰ্য হ্ৰাস কৰিব লাগিব।
      *****

    AKT/VBA/SH/DB

    
    
    (Release ID: 1484868) Visitor Counter : 1
    
    

      Background release reference

      Cabinet approves Food Cash Credit to Punjab for food procurement operations - Resolution for the settlement of Legacy Accounts (upto crop season 2014-15)
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com