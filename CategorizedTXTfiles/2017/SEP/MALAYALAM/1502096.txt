      മാനവവിഭവശേഷി വികസന മന്ത്രാലയം

      രാജ്യാന്തര സാക്ഷരതാ ദിനം 2017
      Posted On: 07 SEP 2017 5:47PM by PIB Thiruvananthpuram


    അന്‍പതിയൊന്നാമത് രാജ്യാന്തര സാക്ഷരതാ ദിനം നാളെ(സെപ്റ്റംബര്‍ 08, 2017) ന്യൂഡല്‍ഹിയിലെ വിഗ്യാന്‍ ഭവനില്‍ ആഘോഷിക്കും. ഡിജിറ്റല്‍ ലോകത്തെ സാക്ഷരത എന്നതാണ് ഈ വര്‍ഷം യുണെസ്‌കോ പ്രഖ്യാപിച്ച സാക്ഷരതാ ദിന പ്രമേയം. സാക്ഷരതാ രംഗത്ത് മികച്ച പ്രവര്‍ത്തനം കാഴ്ച വച്ച സംസ്ഥാനങ്ങള്‍ക്കും, ജില്ലകള്‍ക്കും, ഗ്രാമ പഞ്ചായത്തുകള്‍ക്കും, എന്‍ജിഒകള്‍ക്കുമുള്ള സാക്ഷര്‍ ഭാരത് പുരസ്‌ക്കാരങ്ങള്‍ ഇതിനോടനുബന്ധിച്ച് സമ്മാനിക്കും.


    എല്ലാ വര്‍ഷവും സെപ്റ്റംബര്‍ 08-ാം തീയതിയാണ് ലോകമെമ്പാടും രാജ്യാന്തര സാക്ഷരതാ ദിനമായി ആഘോഷിക്കുന്നത്. 1965ല്‍ ഇതേ ദിവസമാണ് വിദ്യാഭ്യാസ മന്ത്രിമാരുടെ ലോക കോണ്‍ഗ്രസ് ടെഹ്‌റാനില്‍ ചേര്‍ന്ന് രാജ്യാന്തര തലത്തില്‍ വിദ്യാഭ്യാസ പരിപാടികളെ കുറിച്ച് ആദ്യമായി ചര്‍ച്ച ചെയ്യുന്നത്. 1966 നവംബറില്‍ യുണെസ്‌കോയുടെ 14-ാമത് സമ്മേളനത്തില്‍ വച്ചാണ് സെപ്റ്റംബര്‍ എട്ട് രാജ്യാന്തര സാക്ഷരതാ ദിനമായി പ്രഖ്യാപിച്ചത്. നിരക്ഷരതയ്‌ക്കെതിരെയുള്ള പോരാട്ടത്തില്‍ പൊതുജനാഭിപ്രായം രൂപീകരിക്കുകയാണ് സാക്ഷരതാ ദിനാചരണത്തിന്റെ മുഖ്യ ഉദ്ദേശ്യം. ദേശീയ സാക്ഷരതാ മിഷന്‍ അതോറിറ്റിയുടെ ആഭിമുഖ്യത്തില്‍ 1988 മുതലാണ് എല്ലാ വര്‍ഷവും രാജ്യാന്തര സാക്ഷരതാ ദിവസം രാജ്യത്ത് ആചരിക്കാന്‍ തുടങ്ങിയത്.

    
    
    (Release ID: 1502096) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in