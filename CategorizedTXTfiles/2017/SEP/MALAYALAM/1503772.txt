      രാജ്യരക്ഷാ മന്ത്രാലയം

      ഇന്ത്യ -പാക് ഡി.ജി.എം.ഒ. ചര്‍ച്ച
      Posted On: 22 SEP 2017 5:40PM by PIB Thiruvananthpuram


    ഇന്ത്യയുടെയും പാകിസ്ഥാന്റെയും മിലിറ്ററി ഓപ്പറേഷന്‍സ് ഡയറക്ടര്‍ ജനറല്‍മാര്‍ (ഡി.ജി.എം.ഒ.) തമ്മില്‍ ഇന്ന് ചര്‍ച്ച നടന്നു. പാകിസ്ഥാന്റെ ആവശ്യപ്രകാരം നടന്ന ചര്‍ച്ചയില്‍ ജമ്മു സെക്ടറിന് മറുവശത്തുള്ള പാകിസ്ഥാന്‍ സിവിലിയന്‍മാര്‍ക്ക് നേരെ ഇന്ത്യന്‍ സേന വെടിവയ്പ്പ് നടത്തിയതായി പാകിസ്ഥാന്‍ ഡി.ജി.എം.ഒ. ആരോപിച്ചു. അതേ സമയം ജമ്മു സെക്ടറില്‍ നടന്നിട്ടുള്ള എല്ലാ വെടി നിര്‍ത്തല്‍ ലംഘനങ്ങളും പാകിസ്ഥാന്‍ റെയിഞ്ചേഴ്‌സ് ആണ് തുടക്കമിട്ടതെന്നും അവിടെ വിന്യസിച്ചിട്ടുള്ള ബി.എസ്.എഫ്. സേനാംഗങ്ങള്‍ തക്കതായി പ്രതികരിക്കുക മാത്രമേ ചെയ്തിട്ടുള്ളുവെന്നും ഇന്ത്യന്‍ ഡി.ജി.എം.ഒ. വ്യക്തമാക്കി. ഇന്ത്യന്‍ സേന പാക് സിവിലിയന്‍മാര്‍ക്ക് നേരെ വെടിവച്ചിട്ടില്ലെന്ന് അദ്ദേഹം ഊന്നിപ്പറഞ്ഞു. ഇതിന് പുറമെ അമൃത്‌സര്‍ അതിര്‍ത്തിയിലെ പാകിസ്ഥാന്‍ പോസ്റ്റുകള്‍ക്ക് അടുത്ത് നിന്നുള്ള സായുധ നുഴഞ്ഞ് കയറ്റ ശ്രമങ്ങള്‍ തടയാനാണ് ബി.എസ്.എഫ് നിറയൊഴിച്ചതെന്നും അദ്ദേഹം വ്യക്തമാക്കി. നിയന്ത്രണ രേഖയിലുടനീളം ശാന്തിയും സമാധാനവും പുലര്‍ത്താന്‍ ഇന്ത്യന്‍ സൈന്യം ആത്മാര്‍ത്ഥമായി ശ്രമിക്കുകയാണെന്ന് ആവര്‍ത്തിച്ച ഇന്ത്യന്‍ ഡി.ജി.എം.ഒ. പാകിസ്ഥാനും അതിനായി ശ്രമിക്കണമെന്ന് ആവശ്യപ്പെട്ടു.

    
    
    (Release ID: 1503772) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in