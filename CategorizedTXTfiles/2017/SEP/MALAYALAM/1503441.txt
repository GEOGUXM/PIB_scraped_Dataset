      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      ആദ്യ പെന്‍ഷന്‍ അദാലത്ത് നാളെ ; പെന്‍ഷന്‍കാര്‍ക്കായുള്ള മൊബൈല്‍ ആപ്പും പ്രകാശനം ചെയ്യും
      Posted On: 19 SEP 2017 4:48PM by PIB Thiruvananthpuram


    കേന്ദ്ര ഗവണ്‍മെന്റ് സര്‍വ്വീസില്‍ നിന്ന് വിരമിച്ചവര്‍ക്കായുള്ള ആദ്യത്തെ പെന്‍ഷന്‍ അദാലത്ത് ന്യൂ ഡല്‍ഹിയില്‍ നാളെ നടക്കും. കേന്ദ്ര പേഴ്‌സണല്‍, പൊതു ആവലാതികളും പെന്‍ഷനുകളും വകുപ്പ് സഹമന്ത്രി ഡോ. ജിതേന്ദ്ര സിംഗ് ഉദ്ഘാടനം ചെയ്യും. ഗവണ്‍മെന്റ് സര്‍വ്വീസില്‍ ഇരുന്ന കാലത്തെ തങ്ങളുടെ അനുഭവങ്ങള്‍ പങ്കുവയ്ക്കുന്നതിനുള്ള പെന്‍ഷന്‍കാരുടെ 'അനുഭവ്' എന്ന പ്ലാറ്റ്‌ഫോമില്‍ മികച്ച സംഭാവനകള്‍ നല്‍കിയ പെന്‍ഷന്‍കാര്‍ക്കുള്ള പുരസ്‌ക്കാരങ്ങളും അദ്ദേഹം സമ്മാനിക്കും. പെന്‍ഷന്‍കാര്‍ക്കായുള്ള പ്രത്യക പോര്‍ട്ടലും മൊബൈല്‍ ആപ്പും ഇതോടൊപ്പം പുറത്തിറക്കും.


    കേന്ദ്ര ഗവണ്‍മെന്റ് പെന്‍ഷന്‍കാര്‍ക്കായുള്ള ക്ഷേമ നടപടികളുടെ ഭാഗമായി അടുത്ത് തന്നെ വിരമിക്കാന്‍പോകുന്ന 300 ജീവനക്കാര്‍ക്കായി പ്രീ റിട്ടയര്‍മെന്റ് കൗണ്‍സിലിന്‍ സംബന്ധിച്ച ശില്‍പ്പശാലയും സംഘടിപ്പിച്ചിട്ടുണ്ട്. മുതിര്‍ന്ന പൗരന്‍മാര്‍ക്കായുള്ള ആദായ നികുതി ഇളവുകള്‍, നിക്ഷേപങ്ങള്‍, ധനകാര്യ ആസൂത്രണം എന്നിവ സംബന്ധിച്ച സെഷനും ഒരുക്കിയിട്ടുണ്ട്.


    പരാതിയുള്ള പെന്‍ഷന്‍കാരെയും, ബന്ധപ്പെട്ട വകുപ്പിനെയും, ബാങ്ക്, സി.ജി.എച്ച്.എസ്. പ്രതിനിധികള്‍ തുടങ്ങിയവരെ ഒരു മേശയ്ക്ക് ചുറ്റും ഇരുത്തി പ്രശ്‌ന പരിഹാരം സാധ്യമാക്കുകയെന്ന ലക്ഷ്യത്തോടെയുള്ള പെന്‍ഷന്‍ അദാലത്ത് പരമ്പരയില്‍ ആദ്യത്തെതാണ് നാളെ നടക്കുക. പെന്‍ഷന്‍ വകുപ്പിന്റെ പോര്‍ട്ടല്‍ മുഖാന്തരം പെന്‍ഷന്‍കാര്‍ക്ക് ഇപ്പോള്‍ ലഭിച്ചുകൊണ്ടിരിക്കുന്ന സേവനങ്ങള്‍ മൊബൈല്‍ ഹാന്റ്‌സെറ്റില്‍ ലഭ്യമാക്കുന്നതിന് വേണ്ടിയുള്ളതാണ് മൊബൈല്‍ ആപ്പ്. വിരമിക്കാന്‍ പോകുന്ന ജീവനക്കാര്‍ക്ക് ഇത് ഉപയോഗിച്ച് പെന്‍ഷന്‍ കണക്ക് കൂട്ടാനും, പെന്‍ഷന്‍ അനുവദിച്ച് കിട്ടുന്നതിലെ പുരോഗതി വിലയിരുത്താനും കഴിയും.

    
    
    (Release ID: 1503441) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in