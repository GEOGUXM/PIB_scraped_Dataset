      കൃഷി മന്ത്രാലയം

      കാര്‍ഷിക മേഖലയ്ക്ക് 2017-18 ല്‍ 62.37 കോടി രൂപ ധനമന്ത്രാലയം അനുവദിച്ചു
      Posted On: 19 SEP 2017 4:51PM by PIB Thiruvananthpuram


    കാര്‍ഷിക മേഖലയുടെ പ്രാധാന്യം കണക്കിലെടുത്ത് ഏറ്റവും മുന്തിയ പരിഗണനയാണ് കാര്‍ഷികോല്‍പ്പാദന വര്‍ദ്ധനയ്ക്കും ഉല്‍പ്പന്നങ്ങളുടെ ന്യായവില ഉറപ്പാക്കുന്നതിനും ഗവണ്‍മെന്റ് നല്‍കുന്നതെന്ന് കേന്ദ്ര കൃഷി കര്‍ഷകക്ഷേമ മന്ത്രി ശ്രീ. രാധാ മോഹന്‍ സിംഗ് പറഞ്ഞു. 2017-18 ല്‍ ധനമന്ത്രാലയം 62.376 കോടി രൂപ കാര്‍ഷിക മേഖലയ്ക്ക് അനുവദിച്ചിട്ടുണ്ടെന്നും അദ്ദേഹം അറിയിച്ചു. ന്യൂ ഡല്‍ഹിയില്‍ 2017-18 ലെ റാബി സമ്മേളനത്തെ അഭിസംബോധന ചെയ്യുകയായിരുന്നു കൃഷി മന്ത്രി. ഓരോ വിളയ്ക്കുമുള്ള ഉല്‍പ്പാദന ലക്ഷ്യവും സംസ്ഥാനങ്ങള്‍ക്കുള്ള വിതരണ രീതിയുമാണ് റാബി സമ്മേളനം നിശ്ചയിക്കുക. എണ്ണകുരുക്കളുടെ ഉല്‍പ്പാദനവും ഉല്‍പ്പാദനക്ഷമതയും വര്‍ദ്ധിപ്പിക്കാന്‍ കൂടുതല്‍ ഊന്നല്‍ നല്‍കും. ഇതിനായി ദേശീയ എണ്ണക്കുരു - എണ്ണപ്പന ദൗത്യം ആരംഭിച്ചിട്ടുണ്ട്.


    കാര്‍ഷിക രംഗത്തെ കൂട്ടായ ശ്രമങ്ങളുടെ ഫലമായി 2016-17 ല്‍ രാജ്യത്ത് 275.68 ദശലക്ഷം ടണ്ണിന്റെ ഭക്ഷ്യ ധാന്യ ഉല്‍പ്പാദനം ഉണ്ടായി. നടപ്പ് വര്‍ഷത്തെ ഉല്‍പ്പാദനം 18.67 ദശലക്ഷം ടണ്ണാണ്. കഴിഞ്ഞ 5 വര്‍ഷത്തെ ശരാശരി ഉല്‍പ്പാദനത്തെക്കാള്‍ കൂടുതലാണിത്. 2016-17 ലെ അരി ഉല്‍പ്പാദനം 110.15 ദശലക്ഷം ടണ്ണാണ്. 98.38 ദശലക്ഷം ടണ്ണാണ് ഗോതമ്പിന്റെ ഉല്‍പ്പാദനം.
    ND MRD – 736

    
    
    (Release ID: 1503443) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in