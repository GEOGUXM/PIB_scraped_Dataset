      കുടിവെള്ള, ശുചീകരണ മന്ത്രാലയം

      ആന്ധ്രാപ്രദേശ് 2018 മാര്‍ച്ചോടെ സമ്പൂര്‍ണ്ണ വെളിയിട വിസര്‍ജ്ജന വിമുക്ത സംസ്ഥാനമാകും
      Posted On: 21 SEP 2017 5:10PM by PIB Thiruvananthpuram


    ആന്ധ്രാപ്രദേശ് 2018 മാര്‍ച്ച് മാസത്തോടെ സമ്പൂര്‍ണ്ണ വെളിയിട വിസര്‍ജ്ജവ വിമുക്ത സംസ്ഥാനമാകുമെന്ന് മുഖ്യമന്ത്രി ശ്രീ. എന്‍. ചന്ദ്രബാബു നായിഡു പ്രഖ്യാപിച്ചു. സ്വച്ഛതാ ഹി സേവ കാമ്പയിന്റെ ഭാഗമായി വിജയവാഡയില്‍ സംഘടിപ്പിച്ച കളക്ടര്‍മാരുടെ യോഗത്തില്‍ വച്ചാണ് ആന്ധ്രാപ്രദേശ് മുഖ്യമന്ത്രി ഇക്കാര്യം പ്രഖ്യാപിച്ചത്. ഒക്‌ടോബര്‍ 02 ഓട് കൂടി മധ്യപ്രദേശില്‍ ഒരു ലക്ഷം ശൗചാലയങ്ങള്‍ പുതിയതായി നിര്‍മിക്കും. മഹാരാഷ്ട്രയിലും, ജമ്മു കാശ്മീരിലും സ്വച്ഛ് ഹി സേവാ കാമ്പയിന്റെ ഭാഗമായി ശുചീകരണ യജ്ഞങ്ങള്‍ നടന്നു. ഖര, ദ്രാവക മാലിന്യ സംസ്‌കരണ പ്രവര്‍ത്തനങ്ങള്‍ കാമ്പയിന്റെ ഭാഗമായി മിസോറാമിലും, ചത്തീസ്ഗഢിലും നടന്നു. രാജസ്ഥാനില്‍ ശുചീകരണ പ്രവര്‍ത്തനങ്ങളെക്കുറിച്ചുള്ള ബോധവത്കരണത്തിനായി സ്വച്ഛതാചിത്രണ്‍ എന്ന പേരില്‍ പൊതുചുവരുകളിലും, ജലസംഭരണികളിലും ചിത്രരചന നടന്നു. ശുചിത്വത്തിനായുള്ള ശ്രമങ്ങളുടെ ഭാഗമാകാന്‍ ജനങ്ങളെ ക്ഷണിച്ചുകൊണ്ടുള്ളതാണ് 2017 സെപ്റ്റംബര്‍ 15 മുതല്‍ ഒക്‌ടോബര്‍ 02 വരെ രാജ്യമെമ്പാടും നടക്കുന്ന സ്വച്ഛ് ഹി സേവാ കാമ്പയിന്‍.

    
    
    (Release ID: 1503644) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in