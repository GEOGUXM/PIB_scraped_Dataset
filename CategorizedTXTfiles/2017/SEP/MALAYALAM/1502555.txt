      PIB Headquarters

      മാധ്യമ പ്രവര്‍ത്തകര്‍ക്കായി തിരുവനന്തപുരത്ത് പാസ്സ്‌പോര്‍ട്ട് മേള
      Posted On: 11 SEP 2017 5:34PM by PIB Thiruvananthpuram


    തിരുവന്തപുരം റീജിയണല്‍ പാസ്‌പോര്‍ട്ട് ഓഫീസിന്റെ അധികാര പരിധിയില്‍പ്പെടുന്ന പ്രദേശങ്ങളിലെ പത്ര - ദൃശ്യ മാധ്യമ സ്ഥാപനങ്ങളിലെ മാധ്യമ പ്രവര്‍ത്തകര്‍ക്കും, ജീവനക്കാര്‍ക്കും, അവരുടെ കുടുംബാംഗങ്ങള്‍ക്കും വേണ്ടി മാത്രമായി ഈ മാസം 23 ന് (2017 സെപ്റ്റംബര്‍ 23 ശനി) വഴുതക്കാട്ടെ പാസ്സ്‌പോര്‍ട്ട് സേവാ കേന്ദ്രത്തില്‍ പാസ്സ്‌പോര്‍ട്ട് മേള സംഘടിപ്പിക്കും.
    പുതിയ പാസ്സ്‌പോര്‍ട്ടിന് അപേക്ഷിക്കാനോ, പാസ്സ്‌പോര്‍ട്ട് പുതുക്കാനോ ഉള്ള അപേക്ഷകള്‍ നിശ്ചിത ഫീസിനോടൊപ്പം ഓണ്‍ലൈനായി സമര്‍പ്പിക്കണം. അപേക്ഷയുടെ റഫറന്‍സ് നമ്പറും (എ.ആര്‍.എന്‍.) ആവശ്യമായ രേഖകളുടെ അസ്സലും, സ്വന്തമായി അറ്റസ്റ്റ് ചെയ്ത അവയുടെ പകര്‍പ്പും, മേളയ്ക്ക് എത്തുന്ന അപേക്ഷകര്‍ ഒപ്പം കൊണ്ടുവരണമെന്ന് റീജിയണല്‍ പാസ്സ്‌പോര്‍ട്ട് ഓഫീസര്‍ ശ്രീ. ആഷിഖ് കാരാട്ടില്‍ അറിയിച്ചു.


    

    
    (Release ID: 1502555) Visitor Counter : 2
    
    
      Read this release in: English