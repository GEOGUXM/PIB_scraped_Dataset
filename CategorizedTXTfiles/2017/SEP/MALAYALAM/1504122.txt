      പ്രത്യേക സേവനങ്ങളും ഫീച്ചറുകളും

      കഞ്ചന്‍ദേവിയുടെ ഇച്ഛാശക്തി ; ജാര്‍ഖണ്ഡ് പൂര്‍വ പഞ്ചായത്ത് വെളിയിട മുക്തം
      Posted On: 26 SEP 2017 9:35AM by PIB Thiruvananthpuram


    വിധേയത്വത്തില്‍ നിന്നും സ്ത്രീ വിവേകത്തിലേക്കുണര്‍ന്നപ്പോള്‍ ഒരു നാടിനുണ്ടായ പരിവര്‍ത്തനങ്ങളാണ്ജാര്‍ഖണ്ഡിലെ കഞ്ചന്‍ ദേവിയുടേത്. കാണ്‍പൂരില്‍ നിന്നും ജാര്‍ഖണ്ഡിലേക്ക് മരുമകളായാണ് കഞ്ചന്‍ ദേവി എത്തിയത്. ജാര്‍ഖണ്ഡിലെ ബൊക്കോറോജില്ലയിലെ ബെര്‍മോ ബ്ലോക്കിലെ ജരിതാഈസ്റ്റ് പഞ്ചായത്തിലാണ്കാഞ്ചന്‍ദേവിയെ വിവാഹം കഴിച്ചുകൊണ്ടുവന്നത്. അദ്ധ്യാപികയായ കഞ്ചന്‍ദേവിക്ക് ഭര്‍ത്തൃഭവനില്‍ എത്തിയപ്പോള്‍ ആദ്യമുണ്ടായ ഞെട്ടല്‍ അവിടെശൗചാലയമില്ലെന്നറിഞ്ഞപ്പോഴായിരുന്നു. എന്നാല്‍ അനുസരണയുള്ള ഒരു മരുമകള്‍ എന്ന നിലയില്‍ അവര്‍ അത് നിശബ്ദം അനുഭവിച്ചു. അതിരാവിലെ മറ്റുള്ള സ്ത്രികളുമൊത്ത് വെളിയിടങ്ങളില്‍വിസര്‍ജ്ജനത്തിന് പോകുക അവരുംശീലമാക്കി. കാലക്രമേണ അതൊരുശീലമായി മാറിയെങ്കിലും, അതുണ്ടാക്കിയ നാണവും ചളിപ്പും ഒരിക്കലും അവരെവിട്ടുപോയിരുന്നുമില്ല.
    വെള്ളത്തിന്‌പോലും റേഷനുണ്ടായിരുന്ന പഞ്ചായത്തായിരുന്നു അത്. ഒരു ദശകത്തിന് മുമ്പ് വാഹനങ്ങളില്‍വെള്ളംകൊണ്ടുവന്ന് ഓരോ വീടിനും നിശ്ചിത അളവിന് വെള്ളംലഭ്യമാക്കുകയെന്നതായിരുന്നു രീതി. ലഭിച്ചിരുന്ന വെള്ളം ശുദ്ധമായിരുന്നില്ലെന്ന് മാത്രമല്ല, അത് ആവശ്യത്തിന് കിട്ടിയിരുന്നുമില്ല. കൂടാതെവിതരണസംവിധാനം സുസ്ഥിരവുമായിരുന്നില്ല. ഗ്രാമം അനുഭവിച്ചിരുന്ന ഈ പ്രശ്‌നത്തിന് പരിഹാരം കാണാന്‍ മുന്‍കൈയെടുത്തവരില്‍ കഞ്ചനും ഒരാളായിരുന്നു. ദാമോദര്‍ നദിയുടെ തീരത്തായിരുന്ന ഗ്രാമത്തിലെ ഒരുജലസംഭരണയിലേക്ക് നദിയില്‍ നിന്നും വെള്ളം എത്തിച്ച് ഒരു മോട്ടോറിന്റെസഹായത്തോടെ അത് തടസമില്ലാതെ എല്ലാ വീടുകളിലേക്കും വിതരണംചെയ്യുന്നതിനുള്ള പദ്ധതി അവര്‍ നടപ്പാക്കി.
    ഈ ഉത്സാഹവും ആവേശവുംകൊണ്ട് 859 കുടുംബങ്ങള്‍ വസിക്കുന്ന ആ പഞ്ചായത്ത് ആദ്യമായി 2010 ല്‍ അവരെ തങ്ങളുടെ ഗ്രാമമുഖ്യയായിതെരഞ്ഞെടുത്തു. അതിനുശേഷം രണ്ടാംതവണയും പഞ്ചായത്ത് ആ ചുമതല അവരെത്തന്നെ ഏല്‍പ്പിച്ചു.


    
    നാലുമക്കളുടെ അമ്മയായ അവര്‍ശുചിത്വ ഭാരതദൗത്യത്തെ കുറിച്ച് അറിഞ്ഞതോടെ മറ്റൊരു സാമൂഹികവിപ്ലവത്തിനും അവിടെതുടക്കം കുറിയ്ക്കുകയായിരുന്നു. 2014 ഓഗസ്റ്റ് 15ന് ചുവപ്പ്‌കോട്ടയില്‍ പ്രധാനമന്ത്രി നടത്തിയ പ്രസംഗം ശ്രദ്ധിച്ചപ്പോഴാണ് അവര്‍ ഇതിനെക്കുറിച്ച് ബോധവതിയായത്. അത് അവര്‍ക്ക് അവിശ്വസനീയമായ ഒരു പ്രേരകശക്തിയായി മാറി. എല്ലാ വീടുകള്‍ക്കും ശൗചാലയമുണ്ടാകുകയെന്നത് എത്ര വിസ്മയകരമാകുമെന്ന ചിന്ത അവരുടെ മനസിലൂടെഓടിപ്പോയി.
    ഉദ്ദേശിക്കുന്ന കാര്യങ്ങള്‍ പ്രവൃത്തിപഥത്തിലെത്തിക്കുന്നതിന് അതീവ ഇച്ഛാശക്തിയുള്ള അവര്‍ ഉടന്‍ തന്നെ ജില്ലാ ഭരണകൂടവുമായി ബന്ധപ്പെട്ടു. എല്ലാവരുംശൗചാലയം നിര്‍മ്മിക്കേണ്ടതിന്റേയും അത് ഉപയോഗിക്കേണ്ടതിന്റെയും ആവശ്യകതയെക്കുറിച്ചുള്ള ബോധവല്‍ക്കരണ-ഉത്തേജന പരിപാടിയില്‍ ഗ്രാമവാസികളെ മുഴുവന്‍ പങ്കെടുപ്പിക്കാന്‍ അവര്‍ക്ക് കഴിഞ്ഞു. കിട്ടിയ ഓരോ അവസരത്തിലും,വെളിയിടങ്ങളില്‍വിസര്‍ജ്ജനം നടത്തുന്നതുംരോഗങ്ങള്‍ വ്യാപിക്കുന്നതുംതമ്മിലുള്ള ബന്ധത്തെക്കുറിച്ച് അവര്‍ മറ്റുള്ളവരെബോധവല്‍ക്കരിച്ചു, അതോടൊപ്പം ഏറ്റവുംസുരക്ഷിതമായ ശൗച്യരീതികള്‍ പിന്തുടരാന്‍ ഉദ്‌ബോധിപ്പിക്കുകയുംചെയ്തു.


    അതോടൊപ്പം ഗ്രാമത്തില്‍സ്വന്തമായി ഭൂമിയില്ലാത്തവര്‍ക്കും വാടകയ്ക്ക് താമസിക്കുന്നവര്‍ക്കുമായി രണ്ടു പൊതുശൗചാലയങ്ങള്‍ നിര്‍മ്മിക്കുന്നതിനും കഞ്ചന്‍ ആണ് പ്രേരകശക്തിയായത്. നദീതീരത്തിനോട്‌ചേര്‍ന്നും ചന്തയ്ക്ക് സമീപത്തുമായാണ് അവ നിര്‍മ്മിച്ചത്. അതോടൊപ്പം ഖരമാലിന്യനിര്‍മ്മാര്‍ജ്ജനത്തിന് ഒരു സംവിധാനത്തിനും അവര്‍രൂപം നല്‍കി. ഇന്ന് പ്രധാനപ്പെട്ട സ്ഥലങ്ങളിലായി എട്ടു സഞ്ചരിക്കുന്ന ചരക്ക് സംഭരണ സംവിധാനങ്ങളുണ്ട്. അവ വീടുകളില്‍ നിന്നും ഖരമാലിന്യങ്ങള്‍ ശേഖരിക്കുന്നു. അതിനുശേഷം അവ തരംതിരിക്കും. അതില്‍ അജൈവമാലിന്യങ്ങള്‍ പുനചക്രമണത്തിന് അയക്കുകയും മറ്റുള്ളവ പൊതുഭൂമി നികത്തലിനും മറ്റും ഉപയോഗിക്കുകയുംചെയ്യുന്നു.
    ഇന്ന് ആ പഞ്ചായത്തിന് 100 ശതമാനം ശുചിത്വസംരക്ഷണമുണ്ട്. ഈ ശുചിത്വസംവിധാനങ്ങള്‍ തന്റെ ഗ്രാമത്തില്‍ശരിയായി പരിപാലിക്കപ്പെടുന്നുവെന്ന് ഉറപ്പുവരുത്തുന്നതിനും ഗ്രാമമുഖ്യതാല്‍പര്യംകാട്ടുന്നുണ്ട്. അതിനുപുറമെ ഗ്രാമവാസികള്‍ക്ക് ജലവിതരണമോ, മാലിന്യമോ ഉള്‍പ്പെടെ എന്ത്പ്രശ്‌നത്തിനും അവരെ സമീപിക്കാം. അവര്‍ വളരെകാര്യക്ഷമമായി തന്നെ അത് പരിഹരിച്ചുകൊടുക്കാറുമുണ്ട്.
    

    
    (Release ID: 1504122) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in