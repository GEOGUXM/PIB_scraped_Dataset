      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      സദ്ഭരണത്തെ കുറിച്ചുള്ള പ്രാദേശിക സമ്മേളനം ഗോവയില്‍
      Posted On: 13 SEP 2017 5:23PM by PIB Thiruvananthpuram


    
    കേന്ദ്ര അഡ്മിനിസ്‌ട്രേറ്റീവ് റിഫോംസ് & പബ്ലിക് ഗ്രീവാന്‍സസ് വകുപ്പ് സദ്ഭരണം എന്ന വിഷയത്തില്‍ നടത്തുന്ന ദ്വിദിന പ്രാദേശിക സമ്മേളനത്തിന് നാളെ(സെപ്റ്റംബര്‍ 14) ഗോവയില്‍ തുടക്കമാകും. ഗോവ ഗവണ്‍മെന്റുമായി സഹകരിച്ച് നടത്തുന്ന സമ്മേളനം കേന്ദ്ര അഡ്മിനിസ്‌ട്രേറ്റീവ് റിഫോംസ് & പബ്ലിക് ഗ്രീവാന്‍സസ് വകുപ്പ് സെക്രട്ടറി ശ്രീ സി. വിശ്വനാഥ് ഉദ്ഘാടനം ചെയ്യും. കേന്ദ്ര പേഴ്‌സണല്‍, പബ്ലിക് ഗ്രീവാന്‍സസ് & പെന്‍ഷന്‍സ് സഹമന്ത്രി ഡോ. ജിതേന്ദ്ര സിങ്ങ്, ഗോവ മുഖ്യമന്ത്രി ശ്രീ മനോഹര്‍ പരീക്കര്‍ എന്നിവര്‍ 2017 സെപ്റ്റംബര്‍ 15ന് നടക്കുന്ന സമാപന സമ്മേളനത്തില്‍ പങ്കെടുക്കും.
    25 സംസ്ഥാനങ്ങളിലെയും കേന്ദ്ര ഭരണ പ്രദേശങ്ങളിലെയും പ്രതിനിധികള്‍ സമ്മേളനത്തില്‍ പങ്കെടുക്കും. പൗര കേന്ദ്രീകൃത ഭരണം, ഇ-ഗവേണന്‍സിലൂടെ കാര്യക്ഷമമായി പൊതു സേവനങ്ങളുടെ വിതരണം, സുതാര്യവും ഉത്തരവാദിത്തപൂര്‍ണ്ണവുമായ ഭരണനിര്‍വഹണം എന്നിവ നടപ്പാക്കുന്നത് സംബന്ധിച്ച അനുഭവപാഠങ്ങള്‍ പങ്കുവയ്ക്കുന്നതിനുള്ള പൊതു പ്ലാറ്റ്‌ഫോമാണ് സമ്മേളനം. ഇത്തരത്തിലുള്ള 26 പ്രാദേശിക സമ്മേളനങ്ങള്‍ കേന്ദ്ര അഡ്മിനിസ്‌ട്രേറ്റീവ് റിഫോംസ് & പബ്ലിക് ഗ്രീവാന്‍സസ് വകുപ്പ് ഇതേ വരെ നടത്തിയിട്ടുണ്ട്.

    
    
    (Release ID: 1502733) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in