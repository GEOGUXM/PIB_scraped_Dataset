      PIB Headquarters

      റബ്ബറുത്പന്നനിര്‍മ്മാണത്തില്‍ വിദഗ്ധപരിശീലനം
      Posted On: 06 SEP 2017 7:17PM by PIB Thiruvananthpuram


    റബ്ബറുത്പന്നനിര്‍മ്മാണത്തില്‍ റബ്ബര്‍ബോര്‍ഡ് വിദഗ്ധപരിശീലനം നല്‍കുന്നു. ഉത്പന്നങ്ങളുടെ ഗുണമേന്മാനിയന്ത്രണം; റബ്ബര്‍ പ്രോസസിങ് എഞ്ചിനീയറിങ്ങും തകരാറുകള്‍ കണ്ടെത്തലും; പ്രോസസ് കണ്‍ട്രോള്‍ ടെസ്റ്റ്; റിവേര്‍സ് എഞ്ചിനീയറിങ്; ഇഞ്ചക്ഷന്‍ മൗള്‍ഡിങ്; കോംപൗണ്ട് ഡിസൈന്‍; മെറ്റല്‍ ബോണ്ടിങ് തുടങ്ങിയ വിഷയങ്ങള്‍ ഉള്‍പ്പെടുത്തിക്കൊണ്ടുള്ള പരിശീലനം സെപ്റ്റംബര്‍ 11 മുതല്‍ 15 വരെ കോട്ടയത്തുള്ള റബ്ബര്‍ ട്രെയിനിങ് ഇന്‍സ്റ്റിറ്റ്യൂട്ടില്‍ വച്ച് നടക്കും. ഫീസ് ദിനംപ്രതി 5000 രൂപ (18 ശതമാനം ജിഎസ്ടി പുറമെ). ആവശ്യമുള്ള ദിവസങ്ങളില്‍ മാത്രമായും പരിശീലനത്തില്‍ പങ്കെടുക്കാം. പട്ടികജാതി-പട്ടികവര്‍ഗ്ഗത്തില്‍പെട്ടവര്‍ക്ക,് ജാതിസര്‍ട്ടിഫിക്കറ്റ് ഹാജരാക്കുന്ന പക്ഷം, ഫീസിനത്തില്‍ 50 ശതമാനം ഇളവു ലഭിക്കുന്നതാണ്. താമസസൗകര്യം ആവശ്യമുള്ളവര്‍ ദിനംപ്രതി 300 രൂപ അധികം നല്‍കണം.


    പരിശീലനത്തില്‍ പങ്കെടുക്കുന്നതിന് ഫീസ് അടച്ചതിന്റെ രേഖയും അപേക്ഷകന്റെ ഫോണ്‍ നമ്പറും സഹിതം ഇമെയിലായോ (training@rubberboard.org.in)റബ്ബര്‍ ട്രെയിനിങ് ഇന്‍സ്റ്റിറ്റ്യൂട്ടില്‍ നേരിട്ടോ അപേക്ഷിക്കേണ്ടതാണ്. പരിശീലനഫീസ് ഡയറക്ടര്‍ (ട്രെയിനിങ്), റബ്ബര്‍ ട്രെയിനിങ് ഇന്‍സ്റ്റിറ്റ്യൂട്ട്, കോട്ടയം - 686009 എന്ന വിലാസത്തില്‍ മണിയോര്‍ഡര്‍/ഡിമാന്റ് ഡ്രാഫ്റ്റ്/അക്കൗണ്ട് ട്രാന്‍സ്ഫര്‍ (സെന്‍ട്രല്‍ ബാങ്ക് ഓഫ് ഇന്ത്യയുടെ ഐ.എഫ്.എസ്. കോഡ് - CBIN0284156 അക്കൗണ്ട് നമ്പര്‍ 1450300184ലേക്ക്) ആയി അടയ്ക്കാവുന്നതാണ്. കൂടുതല്‍ വിവരങ്ങള്‍ക്ക് ഫോണ്‍ 0481 2353325, 2353127, 9249415560. ഫാക്‌സ്: 0481 2353187..
    

    
    (Release ID: 1501996) Visitor Counter : 2