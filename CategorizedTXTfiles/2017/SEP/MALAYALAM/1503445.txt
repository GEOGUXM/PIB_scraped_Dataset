      സൂക്ഷ്മ, ചെറുകിട, ഇടത്തരം മന്ത്രാലയം

      പ്രധാനമന്ത്രിയുടെ തൊഴില്‍ ഉല്‍പാദന പദ്ധതിയെക്കുറിച്ചുള്ള അവലോകന പഠനം
      Posted On: 19 SEP 2017 4:55PM by PIB Thiruvananthpuram


    ഗുരുഗ്രാമിലെ മാനേജ്‌മെന്റ് വികസന സ്ഥാപനം (എംഡിഐ) നടത്തിയ പ്രധാനമന്ത്രിയുടെ തൊഴില്‍ ഉല്‍പ്പാദന പദ്ധതി(പി.എം.ഇ.ജി.പി) യെക്കുറിച്ചുള്ള അവലോകന പഠനം കേന്ദ്ര സൂക്ഷ്മ, ചെറുകിട ഇടത്തരം സംരംഭകത്വ മന്ത്രി ശ്രീ. ഗിരിരാജ് സിംഗിന് സമര്‍പ്പിച്ചു.
    
    2017 ജനുവരിയിലാണ് പി.എം.ഇ.ജി.പിയുടെ അവലോകന പഠനം നടത്തായി മാനേജ്‌മെന്റ് വികസന ഇന്‍സ്റ്റിറ്റ്യൂട്ടിനെ നിയോഗിച്ചത്.


    തൊഴിലവസരങ്ങള്‍ സൃഷ്ടിക്കല്‍, തൊഴില്‍രഹിതരായ യുവാക്കളുടെയും നഗര ഗ്രാമീണ കരകൗശല തൊഴിലാളികളുടെയും വരുമാനം വര്‍ദ്ധിപ്പിക്കല്‍, പദ്ധതി നടപ്പാക്കുമ്പോള്‍ നേരിടുന്ന പ്രധാന പ്രശ്‌നങ്ങള്‍, അവ പരിഹരിക്കാനുള്ള നിര്‍ദേശങ്ങള്‍ എന്നിവ വിലയിരുത്തുകയായിരുന്നു പഠനത്തിന്റെ ലക്ഷ്യം.


    പഠനത്തിന്റെ പ്രധാന നിരീക്ഷണങ്ങള്‍:
    1. പദ്ധതിയിലൂടെ സുസ്ഥിരമായ തൊഴില്‍ ലഭ്യമാക്കാന്‍ കഴിഞ്ഞു. ഈ പദ്ധതിക്ക് കീഴില്‍ സ്ഥാപിച്ച യൂണിറ്റുകള്‍ വര്‍ഷം മുഴുവനും, കുറെ വര്‍ഷത്തേക്കും തൊഴില്‍ ലഭ്യമാക്കാനാകും.
    2. പദ്ധതിക്ക് നല്ല പ്രാപ്തി ഉണ്ട് (സാമൂഹിക, വിദ്യാഭ്യാസ, ദേശ പാശ്ചാത്തലത്തിന്റെ അടിസ്ഥാനത്തില്‍ സമൂഹത്തിലെ മിക്കവാറും എല്ലാ വിഭാഗങ്ങളിലും)
    3. ഓരോ പദ്ധതി വഴിയുള്ള ശരാശരി തൊഴില്‍: 7.62
    4. ഒരു യൂണിറ്റ് തൊഴില്‍ ഉണ്ടാക്കുന്നതിന്റെ ശരാശരി ചെലവ് : 96,209 രൂപ
    5. ഒരു യൂണിറ്റ് തൊഴില്‍ സൃഷ്ടിക്കുന്നതിന്റെ പരമാവധി ചെലവ് 2,75,621 രൂപ (നാഗാലാന്‍ഡ്)
    6. ഒരു യൂണിറ്റ് തൊഴില്‍ സൃഷ്ടിക്കുന്നതിനുള്ള കുറഞ്ഞ ചെലവ് : 64,735 രൂപ (തമിഴ്‌നാട്)
    7. പദ്ധതിയുടെ ശരാശരി ചെലവ് : 7,33,423 രൂപ
    
    പ്രശ്‌ന മേഖലകള്‍:
    1. വിവിധ ഘട്ടങ്ങളില്‍ വായ്പ അനുവദിക്കുന്നതിലെ കാലതാമസം.
    2. ഈടായി വസ്തുവകകള്‍ ആവശ്യപ്പെടല്‍
    3. മാര്‍ജിന്‍ പണം ക്രമീകരിക്കലിലെയും തിട്ടപ്പെടുത്തലിലെയും കാലതാമസം.
    4. രേഖകളുടെ സൂക്ഷിപ്പ്, കൈത്താങ്ങ് നല്‍കല്‍, നടപ്പാക്കല്‍ ഏജന്‍സികള്‍ക്ക് വിവര ലഭ്യതയും റിപ്പോര്‍ട്ടിംഗും.
    5. ഉല്‍പ്പന്നങ്ങള്‍ക്കായുള്ള വിപണി കണ്ടെത്തല്‍.
    
    പ്രധാന ശുപാര്‍ശകള്‍:
    1. കൂടുതല്‍ ഫീല്‍ഡ് ഓഫീസര്‍മാരുടെ ലഭ്യത (ഗുണഭോക്താക്കളും ഏജന്‍സികളും തമ്മിലുള്ള പ്രധാന കണ്ണിയായ അവര്‍ ഇപ്പോള്‍ എണ്ണത്തില്‍ വിരളമാണ്)
    2. ഇഡിപി പരിശീലന ഉള്ളടക്കം കൂടുതല്‍ പ്രസക്തവും കഠിനവും ആയിരിക്കണം, ഓണ്‍ലൈന്‍ ഇഡിപി പ്രോത്സാഹിപ്പിക്കണം.
    3. അംഗീകാരമുള്ള പേരുകേട്ട സാങ്കേതിക, മാനേജുമെന്റ് ഇന്‍സ്റ്റിറ്റ്യൂട്ടുകളായ ഐഐടികള്‍, ഐഐഎംഎസ് തുടങ്ങിയവയുടെ പങ്കാളിത്ത ഓണ്‍ലൈന്‍ കോഴ്‌സുകളില്‍ ഉള്ളടക്ക പങ്കാളിത്തം
    4. ഇന്ത്യയിലും വിദേശത്തുമുള്ള മുന്‍നിര മാനേജ്‌മെന്റ് സ്ഥാപനങ്ങളില്‍ പരിശീലനം നല്‍കാന്‍ ഏജന്‍സികളെ പരിഗണിക്കല്‍.
    5. പരിശീലന കാലത്തെ തിരിച്ചറിയലിനായി ആധാറുമായുള്ള സംയോജനം.
    6. വായ്പ തിരിച്ചടയ്ക്കാന്‍ ഗുണഭോക്താക്കളെ പ്രേരിപ്പിക്കുന്നതിന് മാര്‍ജിന്‍ മണി ഫലപ്രദമായി അഡ്ജസ്റ്റ് ചെയ്തവര്‍ക്ക് രണ്ടാം വട്ട സബ്‌സിഡി വായ്പയ്ക്കുള്ള (സബ്‌സിഡി 15%) അവസരം നല്‍കണം.
    7. വായ്പാ അപേക്ഷയിന്‍മേല്‍ (അംഗീകാരം അല്ലെങ്കില്‍ നിരസിക്കല്‍) തീരുമാനമെടുക്കാന്‍ ബാങ്കുകളില്‍ സമയ പരിധി (60 അല്ലെങ്കില്‍ 90 ദിവസം) വയ്ക്കണം.
    8. വായ്പയുടെ ക്യാഷ് ക്രെഡിറ്റ് അക്കൗണ്ട് (സിസിഎ) ഘടകം കുറയ്ക്കാവുന്നതാണ്. പരമാവധി സിസിഎ ആകെ വായ്പയുടെ 40% വരെയാകാം.

    
    
    (Release ID: 1503445) Visitor Counter : 7
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in