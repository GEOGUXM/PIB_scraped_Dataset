      കുടിവെള്ള, ശുചീകരണ മന്ത്രാലയം

      സ്വച്ഛ ഭാരത് മാധ്യമ പുരസ്‌ക്കാരങ്ങള്‍ക്ക് അപേക്ഷകള്‍ ക്ഷണിച്ചു
      Posted On: 21 SEP 2017 5:09PM by PIB Thiruvananthpuram


    കേന്ദ്ര കുടിവെള്ള, ശുചീകരണ മന്ത്രാലയം മാധ്യമ സ്ഥാപനങ്ങളില്‍ നിന്ന് സ്വച്ഛ ഭാരത് മാധ്യമ പുരസ്‌ക്കാരങ്ങള്‍ക്ക് വേണ്ടിയുള്ള അപേക്ഷകള്‍ ക്ഷണിച്ചു. സ്വച്ഛ ഭാരത് ദൗത്യത്തിന്റെ മൂന്നാം വാര്‍ഷികത്തോട് അനുബന്ധിച്ച് 2017 ഒക്‌ടോബര്‍ രണ്ടിനാണ് പുരസ്‌ക്കാരങ്ങള്‍ നല്‍കുന്നത്. സ്വച്ഛ ഭാരത് ദൗത്യം 2014ല്‍ അവതരിപ്പിച്ചത് മുതല്‍ ബോധവത്ക്കരണ യജ്ഞങ്ങളിലൂടെയും പ്രത്യേക പരിപാടികളിലൂടെയും അതൊരു ജനകീയ മുന്നേറ്റമാക്കി മാറ്റുന്നതില്‍ സംഭവാന നല്‍കിയ മാധ്യമ സ്ഥാപനങ്ങളെ ആദരിക്കുന്നതിനാണ് പുരസ്‌ക്കാരങ്ങള്‍ നല്‍കുന്നത്. താഴെ നല്‍കിയിരിക്കുന്ന ചോദ്യങ്ങളുടെ ഉത്തരങ്ങള്‍ സ്ഥാപനത്തെ കുറിച്ചുള്ള അടിസ്ഥാന വിവരങ്ങള്‍ സഹിതം(പേര്, പത്ര, ദൃശ്യ,ശ്രവ്യ മാധ്യമമാണോ, വ്യൂവര്‍ഷിപ്പ് അഥവാ റീഡര്‍ഷിപ്പ്) അപേക്ഷയൊടൊപ്പം അയക്കണം.
    1. സ്വച്ഛ ഭാരത് ദൗത്യത്തെ കുറിച്ച് നിങ്ങള്‍ എന്താണ് മനസ്സിലാക്കിയിരിക്കുന്നത്, അതിന്റെ ശക്തിയും വെല്ലുവിളികളും? 250 വാക്കില്‍ വിവരിക്കുക
    2. ശുചീകരണ വിഷയങ്ങള്‍ ദേശീയ, പ്രാദേശിക തലങ്ങളില്‍ കൈകാര്യം ചെയ്യുന്നതിന് നിങ്ങള്‍ക്ക് ഒരു ബീറ്റ് പത്രപ്രവര്‍ത്തകനോ സംഘമോ ഉണ്ടോ ?
    3. ശുചീകരണ വിഷയത്തില്‍ ജനങ്ങളെ ഇടപെടീക്കുന്നതിന് നിങ്ങള്‍ പ്രത്യേക മാധ്യമ പ്രചാരണമോ, പരിപാടികളോ നടത്തിയിട്ടുണ്ടോ? ഈ പ്രത്യേക പരിപാടികളുടെ പരിണിതഫലം ഉള്‍ക്കൊള്ളിച്ച് പരമാവധി 300 വാക്കുകളില്‍ വിവരിക്കുക.
    4. ശുചീകരണത്തെ അടിസ്ഥാനമാക്കി കഴിഞ്ഞ വര്‍ഷം എന്തെങ്കിലും പ്രത്യേക ഫീച്ചറുകളോ, പ്രോഗ്രാമുകളോ നല്‍കിയിരുന്നോ? പരമാവധി 300 വാക്കുകളില്‍ വിവരിക്കുക.
    5. സ്വച്ഛ ഭാരത് ദൗത്യത്തിന്റെ സന്ദേശം പ്രചരിപ്പിക്കുന്നതിന് നിങ്ങളുടെ സ്ഥാപനം കഴിഞ്ഞ വര്‍ഷം എത്ര സ്റ്റോറികള്‍ ചെയ്തു? 10 മികച്ച ഉദാഹരണങ്ങള്‍ നല്‍കുക.
    6. രാജ്യത്ത് ശുചീകരണ സന്ദേശം പ്രചരിപ്പിക്കുന്നതിന് മറ്റെന്തെങ്കിലും പ്രത്യേക പരിപാടികള്‍ നടത്തിയിട്ടുണ്ടോ? (പരമാവധി 300 വാക്കുകള്‍)
    അപേക്ഷകള്‍ 2017 സെപ്റ്റംബര്‍ 25നകം gpsingh@washinstitute.org, anisha.pmcmdws@gmail.com എന്നീ ഇമെയില്‍ വിലാസങ്ങളില്‍ അയക്കണം. 'പ്രപ്പോസല്‍ ഫോര്‍ സ്വച്ഛ ഭാരത് മീഡിയ അവാര്‍ഡ്‌സ്' എന്ന് സബ്ജക്ട് ലൈനില്‍ നല്‍കണം. അപേക്ഷകള്‍ പരിശോധിച്ച് വിജയികളെ തിരഞ്ഞെടുക്കുന്നതിന് കേന്ദ്ര കുടിവെള്ള, ശുചീകരണ മന്ത്രാലയം ഒരു ജൂറിയെ നിയമിക്കും. ജൂറിയുടെ തീരുമാനം അന്തിമമായിരിക്കും.

    
    
    (Release ID: 1503643) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in