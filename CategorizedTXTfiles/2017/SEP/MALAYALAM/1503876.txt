      PIB Headquarters

      സ്വച്ചതാ ഹി സേവാ പ്രചാരണ പരിപാടികള്‍ സമാപിച്ചു
      Posted On: 23 SEP 2017 12:06PM by PIB Thiruvananthpuram


    കൊഴിഞ്ഞാമ്പാറ: കേന്ദ്ര ഫീല്‍ഡ് പബ്ലിസിറ്റി ഡയറക്ടറേറ്റ് ചിറ്റൂര്‍ ബ്ലോക്കില്‍ സംഘടിപ്പിച്ച സ്വച്ഛതാ ഹി സേവാ പ്രചാരണ പരിപാടികള്‍ സമാപിച്ചു. ജനങ്ങളില്‍ ശുചിത്വ ശീലം വളര്‍ത്തുന്നതിനും കേന്ദ്ര സര്‍ക്കാര്‍ പദ്ധതികളെക്കുറിച്ചു ബോധവല്‍ക്കരണം നടത്തുന്നതിനുമായാണ് ഫീല്‍ഡ് പബ്ലിസിറ്റി ഡയറക്ടറേറ്റ് ചിറ്റൂര്‍ ബ്ലോക്ക് പഞ്ചായത്ത്, ഐ.സി.ഡി.എസ്. കൊഴിഞ്ഞാമ്പാറ ഗവ. കോളേജ് എന്‍.എസ്.എസ്. യൂണിറ്റ് എന്നിവുമായി സഹകരിച്ച് സ്വച്ഛതാ ഹി സേവാ പ്രചാരണ പരിപാടികള്‍ സംഘടിപ്പിച്ചത്.
    സമാപന സമ്മേളനത്തില്‍ ബ്ലോക്ക് പഞ്ചായത്ത് അംഗം എന്‍.കെ. മണികുമാര്‍ സമ്മാനങ്ങള്‍ വിതരണം ചെയ്തു. പാലക്കാട് ഫീല്‍ഡ് പബ്ലിസിറ്റി ഓഫിസര്‍ എം. സ്മിതി അധ്യക്ഷത വഹിച്ചു ഐ.സി.ഡി.എസ്. പ്രോഗ്രാം ഓഫിസര്‍ ജി. ജയശ്രീ, കൊഴിഞ്ഞാമ്പാറ സര്‍ക്കാര്‍ കോളേജ് എന്‍.എസ്.എസ്. പ്രോഗ്രാം ഓഫിസര്‍ സി. ഹേമലത, ഇന്ത്യാ പോസ്റ്റ് ബിസിനസ് മാനേജര്‍ ഗംഗാ മോഹന്‍, സി. സായിനാഥ്, സി.ഉദയകുമാര്‍, ശുചിത്വ മിഷന്‍ അസിസ്റ്റന്റ് കോര്‍ഡിനേറ്റര്‍ ബോബന്‍ ഗീവര്‍ഗ്ഗീസ് തുടങ്ങിയവര്‍ വിവിധ യോഗങ്ങളിലും ക്ലാസുകളിലും സംസാരിച്ചു. കേന്ദ്ര സംഗീത നാടക വിഭാഗത്തിന്റെ ആഭിമുഖ്യത്തില്‍ വിവിധ കലാപരിപാടികളും സംഘടിപ്പിച്ചു.
    നേരത്തെ ചിറ്റൂര്‍ ബ്ലോക്ക് പഞ്ചായത്ത് പ്രസിഡന്റ് മാധുരി പത്മനാഭന്‍ പ്രചാരണ പരിപാടികള്‍ ഉ്ദ്ഘാടനം ചെയ്തു. വനിതകള്‍ക്കായുള്ള ശുചിത്വ പാചക മല്‍സരം, വിദ്യാര്‍ത്ഥികള്‍ക്കായുള്ള പ്രസംഗ മല്‍സരം, ക്വിസ് മല്‍സരം തുടങ്ങിയവയും സംഘടിപ്പിച്ചിരുന്നു.
    
    

    
    (Release ID: 1503876) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in