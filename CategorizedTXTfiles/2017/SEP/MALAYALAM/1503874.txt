      പ്രത്യേക സേവനങ്ങളും ഫീച്ചറുകളും

      ജാര്‍ഖണ്ഡ്: കല്ലുകളില്‍ വിരിഞ്ഞ തരുണിന്റെ മുന്‍ഗണനകള്‍
      ശുചിത്വ ഭാരതം – ഹ്യൂമന്‍ ഇന്ററസ്റ്റ് സ്റ്റോറി

      Posted On: 22 SEP 2017 5:02PM by PIB Thiruvananthpuram

    ജാര്‍ഖണ്ഡിലെ പശ്ചിമ സിംഗ്ഭും ഗ്രാമത്തിലെ ദോംജൂരി പഞ്ചായത്തിലെ പോഡ്കാ ബ്ലോക്കിലെ തരുണ്‍ദാസിന്റെ പ്രവര്‍ത്തനം ഗ്രാമങ്ങളില്‍ കാര്‍ഷികമേഖലയെ ആശ്രയിച്ച് ജീവിക്കുന്നവര്‍ക്ക് ഏറ്റവും നല്ല പാഠമാണ്. പ്രകൃതിയുടെ വിളി നിര്‍വഹിക്കാനായി വെളിയിടം അന്വേഷിച്ച് നടന്ന ഭാര്യയ്ക്കും പെണ്‍കുട്ടികള്‍ ഉള്‍പ്പെടെയുള്ള മക്കള്‍ക്കും അദ്ദേഹം സംഭാവന ചെയ്തത് സുരക്ഷിതത്വവും സൗകര്യവുമായിരുന്നു.
    വളരെ വ്യക്തമായ വീക്ഷണമുള്ള വ്യക്തിയും ശ്രദ്ധാലുവുമായിരുന്നു തരുണ്‍ദാസ്. ശുചിത്വ ഭാരത ദൗത്യത്തെ (ഗ്രാമീണം)ക്കുറിച്ച് കേള്‍ക്കുകയും അത് വ്യക്തികള്‍ക്കും സമൂഹത്തിനും കൊണ്ടുവരുന്ന ആരോഗ്യ ഗുണങ്ങളെക്കുറിച്ച് അറിയുകയും ചെയ്തതോടെ അദ്ദേഹം സ്വന്തം വീട്ടില്‍ തന്നെ ശൗചാലയം നിര്‍മ്മിക്കാനുള്ള ശ്രമം ആരംഭിച്ചു.
    അദ്ദേഹത്തിന്റെ വാക്കുകളില്‍ തന്നെ പറഞ്ഞാല്‍ '' എന്റെ കുടുംബത്തിന് സുരക്ഷിതത്വ വിചാരവും സൗകര്യവും നല്‍കണമെന്നത് എന്റെ ആഗ്രഹമായിരുന്നു. അതേസമയം അവര്‍ക്ക് നല്ല ആരോഗ്യവും വേണമായിരുന്നു. വീട്ടില്‍ ഒരു ശൗചാലയം എന്നത് ആ ലക്ഷ്യ സാക്ഷാത്കരണത്തിന് വളരെ സഹായകരമാണ്.''
    അറിവുവച്ച കാലം മുതല്‍ വെളിയിടത്തില്‍ വിസര്‍ജ്ജനം നടത്തിവന്ന അദ്ദേഹത്തിന്റെ കണ്ണുതുറന്നത് പഞ്ചായത്ത് ഉദ്യോഗസ്ഥര്‍ സംഘടിപ്പിച്ച ഒരു ബോധവല്‍ക്കരണ പരിപാടിയിലായിരുന്നു. എല്ലാ ദിവസവും പ്രകൃതിയുടെ വിളി പൂര്‍ത്തീകരിക്കാനായി തന്റെ കുടുംബത്തിലുള്ള അഞ്ചുപേര്‍ വെള്ളമുള്ള സ്ഥലം നോക്കിപോകേണ്ടിവരുന്നതിനെക്കുറിച്ച് അദ്ദേഹം ആലോചിച്ചു. ആണ്‍മക്കളായ നിബാസും ഭാസ്‌ക്കറും ദൂരത്തെക്കുറിച്ച് എന്നും പരാതികളുമായി എത്തുമ്പോള്‍ ഭാര്യ സാവിത്രിക്കും മകള്‍ ഭവാനിക്കും പുറത്ത് ഇത്തരത്തില്‍ തങ്ങളുടെ ബുദ്ധിമുട്ട്തീര്‍ക്കുക വലിയ പ്രതിസന്ധിയുണ്ടാക്കുന്നതായിരുന്നു. അത് അവരുടെ അഭിമാനത്തിന് പോലും പലപ്പോഴും പോറലേല്‍പ്പിക്കുന്നതുമായിരുന്നു. ഇതേ ആവശ്യങ്ങള്‍ക്ക് രാത്രി പുറത്തുപോകുമ്പോഴുണ്ടാകുന്ന അപകടങ്ങളെക്കുറിച്ച് കൂടി ആലോചിച്ചപ്പോള്‍ അദ്ദേഹത്തിന് മറിച്ച് ചിന്തിക്കേണ്ടിവന്നില്ല.
    '' ഒരു ശൗചാലയ സംവിധാനം ഞങ്ങളുടെ പ്രശ്‌നങ്ങള്‍ക്കൊക്കെയുള്ള പരിഹാരമായിരിക്കുമെന്ന് എനിക്ക് മനസ്സിലായി,'' ദാസ് പറഞ്ഞു. അത് അദ്ദേഹത്തെ ചില നടപടികള്‍ സ്വീകരിക്കുന്നതിന് നിര്‍ബന്ധിതനുമാക്കി.
    തന്റെ എല്ലാ സമ്പാദ്യങ്ങളും ഉപയോഗിച്ചുകൊണ്ട് അദ്ദേഹം ഒരു ശൗച്യാലയം നിര്‍മ്മിക്കാനാരംഭിച്ചു. 2016 ഡിസംബറില്‍ ഒടുവില്‍ അത് പൂര്‍ത്തിയായി. അദ്ദേഹത്തിന്റെ പുത്രിയുടെ വിവാഹമായിരുന്ന 2017 ഫെബ്രുവരി 2നോടടുത്താണ് അത് പൂര്‍ത്തീകരിച്ചത്. കാര്‍ഷികവൃത്തി ഉപജീവനമാക്കിയ ഗ്രാമവാസികള്‍ക്ക് വീട്ടില്‍ തന്നെ ഒരു ശൗചാലയം നിര്‍മ്മിക്കാന്‍ ഇദ്ദേഹം കൈക്കൊണ്ട നടപടികള്‍ മാതൃകയാണ്. അതോടൊപ്പം അദ്ദേഹത്തിന്റെ മകളുടെ ഭര്‍ത്താവിന്റെ കുടുംബത്തിനും.

    
    
    (Release ID: 1503874) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in