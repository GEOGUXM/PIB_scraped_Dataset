      പ്രത്യേക സേവനങ്ങളും ഫീച്ചറുകളും

      വൈകല്യവും തടസമായില്ല; ശൗച്യാലയങ്ങള്‍ അവര്‍ സ്വന്തമായി നിര്‍മ്മിച്ചു
      Posted On: 21 SEP 2017 5:27PM by PIB Thiruvananthpuram


    വൈകല്യങ്ങളെക്കാള്‍ വെളിയിട വിസര്‍ജ്ജനം ബുദ്ധിമുട്ടാണെന്ന് കണ്ടപ്പോള്‍ രാജസ്ഥാനിലെ അംഗപരിമിതരായ വൃദ്ധദമ്പതികള്‍ക്ക് ശൗച്യാലയനിര്‍മ്മാണം കഠിനമായില്ല. രാജ്യത്ത് അങ്ങോളമിങ്ങോളം നടക്കുന്ന ശുചിത്വ ഭാരത യജ്ഞത്തിന്റെ പ്രചരണത്തോടെ ഏറ്റവും ദുര്‍ബലവിഭാഗങ്ങള്‍ക്കപോലും ഒരു ശൗച്യാലയമെന്നത് മുന്‍ഗണനയായി മാറി. അതിനുള്ള ഏറ്റവും വലിയ തെളിവാണ് രാജസ്ഥാനിലെ ചിത്തഗ്രാമിലെ പണ്ടേര വില്ലേജിലെ ഈ ദമ്പതികളുടെ പ്രവര്‍ത്തനം.
    ഇവിടെയുള്ള ഒരേ ഗോത്രവര്‍ഗ്ഗത്തില്‍പ്പെട്ട ദമ്പതികളായ കാഷിറാം മീണയ്ക്കും പുഷ്പാ മീണയ്ക്കും പോളിയോ ബാധിച്ച് ഒരു കാലിന്റെ സ്വാധീനം നഷ്ടപ്പെട്ടവരാണ്. കാല്‍ ഏക്കര്‍ ഭൂമിയും രണ്ടു ആടുകളും ഒരു ഏരുമയും സ്വന്തമായുണ്ടെങ്കിലും രണ്ടറ്റവും കൂട്ടിമുട്ടിക്കാന്‍ അവര്‍ വളരെയധികം കഷ്ടപ്പാടുകള്‍ സഹിക്കേണ്ടിവന്നിരുന്നുവെന്നാണ് ജില്ലാ കോര്‍ഡിനേറ്റര്‍ ആഷിഷ് ത്രിപാഠി അഭിപ്രായപ്പെടുന്നത്. ചുരുക്കിപ്പറഞ്ഞാല്‍ ഈ സാഹചര്യത്തില്‍ തങ്ങളുടെ അഞ്ചു കുട്ടികളെ വളര്‍ത്തിക്കൊണ്ടുവരികയെന്നത് ഇവരെ സംബന്ധിച്ചിടത്തോളം ദുര്‍ഘടവുമായിരുന്നു. ഇപ്പോള്‍ ഇന്ദിരാ ആവാസ് പദ്ധതി പ്രകാരം ലഭിച്ച വീട്ടിലാണ് അവര്‍ താമസിക്കുന്നത്.
    വര്‍ഷത്തില്‍ 80 ദിവസം കാഷിറാം മഹാത്മാഗാന്ധി ഗ്രാമീണ തൊഴിലുറപ്പ് പദ്ധതിയില്‍ പണിയെടുത്ത് ദിനം പ്രതി 120 രൂപ വേതനമായി നേടിയാണ് കുടുംബം പുലര്‍ത്തുന്നത്. കാലിന് സ്വാധീനം നഷ്ടപ്പെട്ട കാഷിറാമിന് അടുത്തിടെ നാരായണ സേവ സന്തന്‍ എന്ന ഗവണ്‍മെന്റിതര സംഘടന ഒരു മുച്ചക്ര സൈക്കില്‍ സംഭാവനയായി നല്‍കുകയും ചെയ്തിരുന്നു. അത് അദ്ദേഹത്തിന്റെ സഞ്ചാരത്തിന് വളരെയേറെ സഹായം ചെയ്യുന്നുണ്ട്. പ്രായമായ മാതാവും ബുദ്ധിവൈകല്യമുള്ള അനുജനും ഇവര്‍ക്കൊപ്പമാണ് ജീവിക്കുന്നതും.
    ആ ഗ്രാമത്തില്‍ ശുചിത്വ ഭാരത ദൗത്യം ബോധവല്‍ക്കരണം തുടങ്ങിയതോടെ തങ്ങളുടെ ഈ ദുരിതങ്ങള്‍ക്കിടയിലും മീണ കുടുംബം ഒരു ശൗച്യാലയം നിര്‍മ്മിക്കാന്‍ തീരുമാനിച്ചു. ഓരോ ദിവസവും വെളിയിടങ്ങളില്‍ വിസര്‍ജ്ജനത്തിനായി പോകുന്നതിന്റെ പ്രയാസങ്ങളെക്കുറിച്ച് മറ്റാരെക്കാളും അവര്‍ക്ക് വ്യക്തമായി അറിയാമായിരുന്നു. ജില്ലാ റിസോഴ്‌സ് ഓഫീസറുടെയും ബ്ലോക്ക് വികസന ഓഫീസറുടെയും സഹായത്തോടെ അവര്‍ക്ക് അത് നിര്‍മ്മിക്കുന്നതിനുള്ള സാമഗ്രികള്‍ ലഭിക്കുകയും നിര്‍മ്മാണം പുരോഗമിക്കുകയുമാണ്. ''അംഗപരിമിതര്‍ക്ക് സഹായകരമാകുന്ന ഒരു ശൗച്യാലയ രൂപരേഖയുണ്ടാക്കികൊടുക്കുന്നതിന് ഞങ്ങള്‍ സഹായിച്ചിട്ടുണ്ട്, മറ്റ് ശൗച്യാലയങ്ങളെ അപേക്ഷിച്ച് നോക്കുമ്പോള്‍ ഇതിന് അല്‍പ്പം ഉയരക്കൂടുതലുണ്ട്'' ത്രിപാഠി വ്യക്തമാക്കി.
    പണ്ടേര ഗ്രാമത്തില്‍ ആകെ 946 കുടുംബങ്ങളാണുള്ളത്. ഇന്ന് അതില്‍ 659 എണ്ണത്തിനും ശൗച്യാലയങ്ങളായി.

    
    
    (Release ID: 1503654) Visitor Counter : 5