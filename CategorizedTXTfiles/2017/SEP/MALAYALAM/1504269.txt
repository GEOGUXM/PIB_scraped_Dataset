      മന്ത്രിസഭ

      കേന്ദ്ര ആരോഗ്യ സര്‍വ്വീസില്‍പ്പെടാത്ത ഡോക്ടര്‍മാരുടെ പെന്‍ഷന്‍ പ്രായം 65 ആയി വര്‍ദ്ധിപ്പിച്ചു
      Posted On: 27 SEP 2017 3:23PM by PIB Thiruvananthpuram


    ഇന്ത്യന്‍ റെയില്‍വേ മെഡിക്കല്‍ സര്‍വീസിലെ ഡോക്ടര്‍മാരുടെ പെന്‍ഷന്‍പ്രായം 65 ആക്കുന്നതിനുള്ള നിര്‍ദ്ദേശത്തിന് പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം മുന്‍കാലപ്രാബല്യത്തോടെ അംഗീകാരം നല്‍കി.


    ഉന്നത വിദ്യാഭ്യാസ വകുപ്പിന് കീഴിലുള്ള കേന്ദ്ര സര്‍വകലാശാലകള്‍, ഐ.ഐ.ടികള്‍ (സ്വയംഭരണസ്ഥാപനങ്ങള്‍) എന്നിവകളില്‍ പ്രവര്‍ത്തിക്കുന്ന ഡോക്ടര്‍മാരുടെയും ഷിപ്പിംഗ് മന്ത്രാലയത്തിന് കീഴില്‍ പ്രവര്‍ത്തിക്കുന്ന പ്രമുഖ പോര്‍ട്ട് ട്രസ്റ്റുകളില്‍ (സ്വയംഭരണസ്ഥാപനങ്ങള്‍) പ്രവര്‍ത്തിക്കുന്ന ഡോക്ടര്‍മാരുടെ പെന്‍ഷന്‍ പ്രായവും 65 വയസാക്കുന്നതിനും മുന്‍കാല പ്രാബല്യത്തോടെ മന്ത്രിസഭായോഗം അനുമതി നല്‍കി.


    വിവിധ മന്ത്രാലയങ്ങളുടെ അധികാരപരിധിയില്‍ വരുന്ന ഡോക്ടര്‍മാരുടെ (ആയുഷ് മന്ത്രാലയം-ആയുഷ് ഡോക്ടര്‍മാര്‍), പ്രതിരോധ വകുപ്പ് (ഡയറക്‌ട്രേറ്റ് ഓഫ് ആംഡ് ഫോഴ്‌സസ് മെഡിക്കല്‍ സര്‍വീസിന് കീഴില്‍ വരുന്ന സിവിലിയന്‍ ഡോക്ടര്‍മാര്‍), പ്രതിരോധ ഉല്‍പ്പാദനവകുപ്പ് (ഇന്ത്യന്‍ ഓര്‍ഡന്‍സ് ഫാക്ടറീസ് ഹെല്‍ത്ത് സര്‍വീസ് മെഡിക്കല്‍ ഓഫീസേഴ്‌സ്), ആരോഗ്യ കുടുംബക്ഷേമ മന്ത്രാലയത്തിന് കീഴില്‍ വരുന്ന ദന്ത ഡോക്ടര്‍മാര്‍, റെയില്‍വേ മന്ത്രാലയത്തിന് കീഴിലുള്ള ദന്തഡോക്ടര്‍മാര്‍, ഉന്നത വിദ്യാഭ്യാസ വകുപ്പിന് കീഴിലുള്ള ഉന്നത വിദ്യാലയങ്ങളിലും സാങ്കേതിക സ്ഥാപനങ്ങളിലും പ്രവര്‍ത്തിക്കുന്ന ഡോക്ടര്‍മാര്‍) വിരമിക്കല്‍ പ്രായവും 65 ആക്കി ഉയര്‍ത്തിയിരുന്നു.


    അതോടൊപ്പം പ്രവര്‍ത്തനാവശ്യം പരിഗണിച്ച് ഭരണതലത്തില്‍ ഡോക്ടര്‍മാരുടെ പ്രായത്തില്‍ ആവശ്യമായ തീരുമാനങ്ങള്‍ എടുക്കുന്നതിനായി ബന്ധപ്പെട്ട മന്ത്രാലയങ്ങളെയും വകുപ്പുകളേയും കേന്ദ്ര മന്ത്രിസഭ ചുമതലപ്പെടുത്തുകയും ചെയ്തു.


    മികച്ച രോഗീപരിചരണത്തിനും മെഡിക്കല്‍ കോളജുകളിലെ പഠന നിലവാരം മെച്ചപ്പെടുത്തുന്നതിനും ഈ തീരുമാനംസഹായിക്കും. കേന്ദ്ര ആരോഗ്യ സര്‍വീസില്‍ ദേശീയ ആരോഗ്യപദ്ധതി മികച്ച രീതിയില്‍ നടപ്പാക്കുന്നതിനും ഇത് സഹായകരമായിരിക്കും.
    കേന്ദ്ര ഗവണ്‍മെന്റിന്റെ വിവിധ മന്ത്രാലയങ്ങളിലും വകുപ്പുകളിലുംപെടുന്ന 1445 ഡോക്ടര്‍മാര്‍ക്ക് ഇതിന്റെ ഗുണം ലഭിക്കും.


    നിരവധി തസ്തികകള്‍ ഒഴിഞ്ഞുകിടക്കുന്നതുകൊണ്ടും ഇപ്പോള്‍ പ്രവര്‍ത്തിച്ചുകൊണ്ടിരിക്കുന്നവര്‍ തന്നെ അനുവദിച്ചിട്ടുള്ള തസ്തികകളില്‍ അവരുടെ നിലകളില്‍ പ്രവര്‍ത്തിക്കുമെന്നുള്ളതുകൊണ്ടും ഈ തീരുമാനം വലിയ സാമ്പത്തിക പ്രത്യാഘാതങ്ങള്‍ ഉണ്ടാക്കില്ല.


    പശ്ചാത്തലം
    -കേന്ദ്ര ആരോഗ്യ സര്‍വീസിലെ ഡോക്ടര്‍മാരുടെ വിരമിക്കല്‍ പ്രായം 2016 മേയ് 31 മുതല്‍ തന്നെ 65 വയസാക്കിയിരുന്നു.


    -കേന്ദ്ര ആരോഗ്യ സര്‍വീസിന് പുറത്തുള്ളവരും അതേസമയം കേന്ദ്ര ഗവണ്‍മെന്റിന്റെ് മറ്റ് മെഡിക്കല്‍ മേഖലയില്‍പ്പെട്ടവര്‍ക്കും ഇതുമൂലം കേന്ദ്രസര്‍വീസിലുള്ള ഡോക്ടര്‍മാരുടെ പാരിറ്റിയില്‍ നിന്നും കുറവുണ്ടായിരുന്നു. ഈ സാഹചര്യത്തില്‍ കേന്ദ്ര ഹെല്‍ത്ത് സര്‍വ്വീസില്‍ അല്ലാത്ത, മറ്റ് ആരോഗ്യ സമ്പ്രദായത്തില്‍പ്പെട്ട ഡോക്ടര്‍മാര്‍ ഉള്‍പ്പെടെയുള്ളവര്‍ തങ്ങളുടെ വിരമിക്കല്‍ പ്രായം വര്‍ദ്ധിപ്പിക്കണമെന്ന് ആവശ്യപ്പെട്ടിരുന്നു.

    
    
    (Release ID: 1504269) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in