      വാര്‍ത്താവിനിമയ, വിവരസാങ്കേതികവിദ്യാ മന്ത്രാലയം

      വാര്‍ത്താ വിനിമയ വകുപ്പില്‍ അപകട നഷ്ടപരിഹാരത്തിനുള്ള മാര്‍ഗ്ഗ നിര്‍ദ്ദേശങ്ങള്‍
      Posted On: 22 SEP 2017 5:33PM by PIB Thiruvananthpuram


    കേന്ദ്ര വാര്‍ത്താ വിനിമയ വകുപ്പിലെയും അതിന് കീഴിലുള്ള പൊതുമേഖലാ സ്ഥാപനങ്ങളിലെയും ജീവനക്കാര്‍ക്കുള്ള അപകട നഷ്ടപരിഹാര തുക കോടതികളുടെ ഇടപെടല്‍ കൂടാതെ അധികാരികള്‍ക്ക് നേരിട്ട് നല്‍കാവുന്ന തരത്തിലുള്ള മാര്‍ഗ്ഗ നിര്‍ദ്ദേശങ്ങള്‍ പുറപ്പെടുവിച്ചു. 2016 ഡിസംബര്‍ 1 മുതല്‍ ഇതിന് പ്രാബല്യം ഉണ്ടായിരിക്കും.


    ജോലിക്കിടയില്‍ അപകട മരണമോ, കൈകാലുകള്‍ക്ക് സ്ഥിരമായ അംഗഭംഗമോ സംഭവിച്ചാല്‍ 10 ലക്ഷം രൂപ നഷ്ട പരിഹാരം നല്‍കാന്‍ മാര്‍ഗ്ഗ നിര്‍ദ്ദേശത്തില്‍ വ്യവസ്ഥയുണ്ട്. സ്ഥിരമായ മറ്റ് അംഗവൈകല്യങ്ങള്‍ക്ക് 7 ലക്ഷം രൂപയാണ് നഷ്ട പരിഹാരമായി ലഭിക്കുക. വിവിധ ക്ഷേമ നിയമങ്ങള്‍ പ്രകാര നിലവിലുള്ള നഷ്ട പരിഹാരത്തിന് പുറമെയായിരിക്കും ഇത്. നഷ്ട പരിഹാരം ക്ലെയിമുകള്‍ സ്വീകരിച്ച് 30 ദിവസത്തിനുള്ളില്‍ തീര്‍പ്പാക്കുന്നതിന് ജൂനിയര്‍ അഡ്മിനിസ്‌ട്രേറ്റീവ് ഗ്രേഡിലുള്ള ഒരു ഉദ്യോഗസ്ഥനെ നിയോഗിച്ചിട്ടുണ്ട്. ഏതെങ്കിലും കാരണവശാല്‍ അപകടത്തില്‍ മരണപ്പെടുന്നവരുടെ അവകാശികളില്‍ നിന്ന് അപേക്ഷ ലഭിച്ചില്ലെങ്കില്‍ പോലും ഈ ഉദ്യോഗസ്ഥന് അപകട റിപ്പോര്‍ട്ടിന്റെ അടിസ്ഥാനത്തില്‍ അവര്‍ക്ക് നഷ്ടപരിഹാരം ലഭ്യമാക്കുന്നതിനുള്ള നടപടിക്രമം സ്വമേധയാ കൈക്കൊള്ളാവുന്നതാണ്.


    മാര്‍ഗ്ഗരേഖയുടെ വിശദാംശങ്ങള്‍ വാര്‍ത്താവിനിമയ വകുപ്പിന്റെ വെബ്‌സൈറ്റായ www.dot.gov.in. ലഭ്യമാണ്.

    
    
    (Release ID: 1503770) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in