      യുവജനകാര്യ, കായിക മന്ത്രാലയം

      വനിതാ ഹോക്കി ടീമിന് പരിശീലകനെ നിയമിച്ചു
      Posted On: 08 SEP 2017 5:23PM by PIB Thiruvananthpuram


    ദ്രോണാചാര്യ പുരസ്‌ക്കാര ജേതാവ് ശ്രീ ഹരേന്ദ്ര സിങ്ങിനെ ഇന്ത്യന്‍ സീനിയര്‍ വനിതാ ഹോക്കി ടീമിന്റെ ഹൈ പെര്‍ഫോമന്‍സ് സ്‌പെഷ്യലിസ്റ്റ് കോച്ചായി നിയമിച്ചു. കഴിഞ്ഞ ദിവസം ചേര്‍ന്ന ഹോക്കി ഇന്ത്യയുടെയും സായിയുടെയും സംയുക്ത സമിതി യോഗമാണ് പരിശീലകനെ തീരുമാനിച്ചത്. ഹരേന്ദ്ര സിങ്ങിന്റെ പരിശീലനത്തിന്‍ കീഴില്‍ ജൂനിയര്‍ പുരുഷ ടീം 2016ല്‍ ലഖ്‌നോവില്‍ നടന്ന ജൂനിയര്‍ പുരുഷ ലോക കപ്പ് വിജയിച്ചിരുന്നു. 2008 മുതല്‍ 2009 വരെ സീനിയര്‍ പുരുഷ ഹോക്കി ടീമിന്റെ പരിശീലനകനും 2009 മുതല്‍ 2010 വരെ ദേശീയ പരിശീലകനുമായിരുന്നു അദ്ദേഹം. ലെവല്‍ മൂന്ന് സര്‍ട്ടിഫൈഡ് പരിശീലകനാണ് ശ്രീ ഹരേന്ദ്ര സിങ്ങ്.

    നിലവിലെ സീനിയര്‍ വനിതാ ഹോക്കി ടീം മുഖ്യ പരിശീലകന്‍ വാള്‍തെറൂസ് നൊര്‍ബേര്‍ടസ് മറിയ മരിജ്‌നെയെ ഇന്ത്യന്‍ സീനിയര്‍ പുരുഷ ഹോക്കി ടീമിന്റെ മുഖ്യ പരിശീലകനാക്കാനും യോഗം തീരുമാനിച്ചു. ഇപ്പോള്‍ നടക്കുന്ന യൂറോപ്യന്‍ ടൂര്‍ കഴിഞ്ഞ് മടങ്ങിയെത്തിയ ശേഷം അദ്ദേഹം സ്ഥാനമേല്‍ക്കും.

    
    
    (Release ID: 1502215) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in