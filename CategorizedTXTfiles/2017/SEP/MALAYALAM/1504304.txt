      പ്രത്യേക സേവനങ്ങളും ഫീച്ചറുകളും

      ഗുണ്ടൂരില്‍ ശുചിത്വ ഭാരത ദൗത്യത്തിന് ഊര്‍ജ്ജം പകര്‍ന്ന വനിതാ പഞ്ചായത്ത് പ്രസിഡന്റുമാര്‍
      Posted On: 28 SEP 2017 5:54PM by PIB Thiruvananthpuram


    ആന്ധ്രാപ്രദേശില്‍ കൃഷ്ണാ നദിയുടെ തീരത്തുള്ള ഗുണ്ടുര്‍ ജില്ലയില്‍ ശുചിത്വത്തിന് മുഖ്യപ്രാമുഖ്യം നല്‍കി കുടുംബങ്ങളെ വീടുകളില്‍ ശൗചാലയം നിര്‍മ്മിക്കാന്‍ പ്രോത്സാഹിപ്പിച്ചത് വനിതാ പഞ്ചായത്ത് പ്രസിഡന്റുമാരാണ്. അതോടൊപ്പം തന്നെ വ്യക്തിശുചിത്വത്തിനും പൊതുസ്ഥലങ്ങളായ റോഡുകളും ഓവുചാലുകളും വൃത്തിയാക്കി സാമൂഹികാരോഗ്യവും ക്ഷേമവും ഉറപ്പാക്കുന്നതിനും അവരൊക്കെ ശ്രദ്ധനല്‍കുകയും ചെയ്തിരുന്നു. ആന്ധ്രാപ്രദേശിന്റെ പുതിയ തലസ്ഥാനവും കൂടിയായ ജില്ലയെ 2017 ഡിസംബറോടെ വെളിയിട വിസര്‍ജ്ജനമുക്തമാക്കുന്നതിനായി ജില്ലാ ഭരണകൂടവും പ്രവര്‍ത്തിക്കുന്നുണ്ട്.


    ഈ പ്രവര്‍ത്തനത്തിലേര്‍പ്പെട്ടവരെക്കുറിച്ചുള്ള ചില വിവരങ്ങള്‍:


    1. ഗുഡിസെ നിര്‍മ്മലാദേവി


    
    പ്രാചീനവും പൗരാണിക പ്രാധാന്യവുമുള്ള അമരാവതിയുടെ പഞ്ചായത്ത് പ്രസിഡന്റായി തെരഞ്ഞെടുക്കപ്പെട്ട ശ്രീമതി ഗുഡിസെ നിര്‍മ്മലാദേവി ശുചിത്വത്തിനാണ് പ്രാധാന്യം നല്‍കിയത്. ഇവിടെ സ്ഥിതിചെയ്യുന്ന അമരാരാമം പഞ്ചകര്‍മ്മ ക്ഷേത്രവും അമരലിംഗേശ്വര ക്ഷേത്രവും ഈ പ്രദേശത്തെ ഹിന്ദുക്കളുടെ ഒരു പുണ്യനഗരമായി മാറ്റുന്നതാണ്. ആകെ 13,400 ജനസംഖ്യയും 3296 വീടുകളുമുള്ള ഗ്രാമത്തില്‍ 756 വീടുകള്‍ക്ക് ശൗചാലയമില്ലെന്ന് കണ്ടെത്തിയിരുന്നു. വാര്‍ഡ് അംഗങ്ങളേയും താഴേത്തട്ടിലുള്ള മറ്റ് പ്രവര്‍ത്തകരെയും ശൗചാലയങ്ങള്‍ നിര്‍മ്മിക്കുന്നതിനും അത് ഉപയോഗിക്കുന്നതിനും അവര്‍ പ്രചോദനമേകി. സ്‌കൂളുകള്‍, അങ്കണവാടികള്‍, മറ്റ് ഗവണ്‍മെന്റ് കെട്ടിടങ്ങള്‍ എന്നിവിടങ്ങളിലും ശുചിതസംവിധാനങ്ങള്‍ സജ്ജമാക്കുകയും ചെയ്തു. എല്ലാ വീടുകളിലും ശൗചാലയങ്ങള്‍ ആയതോടെ അവര്‍ വ്യക്തിശുചിത്വവും ഓവുചാലുകളും മറ്റും വൃത്തിയാക്കി സൂക്ഷിക്കേണ്ടതിലും ശ്രദ്ധകേന്ദ്രീകരിച്ച് അതിന് വേണ്ടി വാദിച്ചു.


    
    
    2.ദേവാരകൊണ്ട ശ്രീദേവി


    
    തന്റെ ഗ്രാമത്തിന് വെളിയിട വിസര്‍ജ്ജനമുക്ത പദവി നേടിയെടുക്കുന്നതിനുള്ള വെല്ലുവിളി ഏറ്റെടുക്കുകയും അതിന് ആവശ്യം വേണ്ട ഏകോപനങ്ങള്‍ നടത്തുന്നതിനും ഒരു സ്ത്രീയാണെന്നത് ചെറുകുപ്പള്ളിയിലെ പഞ്ചായത്ത് പ്രസിഡന്റായ ശ്രീ ദേവാരകൊണ്ട ശ്രീദേവിക്ക് ഒരു തടസമായിരുന്നില്ല. അവര്‍ മുന്‍കൈയെടുത്തു. വാര്‍ഡ് അംഗങ്ങളുടെ പിന്തുണയോടെ അവര്‍ ഇതിനായി ഒരു കര്‍മ്മപദ്ധതിക്ക് രൂപം നല്‍കുകയും അങ്കണവാടി പ്രവര്‍ത്തകര്‍, ഓക്‌സിലറി നേഴ്‌സ് മിഡ്‌വൈഫ് (എ.എന്‍.എം), സ്‌കൂള്‍ അദ്ധ്യാപകര്‍ എന്നിവരുടെ സേവനം ഉപയോഗിച്ചുകൊണ്ട് വെളിയിട വിസര്‍ജ്ജനമുക്തമെന്ന സന്ദേശം സമൂഹത്തിന്റെ എല്ലാ ഭാഗത്തും എത്തിക്കുകയും ചെയ്തു. അതിന് പുറമെ സ്‌കൂളുകള്‍, അങ്കണവാടികള്‍, മറ്റ് ഗവണ്‍മെന്റ് കെട്ടിടങ്ങള്‍ എന്നിവിടങ്ങളിലെല്ലാം ശുചിത്വ സൗകര്യം ഒരുക്കുകയും, ഗ്രാമത്തിലെ 2752 വീടുകള്‍ക്കും ജാതി-മത വ്യത്യാസം നോക്കാതെ ശൗചാലയങ്ങള്‍ ലഭ്യമാക്കുകയും ചെയ്തു. നഗരത്തില്‍ ചിതറിക്കിടക്കുന്ന മേഞ്ഞുനടക്കുന്ന മൃഗങ്ങളുടെ ചാണകവും മറ്റും അതിരാവിലെതന്നെ നീക്കം ചെയ്യുന്നതിനായി ഒരു ഗ്രാമനിരീക്ഷണ കമ്മിറ്റി രൂപീകരിക്കുകയും പഞ്ചായത്ത് ജീവനക്കാര്‍ക്ക് ശുചിയാക്കലിന്റെ ചുമതല നല്‍കുകയും ചെയ്തു. അതിനുപുറമെ ജനങ്ങളെ പ്രചോദിപ്പിക്കാനും അവരുടെ സ്വഭാവങ്ങളില്‍ മാറ്റം വരുത്തുന്നതിനുമായി പോസ്റ്ററുകള്‍, ഹോര്‍ഡിംഗുകള്‍, മറ്റ്‌സന്ദേശബോര്‍ഡുകള്‍ തുടങ്ങിയ രൂപത്തിലുള്ള ഐ.ഇ.സി വസ്തുക്കള്‍ഗ്രാമത്തിന്റെ വിവിധ ഭാഗങ്ങളില്‍ സ്ഥാപിച്ചു. '' ഗ്രാമവാസികളുടെ സ്വഭാത്തില്‍ മാറ്റമുണ്ടായാല്‍ മാത്രമേ സ്വച്ച് ഭാത് എന്ന സ്വപ്‌നം കൈവരിക്കാനാകുകയുള്ളു.'' അവര്‍ വ്യക്തമാക്കി.


    3.പി.ശിവപാര്‍വതി
    സത്തേര്‍നപള്ളി മണ്ഡലത്തിലെ ഗുജ്ജറാല്‍പുഡി ഗ്രാമപഞ്ചായത്ത് ഇന്ന് വെളിയിട വിസര്‍ജ്ജനമുക്തമാണ്, അതിന് നന്ദിപറയേണ്ടത് അവിടുത്തെ പഞ്ചായത്ത് പ്രസിഡന്റായ ശ്രീമതി പി. ശിവപാര്‍വതിയോടാണ്. നേരത്തെ സുരക്ഷമായ ശുചിത്വമാര്‍ഗ്ഗങ്ങളെക്കുറിച്ചും നിര്‍മ്മാണ വിദ്യയെക്കുറിച്ചും ബോധവല്‍ക്കരണം നടത്തുന്നതിനും മണ്ഡല പരിഷത്തിന്റെ പിന്തുണയോടെ അവര്‍ വികസന ഓഫീസര്‍മാരുടെ നിരവധി യോഗം സംഘടിപ്പിച്ചു. മൊത്തമുള്ള 223 വീടുകളില്‍ 87 എണ്ണത്തിന് ശൗചാലയങ്ങളില്ലെന്ന് കണ്ടെത്തി. തുടര്‍ന്ന് എല്ലാ വീടുകളിലും ശൗചാലയങ്ങള്‍ നിര്‍മ്മിക്കുമെന്ന് അവര്‍ ഉറപ്പാക്കി. അതിനുശേഷം എല്ലാ ജനങ്ങളും ഈ ശൗചാലയങ്ങള്‍ ഉപയോഗിക്കുന്നുണ്ടോ പരിസര ശുചിത്വം ഉറപ്പാക്കുന്നുണ്ടോയെന്ന് പരിശോധിക്കുന്നതിനായി നിരീക്ഷണ കമ്മിറ്റി രൂപീകരിച്ചു. പരിസരശുചിത്വം ഉറപ്പാക്കുന്നതിനായി ഗ്രാമനിരീക്ഷണ കമ്മിറ്റികള്‍ കന്നുകാലികളുടെ ചാണകവും മറ്റും മാറ്റി റോഡുകളും മറ്റും ശുചിയായി സൂക്ഷിക്കാനും ചുമതലപ്പെടുത്തി. ശൗചാലങ്ങള്‍ നിര്‍മ്മിക്കുകയും അവ ഉപയോഗിക്കുകയും ചെയ്യുന്ന എല്ലാ ഗുണഭോക്താക്കള്‍ക്കും പഞ്ചായത്ത് പ്രസിഡന്റ്‌സാരികളും മറ്റ് സമ്മാനപൊതികളും നല്‍കുകയും ശുചിത്വം പ്രോത്സാഹിപ്പിക്കുന്നതിനായി ഐ.ഇ.സി വസ്തുക്കള്‍ ഉപയോഗിക്കുകയും ചെയ്തു.


    4. പെഡ്ഡി ലക്ഷ്മി


    
    ഗുണ്ടൂര്‍ മണ്ഡലത്തിലെ പ്രതിപാഡു നിയോജകമണ്ഡലത്തിലെ കാകുമാണു മണ്ഡലിലെ കൊണ്ടബാലവാരി പാലത്തെശുചിത്വ ഭാരത മിഷന്‍ പ്രചരണത്തില്‍ ആവശ്യമായ മാറ്റങ്ങള്‍ കൊണ്ടുവന്നത് പഞ്ചായത്ത് അംഗമായ പെഡ്ഡി ലക്ഷ്മിയുടെ അഗാധമായ സമര്‍പ്പണവും സമൂഹവുമായുള്ള ആശയവിനിമയുമായിരുന്നു. സമൂഹത്തെ ഒരു ഹരിതാഭവവും സുന്ദരവുമായ ഗ്രാമത്തെ നിലനിര്‍ത്തുന്നതിന് അവരുടെ ശക്തമായ ഇടപെടലുകളുണ്ടായിരുന്നു. ജില്ലാ ഭരണകൂടത്തിന്റെ സഹായത്തോടെ ജനങ്ങളെ പ്രോത്സാഹിപ്പിക്കുകയും ബന്ധപ്പെട്ട ഏജന്‍സികള്‍ക്ക് കുറഞ്ഞചെലവില്‍ ശൗചാലയങ്ങള്‍ നിര്‍മ്മിക്കുന്നതിനായി നിര്‍മ്മാണ സാമഗ്രികള്‍ മൊത്തത്തില്‍ സംഘടിപ്പിക്കുകയും ചെയ്തു. അതിനുപുറമെ നിരവധി നിര്‍മ്മാണബോധവല്‍ക്കരണ യോഗങ്ങള്‍ സംഘടിപ്പിക്കുകയും തെരുവ് വൃത്തിയാക്കല്‍ പരിപാടികള്‍ നടത്തുകയും ജനങ്ങളുടെ മനോഭാവം മാറ്റുന്നതിന് വിവിധ മാധ്യമങ്ങള്‍ വഴിയുള്ള പ്രചാരണം കാര്യക്ഷമമായി ഉപയോഗിക്കുകയും ചെയ്തു. ഗ്രാമത്തിലെ 250 വീടുകള്‍ക്കും ഇന്ന് ശുചിത്വസംവിധാനമുണ്ട്.


    5.ഗുമ്മാകോട്ടേശ്വരമ്മ
    ഗുണ്ടൂര്‍ ജില്ലയിലെ വെമുരു നിയോജകമണ്ഡലത്തിലെ സുന്ദൂര്‍ മണ്ഡലത്തിലെ കോത്തപ്പള്ളി നരകള്ളപള്ളിയിലെ ജനങ്ങള്‍ തങ്ങളുടെ ഗ്രാമപഞ്ചായത്ത് ഗുണ്ടൂര്‍ ജില്ലയിലെ ഏറ്റവും മികച്ചതും വൃത്തിയുള്ളതുമെന്ന പ്രതിച്ഛായയുണ്ടാക്കാനുളള കഠിനപ്രയത്‌നത്തിലാണ്. പഞ്ചായത്ത് പ്രസിഡന്റ് ശ്രീമതി ഗുമ്മാകോട്ടേശ്വരമ്മയുടെയും പഞ്ചായത്ത് സെക്രട്ടറി ശ്രീമതി കുറപതികീര്‍ത്തിയുടെയും മാര്‍ഗ്ഗനിര്‍ദ്ദേശത്തിലൂടെയും ഗ്രാമത്തിലെ 137 വീടുകള്‍ക്കും ശൗചാലയ സംവിധാനം ഒരുക്കിയും അവര്‍ പഞ്ചായത്തിന് വെളിയിട വിസര്‍ജ്ജനമുക്ത പദവി കരസ്ഥമാക്കി. എല്ലാ സ്‌കൂളുകള്‍ക്കും ഗവണ്‍മെന്റ് സ്ഥാപനങ്ങള്‍ക്കും ശുചിതസംവിധാനങ്ങള്‍ നല്‍കിയതിനും പുറമെ തെരുവ് ശുചീകരണം സംഘടിപ്പിക്കുകയും വെളിയിട വിസര്‍ജ്ജനമുക്ത പദവി നിലനിര്‍ത്തുന്നതിനായി പ്രചാരണ പരിപാടികള്‍ ഫലപ്രദമായി ഉപയോഗിക്കുകയും ഒപ്പം ഒരു നിരീക്ഷണസംവിധാനം ഉണ്ടാക്കുകയും ചെയ്തു.


    6.മാമിടി അനുരാധ
    ഗുണ്ടൂര്‍ ജില്ലയിലെ വെമുരു നിയോജകമണ്ഡലത്തിലെ സുന്ദൂര്‍ മണ്ഡലത്തിലെ മുന്നാങ്കിവാരി പാലത്തിന് വെളിയിട വിസര്‍ജ്ജന മുക്ത പദവി ലഭിക്കാനായി 571ല്‍ പരം വീടുകള്‍ക്ക് ശൗചാലയങ്ങള്‍ ഒരുക്കേണ്ടതുണ്ടായിരുന്നു. ഗ്രാമപഞ്ചായത്ത് സെക്രട്ടറിയായ മാമിടി അനുരാധയ്ക്ക് ഈ ലക്ഷ്യം കൈവരിക്കുന്നതിനായി വേണ്ട മാറ്റം സമൂഹത്തില്‍ കൊണ്ടുവരുന്നതിനായുള്ള പ്രേചാദപ്രവര്‍ത്തനങ്ങള്‍ക്ക് പഞ്ചായത്ത് പ്രസിഡന്റ് ശ്രീ മാമിടി ശിവപ്രസാദിന്റെ പൂര്‍ണ്ണ പിന്തുണ ലഭിക്കുകയും ചെയ്തു.


    7.നാഗമല്ലേശ്വരി


    
    ആന്ധ്രാപ്രദേശിലെ ഗുണ്ടൂര്‍ ജില്ലയിലെ സത്തേപ്പള്ളി നിയോജകമണ്ഡലത്തിലെ സമത്തപ്പള്ളി മണ്ഡലത്തിലെ നന്ദിഗാമ ഗ്രാമപഞ്ചായത്തിന് വെളിയിട വിസര്‍ജ്ജനമുക്തവും മികച്ച പരിസ്ഥിതിയ്ക്കുമുള്ള പദവി ലഭിച്ചതിന് പിന്നില്‍ ആ ഗ്രാമപഞ്ചായത്തിലെ പഞ്ചായത്ത് പ്രസിഡന്റ്ശ്രീമതി നാഗമല്ലേശ്വരിയുടെ പരിശ്രമമാണ്. ആന്ധ്രാപ്രദേശ് നിയമസഭാ സ്പീക്കറായ ഡോ: കോഡേല ശിവപ്രസാദ് റാവുവിന്റെ വാക്കുകളാണ് അവരെ ഈ ലക്ഷ്യത്തിലേക്ക് നയിക്കാന്‍ പ്രേരിപ്പിച്ചത്. ജനങ്ങളുടെ ദുരിതത്തിന് കാരണം ശരിയായ ശുചിത്വമില്ലാത്തതാണെന്ന് അദ്ദേഹം വ്യക്തമാക്കിയിരുന്നു. ഇതോടെ 6950 ജനസംഖ്യയും 1650 കുടുംബങ്ങളുമുളള ഗ്രാമപഞ്ചായത്തിനെ വെളിയിട വിസര്‍ജ്ജനമുക്തമാക്കുന്നതിനുള്ള പ്രയത്‌നം അവര്‍ ആരംഭിച്ചു. ഗ്രാമത്തിലുള്ള കുടുംബങ്ങളെ സ്വന്തമായി ശൗചാലയം നിര്‍മ്മിക്കാനും അത് ഉപയോഗിക്കുന്നതിനും പ്രോത്സാഹിക്കുന്നവര്‍ക്ക് വിവിധതരത്തിലുള്ള സമ്മാനങ്ങളും ആനുകൂല്യങ്ങളും പ്രഖ്യാപിച്ച് അവര്‍ നീരീക്ഷണസമിതി അംഗങ്ങളില്‍ ഇക്കാര്യത്തില്‍ പ്രത്യേക താല്‍പര്യം ജനിപ്പിച്ചു. ഇതിന്റെ ഭാഗമായി അവര്‍ നിരവധി യോഗങ്ങള്‍ സംഘടിപ്പിക്കുകയും പലതരത്തിലുള്ള പ്രചാരണ സാമഗ്രികള്‍ വിതരണം ചെയ്യുകയും ചെയ്തു. ഇതിന് പുറമെ ശൗചാലയങ്ങള്‍ സ്വന്തമായുള്ളവര്‍ അതിനുശേഷവും വെളിയിടങ്ങളില്‍ വിസര്‍ജ്ജനം നടത്തുന്നത് കണ്ടുപിടിച്ചാല്‍ അവര്‍ക്ക് 500 രൂപയുടെ പിഴയും ഏര്‍പ്പെടുത്തി. അതോടൊപ്പം ഗ്രാമതലത്തിലുള്ള ഓഫീസര്‍മാര്‍, പ്രാദേശിക നേതാക്കള്‍, സ്‌കൂള്‍ കുട്ടികള്‍ എന്നിവരെ പങ്കെടുപ്പിച്ചുകൊണ്ട് അവര്‍ ബോധവല്‍ക്കരണ റാലികളും സംഘടിപ്പിച്ചു.


    8. മന്നേം സുജാത


    
    ആന്ധ്രാപ്രദേശിലെ ഗുണ്ടൂര്‍ ജില്ലയിലെ മംഗലഗിരി നിയോജകമണ്ഡലത്തിലെ തടേപ്പള്ളി മണ്ഡലത്തിലെ ഉണ്ടാവള്ളി ഗ്രാമപഞ്ചായത്തിലെ പഞ്ചായത്ത് പ്രസിഡന്റ്ജനങ്ങളുടെ സുഖത്തിനും ആരോഗ്യത്തിനും മികച്ച ശുചിത്വസംവിധാനം വേണ്ടമെന്നും നല്ല ശുചിത്വശീലങ്ങള്‍ പാലിക്കണമെന്നും ബോദ്ധ്യപ്പെട്ടതോടെ തന്റെ ഗ്രാമപഞ്ചായത്തിനെ വെളിയിടമുക്തമാക്കുന്നതിനുള്ള ശ്രമം അവര്‍ ആരംഭിച്ചു. രണ്ടു സ്‌കൂളുകളും 6 അങ്കണവാടി കേന്ദ്രങ്ങളും 3560 കുടുംബങ്ങളുമുള്ള ഗ്രാമത്തിലെ ജനസംഖ്യ 9763 ആണ്. അതിനുപുറമെ അവിടെയൊരു ജലസ്രോതസുമുണ്ടായിരുന്നു. ജില്ല, മണ്ഡല്‍, ഗ്രാമപഞ്ചായത്ത് ഉദ്യോഗസ്ഥരുടെ സഹായത്തോടെ വ്യക്തി ശുചിത്വത്തേയും ശൗചാലയങ്ങള്‍ ഉപയോഗിക്കേണ്ടതിന്റെയും ആവശ്യകതയെക്കുറിച്ച് അവര്‍ ബോധവ്യല്‍ക്കര യോഗങ്ങള്‍ സംഘടിപ്പിക്കുകയും ഗുണഭോക്താക്കളെ പ്രചോദിപ്പിക്കുകയും ചെയ്തു. അതോടൊപ്പം വെളിയിട വിസര്‍ജ്ജനം നടത്തുന്നുണ്ടോയെന്ന് എല്ലാ ദിവസവും 5 മുതല്‍ 7 വരെ പരിശോധന നടത്തുന്നതിനായി ഒരു യുവ ടീം രൂപീകരിക്കുകയും ചെയ്തു.


    9. വെമ്പാറല രാജകുമാരി


    
    ഗുണ്ടൂര്‍ ജില്ലയിലെ ചിലകാലൂരിപേട്ടയില്‍പ്പെട്ട ചിലകലാലുരിപെട്ട് മണ്ഡല്‍ നിയോജകമണ്ഡലത്തിലെ വേലൂരു ഗ്രാമപഞ്ചായത്തിലെ എല്ലാ വിടുകളിലും ശുചിതസംവിധാനം ഉറപ്പാക്കാനായി അവിടുത്തെ പഞ്ചായത്ത് പ്രസിഡന്റ്ശ്രിമതി വേമ്പാറല രാജകുമാരി എല്ലാദിവസവും എല്ലാ വീടുകളും സന്ദര്‍ശിച്ചിരുന്നു. ശുചിത്വം, ശുദ്ധമായ കുടിവെള്ളം, അതോടൊപ്പം ഗ്രാമപഞ്ചായത്തിനെ സമ്പൂര്‍ണ്ണമായും വെളിടയിട വിസര്‍ജ്ജമുക്തമാക്കുന്നതിനുള്ള അവരുടെ പദ്ധതികള്‍ എല്ലാം തന്നെ അവര്‍ ചര്‍ച്ചചെയ്യുകയും ചെയ്തിരുന്നു. അവര്‍ക്ക് ഇതിനായി ജില്ലാ ജല ശുചിത്വ കമ്മിറ്റിയുടെ പിന്തുണയും ലഭിച്ചിരുന്നു. അതോടൊപ്പം ലഘുലേഖകള്‍ വിതരണം ചെയ്യാനും ഹോര്‍ഡിംഗുകള്‍ സ്ഥാപിക്കുന്നതിനും ജില്ലാ സഹായ യൂണിറ്റുകളുടെയും സഹായം ലഭിച്ചിരുന്നു. 4567 ജനംഖ്യയുള്ള 1141 കുടുംബങ്ങള്‍ താമസിക്കുന്നതും 4 സ്‌കൂളുകളും 8 അങ്കണവാടികളുമുള്ള ഗ്രാമപഞ്ചായത്ത് ഇന്ന് വെളിയിട വിസര്‍ജ്ജനമുക്തമാണ്.
    ************
    

    
    (Release ID: 1504304) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in