      PIB Headquarters

      വാക്ക് ഇന്‍ ഇന്റര്‍വ്യൂ
      Posted On: 07 SEP 2017 5:48PM by PIB Thiruvananthpuram


    എറണാകുളം ഡിവിഷനു കീഴിലുള്ള തപാല്‍ ഓഫീസുകളില്‍ ഇന്‍ഷുറന്‍സ് പദ്ധതികളുടെ ഏജന്റുമാരെ നിയമിക്കുന്നതിന് 2017 സെപ്റ്റംബര്‍ 18ന് രാവിലെ 11 മണിക്ക് എറണാകുളം സീനിയര്‍ പോസ്റ്റല്‍ സൂപ്രണ്ടിന്റെ കാര്യാലയത്തില്‍ വച്ച് വാക്ക് ഇന്‍ ഇന്റര്‍വ്യൂ സംഘടിപ്പിക്കുന്നു. 5000ന് താഴെ ജനസംഖ്യയുള്ള സ്ഥലങ്ങളില്‍ നിന്നുള്ളവര്‍ക്ക് പത്താം ക്ലാസും അതിനു മുകളില്‍ ജനസംഖ്യയുള്ള പ്രദേശത്ത് നിന്നുള്ളവര്‍ക്ക് പന്ത്രണ്ടാം ക്ലാസുമാണ് വിദ്യാഭ്യാസ യോഗ്യത.
    പ്രായം 18 മുതല്‍ 65 വരെ. ലൈഫ് ഇന്‍ഷുറന്‍സ് അഡൈ്വസര്‍മാരായി മുന്‍ പരിചയം ഉള്ളവര്‍, അങ്കണവാടി ജീവനക്കാര്‍, സ്വയം സഹായ സംഘങ്ങളിലുള്ളവര്‍, വിമുക്ത ഭടന്മാര്‍, വിരമിച്ച അധ്യാപകര്‍, തൊഴില്‍ രഹിതര്‍ അല്ലെങ്കില്‍ സ്വയം തൊഴിലില്‍ ഏര്‍പ്പെട്ടിരിക്കുന്നവര്‍ തുടങ്ങിയ വിഭാഗങ്ങള്‍ക്ക് അഭിമുഖത്തില്‍ പങ്കെടുക്കാം. കംപ്യൂട്ടര്‍ പരിജ്ഞാനം, പ്രാദേശിക സ്ഥല പരിചയം എന്നിവ അഭികാമ്യം. അപേക്ഷകര്‍ ബയോ ഡേറ്റയും വയസ്സ്, വിദ്യാഭ്യാസ യോഗ്യത, തൊഴില്‍ പരിചയം(ഉണ്ടെങ്കില്‍) എന്നിവ തെളിയിക്കുന്ന സര്‍ട്ടിഫിക്കറ്റും ഹാജരാക്കേണ്ടതാണ്.

    
    
    (Release ID: 1502097) Visitor Counter : 3