      സാമൂഹ്യനീതി, ശാക്തീകരണ മന്ത്രാലയം

      ദിവ്യാംഗ് സാരഥി മൊബൈല്‍ ആപ്ലിക്കേഷന്‍
      Posted On: 26 SEP 2017 5:40PM by PIB Thiruvananthpuram


    ദിവ്യാംഗ് ജനങ്ങള്‍ക്ക് വിവരങ്ങള്‍ നല്‍കുന്നതിനുള്ള സമഗ്ര മൊബൈല്‍ ആപ്ലിക്കേഷനായ ദിവ്യാംഗ് സാരഥിയുടെ ബീറ്റാ പതിപ്പ് കേന്ദ്ര സാമൂഹിക നീതി, ശാക്തീകരണ മന്ത്രി ശ്രീ താവര്‍ചന്ദ് ഗേഹ്‌ലോട്ട് ഉദ്ഘാടനം ചെയ്തു. കേന്ദ്ര സാമൂഹിക നീതി, ശാക്തീകരണ സഹമന്ത്രി ശ്രീ കൃഷന്‍ പാല്‍ ഗുര്‍ജര്‍, വകുപ്പ് സെക്രട്ടറി ശ്രീമതി ലതാ കൃഷ്ണ റാവു തുടങ്ങിയവരും ചടങ്ങില്‍ പങ്കെടുത്തു.
    കേന്ദ്ര സാമൂഹിക നീതി, ശാക്തീകരണ മന്ത്രാലയത്തിന് കീഴിലുള്ള അംഗപരിമിതരായ വ്യക്തികളുടെ ശാക്തീകരണത്തിനു വേണ്ടിയുള്ള വകുപ്പിനെ സംബന്ധിച്ച് എല്ലാ വിവരങ്ങളും ആപ്ലിക്കേഷന്‍ ലഭ്യമാക്കും. അംഗപരിമിതരായ വ്യക്തികളുടെ ശാക്തീകരണത്തിനു വേണ്ടിയുള്ള വകുപ്പിലെ അസിസ്റ്റന്റ് സെക്രട്ടറിമാരായ ശ്രീ അനുന്യ ഝാ, ശ്രീമതി ബി. സുശീല എന്നിവര്‍ ചേര്‍ന്നാണ് ആപ്ലിക്കേഷന്‍ വികസിപ്പിച്ചത്. ടെക്സ്റ്റിനെ വോയ്‌സ് ആക്കി പരിവര്‍ത്തനം ചെയ്യുന്ന സോഫ്ട് വെയറും അതിലൂടെ സൃഷ്ടിക്കുന്ന ഓഡിയോ നോട്ടുകളുമാണ് ആപ്ലിക്കേഷന്റെ പ്രത്യേകത. ഹിന്ദിയിലും ഇംഗ്ലീഷിലും വിവരങ്ങള്‍ ലഭ്യമാണ്. ഗൂഗിള്‍ പ്ലേ സ്റ്റോറില്‍ നിന്ന് ആന്‍ഡ്രോയിഡ് സ്മാര്‍ട്ട് ഫോണ്‍ ഉപഭോക്താക്കള്‍ക്ക് ആപ്ലിക്കേഷന്‍ ഡൗണ്‍ലോഡ് ചെയ്യാം.

    
    
    (Release ID: 1504084) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in