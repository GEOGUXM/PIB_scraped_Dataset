      ആഭ്യന്തരകാര്യ മന്ത്രാലയം

      സാമ്പത്തിക രംഗത്തെ സൈബര്‍ കുറ്റകൃത്യങ്ങള്‍ തടയുന്നതിനുള്ള നടപടികള്‍ കേന്ദ്ര ആഭ്യന്തര മന്ത്രി അവലോകനം ചെയ്തു
      Posted On: 19 SEP 2017 4:49PM by PIB Thiruvananthpuram


    രാജ്യത്തെ സാമ്പത്തിക രംഗത്ത് സൈബര്‍ കുറ്റകൃത്യങ്ങള്‍ വര്‍ദ്ധിച്ചു വരുന്നത് തടയുന്നതിന് കൈക്കൊള്ളുന്ന നടപടികള്‍ കേന്ദ്ര ആഭ്യന്തര മന്ത്രി ശ്രീ. രാജ് നാഥ് സിംഗ് ന്യൂ ഡല്‍ഹിയില്‍ ഇന്ന് വിളിച്ച്‌ചേര്‍ത്ത ഉന്നതതലയോഗം വിലയിരുത്തി. ഇ-വാലറ്റുകള്‍, കാര്‍ഡുകള്‍ മുതലായവ ഉപയോഗിച്ചുള്ള സൈബര്‍ തട്ടിപ്പ് വര്‍ദ്ധിച്ചു വരുന്നതില്‍ ആഭ്യന്തര മന്ത്രി ആശങ്ക പ്രകടിപ്പിച്ചു. ഇത്തരം തട്ടിപ്പുകള്‍ ചെറുക്കാന്‍ നിയമപരവും സാങ്കേതികവുമായ നടപടികള്‍ ആവശ്യമെന്ന് അദ്ദേഹം പറഞ്ഞു. ഇതിന്റെ ഭാഗമായി പോലീസ് ഉദ്യോഗസ്ഥര്‍, ജ്യുഡീഷ്യല്‍ ഉദ്യോഗസ്ഥര്‍, ഫോറന്‍സിക് ശാസ്ത്രജ്ഞര്‍ ബാങ്കിംഗ് മേഖലയിലെ ഉദ്യോഗസ്ഥര്‍ മുതലായവരുടെ ശേഷി വികസനത്തിന് പ്രധാനപങ്ക് വഹിക്കാനാവുമെന്ന് യോഗം വിലയിരുത്തി. ആവശ്യമായ സൈബര്‍ ഫോറന്‍സിക് ഉപകരണങ്ങള്‍ ലഭ്യമാക്കിക്കൊണ്ട് ഈ രംഗത്തെ വിവിധ ഏജന്‍സികളുടെ പ്രവര്‍ത്തനങ്ങള്‍ ഏകോപിപ്പിച്ചുകൊണ്ട് സമയബന്ധിതമായ നടപടികള്‍ കൈക്കൊള്ളുമെന്ന് ശ്രീ. രാജ്‌നാഥ് സിംഗ് അറിയിച്ചു. ഇതിന്റെ നടപ്പാക്കല്‍ നിരീക്ഷിക്കുന്നതിന് ഒരു അന്തര്‍മന്ത്രാലയ സമിതിക്ക് രൂപം നല്‍കാന്‍ തീരുമാനമായി. കേന്ദ്ര ആഭ്യന്തര, ധനകാര്യ മന്ത്രാലയങ്ങളിലെയും ഇന്റലിജന്‍സ് ബ്യൂറോയിലെയും മുതിര്‍ന്ന ഉദ്യോഗസ്ഥര്‍, ദേശീയ സൈബര്‍ സുരക്ഷാ കോ-ഓര്‍ഡിനേറ്റര്‍ തുടങ്ങിയവര്‍ യോഗത്തില്‍ സംബന്ധിച്ചു.

    
    
    (Release ID: 1503442) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in