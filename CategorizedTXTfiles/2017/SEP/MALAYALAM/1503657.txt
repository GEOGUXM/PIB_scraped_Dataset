      പ്രത്യേക സേവനങ്ങളും ഫീച്ചറുകളും

      കൂട്ടായ്മ തിരുത്തിയ ഗംഗാതീരത്തെ ശുചിത്വത്തിന്റെ കഥ
      ശുചിത്വ ഭാരതം ഹ്യൂമന്‍ ഇന്ററസ്റ്റ് സ്റ്റോറി

      Posted On: 21 SEP 2017 5:36PM by PIB Thiruvananthpuram

    അര്‍പ്പണബോധത്തിന്റെയും കൂട്ടായ്മയുടെയും കഥയാണ് ബീഹാറില്‍ ഗംഗയുടെ തീരത്തുള്ള ഖഗാരിയ ജില്ലയിലെ ഗ്രാമത്തിന്റേത്. ഖഗാരിയ ജില്ലയില്‍ ഗംഗയുടെ തീരത്തുള്ള ഗ്രാമത്തില്‍ ശുചിത്വ ഭാരത ദൗത്യം പ്രചരണം തുടങ്ങിയതോടെ തങ്ങള്‍ ദിനം പ്രതി ബന്ധപ്പെടുന്ന ജനവിഭാഗങ്ങളെ ഇതില്‍ ബോധവല്‍ക്കരണം നടത്താമെന്ന ഉറച്ച തീരുമാനം പല വ്യക്തികളും കൈക്കൊണ്ടു. അവരുടെ ധീരമായ ആ നിലപാടും ഒപ്പം ജില്ലാ ഭരണകൂടത്തിന്റെ പ്രവര്‍ത്തനവും കൂടിയായതോടെ ആ ഗ്രാമം വെളിയിട വിസര്‍ജ്ജന മുക്തമായി.


    ഗോഗ്രി ബ്ലോക്കിലെ രാംപുര്‍ ഗ്രാമപഞ്ചായത്തിലെ ചായവില്‍പ്പനക്കാരനായ അനില്‍ ഷായുടെ കാര്യം ഇതിനുള്ള ഏറ്റവും നല്ല ഉദാഹരണമാണ്. '' വെളിയിട വിസര്‍ജ്ജനം നടത്തുന്നവര്‍ക്ക് എന്റെ കടയില്‍ ചായയില്ല'' എന്ന ബോര്‍ഡ് അദ്ദേഹം തന്റെ കടയ്ക്ക് മുന്നില്‍ സ്ഥാപിച്ചു. ''തന്റെ ഗ്രാമത്തെ വെളിയിട വിസര്‍ജ്ജനമുക്തമാക്കുന്നതിനായി ശരിക്കും ആ ചായ കച്ചവടക്കാരന്‍ തന്റെ ദിവസവരുമാനം പോലും വേണ്ടെന്ന് വയ്ക്കുകയായിരുന്നു.'' ജില്ലാ പഞ്ചായത്ത് സി.ഇ.ഒയായ അബ്ദുള്‍ വഹാബ് അന്‍സാരി ചൂണ്ടിക്കാട്ടി. അദ്ദേഹത്തിന്റെ ഈ പ്രവര്‍ത്തനം ഗ്രാമത്തിലെ മറ്റുള്ളവര്‍ക്ക് ശക്തമായ പ്രചോദനം തന്നെയായിരുന്നു.


    ഉത്തര റാംപൂര്‍ ഗ്രാമപഞ്ചായത്തിലെ വിജിലന്‍സ് സംഘാംഗമായ വേദദേവിയുടെ കഥയും അന്‍സാരി വിശദീകരിച്ചു. സാമുഹിക വിരുദ്ധരില്‍ നിന്നും ഏല്‍ക്കേണ്ടി വന്ന ആക്രമണം മൂലം അവര്‍ക്ക് തന്റെ രണ്ട് ഏക്കര്‍ ഭൂമിയിലെ കൃഷിയില്‍ വന്‍ നാശനഷ്ടമുണ്ടായി. എന്നിട്ടും അവര്‍ ആ വിജിലന്‍സ് സംഘത്തില്‍ ഉറച്ചുനിന്നുകൊണ്ട് തന്റെ ഗ്രാമപഞ്ചായത്തിനെ വെളിയിട വിസര്‍ജ്ജമുക്തമാക്കി. ഒടുവില്‍ അവര്‍ക്ക് എതിരായി നിന്നവരും തോല്‍വി സമ്മതിച്ചുകൊണ്ട് വെളിയിട വിസര്‍ജ്ജനമുക്ത ദൗത്യത്തില്‍ പങ്കാളികളായി.


    റഹിംപുര്‍ ഉത്താരിയിലെ മഹാദളിത് വിഭാഗത്തില്‍പ്പെട്ട തൃഫുള്‍ ദേവിയുമായി ബന്ധപ്പെട്ട് മറ്റൊരു സംഭവവുമുണ്ട്. ഭര്‍ത്താവ് വീട്ടില്‍ ഒരു ശൗച്യാലയം നിര്‍മ്മിക്കുന്നത് നിരസിച്ചപ്പോള്‍ അദ്ദേഹത്തിന് ആഹാരം പാചകം ചെയ്യുന്നതിന് തയാറാകാതെ അവര്‍ അതിനെതിരെ പോരാടി. ഒടുവില്‍ അവരുടെ ആവശ്യത്തിന് ഭര്‍ത്താവ് വഴങ്ങുകയും ശൗച്യാലയം നിര്‍മ്മിക്കുകയും ചെയ്തു.


    ''അത്രയൊന്നും പ്രധാനമല്ലെന്ന് തോന്നാത്ത ഇത്തരം നിരവധി സംഭവങ്ങളാണ് ഈ പ്രചരണത്തെ മുന്നോട്ടുനയിക്കുന്നത്'' അന്‍സാരി വ്യക്തമാക്കി. നേരത്തെ നടത്തിയ ഒരു സര്‍വേയുടെ അടിസ്ഥാനത്തില്‍ ഗംഗയോട് ചേര്‍ന്നുകിടക്കുന്ന ഇത്തരം ഗ്രാമത്തില്‍ 31,397 കുടുംബങ്ങളുള്ളപ്പോള്‍ ആകെയുണ്ടായിരുന്നത് 7,604 ശൗച്യാലയങ്ങള്‍ മാത്രമായിരുന്നു. ശൗച്യാലയ ഉള്‍ക്കൊള്ളല്‍ വെറും 24.21% മാത്രം. എന്നാല്‍ ഈ പ്രചരണം ശക്തമായതോടെ ഇത്തരത്തിലുള്ള 23 ഗ്രാമങ്ങളിലായി 23,793 ശൗച്യാലയങ്ങളാണ് നിര്‍മ്മിച്ചത്. ഇതിലൂടെ ഗംഗയുടെ തീരത്തുള്ള 21 ഗ്രാമപഞ്ചായത്തുകള്‍ വെളിയിട മുക്തമാകുകയും ചെയ്തു.


    പഞ്ചായത്ത് വാര്‍ഡ്തലത്തില്‍ ശൗച്യാലയമില്ലാത്ത വീടുകളെ കണ്ടെത്തുന്നതിനുള്ള സര്‍വേയോടൊപ്പമാണ് പ്രചരണപദ്ധതിക്ക് തുടക്കം കുറിയ്ക്കുന്നത്. അതിനുശേഷം ഗ്രാമസഭകളുടെ അംഗീകാരത്തോടെ വെളിയിടമുക്ത പദ്ധതി തയാറാക്കും.


    ഇന്നും വെളിയിടങ്ങളില്‍ വിസര്‍ജ്ജനം നടത്തിക്കൊണ്ടിരിക്കുന്ന സമൂഹങ്ങളുടെ മനോനില മാറ്റുകയെന്നതാണ് ഇതിലെ വെല്ലുവിളികളില്‍ ഏറ്റവും പ്രധാനം. അതിന് പുറമെ ഏറ്റവും താഴേക്കിടയിലുള്ള വിഭാഗങ്ങള്‍ക്കും ദാരിദ്ര്യരേഖയ്ക്ക് താഴെയുള്ള കുടുംബങ്ങള്‍ക്കും വേണ്ട വിഭവങ്ങള്‍-സാമ്പത്തികമായും ശൗച്യാലയ നിര്‍മ്മാണ സാമഗ്രികളായും സൃഷ്ടിക്കുകയും വേണ്ട ഭൂമി കണ്ടെത്തുകയുമാണ് മറ്റ് തടസങ്ങള്‍.


    വെളിടയങ്ങളില്‍ വിസര്‍ജ്ജനത്തിന് പോകുന്ന സ്ത്രീകള്‍ക്ക് നേരെ നടക്കുന്ന അക്രമങ്ങളിലും ഇത് കുട്ടികളുടെയും യുവാക്കളും പ്രായമായവരുമായ മറ്റ് ആളുകളുടെയും ആരോഗ്യത്തിലുണ്ടാക്കാവുന്ന വിപരീത പ്രത്യാഘാതങ്ങള്‍ക്കുമാണ് ഈ ബോധവല്‍ക്കരണ പരിപാടിയില്‍ പ്രാധാന്യം നല്‍കിയത്. ഇത് അവരുടെ സ്വഭാവത്തില്‍ പതിയെപ്പതിയെ മാറ്റങ്ങള്‍ കൊണ്ടുവരികയും ശൗച്യാലയങ്ങള്‍ നിര്‍മ്മിക്കുന്നതിനും അത് ഉപയോഗിക്കുന്നതിനും അവരെ പ്രേരിപ്പിക്കുകയും ചെയ്തു.


    അതിനുശേഷം സാമ്പത്തികമായി ഏറ്റവും പിന്നോക്കമുള്ള കുടുംബങ്ങളെ കണ്ടെത്തി അവര്‍ക്ക് വായ്പകള്‍ നല്‍കി അവരെ ജീവികാ ഗ്രൂപ്പില്‍ ചേര്‍ത്തു. പൊതു പ്രതിനിധികള്‍ തങ്ങളുടെ സ്വാധീനവും വായ്പയും മറ്റുമുപയോഗിച്ച് അത്തരം കുടുംബങ്ങള്‍ക്ക് ശൗച്യാലയങ്ങള്‍ നിര്‍മ്മിക്കുന്നതിന് വേണ്ട സാമഗ്രികള്‍ ലഭ്യമാക്കുന്നതിനായി സഹായിക്കുന്ന അതിശയകരമായ കാഴ്ചകളും നമുക്ക് കാണാനായി. ഭൂമിയില്ലാത്തവര്‍ക്ക് ശൗച്യാലയങ്ങള്‍ നിര്‍മ്മിക്കുന്നതിന് വേണ്ട സ്ഥലം നല്‍കുകയും കുറച്ചുപേരെ ഉള്ള സ്ഥലത്ത് അത് നിര്‍മ്മിക്കാന്‍ പ്രേരിപ്പിക്കുകയും ചെയ്തു.


    ഗ്രാമപഞ്ചായത്ത്, ബ്ലോക്ക്, ജില്ലാതലത്തില്‍ പ്രവര്‍ത്തനങ്ങള്‍ നിരീക്ഷിക്കുന്നതിനായി ജില്ലാ ഭരണകൂടം നോഡല്‍ ഓഫീസര്‍മാരെ നാമനിര്‍ദ്ദേശം ചെയ്യുകയും ചെയ്തു. ഓരോ ഗ്രമപഞ്ചായത്തിനും വെളിയിട വിസര്‍ജ്ജന വിമുക്ത പദവി ഉറപ്പാക്കുന്നതിനായി പരിശീലനം ലഭിച്ച 4 സി.എല്‍.ടി.എസ് നീരീക്ഷകര്‍, ഒരു വിദഗ്ധ പ്രചോദകന്‍, ബ്ലോക്ക് കോ-ഓഡിനേറ്റര്‍ എന്നിവരെ നിയോഗിച്ചു. ലഘുലേഖകള്‍, വിഡിയോകള്‍, ചുവരെഴുത്ത്, പെയിന്റിംഗുകള്‍, ബോര്‍ഡുകര്‍ എന്നിവയാണ് ഇതിനായി ഉപയോഗിച്ച ഐ.ഇ.സി വസ്തുക്കള്‍.


    സാമൂഹിക ധാര്‍മ്മികത വര്‍ദ്ധിപ്പിക്കുന്നതിനായി ' ശൗച്യാലയ പൂര്‍ത്തീകരണ സര്‍ട്ടിഫിക്കറ്റുകള്‍' ശൗച്യാലയമുളള ഒരോ വീടുകള്‍ക്കും നല്‍കും. ഇത് മറ്റുള്ളവരെ ഇതുപോലെ ചെയ്യുന്നതിന് പ്രചോദിപ്പിക്കും.
    

    
    (Release ID: 1503657) Visitor Counter : 6