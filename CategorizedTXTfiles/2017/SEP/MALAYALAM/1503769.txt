      ഗിരിവര്‍ഗ്ഗകാര്യ മന്ത്രാലയം

      ട്രൈഫെഡിന്റെ വിപണ സൗകര്യങ്ങള്‍ വര്‍ദ്ധിപ്പിക്കും
      Posted On: 22 SEP 2017 5:32PM by PIB Thiruvananthpuram


    ഗിരിവര്‍ഗ്ഗ ഉല്‍പ്പന്നങ്ങളുടെ വിപണനം വര്‍ദ്ധിപ്പിക്കുന്നതിന് കേന്ദ്ര ഗിരിവര്‍ഗ്ഗകാര്യ മന്ത്രാലയത്തിന് കീഴിലുള്ള പൊതുമേഖലാ സ്ഥാപനമായ ട്രൈഫെഡിന്റെ പ്രവര്‍ത്തനങ്ങള്‍ വിപുലീകരിക്കും. 'ട്രൈബ്‌സ് ഇന്ത്യ' എന്ന പേരിലുള്ള ചില്ലറ വില്‍പ്പനശാലകളുടെ എണ്ണം വര്‍ദ്ധിപ്പിച്ചും മറ്റ് വിപണന പ്രവര്‍ത്തനങ്ങളിലൂടെയുമാണ് ട്രൈഫെഡിന്റെ പ്രവര്‍ത്തനങ്ങള്‍ വിപുലീകരിക്കുക.


    ഗിരിവര്‍ഗ്ഗ ഉല്‍പ്പന്നമാണെന്ന് സാക്ഷ്യപ്പെടുത്തുന്നതിന് ട്രൈഫെഡ് വിപണനം ചെയ്യുന്ന എല്ലാ ഉല്‍പ്പന്നങ്ങള്‍ക്കും ഹോളോഗ്രാം രൂപത്തിലുള്ള 'ട്രൈബല്‍ ക്രാഫ്റ്റ് മാര്‍ക്ക് ലേബല്‍ / ടാഗ്' നിര്‍ബന്ധമാക്കും. ഗിരിവര്‍ഗ്ഗക്കാരുള്ള ഓരോ സംസ്ഥാനത്തും ഗിരിവര്‍ഗ്ഗ ഉല്‍പ്പന്നങ്ങള്‍ സംഭരിക്കുന്നതിന് 100 പേരെ അധികമായി കണ്ടെത്തും. ഗിരിവര്‍ഗ്ഗ ഉല്‍പ്പന്നങ്ങളുടെ വിപണനം പ്രോത്സാഹിപ്പിക്കുന്നതിന് 'ഫ്രണ്ട്‌സ് ഓഫ് ട്രൈബ്‌സ്' എന്ന പേരില്‍ വിലയില്‍ 20% കിഴിവ് ലഭ്യമാക്കുന്ന ലോയല്‍റ്റി കാര്‍ഡുകള്‍ ട്രൈഫെഡ് വഴി വിതരണം ചെയ്യും. കേന്ദ്ര സംസ്ഥാന ഗവണ്‍മെന്റ് ജീവനക്കാര്‍ക്ക് തങ്ങളുടെ സ്ഥപാനത്തിന്റെ ഓദ്യോഗിക തിരിച്ചറിയല്‍ കാര്‍ഡ് കാണിച്ചാല്‍ 10% അധിക ഡിസ്‌കൗണ്ടും ലഭിക്കും. 2,000 രൂപയ്ക്ക് മുകളില്‍ ഗിരിവര്‍ഗ്ഗ ഉല്‍പ്പന്നങ്ങള്‍ വാങ്ങിയാല്‍ ആകര്‍ഷകമായ സമ്മാനങ്ങള്‍ നല്‍കും.


    ട്രൈഫെഡ് വഴിയുള്ള വിറ്റുവരവ് 2005-06 ല്‍ 162.56 ലക്ഷമായിരുന്നത് 2016-17 ല്‍ 1117.85 ലക്ഷം രൂപയായി.

    
    
    (Release ID: 1503769) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in