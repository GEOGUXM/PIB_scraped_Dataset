      PIB Headquarters

      നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളിങ്ങില്‍ നെയ്ത്ത് തൊഴിലാളികള്‍ക്കും മക്കള്‍ക്കും ഫീസ് ഇളവ്
      Posted On: 08 SEP 2017 5:05PM by PIB Thiruvananthpuram


    നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളിങ്ങില്‍ (എന്‍.ഐ.ഒ.എസ്) സെക്കന്ററി, സീനിയര്‍ സെക്കന്ററി കോഴ്‌സുകളില്‍ പ്രവേശനം നേടുന്ന നെയ്ത്ത് ജോലിയില്‍ ഏര്‍പ്പെട്ടിരിക്കുന്ന പട്ടികജാതി, പട്ടികവര്‍ഗ്ഗ, ബി.പി.എല്‍ വിഭാഗങ്ങള്‍ക്കും സ്ത്രീകള്‍ക്കും ദാരിദ്ര്യരേഖയ്ക്കു താഴെ വരുന്ന ന്യൂനപക്ഷ വിഭാഗത്തില്‍പ്പെട്ടവര്‍ക്കും, ഭിന്നശേഷി വിഭാഗക്കാര്‍ക്കും അവരുടെ കുട്ടികള്‍ക്കും കോഴ്‌സ് ഫീസ് നല്‍കേണ്ടതില്ല. ഇവര്‍ക്ക് പാഠപുസ്തകങ്ങളും സൗജന്യമായി ലഭിക്കുന്നതാണ്. മേല്‍വിഭാഗങ്ങളില്‍ പെട്ടവര്‍ ഹാന്‍ഡ്‌ലൂം & ടെക്‌സ്റ്റൈല്‍ വകുപ്പ് നല്‍കിയിട്ടുള്ള പരിചയപത്രത്തോടൊപ്പം ജനനതീയതി, വിദ്യാഭ്യാസയോഗ്യത, പട്ടികജാതി/പട്ടികവര്‍ഗ്ഗ/ബിപിഎല്‍/ഭിന്നശേഷി വിഭാഗം എന്നിവ തെളിയിക്കുന്ന രേഖകളുടെ സാക്ഷ്യപ്പെടുത്തിയ പകര്‍പ്പും ഹാജരാക്കേണ്ടതാണ്. അപേക്ഷാഫോം എന്‍ഐഒഎസ് വെബ്‌സൈറ്റായ www.nios.ac.inലും കൊച്ചിയിലെ എന്‍ഐഒഎസ് പ്രാദേശിക കേന്ദ്രത്തിലും കേരളത്തിലുടനീളം പ്രവര്‍ത്തിക്കുന്ന പഠന കേന്ദ്രങ്ങളിലും ലഭിക്കും. പൂരിപ്പിച്ച അപേക്ഷാ ഫോം 2017 സെപ്റ്റംബര്‍ 15 വരെ എന്‍ഐഒഎസ് പ്രാദേശിക കേന്ദ്രത്തില്‍ സമര്‍പ്പിക്കാം. കൂടുതല്‍ വിവരങ്ങള്‍ക്ക് rckochi@nios.ac.in എന്ന ഇമെയിലിലും 0484 2310032, 2310033, 1800 180 93 93(ടോള്‍ ഫ്രീ) എന്നീ നമ്പരുകളിലും ബന്ധപ്പെടുക.


    

    
    (Release ID: 1502211) Visitor Counter : 2