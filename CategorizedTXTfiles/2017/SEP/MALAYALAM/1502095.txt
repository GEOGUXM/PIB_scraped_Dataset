      റെയില്‍വേ മന്ത്രാലയം

      സുരക്ഷ: കേന്ദ്ര റെയില്‍വേ മന്ത്രിയുടെ നേതൃത്വത്തില്‍ ഉന്നതതല യോഗം ചേര്‍ന്നു
      Posted On: 07 SEP 2017 5:46PM by PIB Thiruvananthpuram


    റെയില്‍വേ പ്രവര്‍ത്തനങ്ങളുമായി ബന്ധപ്പെട്ട സുരക്ഷാ നടപടികള്‍ സമഗ്രമായി അവലോകനം ചെയ്യുന്നതിന് കേന്ദ്ര റെയില്‍വേ, കല്‍ക്കരി മന്ത്രി ശ്രീ പീയുഷ് ഗോയല്‍ റെയില്‍വേ ബോര്‍ഡിലെയും ബോര്‍ഡിന്റെ സുരക്ഷാ ഡയറക്ടറേറ്റിലെയും മുഴുവന്‍ അംഗങ്ങളുമായും മാരത്തോണ്‍ ചര്‍ച്ച നടത്തി. സുരക്ഷയെ സംബന്ധിച്ച വിശദമായ അവതരണം യോഗത്തില്‍ നടത്തി. അടുത്ത കാലത്തായി അടിക്കടി ഉണ്ടാകുന്ന ട്രെയിന്‍ അപകടങ്ങളെ സംബന്ധിച്ച് വിശദമായ ചര്‍ച്ച ഉന്നതതല യോഗത്തിലുണ്ടായി. സുരക്ഷ പരമപ്രധാനമാണെന്നും ഇതില്‍ വിട്ടുവീഴ്ചയുണ്ടാകരുതെന്നും യോഗത്തില്‍ കേന്ദ്ര മന്ത്രി പറഞ്ഞു.

    ആളില്ലാ ലവല്‍ ക്രോസിങ്ങുകളും ട്രാക്കിലെ തകരാറുകളെ തുടര്‍ന്നുള്ള പാളം തെറ്റലുമാണ് അപകടങ്ങളിലേക്ക് നയിക്കുന്ന രണ്ട് പ്രധാന കാരണങ്ങളെന്ന് യോഗം വിലയിരുത്തി. അപകടങ്ങള്‍ ഒഴിവാക്കുന്നത് സംബന്ധിച്ച് ശ്രീ പീയുഷ് ഗോയല്‍ താഴെ പറയുന്ന നിര്‍ദ്ദേശങ്ങള്‍ നല്‍കി.


    1. എല്ലാ ആളില്ലാ ലെവല്‍ ക്രോസിങ്ങുകളും ഒരു വര്‍ഷം കൊണ്ട് ഇന്ത്യന്‍ റെയില്‍വേ ശൃംഖലയില്‍ നിന്ന് ഇല്ലാതാക്കുക.
    2. ട്രാക്ക് മാറ്റിവയ്ക്കലിനും നവീകരണത്തിനും പ്രഥമ പരിഗണന നല്‍കുക. പുതിയ ലൈനുകള്‍ ഇടുന്നതിനായി നീക്കി വച്ചിരിക്കുന്ന ട്രാക്കുകള്‍ അപടക സാധ്യതയുള്ള സ്ഥലങ്ങളിലേക്കും പുനസ്ഥാപനത്തിന് സമയവുമായ ഇടങ്ങളിലേക്കും നല്‍കുക.
    3. പുതിയ ലൈനുകളുടെ നിര്‍മ്മാണം സമയത്തിന് തീര്‍ക്കുകയെന്ന ലക്ഷ്യത്തോടെ പുതിയ റെയിലുകള്‍ സ്വന്തമാക്കുന്ന നടപടി ത്വരിതപ്പെടുത്തുക.
    4. പരമ്പരാഗത ഐസിഎഫ് ഡിസൈനിലുള്ള കോച്ചുകളുടെ നിര്‍മ്മാണം നിര്‍ത്തിവച്ച് പുതിയ എല്‍ബിഎച്ച് ഡിസൈനിലുള്ള കോച്ചുകള്‍ മാത്രം നിര്‍മ്മിക്കുക.
    5. ട്രെയിന്‍ എന്‍ജിനുകളില്‍ ആന്റി ഫോഗ് എല്‍ഇഡി ലൈറ്റുകള്‍ സ്ഥാപിക്കുക വഴി മൂടല്‍ മഞ്ഞുള്ള സമയത്തും സുരക്ഷിതമായ ട്രെയിന്‍ പ്രവര്‍ത്തനം ഉറപ്പാക്കുക.


    ഈ കര്‍മ്മ പദ്ധതിയുടെ നടപ്പാക്കല്‍ കൃത്യമായി നിരീക്ഷിക്കാനും മന്ത്രി റെയില്‍വേ ബോര്‍ഡിന് നിര്‍ദ്ദേശം നല്‍കി.

    
    
    (Release ID: 1502095) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in