      ആഭ്യന്തരകാര്യ മന്ത്രാലയം

      കേന്ദ്ര ആഭ്യന്തര മന്ത്രി നാല് ദിവസത്തെ ജമ്മു കാശ്മീര്‍ സന്ദര്‍ശനം പൂര്‍ത്തിയാക്കി
      Posted On: 12 SEP 2017 5:32PM by PIB Thiruvananthpuram


    
    കേന്ദ്ര ആഭ്യന്തര മന്ത്രി ശ്രീ രാജ്‌നാഥ് സിങ്ങ് നാല് ദിവസത്തെ ജമ്മു കാശ്മീര്‍ സന്ദര്‍ശനം പൂര്‍ത്തിയാക്കി. കേന്ദ്ര ആഭ്യന്തര സെക്രട്ടറി ശ്രീ. രാജീവ് ഗൗബയും, മറ്റ് മുതിര്‍ന്ന ഉദ്യോഗസ്ഥരും മന്ത്രിയെ അനുഗമിച്ചിരുന്നു. ജമ്മു കാശ്മീരിലെ മൂന്ന് മേഖലകളിലും സമാനമായ വികസനം ഉറപ്പു വരുത്താനാണ് കേന്ദ്രം ശ്രമിക്കുന്നതെന്ന് രാജ്‌നാഥ് സിങ്ങ് അറിയിച്ചു. പ്രധാനമന്ത്രിയുടെ വികസന പാക്കേജിന്റെ ഭാഗമായ പദ്ധതികള്‍ നടപ്പാക്കിവരികയാണ്. കാശ്മീര്‍ താഴ്‌വരയില്‍ നിന്നുള്ള കുടിയേറ്റക്കാര്‍ക്കായി 3000 തൊഴിലവസരങ്ങള്‍ നല്‍കാന്‍ കേന്ദ്രം തീരുമാനിച്ചു. ഇതിനായി 1080 കോടി രൂപ സംസ്ഥാനത്തിന് അനുവദിച്ചതായും മന്ത്രി അറിയിച്ചു. വെടിനിര്‍ത്തല്‍ ലംഘനങ്ങളുടെ ഭാഗമായി കൊല്ലപ്പെട്ടവര്‍ക്കുള്ള നഷ്ടപരിഹാരം ഒരു ലക്ഷത്തില്‍ നിന്നും അഞ്ച് ലക്ഷമായി ഗവണ്‍മെന്റ് വര്‍ദ്ധിപ്പിച്ചതായും മന്ത്രി പറഞ്ഞു. കാശ്മീര്‍ താഴ്‌വരയില്‍ 6000 ട്രാന്‍സിറ്റ് താമസസൗകര്യങ്ങള്‍ നിര്‍മ്മിക്കാനും ഗവണ്‍മെന്റ് തീരുമാനിച്ചിട്ടുണ്ട്. പാക് അധീന കാശ്മീരില്‍ നിന്നുള്ള കുടിയേറ്റക്കാരുടെ പുനരധിവാസത്തിനായി 2000 കോടി രൂപയുടെ പാക്കേജും ഗവണ്‍മെന്റ് നടപ്പാക്കും. ഇതിന്റെ വിതരണം ആധാര്‍ ബന്ധിതമായിരിക്കുമെന്നും അദ്ദേഹം അറിയിച്ചു.

    
    
    (Release ID: 1502552) Visitor Counter : 2
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in