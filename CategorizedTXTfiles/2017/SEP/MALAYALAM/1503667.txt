      ഭവന, നഗരദാരിദ്ര ലഘൂകരണ മന്ത്രാലയം

      താങ്ങാവുന്ന ഭവന നിര്‍മ്മാണത്തിന് സ്വകാര്യ നിക്ഷേപം പ്രോത്സാഹിപ്പിക്കാന്‍ കേന്ദ്രം പുതിയ പൊതു- സ്വകാര്യ പങ്കാളിത്ത നയം പ്രഖ്യാപിച്ചു
      Posted On: 21 SEP 2017 5:59PM by PIB Thiruvananthpuram


    
    നഗര പ്രദേശങ്ങളില്‍ താങ്ങാവുന്ന ചെലവിലുള്ള ഭവന നിര്‍മ്മാണത്തിന് സ്വകാര്യ നിക്ഷേപം പ്രോത്സാഹിപ്പിക്കാനുള്ള പുതിയ പൊതു- സ്വകാര്യ പങ്കാളിത്ത നയം കേന്ദ്ര ഗവണ്‍മെന്റ് പ്രഖ്യാപിച്ചു. സ്വകാര്യ ബില്‍ഡര്‍മാര്‍ ഗവണ്‍മെന്റ് അധീനതയിലുള്ള ഭൂമിയിലും സ്വകാര്യഭൂമിയിലും നിര്‍മ്മിക്കുന്ന ഓരോ വീടിനും 2.50 ലക്ഷം രൂപവരെ കേന്ദ്ര സഹായം ലഭ്യമാക്കുന്നതടക്കമുള്ള എട്ട് മാര്‍ഗ്ഗങ്ങള്‍ പുതിയ നയത്തിലുണ്ട്.
    2022 ഓടെ എല്ലാവര്‍ക്കും പാര്‍പ്പിടം ലഭ്യമാക്കുക എന്ന ലക്ഷ്യത്തോടെ, ഉപയോഗമില്ലാതെ കിടക്കുന്ന ഗവണ്‍മെന്റ്, സ്വകാര്യ ഭൂമി താങ്ങാവുന്ന ചെലവിലുള്ള ഭവന നിര്‍മാണത്തിന് ഉപയോഗപ്പെടുത്താനാണ് ഗവണ്‍മെന്റ് പുതിയ നയത്തിന് രൂപം നല്‍കിയതെന്ന് കേന്ദ്ര ഭവന, നഗര കാര്യ മന്ത്രി ശ്രീ. ഹര്‍ദീപ് സിംഗ് പുരി ന്യൂഡല്‍ഹിയില്‍ അറിയിച്ചു.
    പുതിയ നയമനുസരിച്ച് രണ്ട് തരത്തിലാണ് സ്വകാര്യ ഭൂമിയിലുള്ള ഭവന നിര്‍മാണത്തിന് സാമ്പത്തിക സഹായം ലഭ്യമാവുക. പ്രധാനമന്ത്രി ആവാസ് യോജനക്കു കീഴില്‍ വായ്പാ ബന്ധിത സബ്‌സിഡിയുടെ ഭാഗമായി സ്വകാര്യ ഭൂമിയിലുള്ള ഭവന നിര്‍മാണത്തിനെടുക്കുന്ന ഭവന വായ്പയ്ക്ക്, ഓരോ വീടിനും 2.5 ലക്ഷം രൂപവരെ പലിശ സബ്‌സിഡിയായി നല്‍കും. എന്നാല്‍ ഗുണഭോക്താക്കള്‍ ബാങ്ക് വായ്പ എടുക്കാന്‍ ആഗ്രഹിക്കുന്നില്ലെങ്കില്‍ സ്വകാര്യ ഭൂമിയില്‍ നിര്‍മ്മിക്കുന്ന ഓരോ വീടിനും 1.50 ലക്ഷം രൂപ കേന്ദ്ര സഹായമായി നല്‍കും.

    
    
    (Release ID: 1503667) Visitor Counter : 6
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in