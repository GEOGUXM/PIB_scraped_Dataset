      મંત્રીમંડળ

      ગવર્મેન્ટ ઓફ ઇન્ડિયા પ્રેસ (જીઆઈપી)ના રેશનલાઇઝેશન/જોડાણને અને તેના આધુનિકીકરણને કેબિનેટની મંજૂરી
      Posted On: 20 SEP 2017 5:35PM by PIB Ahmedabad


    નવી દિલ્હી, 20 સપ્ટેમ્બર 2017


    પ્રધાનમંત્રી શ્રી નરેન્દ્ર મોદીના અધ્યક્ષપદ હેઠળ મળેલી કેન્દ્રીય કેબિનેટે 17 ગવર્મેન્ટ ઓફ ઇન્ડિયા પ્રેસ (જીઆઇપી)/ગવર્મેન્ટ ઓફ ઇન્ડિયા પ્રેસ (જીઆઇપી)ના પાંચ એકમોના રેશનલાઇઝેશન/જોડાણ અને તેના આધુનિકરણને મંજૂરી આપી હતી જેમાં રાષ્ટ્રપતિ ભવન , મિન્ટો રોડ અને માયાપુરી , નવી દિલ્હી ; નાસિક , મહારાષ્ટ્ર અને ટેમ્પલ સ્ટ્રીટ , કોલકાતા , પશ્ચિમ બંગાળનો સમાવેશ થાય છે.


    આ પાંચ પ્રેસોને તેની વધારાની જગ્યા નાબૂદ કરીને તેનો પુનઃવિકાસ કરી આધુનિક બનાવાશે. અન્ય પ્રેસો સાથે તેનું જોડાણ કરીને 468.08 એકર જેટલી જમીન , શહેરી વિકાસ મંત્રાલય હેઠળની જમીન અને વિકાસ કચેરીને આપવામાં આવશે. આ ઉપરાંત ચંદીગઢ , ભૂવનેશ્વર અને મૈસુર ખાતેના ગવર્મેન્ટ ઓફ ઇન્ડિયાના ટેક્સ્ટ બુક પ્રેસો ( GITBPS) ની અંદાજે 56.67 એકર જેટલી જમીન જે તે સંબંધિત રાજ્ય સરકારોને પરત આપી દેવામાં આવશે.


    આ પ્રેસોના આધુનિકીકરણથી તેઓ હવે સમગ્ર દેશની કેન્દ્ર સરકારની કચેરીઓના અત્યંત મહત્વના ગુપ્ત , તાકીદના અને મલ્ટિ કલર પ્રિન્ટિંગ કાર્યો હાથ ધરવા માટે સક્ષમ બનશે.


    આ કાર્યથી સરકારી તિજોરી પર કોઈ આર્થિક અસર પડશે નહીં અને કોઈ છટણી થશે નહીં.


    N P/ JK/GP

    
    
    (Release ID: 1503473) Visitor Counter : 64
    
    
      Read this release in: English