      PIB Headquarters

      શ્રીમતી અંજલી રુપાણીએ ગાંધીનગરમાં AFWWA કોમ્પ્લેક્સની મુલાકાત લીધી
      Posted On: 08 SEP 2017 4:23PM by PIB Ahmedabad


    અમદાવાદ , 08 સપ્ટેમ્બર , 2017


    ગુજરાતનાં માનનીય મુખ્યમંત્રી શ્રી વિજય રુપાણીનાં પત્ની શ્રીમતી અંજલી રુપાણીએ 08 સપ્ટેમ્બર , 2017નાં રોજ પહેલી વખત ગાંધીનગરમાં એરફોર્સનાં હેડક્વાર્ટર વાયુ શક્તિ નગરની મુલાકાત લીધી હતી. તેમનું સ્વાગત એએફડબલ્યુડબલ્યુએ (રિજનલ)નાં પ્રેસિડન્ટ શ્રીમતી નીલમ ધીરે કર્યું હતું અને એર ફોર્સ વાઇવ્સ વેલ્ફેર એસોસિએશન દ્વારા ગુજરાત , મહારાષ્ટ્ર અને રાજસ્થાનમાં હાથ ધરવામાં આવેલી કલ્યાણકારી પ્રવૃત્તિઓ વિશે માહિતી આપી હતી.


    શ્રીમતી અંજલી રુપાણીએ તાજેતરમાં જીર્ણોદ્ધાર થયેલ સંસ્કૃતિ થ્રિફ્ટ શોપની મુલાકાત પણ લીધી હતી. તેઓ વાયુદળનાં સૈનિકોની પત્નીઓ દ્વારા સ્ટેશન અધિકારીનાં કલ્યાણ માટે સ્થાપિત અને સંચાલિત બ્લોક પ્રિન્ટિંગ યુનિટથી પ્રભાવિત થયા હતાં. ત્યારબાદ તેમણે એએફડબલ્યુડબલ્યુએ સંગિની સાથે આદાનપ્રદાન કર્યું હતું અને વાયુદળનાં સૈનિકોનાં જીવનનાં પડકારો અને જીવનને સુંદર બનાવવા સાથે સંકળાયેલી બાબતો વિશે જાણકારી મેળવી હતી.


    શ્રીમતી અંજલી રુપાણીએ સંગિનીઓનાં કિંમતી પ્રદાનની પ્રશંસા કરી હતી , જેઓ એર ફોર્સ સમુદાયનાં કલ્યાણ માટે સતત કામ કરે છે અને આ ઉદ્દાત આશયને સતત ચાલુ રાખવા માટે સંગિનીઓને પ્રોત્સાહન આપ્યું હતું.


    N P/ JK/GP

    
    
    (Release ID: 1502207) Visitor Counter : 46