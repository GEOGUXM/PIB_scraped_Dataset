      પ્રધાનમંત્રીનું કાર્યાલય

      પ્રધાનમંત્રી મોદી અને જાપાનનાં પ્રધાનમંત્રી આબેએ ભારતનાં પ્રથમ હાઈ સ્પીડ રેલ પ્રોજેક્ટ માટે શિલારોપાણ કર્યું
      Posted On: 14 SEP 2017 5:04PM by PIB Ahmedabad


    નવી દિલ્હી , 14 સપ્ટેમ્બર 2017


    પ્રધાનમંત્રી નરેન્દ્ર મોદી અને જાપાનનાં પ્રધાનમંત્રી શિન્ઝો આબેએ આજે સંયુક્તપણે મુંબઈ અને અમદાવાદ વચ્ચે ભારતનાં પ્રથમ હાઈ સ્પીડ રેલ પ્રોજેક્ટ માટે શિલારોપણ કર્યું હતું.


    આ પ્રસંગે અમદાવાદમાં જનસભાને સંબોધતા પ્રધાનમંત્રીએ “ ન્યૂ ઇન્ડિયા ” ની આકાંક્ષા અને ઇચ્છાશક્તિ વિશે વિગતવાર વાત કરી હતી. તેમણે આ પ્રસંગે ભારતની જનતાને અભિનંદન આપ્યાં હતાં અને જણાવ્યું હતું કે , બુલેટ ટ્રેન પ્રોજેક્ટ ઝડપ અને પ્રગતિ પ્રદાન કરશે તથા ઝડપથી પરિણામો મળશે. તેમણે જણાવ્યું હતું કે , સરકારનું ધ્યાન હાઈ સ્પીડ જોડાણ મારફતે ઉત્પાદકતા વધારવા પર કેન્દ્રિત છે. પ્રધાનમંત્રીએ આ પ્રોજેક્ટ માટે ભારતને ટેકનિકલ અને નાણાકીય મદદ કરવા બદલ જાપાનનો આભાર માન્ય હતો. તેમણે પ્રધાનમંત્રી આબેની એ બદલ પ્રશંસા કરી હતી આ પ્રોજેક્ટ આટલાં ટૂંકા ગાળામાં લોંચ થયો છે.


    પ્રધાનમંત્રીએ જણાવ્યું હતું કે , આ હાઈ સ્પીડ રેલવે બે શહેરોની સાથે સેંકડો કિલોમીટર દૂર રહેતાં લોકોને એકબીજાની નજીક લાવશે. તેમણે કહ્યું હતું કે , મુંબઈ-અમદાવાદ કોરિડોરને સમાંતર નવી આર્થિક વ્યવસ્થા વિકસી રહી છે અને સંપૂર્ણ વિસ્તાર એક આર્થિક ઝોન બની જશે.


    પ્રધાનમંત્રીએ જણાવ્યું હતું કે , જો ટેકનોલોજી સામાન્ય નાગરિકને લાભ પ્રદાન કરે , તો જ તે ઉપયોગી છે. તેમણે કહ્યું હતું કે , આ પ્રોજેક્ટમાં ટેકનોલોજીનાં હસ્તાંતરણથી ભારતીય રેલવેને લાભ થશે અને “ મેક ઇન ઇન્ડિયા ” પહેલને પ્રોત્સાહન મળશે. તેમણે જણાવ્યું હતું કે , પ્રોજેક્ટ પર્યાવરણને અનુકૂળ અને માનવસમાજ માટે ઉપયોગી છે. તેમણે જણાવ્યું હતું કે , “ હાઈ-સ્પીડ કોરિડોર ” ભવિષ્યમાં ઝડપી વૃદ્ધિ માટેનો રિજન બનશે.


    પ્રધાનમંત્રીએ જણાવ્યું હતું કે , ભવિષ્યની જરૂરિયાતોને ધ્યાનમાં રાખીને માળખાગત સુવિધા વિકસાવવામાં આવે એ સુનિશ્ચિત કરવા સરકાર કામ કરે છે. તેમણે વિશ્વાસ વ્યક્ત કર્યો હતો કે , દરેક વ્યક્તિ શક્ય એટલા ઓછા સમયમાં આ પ્રોજેક્ટ પૂર્ણ કરવા ખભેખભો મિલાવીને કામ કરશે


    અગાઉ જાપાનનાં પ્રધાનમંત્રી શિન્ઝો આબેએ કહ્યું હતું કે , ઇન્ડિયા-જાપાન પાર્ટનરશિપ વિશેષ , વ્યૂહાત્મક અને વૈશ્વિક છે. તેમણે જણાવ્યું હતું કે , તેમને થોડાં વર્ષ પછી બુલેટ ટ્રેનની બારીમાંથી ભારતની સુંદરતા જોવાની આશા છે.


    N P/ JK/GP

    
    
    (Release ID: 1502858) Visitor Counter : 32
    
    
      Read this release in: English