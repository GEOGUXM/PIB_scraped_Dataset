      PIB Headquarters

      વિશ્વાસ અને સેવાના 61 વર્ષ : ભારતીય જીવન વીમા નિગમ
      Posted On: 01 SEP 2017 5:54PM by PIB Ahmedabad


    અમદાવાદ, 1 સપ્ટેમ્બર, 2017


    એલ.આઈ.સી. ઓફ ઈન્ડિયા 1લી સપ્ટેમ્બર, 2017ના રોજ તેના અસ્તિત્વના 61 વર્ષ પૂર્ણ કરે છે. એલ.આઈ.સી.એ જીવન વીમાને બહોળા સમુદાય સુધી પહોંચાડવામાં અને લોકોના પૈસા લોકોના જ કલ્યાણ માટે વપરાય તે માટે નોંધનીય ભાગ ભજવેલ છે.


    નાણાકીય વર્ષ 2016-17ના અંતે વ્યક્તિગત વીમાના કુલ 23 પ્લાન વેચાણમાં હતા. ચાલુ વર્ષે એલ.આઈ.સી.એ 4 નવાં પ્લાન માર્કેટમાં આપ્યા. આધારસ્તંભ, આધાર શીલા, જીવન ઉમંગ અ પ્રધાનમંત્રી વય વંદન યોજના.


    1956ના વર્ષમાં શરૂઆતની 5 કરોડની કેપીટલ મૂડીની શરૂઆતથી આજે એલ.આઈ.સી. પાસે 25 લાખ કરોડથી વધુ અસ્કયામતો અને 232802.59 કરોડ જેટલું લાઈફ ફંડ છે. 1956માં એલ.આઈ.સી.ની 168 ઓફિસથી શરૂઆત કરી આજે 4897 થી વધુ ઓફિસો, 1.15 લાખ કર્મચારી ગણ, 11.31 લાખ એજન્ટ અને 29 કરોડથી વધુ ચાલુ પોલિસી ધરાવે છે.


    વર્ષ 2016-17માં એલ.આઈ.સી. ઓફ ઈન્ડિયાએ પ્રથમ પ્રિમીયમ આવકમાં 27.22 ટકાની વૃદ્ધિ મેળવેલ છે. કુલ પ્રથમ પ્રિમીયમની આવક 124396.27 કરોડ થયેલ છે. જે 71.07 ટકા માર્કેટ હિસ્સો થાય છે. જ્યારે પોલિસીમાં એલ.આઈ.સી.નો માર્કેટ હિસ્સો 76.09 ટકા છે. વર્ષ દરમિયાન કુલ 2 કરોડથી વધુ પોલિસીનું વેચાણ થયેલ છે.


    ગત વર્ષ 2016-17 દરમિયાન એલ.આઈ.સી.એ કુલ 215.58 લાખ દાવાઓ હેઠળ કુલ રા. 112700.41 કરોડની ચૂકવણી કરેલ છે. વધુ એક વખત એલ.આઈ.સી.નો દાવા પતાવટનો રેશિયો 98.34 ટકા અને 99.63 અનુક્રમે પરિપક્વતા અને મૃત્યુદાવા માટે રહ્યો.


    એલ.આઈ.સી. હર હંમેશ ઈન્ફોર્મેશન ટેકનોલોજીનો તેના ગ્રાહકોની સેવાઓની ગુણવત્તા વધારવા માટે અગ્રેસર રહ્યું છે. ભારતની સૌથી મોટી વીમા કંપની હોવાને લીધે એલ.આઈ.સી. હર હંમેશ તેના સન્માનનીય ગ્રાહકો અને હિસ્સેદારોની શ્રેષ્ઠત્તમ સેવાઓ આપવા બધા પ્રયત્નો કરવા તત્પર રહે છે.


    N P/ JK/GP

    
    
    (Release ID: 1501478) Visitor Counter : 3