      প্ৰধানমন্ত্ৰীৰ কাৰ্যালয়

      ৰাজস্ব জ্ঞান সংগম অনুষ্ঠানত কৰ প্ৰশাসকসকলক সম্বোধন প্ৰধানমন্ত্ৰীৰ
      Posted On: 01 SEP 2017 3:33PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে নতুন দিল্লীত আজি ৰাজস্ব জ্ঞান সংগম শীৰ্ষক অনুষ্ঠানত কেন্দ্ৰীয় আৰু ৰাজ্য কেদ্ৰীয় চৰকাৰৰ কৰ প্ৰশাসক সকলক উদ্দেশ্যি ভাষণ আগবঢ়ায়।


    প্ৰধানমন্ত্ৰীয়ে সংশ্লিষ্ট বিষয়াসকলক এনে কর্ম সংস্কৃতিৰ উন্নয়নত বিশেষ গুৰুত্ব দিবলৈ আহ্বান জনাই য ’ ত ক্ষীপ্ৰতাৰে কাম সম্পূৰ্ণ কৰাৰ মানসিকতা গঢ়ি তোলাৰ সমান্তৰালভাৱে কিমান কাম সম্পূর্ণ হ ’ ল সেই সম্পর্কেও বিশেষ দৃষ্টি ৰাখিব পৰা যায়।


    সামগ্ৰী আৰু সেৱা কৰ(জিএছটি)ৰ সুফলসমূহৰ কথা উল্লেখ কৰি প্ৰধানমন্ত্ৰীয়ে কয় যে ই দেশৰ আর্থিক সংহতি আৰু সামগ্রিক ব্যৱস্থাৰ স্বচ্ছতা নিশ্চিত কৰাৰ উপৰি ১৭ লক্ষাধিক নতুন ব্যৱসায়ীক মাত্র দুমাহৰ ভিতৰতে পৰোক্ষ কৰৰ আওঁতালৈ অনাত সম্ভৱ হ ’ ব।


    প্রধানমন্ত্রীয়ে কয় যে দেশৰ ব্যৱসায়ীসকলক জিএছটিৰ সৰ্বাধিক সুফল প্ৰদান কৰাটোৱেই আমাৰ লক্ষ্য হোৱা উচিৎ, যাতে অপেক্ষাকৃত ক্ষুদ্র ব্যৱসায়ীসকলে বাণিজ্যিক কাম-কাজৰ লগত কম সময়তে জিএছটি ব্যৱস্থাত পঞ্জীয়ন কৰিব পাৰে। যিসকল ক্ষুদ্র ব্যৱসায়ীৰ বাণিজ্যিক লেনদেনৰ পৰিমাণ ২০ লাখ টকাতকৈ কম, তেওঁলোককো এই ব্যৱস্থাৰ সৈতে জড়িত কৰাৰ এক নতুন ব্যৱস্থা উদ্ভাৱনৰ বাবেও প্ৰধানমন্ত্ৰীয়ে বিষয়াসকলক পৰামর্শ আগবঢ়ায়।


    অহা ২০২২ চনত দেশৰ ৭৫সংখ্যক স্বাধীনতা দিবসৰ পূর্বেই কৰ প্রশাসনক অধিক উন্নত কৰি তুলিব পৰাকৈ নির্দিষ্ট লক্ষ্য স্থিৰ কৰাৰ বাবে প্ৰধানমন্ত্ৰীয়ে প্রশাসকসকলক আহ্বান জনায় । তেওঁ কয় যে কেন্দ্রীয় চৰকাৰে এনে এক পৰিৱেশ গঢ়ি তোলাৰ কাম বর্তমান জড়িত হৈছে, য ’ ত দুর্নীতিকাৰীসকলৰ আত্মবিশ্বাস সম্পূৰ্ণৰূপে খর্ব কৰিবলৈ সম্ভৱ হ ’ ব। ইয়াৰ সমান্তৰালভাৱে সৎ কৰদাতাসকলৰ মাজত আস্থা আৰু আত্মবিশ্বাসৰ মানসিকতা জাগি উঠিব । বিমুদ্রাকৰণৰ প্ৰসংগত উল্লেখ কৰি প্ৰধানমন্ত্ৰীয়ে কয় যে ক ’ লা ধন আৰু বেনামী সম্পত্তিৰ বিৰুদ্ধে কেন্দ্রীয় চৰকাৰে ইতিমধ্যে কেতবোৰ গুৰুত্বপূর্ণ পদক্ষেপ গ্রহণ কৰিছে।


    প্রধানমন্ত্রীয়ে কয় যে কৰ প্রশাসন সংক্রান্তীয় কাম-কাজত মানুহৰ দ্বাৰা কৰাতকৈ বৈদ্যুতিন প্রক্রিয়া আৰু পদ্ধতিৰ দিশত আৰু অধিক জোৰ দিয়া হ ’ ব, যাতে এনে কাম কাজত কোনো ধৰণৰ বিধি পথালি দিব নোৱাৰে ।


    প্ৰধানমন্ত্ৰীয়ে কৰ সম্পৰ্কীয় বহু বিষয় বৰ্তমানেও অমীমাংসিত হৈ থকাৰ বিষয়টোত অসন্তোষ প্ৰকাশ কৰে। তেওঁ কয় যে ইয়াৰ ফলত বৃহৎ পৰিমাণৰ ধন আৱদ্ধ হৈ আছে, যিখিনি সমাজৰ দৰিদ্ৰ লোকসকলৰ কল্যানৰ অৰ্থে ব্যয় কৰিব পৰা যায়। প্ৰধানমন্ত্ৰীয়ে এই ৰাজস্ব জ্ঞান সংগম অনুষ্ঠানত এই বাকী থকা কামবোৰ শীঘ্ৰে নিষ্পত্তি কৰিব পৰাকৈ কাৰ্য পৰিকল্পনা স্থিৰ কৰিবলৈ আহ্বান জনায় ।


    প্রধানমন্ত্রীয়ে অঘোষিত আয় আৰু সম্পদ চিহ্নিত কৰাৰ কামৰ তথ্য আৰু পৰিসাংখ্যিক বিশ্লেষণৰ ওপৰতো জোৰ দিবলৈ বিষয়াসকলক আহ্বান জনায় । তেওঁ কয় যে বিষয়াসকলে যদিও প্রতি বছৰে অধিক কৰ আদায়ৰ চেষ্টা আছে, তৎসত্ত্বেও যি পৰিমাণ ৰাজহ চৰকাৰী কোষাগাৰলৈ আহিব লাগিছিল, সেয়া এতিয়াও বাস্তৱ ৰূপত হোৱা নাই। সেই কাৰণে এটি নির্দিষ্ট সময়সাপেক্ষ সমাধানৰ পথ বিচাৰি উলিওৱাৰ বাবে তেওঁ কৰ প্রশাসকসকলক আহ্বান জনায়। প্রধানমন্ত্রীৰ মতে একাংশ অসৎ ব্যক্তিৰ দুর্নীতিৰ বাবে যাতে সৎ ব্যক্তিয়ে মূল্য দিবলগীয়া নহয়, সেইটো বিষয়াসকলেই নিশ্চিত কৰিব লাগিব। এই প্ৰসংগত তেওঁ লগতে সংশ্লিষ্ট কৰ বিভাগসমূহৰ মানৱ সম্পদ পৰিচালন ব্যৱস্থাক নতুনকৈ সজোৱাৰ পৰামর্শ দিয়ে, যাতে ইয়াৰ ফলত পৰিসংখ্যা আৰু তদন্ত-দুয়োটাৰে বিশেষ শক্তি বৃদ্ধি পায় ।


    প্ৰধানমন্ত্ৰীয়ে আশা প্ৰকাশ কৰে যে দুদিনীয়া জ্ঞান সংগম অনুষ্ঠানত কৰ প্রশাসনৰ দিশত অধিক বাস্তৱ ধাৰণা গঢ় দিয়া সফল হ ’ ব।


    ****


    AKT/NT /DB

    
    
    (Release ID: 1503945) Visitor Counter : 1