      প্ৰধানমন্ত্ৰীৰ কাৰ্যালয়

      অতিৰিক্ত সচিব আৰু যুটীয়া সবিচৰ সৈতে পঞ্চম লানি বাৰ্তালাপত মিলিত প্ৰধানমন্ত্ৰী
      Posted On: 02 SEP 2017 9:04PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে শুকুৰবাৰে ভাৰত চৰকাৰৰ ৯০ জনতকৈ অধিক অতিৰিক্ত সচিব আৰু যুটীয়া সবিচৰ এটা গোটৰ সৈতে বাৰ্তালাপত মিলিত হয়। এয়া হৈছে বিষয়াসকলৰ সৈতে হোৱা পঞ্চমলানি বৈঠকৰ অন্তিম বাৰ্তালাপ।


    বাৰ্তালাপৰ সময়ত বিষয়াসকলে প্ৰশাসন, সমাজ কল্যান, জনজাতি উন্নয়ন, কৃষি, উদ্যান শস্য, পৰিৱেশ আৰু বন, শিক্ষা, প্ৰকল্প কাৰ্যকৰীকৰণ, নগৰ উন্নয়ন আৰু পৰিবহণ ইত্যাদি বিষয় সন্দৰ্ভত তেওঁলোকৰ অভিজ্ঞতাৰ বিনিময় কৰে ।


    প্ৰধানমন্ত্ৰীয়ে সচিবসকলক প্ৰশাসন ব্যৱস্থাৰ সৰলীকৰণৰ দিশত কাম কৰিবলৈ আহ্বান জনায়। তেওঁ কয় যে প্ৰকল্প আৰু আঁচনিসমূহ ভালদৰে অধ্যয়ণ কৰি সেইবোৰ সূচাৰুৰূপে ৰূপায়ণ কৰিব লাগে, যাতে ইয়াৰ সফলতাবোৰ আন ক্ষেত্ৰত অনুকৰণ কৰিব পাৰে ।


    ভাৰতৰ প্ৰতি বিশ্বৰ শেহতীয়া ইতিবাচক পৰিৱেশৰ আলোকপাত কৰি প্ৰধানমন্ত্ৰীয়ে বিষয়াসকলক ২০২২ৰ নতুন ভাৰতৰ দিশত স্পষ্ট লক্ষ্য লৈ কাম কৰিবলৈ আহ্বান জনায়।


    ***


    AKT/AK/DB

    
    
    (Release ID: 1503948) Visitor Counter : 1