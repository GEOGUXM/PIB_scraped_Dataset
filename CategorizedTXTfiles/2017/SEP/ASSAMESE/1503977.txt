      প্ৰধানমন্ত্ৰীৰ কাৰ্যালয়

      য়াংগনত ভাৰতীয় সমূদায়ৰ সম্বোধন প্ৰধানমন্ত্ৰীৰ
      Posted On: 06 SEP 2017 10:20PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ম্যানমাৰৰ য়াংগনত ভাৰতীয় সমূদায়ক উদ্দেশ্যি ভাষণ আগবঢ়ায়।


    সমবেত ৰাইজক উদ্দেশ্যি প্ৰধানমন্ত্ৰীয়ে ম্যানমাৰত বসবাস কৰা লোকসকলে দুয়ো দেশৰ মহান সতি-সন্ততিসকলৰ মাজত হাজাৰ হাজাৰ বছৰ পুৰণি সংস্কৃতি আৰু সভ্যতা, ভৌগোলিক আৰু ঐতিহাসিক, আশা-আকাংক্ষা আৰু কৃতিত্বক প্ৰতিনিধিত্ব কৰিছে। প্ৰধানমন্ত্ৰীয়ে ম্যানমাৰৰ চহকী আধ্যাত্মিক পৰম্পৰাৰ সন্দৰ্ভত ব্যাখ্যা দাঙি ধৰে।


    প্ৰধানমন্ত্ৰীয়ে কয় যে ভাৰতীয় বংশোদ্ভৱসকল ভাৰতৰ বাবে ৰাষ্ট্ৰদূতসদৃশ। তেওঁ কয় যে যোগৰ বৈশ্বিক স্বীকৃতিও এই প্ৰবাসী লোকসকলৰে কৃতিত্ব, যিসকলে বিশ্বৰ চুকে-কোনে ইয়াক প্ৰসাৰিত কৰিছে।


    প্ৰধানমন্ত্ৰীয়ে কয়, “ যেতিয়া মই আপোনালোকক লগ পাওঁ, মোৰ এনে অনুভৱ হয় যে বিদেশত থকা আমাৰ লোকসকলৰ সৈতে ভাৰত চৰকাৰৰ কৰ্তৃপক্ষই যোগাযোগ কৰাটো কেতিয়াও একপক্ষীয় নহয়। ”


    দৰিদ্ৰ, সন্ত্ৰাস, দুৰ্নীতি, সাম্প্ৰদায়িকতা আৰু জাতিভেদমুক্ত এখন ভাৰত গঢ় দিবলৈ আহ্বান জনাই প্ৰধানমন্ত্ৰীয়ে কয়, “ আমি আমাৰ দেশৰ সংস্কাৰ কৰিব খোজা নাই, ইয়াৰ পৰিৱৰ্তনহে আনিছোঁ ” ।


    প্ৰধানমন্ত্ৰীয়ে কয় যে ভাৰত চৰকাৰে আন্তঃগাঁথনি উন্নয়নত গুৰুত্ব দিছে। ভাল আন্তঃগাঁথনি মানে পথ আৰু ৰে ’ লকে নুবুজায়-ইয়াত সমাজৰ গুণগত পৰিৱৰ্তন আনিব পৰা আন কেতবোৰ কাৰকো আছে। তেওঁ কয় যে ভাৰত চৰকাৰে যিকোনো কঠোৰ সিদ্ধান্ত ল ’ বলৈ কেতিয়াও কুণ্ঠাবোধ নকৰে।


    প্ৰধানমন্ত্ৰীয়ে কয় যে জিএছটিয়ে সমগ্ৰ দেশতে নতুন সংস্কৃতিৰ উত্থান ঘটাইছে। তেওঁ কয় যে ভাৰতীয় সকলৰ বিশ্বাস যে ভাৰতক পৰিৱৰ্তন কৰিব পাৰি আৰু আমি আমাৰ ব্যৱস্থাত প্ৰৱেশ কৰা বেয়া দিশবোৰ নিৰ্মূল কৰিব পাৰিম।


    প্ৰধানমন্ত্ৰীয়ে কয় যে ভাৰত-ম্যানমাৰৰ লোকসকলৰ সম্পৰ্কই দুয়ো দেশৰ সম্পৰ্কক শক্তিশালী কৰি তুলিব।


    অনুষ্ঠানত য়াংগন প্ৰদেশৰ মুখ্যমন্ত্ৰী শ্ৰী ফিঅ ’ মিন থেইনো উপস্থিত থাকে।


    ***


    AKT/SH/DB

    
    
    (Release ID: 1503977) Visitor Counter : 2