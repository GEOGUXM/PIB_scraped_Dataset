      ক্রেতা, খাদ্যএবংগণবন্টনমন্ত্রক

      দেশের ১৮টি রাজ্যে ৬০টি এনসিএইচ উপভোক্তা ডেস্ক অক্টোবর থেকে সক্রিয় হচ্ছে : নয়াদিল্লিতে সাংবাদিক সম্মেলনে বললেন কেন্দ্রীয় উপভোক্তা বিষয়ক মন্ত্রী
      সাংবাদিক সম্মেলনে জাতীয় উপভোক্তা হেল্পলাইন(এনসিএইচ) পরিষেবা সম্পর্কে অবহিত

      Posted On: 12 SEP 2017 1:29PM by PIB Kolkata

    কেন্দ্রীয় উপভোক্তা বিষয়ক, খাদ্য ও গণবন্টনমন্ত্রী শ্রী রামবিলাস পাসওয়ান শনিবার নয়াদিল্লিতে এক সাংবাদিক সম্মেলনে জাতীয় উপভোক্তা হেল্পলাইন(এনসিএইচ) পরিষেবা সম্পর্কে অবহিত করেন | তিনি বলেন, আগামী অক্টোবর মাস থেকে দেশে ৬টি জোনাল হেল্পলাইন চালু হতে চলেছে | প্রতিটি জোনাল হেল্পলাইনে দশটি উপভোক্তাডেস্ক থাকবে | এভাবে সারা দেশে জাতীয় উপভোক্তা হেল্পলাইনের বাইরেও মোট ৬০টি অতিরিক্ত উপভোক্তা ডেস্ক সক্রিয় থাকবে |
    
    তিনি একই সঙ্গে জানান, এতদিন আগেকার ১৪টি জাতীয় উপভোক্তা হেল্পলাইন(এনসিএইচ)কাউন্টার সাধারণ উপভোক্তাদের অভিযোগ সংক্রান্ত বিষয়নিষ্পত্তির জন্য সক্রিয় ছিল | বর্তমানে তা বাড়িয়ে ৬০টি করা হচ্ছে | এর ফলে এতদিন উপভোক্তাদের একটি অভিযোগের ব্যাপারে যেখানে প্রায় সাত মিনিট সাড়া পাওয়ার জন্য অপেক্ষা করতে হতো, নতুন সংযোজিত কাউন্টারগুলি সেক্ষেত্রে প্রায় সঙ্গে সঙ্গে ইসমস্যা সমাধানে সাড়া দিতে পারবে |
    
    শ্রী পাসওয়ান আরও জানান, এই হেল্পলাইনে অভিযোগ আসার সংখ্যাও আগের তুলনায় প্রায় তিনগুণ বেড়েছে|২০১৪তে এতে জমা পড়া অভিযোগের সংখ্যা যেখানে ছিল ১.৩০ লক্ষ, ২০১৭তে তা বেড়ে ৩ লক্ষ হয়েছে | এছাড়া তিনি এ-ও বলেন যে,২০১৮-র মার্চের মধ্যে দেশের মোট ১৮টি রাজ্যকে জাতীয় উপভোক্তা হেল্পলাইন(এনসিএইচ)-এর সঙ্গে যুক্ত করা হবে |
    
    SK/SB,AGT

    
    
    (Release ID: 1502472) Visitor Counter : 3
    
    

      Background release reference

      সাংবাদিক সম্মেলনে জাতীয় উপভোক্তা হেল্পলাইন(এনসিএইচ) পরিষেবা সম্পর্কে অবহিত