      প্রধানমন্ত্রীরদপ্তর

      স্বামী বিবেকানন্দের ঐতিহাসিক শিকাগো ভাষণের ১২৫তম বার্ষিকী উপলক্ষে আয়োজিত এক ছাত্র সমাবেশে সোমবার ভাষণ দেবেন প্রধানমন্ত্রী
      “আগামীকাল ‘তরুণ ভারত, নবীন ভারত’ বিষয়টির ওপর ছাত্রছাত্রীদের এক সম্মেলনে বক্তব্য

      Posted On: 12 SEP 2017 1:39PM by PIB Kolkata

    ‘তরুণ ভারত,নবীন ভারত’ বিষয়টিকে অবলম্বন করে ছাত্রছাত্রীদের এক সম্মেলনে সোমবার ভাষণ দেবেন প্রধানমন্ত্রী শ্রী নরেন্দ্র মোদী। স্বামী বিবেকানন্দের শিকাগো বক্তৃতার ১২৫তম বার্ষিকী এবং পণ্ডিত দীনদয়াল উপাধ্যায়ের জন্ম শতবার্ষিকী উদযাপন উপলক্ষেই এই সম্মেলনের আয়োজন।
    
    এই অনুষ্ঠানটি সম্পর্কে প্রধানমন্ত্রী তাঁর কয়েকটি ট্যুইট বার্তায় রবিবার বলেছেন :
    
    “আগামীকাল ‘তরুণ ভারত, নবীন ভারত’ বিষয়টির ওপর ছাত্রছাত্রীদের এক সম্মেলনে বক্তব্য রাখব আমি।
    
    ছাত্রছাত্রীদের এই সম্মেলন আয়োজিত হচ্ছে ১১ সেপ্টেম্বর তারিখে। ১৮৯৩ সালের এই দিনটিতেই স্বামী বিবেকানন্দ শিকাগোয় এক ঐতিহাসিক ভাষণ দিয়ে ছিলেন।
    
    এ বছর আমরা স্বামী বিবেকানন্দের শিকাগো ভাষণের ১২৫তম বার্ষিকী এবং পণ্ডিত দীনদয়াল উপাধ্যায়ের জন্ম শতবার্ষিকী উদযাপন করছি।
    
    যুবশক্তির ওপর বিশেষ আস্থা ও বিশ্বাস ছিল স্বামী বিবেকানন্দের। জাতি গঠনের কাজে যুব সমাজের এক গুরুত্বপূর্ণ অংশগ্রহণের স্বপ্ন দেখতেন তিনি।
    
    স্বামী বিবেকানন্দের আদর্শে অনুপ্রাণিত হয়ে আমাদের যুব সমাজের স্বপ্ন ও আকাঙ্ক্ষার বাস্তবায়নে আমরা নিরলস পরিশ্রম করে চলেছি।”
    
    PG/SKD/DM/ ...

    
    
    (Release ID: 1502476) Visitor Counter : 2
    
    

      Background release reference

      “আগামীকাল ‘তরুণ ভারত, নবীন ভারত’ বিষয়টির ওপর ছাত্রছাত্রীদের এক সম্মেলনে বক্তব্য