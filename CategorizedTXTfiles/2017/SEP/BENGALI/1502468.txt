      প্রধানমন্ত্রীরদপ্তর

      দু’দিনের সরকারি ভারত সফরে আসছেন জাপানের প্রধানমন্ত্রী : বার্ষিক শীর্ষ বৈঠকে তিনি মিলিত হবেন ভারতের প্রধানমন্ত্রীর সঙ্গে
      প্রধানমন্ত্রী শ্রী নরেন্দ্র মোদীর আমন্ত্রণে জাপানের প্রধানমন্ত্রী মিঃ শিনজো আবে দু’দিনের সরকারি সফরে ভারতে আসছেন

      Posted On: 12 SEP 2017 1:19PM by PIB Kolkata

    প্রধানমন্ত্রী শ্রী নরেন্দ্র মোদীর আমন্ত্রণে জাপানের প্রধানমন্ত্রী মিঃ শিনজো আবে দু’দিনের সরকারি সফরে ভারতে আসছেন। আগামী ১৩ ও ১৪ সেপ্টেম্বর তিনি ভারত সফর করবেন।
    
    গুজরাটের গান্ধীনগরে আগামী ১৪ সেপ্টেম্বর দ্বাদশ ভারত-জাপান বার্ষিক শীর্ষ বৈঠকে উপস্থিত থাকবেন ভারত ও জাপানের প্রধানমন্ত্রীদ্বয়। সংবাদ মাধ্যমের কাছে বিবৃতিও দেবেন তাঁরা। ঐদিনই ভারত-জাপান বাণিজ্য বৈঠকও অনুষ্ঠিত হবে।
    
    প্রধানমন্ত্রী মোদী এবং প্রধানমন্ত্রী আবে-র মধ্যে এটি হবে চতুর্থ বার্ষিক শীর্ষ বৈঠক। ভারত ওজাপানের মধ্যে বহুমুখী সহযোগিতা প্রচেষ্টার সাম্প্রতিক অগ্রগতির বিষয়গুলিও তাঁরা পর্যালোচনা করবেন। ‘বিশেষ কৌশলগত তথা আন্তর্জাতিক অংশীদারিত্ব’-এর কাঠামোর মধ্যে এই বিশেষ আলোচনা-বৈঠকটি অনুষ্ঠিত হবে।
    
    আগামী ১৪সেপ্টেম্বর আমেদাবাদ ও মুম্বাইয়ের মধ্যে ভারতের প্রথম উচ্চপ্রযুক্তির রেল প্রকল্পের সূচনা উপলক্ষে ঐদিন এক অনুষ্ঠানেও যোগ দেবেন দুই বিশ্ব নেতা। প্রকল্পটি রূপায়িত হলে ঐ দুটি শহরের মধ্যে রেলপথে যাতায়াতের সময় উল্লেখযোগ্যভাবে হ্রাস পাবে। উচ্চগতির রেল নেটওয়ার্ক গড়ে তোলার কাজে জাপান ইতিমধ্যেই এক পথিকৃৎ-এর ভূমিকা পালন করেছে। শিংকানসেন বুলেট ট্রেন হল বিশ্বের দ্রুততম গতির এক রেল চলাচল ব্যবস্থা।
    
    ১৩ সেপ্টেমর জাপানের প্রধানমন্ত্রীকে নাগরিক সংবর্ধনাদানের জন্য আমেদাবাদ শহর এখন প্রস্তুত। বিভিন্ন সাংস্কৃতিক কর্মসূচির মধ্য দিয়ে ভারতের সাংস্কৃতিক বৈচিত্র্যকে তুলে ধরাহবে ঐ বিশেষ অনুষ্ঠানটিতে।
    
    সাবরমতী নদীর তীরে মহাত্মা গান্ধী প্রতিষ্ঠিত সাবরমতী আশ্রম পরিদর্শনেও যাবেন দুই প্রধানমন্ত্রী। পরে, আমেদাবাদে অবস্থিত ষোড়শ শতকের বিখ্যাত ‘সিরি সৈয়িদ নিজালি’মসজিদটিও পরিদর্শন করবেন তাঁরা। মহাত্মা মন্দিরে মহাত্মা গান্ধীর স্মৃতির উদ্দেশে নিবেদিত ডান্ডি কুটীর সংগ্রহশালাটিও ঐদিন ঘুরে দেখবেন ভারত ও জাপানের প্রধানমন্ত্রীদ্বয়।
    
    PG/SKD/DM/ ...

    
    
    (Release ID: 1502468) Visitor Counter : 2
    
    

      Background release reference

      গুজরাটের গান্ধীনগরে আগামী ১৪ সেপ্টেম্বর দ্বাদশ ভারত-জাপান বার্ষিক শীর্ষ বৈঠকে উপস্থিত থাকবেন ভারত ও জাপানের প্রধানমন্ত্রীদ্বয়