      ক্রেতা, খাদ্যএবংগণবন্টনমন্ত্রক

      অকারণে পেঁয়াজের মূল্য বৃদ্ধি ঘটলে কেন্দ্রের হস্তক্ষেপ
      পেঁয়াজসহ অন্যান্য অত্যাবশ্যকীয় খাদ্যপণ্যের দাম ও জোগানের ওপর কেন্দ্রীয় উপভোক্তা বিষয়ক দপ্তর নিরন্তর নজর রেখে চলেছে

      Posted On: 05 SEP 2017 12:31PM by PIB Kolkata

    পেঁয়াজসহ অন্যান্য অত্যাবশ্যকীয় খাদ্যপণ্যের দাম ও জোগানের ওপর কেন্দ্রীয় উপভোক্তা বিষয়ক দপ্তর নিরন্তর নজর রেখে চলেছে । ২০১৬-১৭-তে পেঁয়াজের তৃতীয় আগাম হিসেব অনুযায়ী এই খাদ্যপণ্যের উৎপাদন দাঁড়াবে ২ কোটি ১৭ লক্ষ ২০ হাজার মেট্রিকটন, যা গত বছরের উৎপাদন ২ কোটি ১৫ লক্ষ ৬০ মেট্রিক টনের তুলনায় প্রায় ২ লক্ষ মেট্রিক টন বেশি। তাই,স্বাভাবিকভাবেই পেঁয়াজের দাম বাড়ার কোনও প্রশ্নই নেই । অবশ্য, গতমাসে পেঁয়াজেরমূল্যবৃদ্ধির খবর পাওয়া গেছে । অবৈধ ব্যবসায়িক লেনদেন ও ফাটকাবাজি রুখতে গ্রাহকবিষয়ক দপ্তর রাজ্যগুলিকে পেঁয়াজের মজুত সীমিত রাখার নির্দেশ দিয়েছে। এছাড়াও, উপভোক্তা বিষয়ক দপ্তর সম্প্রতি বাণিজ্য দপ্তরের সহযোগিতায় ব্যবসায়ী মহল ও আমদানিকারকদের সঙ্গে বৈঠকে বসে। বৈঠকে পেঁয়াজের বর্তমান মূল্যবৃদ্ধি ও জোগান পরিস্হিতি নিয়ে পর্যালোচনা করা হয়। বৈঠকে আরও জানানো হয় দেশে পেঁয়াজের জোগান অব্যাহত রাখতে ইতিমধ্যেই ২ হাজার ৪০০ মেট্রিকটন পেঁয়াজ আমদানি করা হয়েছে এবং শীঘ্রই আরও ৯ হাজার মেট্রিক টন পেঁয়াজ এসে পৌঁছাবে। পেঁয়াজের বর্তমান উৎপাদন অনুযায়ী নতুন করে দাম নাবাড়ারই ইঙ্গিত পাওয়া যাচ্ছে । উপভোক্তা বিষয়ক দপ্তর পেঁয়াজের মূল্য পরিস্হিতি নিয়ে সংশ্লিষ্ট সব পক্ষের সঙ্গে নিয়মিত পর্যালোচনা করবে এবং বাজারে হঠাৎ করে দাম বেড়েগেলে তা নিয়ন্ত্রনে রাখতে বেসরকারি ব্যবসায়িক গোষ্ঠীগুলকে পেঁয়াজ আমদানিতে সহযোগিতা দেবে।
    
    PG/BD /NS/…

    
    
    (Release ID: 1501770) Visitor Counter : 2
    
    

      Background release reference

      পেঁয়াজসহ অন্যান্য অত্যাবশ্যকীয় খাদ্যপণ্যের দাম ও জোগানের ওপর কেন্দ্রীয় উপভোক্তা বিষয়ক দপ্তর নিরন্তর নজর রেখে চলেছে