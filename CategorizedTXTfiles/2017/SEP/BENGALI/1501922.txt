      প্রধানমন্ত্রীরদপ্তর

      নেয়পিড্য’তে স্টেট কাউন্সিলর অফ মায়ানমার-এর সঙ্গে যৌথ সাংবাদিক সম্মেলনে প্রধানমন্ত্রী শ্রী নরেন্দ্র মোদীর বক্তব্য
      ২০১৪ সালে এএসইএএন শিখর সম্মেলন উপলক্ষে আমি আগে একবার এসে ছিলাম কিন্তু এই স্র্ণভূমি মায়ানমারে এটিই আমার প্রথম দ্বিপাক্ষিক সফর

      Posted On: 06 SEP 2017 4:58PM by PIB Kolkata

    মাননীয় স্টেট কাউন্সিলর,
    
    শ্রদ্ধ্বেয় প্রতিনিধিবৃন্দ,
    
    সংবাদ মাধ্যমের বন্ধুগণ,


    মিঙ্গলাবা,


    ২০১৪ সালে এএসইএএন শিখর সম্মেলন উপলক্ষে আমি আগে একবার এসে ছিলাম কিন্তু এই স্র্ণভূমি মায়ানমারে এটিই আমার প্রথম দ্বিপাক্ষিক সফর। কিন্তু যে উষ্ণ অভ্যর্থনা আমি পেয়েছি, মনে হচ্ছিল যেন আমি নিজের বাড়িতেই আছি, সেজন্য আমি মায়ানমার সরকারকে কৃতজ্ঞতা জানাই।
    
    মাননীয়,
    
    মায়ানমার শান্তি প্রক্রিয়ার ক্ষেত্রে আপনার সাহসী নেতৃত্ব প্রশংসাযোগ্য । আপনারা যে প্রতিস্পর্ধাসমূহের মুখোমুখী সেগুলি আমি খুব ভালোভাবে বুঝি। রাখাইন রাজ্যে চরমপন্থী হিংসার ফলে নিরাপত্তা কর্মীদের সঙ্গে লড়াইয়ে অনেক নির্দোষ মানুষের জীবনহানি নিয়ে আপনাদের দুশ্চিন্তার অংশীদার আমরাও । যে কোনও শান্তি প্রক্রিয়া বাবিশেষ সমস্যার সমাধানের ক্ষেত্রে আমরা সকল পক্ষকে এক সঙ্গে নিয়ে আলাপ-আলোচনার মাধ্যমে মীমাংসার পথ খুঁজতে পছন্দ করি। মায়ানমারের ঐক্য ও ভৌগোলিক অখন্ডতাকে সম্মান জানিয়ে আমরা চাই - সকল নাগরিকের শান্তি, ন্যায় এবং সম্মান সুনিশ্চিত হোক।
    
    বন্ধুগণ,
    
    আমার মনে হয়, ভারতের বিভিন্ন গণতান্ত্রিক প্রক্রিয়ার অভিজ্ঞতা মায়ানমারের জন্যও প্রাসঙ্গিক। আর সেজন্য মায়ানমারের প্রশাসনিক, আইনসভা এবং নির্বাচন কমিশন ওপ্রেস কাউন্সিলের মতো সংস্থাগুলির ক্ষমতায়নে আমাদের ব্যাপক সহযোগ নিয়ে আমি গর্ববোধ করি। প্রতিবেশী হিসাবে নিরাপত্তা ক্ষেত্রে আমাদের বার্থ একই রকম । দু’দেশের দীর্ঘভূ-সীমান্ত ও সামুদ্রিক সীমান্তে নিরাপত্তা ও স্থিরতা বজায় রাখার জন্য আমাদের এক যোগে কাজ করতে হবে। প্রয়োজন-মাফিক সড়ক এবং সেতু নির্মাণ, শক্তি সংযোগ এবং যোগাযোগ ব্যবস্থা উন্নত করার ক্ষেত্রে আমাদের যৌথ প্রচেষ্টা একটি সুন্দর ভবিষ্যতেরসংকেত বহন করছে। কালাদান প্রকল্পে সিত্তবে বন্দর, প্যালেটওয়া অন্তর্দেশীয় জলবন্দর-এর কাজ সম্পূর্ণ হয়েছে। এখন এগুলি সংযুক্তিকরণের জন্য সড়ক নির্মাণের কাজশুরু হয়ে গেছে। আপার মায়ানমারের প্রয়োজন অনুসারে ভারত থেকে প্রয়োজন অনুসারে ভারত থেকে ট্রাকে করে হাইস্পীড ডিজেল আসা শুরু হয়ে গেছে। আমাদের উন্নয়ন অংশীদারিত্বের সুবাদে মায়ানমারে উন্নতমানের সবাস্থ্য, শিক্ষা ও গবেষণার সুবিধা উন্নয়ন সন্তোষজনক। এ ক্ষেত্রে মায়ানমার ইন্সটিটিউট অফ ইনফরমেশন টেকনোলজি এবং অ্যাডভান্সসেন্টার অফ এগ্রিকালচারাল রিসার্চ অ্যান্ড এডুকেশন-এর অবদান বিশেষভাবে উল্লেখযোগ্য। এই দুটি প্রধান শিক্ষা কেন্দ্র দ্রুত বিশ্বমানের শিক্ষার্থী গড়ে তুলছে । ভবিষ্যতেও আমাদের প্রকল্পগুলি মায়ানমারের প্রয়োজন এবং অগ্রাধিকার অনুযায়ীই গড়ে উঠবে। আমাদের দু’দেশের মধ্যে আজ যে চুক্তিগুলি সম্পাদিত হয়েছে, সেগুলি আমাদের বহুমুখী দ্বিপাক্ষিক সহযোগকে আরও শক্তিশালী করে তুলবে।
    
    বন্ধুগণ,
    
    আমি একথা ঘোষণা করে অত্যন্ত আনন্দ অনুভব করছি যে, ভারত সরকার ভারতে ভ্রমণ করতে ইচ্ছুক যে কোনও মায়ানমার নাগরিকদের গ্র্যাটিস ভিসা প্রদানের সিদ্ধান্ত নিয়েছে। ভারতের বিভিন্ন জেলে বন্দী ৪০ জন মায়ানমার নাগরিককে মুক্তিদানের ঘোষণা করে আমি আনন্দিত । আশা করি, তাঁরা কিছুদিনের মধ্যেই মায়ানমারে তাঁদের পরিবার-পরিজনের কাছে চলে আসবেন।
    
    শ্রদ্ধাভাজন,
    
    ন্যা পি দ্য’তে আমরা অত্যন্ত সদর্থক আলোচনা করেছি । আর যতক্ষণ মায়ানমারেথাকব, সেই সময় নিয়েও আমার মনে অত্যন্ত উৎসাহ রয়েছে । আজ আমি বাগানে আনন্দ টেম্পল-এ যাব । আনন্দ টেম্পল এবং অন্যান্য ঐতিহাসিক ও সাংস্কৃতিক ঐতিহ্য সম্পন্ন বাড়িগুলি গতভূমিকম্পের পর সাংঘাতিকভাবে ক্ষতিগ্রস্ত হয়েছিল। এগুলি এখন ভারতের সহযোগিতায় নতুনকরে গড়ে তোলা হচ্ছে । ইয়াঙ্গনে ভারতীয় বংশোদ্ভূতদের সঙ্গে সাক্ষাৎ ছাড়াও আমিবিভিন্ন ধার্মিক ও ঐতিহাসিক গুরুত্ব সম্পন্ন স্মারকসমূহে শ্রদ্ধাঞ্জলি অর্পণ করব । আমার দৃঢ় বিশ্বাস যে, আগামীদিনে আমরা পরস্পরের কল্যাণে আরও শক্তিশালী এবং নিবিড় সম্পর্ক গড়ে তোলার জন্য একসঙ্গে কাজ করব ।
    
    ধন্যবাদ।
    
    চেজু তিন বা দে।

    PG /SB/ SB…… 06_September _2017 .. . …

    
    
    (Release ID: 1501922) Visitor Counter : 2
    
    

      Background release reference

      ২০১৪ সালে এএসইএএন শিখর সম্মেলন উপলক্ষে আমি আগে একবার এসে ছিলাম কিন্তু এই স্র্ণভূমি মায়ানমারে এটিই আমার প্রথম দ্বিপাক্ষিক সফর