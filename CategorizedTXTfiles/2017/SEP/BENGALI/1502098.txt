      পরিবেশওঅরণ্যমন্ত্রক

      বায়ু দূষণ নিয়ন্ত্রণে রাজ্য সরকারগুলোকে প্রয়োজনীয় পদক্ষেপ গ্রহণের জন্য আহ্বান জানালেন পরিবেশ মন্ত্রী
      কেন্দ্রীয় পরিবেশ, বন ওজলবায়ু পরিবর্তন মন্ত্রী ডক্টর হর্ষ বর্ধন বায়ুদূষণ নিয়ন্ত্রণে যুদ্ধকালীন তত্পরতায় প্রয়োজনীয় পদক্ষেপ গ্রহণের জন্য দিল্লি-এন.সি.আর. অঞ্চলের রাজ্য সরকারগুলোর প্রতি আহ্বান জানিয়েছেন

      Posted On: 07 SEP 2017 5:56PM by PIB Kolkata

    কেন্দ্রীয় পরিবেশ, বন ওজলবায়ু পরিবর্তন মন্ত্রী ডক্টর হর্ষ বর্ধন বায়ুদূষণ নিয়ন্ত্রণে যুদ্ধকালীন তত্পরতায় প্রয়োজনীয় পদক্ষেপ গ্রহণের জন্য দিল্লি-এন.সি.আর. অঞ্চলের রাজ্য সরকারগুলোর প্রতি আহ্বান জানিয়েছেন, যাতে গত বছর যেভাবে বায়ুদূষণের আকস্মিক বৃদ্ধি হয়েছিল, তা যেন আসন্ন মাসগুলোতে না ঘটতে পারে | আসন্ন শীতকালে বায়ুদূষণ কমিয়ে আনার বিষয়ে মঙ্গলবার দিল্লি এন.সি.আর. এবং অন্য রাজ্যগুলোর মুখ্য সচিব ওউচ্চ-পদস্থ আধিকারিকদের এক বৈঠকে মন্ত্রী বলেন, বায়ুদূষণের দক্ষ ব্যবস্থাপনা করাসংশ্লিষ্ট সকলের দায়িত্ব | তিনি এক্ষেত্রে সমস্ত অংশের মানুষের অংশগ্রহণের কথাও উল্লেখ করে বলেন, এছাড়া আকাঙ্ক্ষিত ফলাফল অর্জন করা কঠিন হবে | ডক্টর হর্ষ বর্ধন বলেন, বায়ুদূষণের মাত্রা কমিয়ে আনার ক্ষেত্রে সাধারণ কিছু পদক্ষেপ গ্রহণ করলে তাদীর্ঘ সময়ের মধ্য দিয়ে কার্যকর হতে পারে| এক্ষেত্রে তিনি বায়োমাসের ব্যবহার বন্ধ করা, ফসল জ্বালিয়ে ফেলা প্রতিরোধ করা, ফসলের অবশিষ্টাংশের উন্নত ব্যবস্থাপনা, ধুলোভরা সড়কে জল ছেটানো, সমস্ত নির্মাণ অথবা ভেঙ্গে ফেলার জায়গায় ধুলো কমিয়ে আনার ব্যবস্থা, ফসলের পরিত্যাক্ত অংশ জ্বালিয়ে ফেলা কঠোরভাবে ঠেকানো, অবৈধ সমস্ত ইটভাটা বন্ধ করে দেওয়া, জ্বালানি তেলের পাম্পগুলোতে বাষ্প-পুনরুদ্ধারের সরঞ্জাম লাগানো,যানবাহনে অতিরিক্ত বোঝা বন্ধ করা এবং যানবাহনে ‘দূষণ নিয়ন্ত্রণ ’শংসাপত্রের ব্যবহারের কথা উল্লেখ করেন |
    
    ডক্টর হর্ষ বর্ধন বলেন, বিভিন্ন পর্যায়ের দূষণেরক্ষেত্রে বাছাই করা কার্যকর পরিকল্পনার সঠিক রূপায়ণের পাশাপাশি আমাদেরকে কেন্দ্রীয় সরকারের নির্দেশিত দীর্ঘমেয়াদী সমস্ত পরিকল্পনার রূপায়ণ সুনিশ্চিত করা উচিত| তিনি রাজ্যগুলোকে বিভিন্ন পর্যায়ের দূষণের নিয়ন্ত্রণ যাতে সংশ্লিষ্ট সকলের সম্পূর্ণ অংশগ্রহণের মধ্য দিয়ে বাস্তবায়িত করা যায়, তার জন্য প্রয়োজনীয় পদ্ধতি গ্রহণের আহ্বান জানান| মন্ত্রী বলেন যে, বাছাই করা কার্যকর পরিকল্পনা অনুযায়ী দূষণকে আপত্কালীন পর্যায় পর্যন্ত পৌঁছাতে না দেওয়ার মধ্যেই সাফল্য নিহিত রয়েছে | ডক্টরহর্ষ বর্ধন সমস্ত রাজ্যে কন্ট্রোল রুম গঠন করা এবং সেখানে টাস্ক ফোর্সের নিয়মিত বৈঠক সুনিশ্চিত করার জন্যও রাজ্যগুলোর প্রতি আহ্বান জানান | তিনি ফিফা অনুর্দ্ধ-১৭বিশ্বকাপ ২০১৭ এবং দেওয়ালির উল্লেখ করে বলেন, বিশাল সংখ্যক ছাত্রছাত্রীদের নিয়ে ‘সবুজ দেওয়ালি-স্বছদেওয়ালি ’ অভিযানের আয়োজনের মাধ্যমে মন্ত্রক স্বচ্ছ বায়ুরজন্য ইতোমধ্যেই প্রচেষ্টা শুরু করেছে| তিনি সমস্ত মুখ্য সচিবদের উদ্দেশে বলেন,যেসব বাজি-পটকা সুনির্দিষ্ট মানদণ্ড অনুযায়ী নয়, সেগুলো যাতে বিক্রি না হতে পারে,তা সুনিশ্চিত করতে হবে| ডক্টর হর্ষ বর্ধন বলেন, এ বছর শীতকালে স্বচ্ছ বায়ুসুনিশ্চিত করার জন্য আগামী চার-পাঁচ মাস জুড়ে যেসব পদক্ষেপ গ্রহণ করা হচ্ছে,সেগুলোর দিকে কেন্দ্রীয় সরকার বিশেষ নজর রাখবে|
    
    কেন্দ্রীয় দূষণ নিয়ন্ত্রণ পর্ষদ (সি.পি.সি.বি.)-এর চেয়ারম্যান বলেন, কর্মসূচি রূপায়ণে নজরদারির উদ্দেশে সি.পি.সি.বি. ৪০টি দল তৈরি করেছে, যাতে রূপায়ণের ক্ষেত্রে যাদের সমস্যা হচ্ছে, তাদের ক্ষেত্রে প্রয়োজনীয় পদক্ষেপ গ্রহণ করা যায়|
    
    বৈঠকে পরিবেশ, বন ও জলবায়ু পরিবর্তন মন্ত্রকেরপ্রতিমন্ত্রী ডক্টর মহেশ শর্মা, এন.সি.টি.-দিল্লির মুখ্য সচিব ডক্টর এম.এম. কুট্টি,সি.পি.সি.বি.-এর চেয়ারম্যান শ্রী এস.পি.এস. পরিহার, হরিয়ানার অতিরিক্ত মুখ্যসচিবশ্রীমতি ধীরা খান্ডেলওয়াল, রাজস্থান সরকারের অতিরিক্ত মুখ্যসচিব শ্রী আর.কে.গ্রোভার, পাঞ্জাবের জলবায়ু দফতরের প্রধান সচিব ডক্টর রোশন সুনকারিয়া সহ বিভিন্ন রাজ্য সরকার ও কেন্দ্রশাসিত অঞ্চলের উচ্চ-পদস্থ আধিকারিকগণ এবং রাজ্য দূষণ নিয়ন্ত্রণ পর্ষদগুলোর আধিকারিকগণ উপস্থিত ছিলেন |


    SK/A.D...

    
    
    (Release ID: 1502098) Visitor Counter : 2
    
    

      Background release reference

      কেন্দ্রীয় পরিবেশ, বন ওজলবায়ু পরিবর্তন মন্ত্রী ডক্টর হর্ষ বর্ধন বায়ুদূষণ নিয়ন্ত্রণে যুদ্ধকালীন তত্পরতায় প্রয়োজনীয় পদক্ষেপ গ্রহণের জন্য দিল্লি-এন.সি.আর. অঞ্চলের রাজ্য সরকারগুলোর প্রতি আহ্বান জানিয়েছেন