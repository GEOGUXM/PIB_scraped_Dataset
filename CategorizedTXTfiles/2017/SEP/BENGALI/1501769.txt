      স্বাস্থ্যওপরিবারকল্যাণমন্ত্রক

      জাতীয় পুষ্টি সপ্তাহে “নবজাতক ও শিশুদের সর্বাপেক্ষা কাম্য খাওয়ানোর অভ্যাস ’-এর ওপর জোর দেওয়া হচ্ছে
      স্বাস্থ্য ও পরিবার কল্যাণ মন্ত্রক ১ সেপ্টেম্বর থেকে ৭ সেপ্টেম্বর জাতীয় পুষ্টি সপ্তাহ উদযাপন করছে

      Posted On: 05 SEP 2017 12:25PM by PIB Kolkata

    স্বাস্থ্য ও পরিবার কল্যাণ মন্ত্রক ১ সেপ্টেম্বর থেকে ৭ সেপ্টেম্বর জাতীয় পুষ্টি সপ্তাহ উদযাপন করছে | এ বছরের পুষ্টি সপ্তাহের মূল ভাব হচ্ছে “ নবজাতক ও শিশুদের সর্বাপেক্ষা কাম্য খাওয়ানোর অভ্যাস (আই.ওয়াই.সি.এফ.): শিশুর সুস্বাস্থ্য” | এই সময়ে শিশুদের স্বাস্থ্যও সুস্থ থাকার জন্য সঠিক পুষ্টির গুরুত্ব নিয়ে সপ্তাহব্যাপী সচেতনতা অভিযান চালানো হচ্ছে |
    
    সর্বাপেক্ষা কাম্য আই.ওয়াই.সি.এফ. অভ্যাসের প্রচারের জন্য স্বাস্থ্য ও পরিবার কল্যাণ মন্ত্রক“মা — মায়ের অসীম মমতা”(এম.এ.এ. — মাদার অ্যাবসলিউট এফেকশন) কর্মসূচির সূচনা করেছে, যাতে দেশজুড়ে শিশুদের মধ্যে স্তন্যপানের ক্ষেত্রবাড়ানো যায় এবং সঠিক স্তন্যপানের অভ্যাস বাড়ানো যায় | এম.এ.এ. (মা) কর্মসূচির অধীনেজেলা ও ব্লক পর্যায়ের কর্মসূচি পরিচালক সহ ৩.৭ লক্ষ আশাকর্মী, ৮২,০০০ স্বাস্থ্যকর্মী, চিকিত্সক, স্টাফ নার্স, এ.এন.এম.-কে সচেতন করা হচ্ছে এবং ২৩,০০০-এরও বেশি কর্মীকে আই.ওয়াই.সি.এফ. নিয়ে প্রশিক্ষিত করা হয়েছে | তাছাড়াগ্রামীণ পর্যায়ে সচেতন করার জন্য সঠিক স্তন্যপানের অভ্যাস নিয়ে আলোচনা করার জন্য আশাকর্মীদের মাধ্যমে ১.৪৯ লক্ষেরও বেশি মায়েদের নিয়ে বৈঠক করা হয়েছে |
    
    এই পুষ্টি সপ্তাহে (এন.এন.ডব্লিউ.) বিভিন্ন ধরনের কর্মসূচি গ্রহণ করা হয়েছে, যেমন মায়েদের বৈঠক এবং কর্মসূচি পরিচালক, চিকিত্সক, স্টাফ নার্স, এ.এন.এম. সহ সংশ্লিষ্টদের নিয়েজেলা ও ব্লক পর্যায়ে কর্মশালা ইত্যাদি | সমাজের মধ্যে আই.ওয়াই.সি.এফ. অভ্যাসের মধ্যে প্রয়োজনীয় পরিবর্তন আনতে সচেতনতার জন্য গ্রাম পর্যায়ে অঙ্গনওয়াড়িকে ন্দ্রগুলোতে ‘ গ্রাম স্বাস্থ্যও পুষ্টি দিবস ’ (ভি.এইচ.এন.ডি.)অনুষ্ঠিত হবে | তাছাড়া রুগ্ন ও সময়ের আগে জন্ম নেওয়া শিশুর যাতে সঠিক স্তন্যপান সুনিশ্চিত হতে পারে, তার জন্য ‘ স্তন্যপান ব্যবস্থাপনা কেন্দ্র ’ স্থাপন করতে সম্প্রতি ‘ ন্যাশনাল গাইডলাইনস অন ল্যাকটেশন ম্যানেজমেন্ট সেন্টার ইন পাবলিক হেলথ ফেসিলিটিজ ’ -এর প্রকাশ করা হয়েছে |
    
    শিশুদের স্বাস্থ্য ও সুস্থভাবে বেঁচে থাকার জন্য স্তন্যপান হচ্ছে একটি গুরুত্বপূর্ণ,কার্যকর, সাশ্রয়ী ব্যবস্থা| জন্মের এক ঘণ্টার মধ্যেই স্তন্যপান করানোর পদ্ধতি মেনে চললে নবজাত শিশু মৃত্যুর হার অন্তত ২০% প্রতিরোধ করা সম্ভব | যেসব নবজাতককেস্তন্যপান করানো হয়না, তাদের ক্ষেত্রে স্তন্যপান করানো শিশুদের তুলনায় নিউমোনিয়ায় ১৫ গুণ এবং ডায়রিয়ায় ১১ গুণ মৃত্যুর সম্ভাবনা বেড়ে যায় | এই দুটি অসুখ হচ্ছে পাঁচবছরের কম বয়সী শিশুদের ক্ষেত্রে মৃত্যুর একটা বড় কারণ | তাছাড়া যেসব শিশুদের স্তন্যপান করানো হয়না তাদের ক্ষেত্রে ডায়াবেটিস, স্থুলত্ব, এলার্জি, হাঁপানি, রক্তাল্পতা,আচমকা মৃত্যু ইত্যাদির ঝুঁকি বেড়ে যায়| মৃত্যু ও অসুস্থতার এই সব বিষয় ছাড়াও স্তন্যপানের ফলে বুদ্ধিমত্তায় (আই.কিউ.) বিশেষ প্রভাব পড়ে |
    
    তবে বর্তমানে স্তন্যপান করানোর প্রতি প্রবণতা বৃদ্ধি পাচ্ছে | সাম্প্রতিক এক তথ্য অনুযায়ী গত এক দশকের মধ্যে শিশুর জন্মের সঙ্গে সঙ্গে স্তন্যপান করানোর প্রবণতা প্রায় দ্বিগুণ হয়েছে অর্থাত ২৩.৪ শতাংশ থেকে বৃদ্ধি পেয়ে৪১.৬ শতাংশ হয়েছে | শিশুর ছয় মাস বয়স পর্যন্ত শুধুমাত্র স্তন্যপান করানোর প্রবণতা আগের ৪৬.৪ শতাংশের তুলনায় বৃদ্ধি পেয়ে ৫৪.৯ শতাংশ হয়েছে | তবে এই প্রবণতাকে আরও বৃদ্ধি করার যথেষ্ট সুযোগ রয়েছে | কেননা প্রাতিষ্ঠানিক প্রসবের সংখ্যা বৃদ্ধিপাওয়ায় শিশুর জন্মের সঙ্গে সঙ্গে স্তন্য পানের প্রবণতা আরও বৃদ্ধি করা সম্ভব |
    
    SK/ A.D...........

    
    
    (Release ID: 1501769) Visitor Counter : 2
    
    

      Background release reference

      পুষ্টি সপ্তাহের মূল ভাব হচ্ছে “ নবজাতক ও শিশুদের সর্বাপেক্ষা কাম্য খাওয়ানোর অভ্যাস (আই.ওয়াই.সি.এফ.): শিশুর সুস্বাস্থ্য” |