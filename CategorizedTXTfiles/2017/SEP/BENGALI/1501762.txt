      প্রধানমন্ত্রীরদপ্তর

      চিনের জিয়ামেন-এ আয়োজিত নবম ব্রিক্‌স শীর্ষ সম্মেলনের পূর্ণাঙ্গ অধিবেশনে ভারতের প্রধানমন্ত্রী শ্রী নরেন্দ্র মোদীর বিবৃতি (৪ সেপ্টেম্বর, ২০১৭)
      শুরুতেই আমি আন্তরিকভাবে আরও একবার ধন্যবাদ জানাই প্রেসিডেন্ট জি-কে তাঁর উষ্ণ অভ্যর্থনা এবং এই শীর্ষ সম্মেলনের চমৎকার উদ্যোগ আয়োজনের জন্য।

      Posted On: 05 SEP 2017 12:05PM by PIB Kolkata

    মাননীয় প্রেসিডেন্ট জি জিনপিং,
    
    প্রেসিডেন্ট জেকব জুমা,
    
    প্রেসিডেন্ট মাইকেল টেমার,
    
    প্রেসিডেন্ট ভ্লাদিমির পুতিন,
    
    শুরুতেই আমি আন্তরিকভাবে আরও একবার ধন্যবাদ জানাই প্রেসিডেন্ট জি-কে তাঁর উষ্ণ অভ্যর্থনা এবং এই শীর্ষ সম্মেলনের চমৎকার উদ্যোগ আয়োজনের জন্য। সম্মেলনের নিয়ন্ত্রিত পর্বেআমাদের মধ্যে যে আলোচনা ও কথাবার্তা হয়েছে তা ছিল যথেষ্ট মাত্রায় গঠনাত্মক। এইআলোচনা আমাদের পারস্পরিক সমঝোতা ও প্রেক্ষিতকে আরও সমৃদ্ধ করে তুলেছে। ব্রিক্‌স প্রতিষ্ঠিত হয়েছে ১০ বছরেরও বেশি সময়কাল পূর্বে। ইতিমধ্যেই সহযোগিতা প্রসারেরক্ষেত্রে তা এক বলিষ্ঠ মঞ্চ হয়ে উঠেছে। অনিশ্চয়তার দিকে ধাবমান বর্তমান বিশ্বেরউন্নয়ন ও স্থিতিশীলতার লক্ষ্যে বিশেষ অবদান সৃষ্টির কাজে আমরা আমাদের প্রচেষ্টা চালিয়ে যাচ্ছি। আমাদের এই সহযোগিতার মূলে রয়েছে বাণিজ্য ও অর্থনীতি। কিন্তু প্রযুক্তি, ঐতিহ্য, কৃষি, সংস্কৃতি, পরিবেশ, জ্বালানি-শক্তি, ক্রীড়া এবং প্রযুক্তিচালিত বিভিন্ন ক্ষেত্রের নানা দিক স্পর্শ করে গেছে আমাদের মিলিত উদ্যোগ ও প্রচেষ্টা। লক্ষ্য ও নির্দিষ্ট অভিমুখকে অনুসরণ করে নিউ ডেভেলপমেন্ট ব্যাঙ্ক (এনডিবি)ইতিমধ্যেই ঋণদানের কাজ শুরু করে দিয়েছে । ব্রিক্‌স সদস্য রাষ্ট্রগুলির পরিকাঠামো এবং নিরন্তর উন্নয়নের লক্ষ্যে সহায় সম্পদকে কাজে লাগানোর উদ্দেশ্যেই এই ঋণদান ব্যবস্থা যাতে ব্রিক্‌স সদস্য দেশগুলির নিরন্তর উন্নয়ন প্রচেষ্টাকে সফল করে তোলা যায়। একই সঙ্গে, কেন্দ্রীয় ব্যাঙ্কগুলি আপৎকালীন অর্থ মজুতের ব্যবস্থাকে পুরোপুরিভাবে সচল করে তুলেছে। এ সমস্ত কিছুই হল অগ্রগতির ক্ষেত্রে আমাদের দিক চিহ্নবিশেষ যাকে অনুসরণ করে আমরা ভবিষ্যতের লক্ষ্যে আরও এগিয়ে যেতে পারি। ভবিষ্যতের লক্ষ্যে আমাদের এই যাত্রাপথের মূল কেন্দ্রবিন্দুতে নিয়ে আসা প্রয়োজন দেশের জনসাধারণকে। আমি খুবই আনন্দিত যে চিন গত বছর থেকে সদস্য রাষ্ট্রগুলির জনসাধারণের মধ্যে বিনিময় সফরসূচির কাজকে অনেকটাই এগিয়ে নিয়ে গেছে । আর এইভাবেই পারস্পরিক মিলনও সমন্বয় প্রচেষ্টা একদিকে যেমন আমাদের সম্পর্কের ক্ষেত্রে এক গভীরতা দান করবে,অন্যদিকে তেমনই আমাদের পারস্পরিক সমঝোতার মূলও আরও গভীরে পৌঁছে যাবে।
    
    
    
    মাননীয় নেতৃবৃন্দ,
    
    রূপান্তরের লক্ষ্যে ভারতের সুদূরপ্রসারী উদ্যোগ ও প্রচেষ্টা দেশবাসীর কাছে এক বিশেষ গর্বের বিষয়। দারিদ্র্য নির্মূল করা, স্বাস্থ্য ও স্বাস্থ্য ব্যবস্থার প্রসার, দক্ষতাবৃদ্ধি, খাদ্য নিরাপত্তা, লিঙ্গ ক্ষেত্রে বৈষম্যহীনতা, জ্বালানি-শক্তির বিকাশ,শিক্ষার প্রসার এবং উদ্ভাবন প্রচেষ্টা– সবক’টি ক্ষেত্রেইএকটি সুনির্দিষ্ট লক্ষ্যকে আমরা অনুসরণ করে চলেছি। গঙ্গা শোধন, পুনর্নবীকরণযোগ্য জ্বালানি, ডিজিটাল ভারত,স্মার্ট নগরী, সকলের জন্য বাসস্থান এবং দক্ষ ভারত সহ জাতীয় কর্মসূচিগুলি দূষণমুক্ত সবুজায়নের মধ্য দিয়ে এক অন্তর্ভুক্তিমূলক উন্নয়ন নিশ্চিত করার পথকে প্রশস্ত করে তুলেছে। নারীর ক্ষমতায়ন সম্পর্কিত আমাদের কর্মসূচিগুলি উৎপাদনশীলতাকে নানাভাবে উৎসাহিত করেছে যাতে জাতি গঠনের মূল কর্মযজ্ঞে মহিলাদেরও সমান অংশীদার করে তোলা যায়। সংশ্লিষ্ট দেশগুলির জাতীয় অভিজ্ঞতার নিরিখে ব্রিক্‌স সদস্য রাষ্ট্রগুলি নিজেদের মধ্যে এক গভীর সহযোগিতার বাতাবরণ গড়ে তুলতে পারে যাতে আখেরে লাভবান হবে সব ক’টি দেশই। পারস্পরিক সহযোগিতার বিকাশে কতকগুলি বিষয় সম্পর্কে আমি ইতিমধ্যেই চিন্তাভাবনা করেছি। প্রথমতঃ, একটি ব্রিক্‌স রেটিং এজেন্সি গড়ে তোলার জন্য মিলিত প্রচেষ্টার ওপর আমরা জোর দিয়েছি আমাদের গত বছরের আলোচ্যসূচিতেই। এই ধরনের একটি এজেন্সি বা সংস্থা গড়ে তোলার সম্ভাব্যতা বর্তমানে খতিয়ে দেখছে এক বিশেষজ্ঞ কমিটি । আমি এখানে সংশ্লিষ্ট সকলের কাছেই আর্জি জানাব এই ধরনের সংস্থা গড়ে তোলার প্রক্রিয়াটি দ্রুত সম্পূর্ণ করার জন্য। দ্বিতীয়তঃ, আমাদের কেন্দ্রীয় ব্যাঙ্কগুলিকে তাদের ক্ষমতা ও দক্ষতা বাড়িয়ে তোলার পাশাপাশি, আপৎকালীন অর্থ মজুত ব্যবস্থা এবং আন্তর্জাতিক অর্থ তহবিলের মধ্যে পারস্পরিক সহযোগিতা প্রসারে চেষ্টা চালিয়ে যেতে হবে। তৃতীয়তঃ, আমাদের এই দেশগুলির বিকাশের পক্ষে সুলভ, নির্ভরযোগ্য এবং পর্যাপ্ত জ্বালানির যোগান ও ব্যবহার একান্তভাবে জরুরি। জলবায়ুকে অনুকূল করে তোলার কাজে সুলভসহায় সম্পদকে আমাদের যথাযথভাবে ব্যবহার করতে হবে। পুনর্নবীকরণযোগ্য জ্বালানির ব্যবহার বিভিন্ন ক্ষেত্রে খুবই গুরুত্বপূর্ণ । এই বিষয়টিকে চিহ্নিত করে ফ্রান্সের সঙ্গে ভারত মিলিতভাবে আন্তর্জাতিক সৌর সমঝোতা (আইএসএ)-এর মতো একটি আন্তর্জাতিক উদ্যোগের সূচনা করেছে ২০১৫-র নভেম্বরে। সৌরশক্তির অধিকতর সদ্ব্যবহারের মাধ্যমে অর্জিত সুফল পরস্পরের মধ্যে ভাগ করে নেওয়ার লক্ষ্যে ১২১টি দেশ মিলিতভাবে সমন্বয়সাধনের চেষ্টা চালিয়ে যাবে। সৌরশক্তি উৎপাদনের কর্মসূচিকে আরও জোরদার করে তুলতে ব্রিক্‌স সদস্য রাষ্ট্রগুলি নিবিড়ভাবে কাজ করে যেতে পারে আন্তর্জাতিক সৌরসমঝোতা অর্থাৎ, আই এস এ-এর সঙ্গে। আমাদের এই পাঁচটি দেশের যথেষ্ট শক্তি ও দক্ষতা রয়েছে পুনর্নবীকরণযোগ্য তথা সৌরশক্তির উন্নততর ব্যবহার নিশ্চিত করার ক্ষেত্রে। এই ধরনের সহযোগিতাকে সাহায্য করার লক্ষ্যে আন্তর্জাতিক সৌর সমঝোতার সঙ্গে এক সফলসংযোগ সম্ভব করতে এগিয়ে আসতে পারে এনডিবি-ও। এই প্রতিষ্ঠানটির কাছ থেকে বিশুদ্ধ জ্বালানি ক্ষেত্রে আরও বেশি করে অর্থ সহায়তার প্রত্যাশা করি আমরা। চতুর্থতঃ,আমাদের এইক’টি দেশের মধ্যে রয়েছে যুব শক্তির প্রাচুর্য। আমাদের যৌথ উদ্যোগগুলির ক্ষেত্রে এই যুব সমাজকে সম্ভাব্য সকলরকমভাবে আমরা কাজে লাগাতে পারি। দক্ষতা বিকাশএবং শ্রেষ্ঠ পন্থা-পদ্ধতি বিনিময় কর্মসূচির ক্ষেত্রে সহযোগিতা বৃদ্ধি একটি মূল্যবান হাতিয়ার হয়ে উঠতে পারে। পঞ্চমতঃ, গত বছর অনুষ্ঠিত গোয়া শীর্ষ সম্মেলনে স্মার্ট নগরী, নগরায়ণ এবং বিপর্যয় মোকাবিলার ক্ষেত্রে আমাদের শহরগুলির মধ্যে সহযোগিতা প্রসারের লক্ষ্যে চিন্তাভাবনার প্রসার ও বিনিময় আমরা ঘটিয়েছিলাম। এই কাজে এখনআমাদের আরও গতি সঞ্চার করা প্রয়োজন। ষষ্ঠতঃ, পরবর্তী প্রজন্মের উপযোগী বিকাশ ওরূপান্তর প্রচেষ্টায় প্রযুক্তি ও উদ্ভাবন বিশ্বের নির্ভরযোগ্য একটি ক্ষেত্র হয়ে উঠতে পারে। কারণ, ভারত তার নিজের অভিজ্ঞতায় ইতিমধ্যেই লক্ষ্য করেছে যে প্রযুক্তি ও ডিজিটাল সম্পদ দারিদ্র্য ও দুর্নীতি দূর করার ক্ষেত্রে দুটি শক্তিশালী হাতিয়ার বিশেষ। উদ্ভাবন ও ডিজিটাল অর্থনীতির ক্ষেত্রে এক বলিষ্ঠ ব্রিক্‌স অংশীদারিত্ব গড়ে তুললে একদিকে যেমন বিকাশের পথকে তা আরও প্রশস্ত করে তুলবে, অন্যদিকে তেমনই স্বচ্ছতা নিশ্চিত করার মাধ্যমে নিরন্তর উন্নয়নের লক্ষ্যে পৌঁছে যেতেও তা আমাদের নানাভাবে সাহায্য করবে। বেসরকারি শিল্পোদ্যোগ প্রচেষ্টা সহ ব্রিক্‌স-এর মূলকাঠামোর মধ্যে একটি অন্যতম প্রধান কর্মসূচি স্থির করার কাজে চিন্তাভাবনা করার জন্যসংশ্লিষ্ট সকলের কাছে আমি এক প্রস্তাব পেশ করছি। পরিশেষে, স্বাস্থ্য, পরিকাঠামো,দক্ষতা বিকাশ, নির্মাণ ও উৎপাদন এবং সংযোগ ও যোগাযোগের ক্ষেত্রে ব্রিক্‌স এবং আফ্রিকার দেশগুলির সঙ্গে আরও বেশি করে সহযোগিতার সম্পর্ক প্রসারে ভারত যে যথেষ্ট উৎসাহী এবং একথাও আমি এখানে তুলে ধরতে আগ্রহী।
    
    
    
    মাননীয় নেতৃবৃন্দ,
    
    বিগত দশ কটিতে আমাদের এই দেশগুলির দুই প্রজন্মের নেতৃবৃন্দ ব্রিক্‌স প্রতিষ্ঠার কাজে বিশেষ অবদানের স্বাক্ষর রেখে গেছেন। এই কাজে আমরা যেমন বিশ্বাস যোগ্যতা অর্জন করেছি, অন্যদিকে তেমনই প্রভাব ও উন্নয়নকেও আমরা সচল রাখতে পেরেছি । কিন্তু পরবর্তীদশকটি হল নানা দিক থেকে খুবই গুরুত্বপূর্ণ; বিশেষত, আমরা যখন এমন এক পরিবেশ গড়ে তুলতে চলেছি যেখানে জোর দেওয়া হবে স্থিতিশীলতা, নিরন্তর বিকাশ ও সমৃদ্ধির ওপর । এই রূপান্তর প্রচেষ্টার একটি চালিকাশক্তি হিসেবে ব্রিক্‌স নেতৃবৃন্দের ভূমিকা খুবই তাৎপর্যপূর্ণ। এই বিশেষ বিশেষ ক্ষেত্রগুলিতে ব্রিক্‌স-এর এই মঞ্চ থেকে যদি আমরা আমাদের কার্যসূচি স্থির করে ফেলতে পারি, তাহলে সমগ্র বিশ্ব এই সময়কালকে এক সুবর্ণ দশক হিসেবেই চিহ্নিত করবে। আগামীদিনে যে বাজার বা বিপণন মঞ্চ গড়ে উঠতে চলেছে, তার সঙ্গে আমাদের এই প্রচেষ্টা হয়ে উঠবে যথেষ্ট সামঞ্জস্যপূর্ণ। এই বিশেষ ক্ষেত্রটিতে আমার কিছুকিছু চিন্তাভাবনার কথা আমি আপনাদের কাছে তুলে ধরতে পারব বলে আশা করি । অংশীদারিত্বের এক নতুন মাত্রায় পৌঁছে যেতে ব্রিক্‌স-এর আওতায় আমাদের মিলিত যাত্রাপথ যে নানাভাবে আমাদের সাহায্য করবে, সে সম্পর্কে আমি দৃঢ় আত্মবিশ্বাসী । আপনাদের সকলকেই ধন্যবাদ জানিয়ে আমার বক্তব্য এখানে শেষ করছি।
    
    PG/SKD/DM/ ...

    
    
    (Release ID: 1501762) Visitor Counter : 2
    
    

      Background release reference

      সম্মেলনের নিয়ন্ত্রিত পর্বেআমাদের মধ্যে যে আলোচনা ও কথাবার্তা হয়েছে তা ছিল যথেষ্ট মাত্রায় গঠনাত্মক