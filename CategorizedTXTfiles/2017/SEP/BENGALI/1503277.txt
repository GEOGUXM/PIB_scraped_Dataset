      পানীয়জলওস্বাস্থ্যব্যবস্থামন্ত্রক

      প্রধানমন্ত্রী শ্রী নরেন্দ্র মোদীর জন্মদিনে ‘স্চ্ছতাই সেবা’ অভিযানটি এক নতুন মাত্রা পেল ‘সেবা দিবস’ পালনের মধ্য দিয়ে
      ‘স্চ্ছতাই সেবা’ আন্দোলনে সাড়া দিয়ে দিল্লির ‘উই মিন টু ক্লিন’ নামের একটি স্চ্ছাসেবী সংস্থা পরিবেশের দিক থেকে মূল্যবান কয়েকটি গাছের চারা রবিবার রোপণ করে রাজধানীর বিভিন্ন এলাকায়

      Posted On: 19 SEP 2017 11:47AM by PIB Kolkata

    ‘স্বচ্ছতাই সেবা’ আন্দোলনে সাড়া দিয়ে দিল্লির ‘উই মিন টু ক্লিন’ নামের একটি স্বেচ্ছাসেবী সংস্থা পরিবেশের দিক থেকে মূল্যবান কয়েকটি গাছের চারা রবিবার রোপণ করে রাজধানীর বিভিন্ন এলাকায়। ‘স্বচ্ছতাই সেবা’ আন্দোলন যে ক্রমশই জনপ্রিয় হয়ে উঠছে এই ঘটনা তারই প্রমাণ। দেশের সাধারণ নাগরিক সংস্থা ও সংগঠনগুলি সার্বিকভাবে ‘স্বচ্ছ ভারত’কর্মসূচিকে সফল করে তোলার কাজে বিশেষ উৎসাহের সঙ্গে এগিয়ে এসেছে। নাগরিকরাই ক্রমশ এই আন্দোলনে নেতৃত্বদানের ভূমিকায় অবতীর্ণ হচ্ছেন।
    
    প্রধানমন্ত্রী শ্রী নরেন্দ্র মোদী যেদিন থেকে স্বচ্ছ ভারত গড়ে তোলার আহ্বান জানিয়েছেন, সেদিন থেকেই সাধারণ মানুষ তাতে স্বতঃস্ফূর্তভাবে সাড়া দিচ্ছেন। দেশকে আরও বেশি করে পরিচ্ছন্ন করে তুলতে প্রধানমন্ত্রী তাঁর সাম্প্রতিক এক ‘মন কি বাত’ অনুষ্ঠানে দেশবাসীর কাছে আবেদন জানিয়েছিলেন সেপ্টেম্বর মাসের শেষ কয়েকটি সপ্তাহ ‘স্বচ্ছতাই সেবা’ কর্মসূচির মাধ্যমে উদযাপনের জন্য। প্রধানমন্ত্রীর মতে, গান্ধী জয়ন্তীতে মহাত্মা গান্ধীর প্রতি তা হয়ে উঠবে দেশবাসীর এক প্রকৃত শ্রদ্ধার্ঘ্য।
    
    গত ১৫ সেপ্টেম্বর কানপুরের এক গ্রামে ‘স্বচ্ছতাই সেবা’ আন্দোলনের সূচনার মাধ্যমে উত্তর প্রদেশে এই কর্মসূচির প্রসার ঘটান রাষ্ট্রপতি শ্রী রামনাথ কোবিন্দ। তারপর থেকেই এই কর্মসূচির প্রতি ইতিবাচক সাড়া পাওয়া গেছে জনসাধারণের পক্ষ থেকে। রবিবার, ১৭সেপ্টেম্বর ছিল প্রধানমন্ত্রী শ্রী নরেন্দ্র মোদীর জন্মদিন। এই দিনটিকে উপলক্ষ করে‘স্বচ্ছতাই সেবা’ কর্মসূচিটি আরও এক বিশেষ মাত্রা লাভ করে। প্রধানমন্ত্রীর জন্মদিনটিকে ‘সেবা দিবস’ রূপে পালন করার জন্য বিশেষ কর্মসূচি গ্রহণ করে স্বচ্ছতা অভিযানের সঙ্গে যুক্ত স্বেচ্ছাসেবক, বিভিন্ন স্বেচ্ছাসেবী সংগঠন এবং অন্যান্যকর্ম কর্তারা।
    
    ‘স্বচ্ছতাই সেবা’ আন্দোলনে যোগ দেওয়ার জন্য ব্যক্তিগতভাবে বিশেষ বার্তাও পাঠিয়ে ছিলেন প্রধানমন্ত্রী। বিশিষ্ট বলিউড অভিনেতা শ্রী অনিল কাপুর এজন্য সোশ্যল মিডিয়ায় প্রধানমন্ত্রী শ্রী মোদীকে ধন্যবাদ জানিয়েছেন। মালয়ালাম সুপার স্টার মোহনলালকেও এই আন্দোলনে সামিল হওয়ার আমন্ত্রণ জানিয়েছিলেন প্রধানমন্ত্রী। একই ধরনের বার্তা পৌঁছে গিয়েছিল তেলেঙ্গানার এক তরুণ রাজনীতিক শ্রী কে টি রামারাও-এর কাছেও। কেন্দ্রীয় সরকারের প্রায় সবক’টি মন্ত্রক ও দপ্তর পরিচ্ছন্নতা অভিযান কর্মসূচিকে এগিয়ে নিয়ে যাওয়ার কাজে নানা ধরনের উদ্যোগ গ্রহণ করেছে। উপ-রাষ্ট্রপতি শ্রী এম ভেঙ্কাইয়া নাইডুকেও দেখা গেছে বিশিষ্টজনদের মধ্যে ‘স্বচ্ছতাই সেবা’র সঙ্কল্প গ্রহণের শপথবাক্য পাঠ করাতে। কার্গিল থেকে রামনাথপুরম, মণিপুর থেকে মহারাষ্ট্র – সর্ব ত্রই স্বচ্ছতা অভিযানকে ঘিরে উৎসাহ-উদ্দীপনা লক্ষ্য করা গেছে । জম্মু ও কাশ্মীরের পুঞ্চজেলাও এর ব্যতিক্রম নয়। পুদুচেরির সমুদ্র সৈকতকে কলুষমুক্ত করে তোলার কাজেও এগিয়ে আসতে দেখা গেছে সংশ্লিষ্ট বিভিন্ন পক্ষকে।


    PG/SKD/DM/…

    
    
    (Release ID: 1503277) Visitor Counter : 2
    
    

      Background release reference

      ‘স্চ্ছতাই সেবা’ আন্দোলনে সাড়া দিয়ে দিল্লির ‘উই মিন টু ক্লিন’ নামের একটি স্চ্ছাসেবী সংস্থা পরিবেশের দিক থেকে মূল্যবান কয়েকটি গাছের চারা রবিবার রোপণ করে রাজধানীর বিভিন্ন এলাকায়