      উত্তর-পূর্বাঞ্চলেরউন্নয়নসংক্রান্তমন্ত্রক

      ৯ এবং ১০ই সেপ্টেম্বর ইন্ডিয়া গেট চত্বরে ডোনার মন্ত্রকের কর্মসূচি ‘ নর্থ ইস্ট কলিং ’
      ‘ নর্থইস্ট কলিং ’ – ‘ ডাকছে উত্তর পূর্বাঞ্চল ’ শীর্ষক এক কর্মসূচির উদ্যোগ

      Posted On: 06 SEP 2017 5:11PM by PIB Kolkata

    ভারত সরকারের উত্তর - পূর্বাঞ্চল বিকাশ মন্ত্রক ( ডোনার )- এর পক্ষ থেকে চলতি বছরে ডেস্টিনেশন নর্থ ইস্ট সিরিজের আওতায় ‘ নর্থইস্ট কলিং ’ – ‘ ডাকছে উত্তর পূর্বাঞ্চল ’ শীর্ষক এক কর্মসূচির উদ্যোগ নেওয়া হয়েছে । এই অঞ্চলের শিল্পকলা , সংস্কৃতি , ঐতিহ্য , খাদ্যা ভ্যাসভিত্তিক ব্যঞ্জন , হস্তকারু শিল্প , ব্যবসা এবং পর্যটনের বিষয়ে উৎসাহ জাগাতেই দু ’ দিনের এই কর্মসূচি । আগামী ৯ এবং১০ই সেপ্টেম্বর ডোনার মন্ত্রকের ১৬তম বার্ষিকী উদযাপনের পাশাপাশি এই সমস্ত কর্মকান্ডের সঙ্গে উত্তর - পূর্বের বৈচিত্র্যপূর্ণ উৎপাদন সামগ্রীও প্রদর্শিত হবে ।
    
    এই কর্মসূচি উপলক্ষে উত্তর - পূর্বাঞ্চল সংক্রান্ত বিভিন্ন বিষয়ের ওপর প্রতিযোগিতারও আয়োজন করা হচ্ছে । এর মধ্যে কলেজ স্তরে ‘ কানেক্ট এন ই ’ পর্যায়ে আলোকচিত্র , ক্যাপশান , ভিডিও এবং কোরিওগ্রাফির প্রতিযোগিতা আয়োজিত হতে যাচ্ছে । স্কুল ও কলেজস্তরে এছাড়াও ক্যুইজ প্রতিযোগিতা হবে । একই সঙ্গে উত্তর পূর্বের সেরা সাজ পোশাক , গৃহ রন্ধন শিল্পপ্রভৃতির বর্ণময় প্রতিযোগিতা গুচ্ছ আয়োজিত হতে চলেছে । সবার জন্য উন্মুক্ত প্রতিটি প্রতিযোগিতায় আকর্ষণীয় পুরস্কারের ব্যবস্থাও রয়েছে । এতে যোগদানের জন্য মন্ত্রকের ওয়েব লিঙ্ক : http://mdoner.gov.in/content/destination-north-east - এ ক্লিক করতে হবে । কর্মসূচির শেষদিনে প্রতিযোগিতার বিজয়ীদের হাতে পুরস্কার তুলে দেওয়া হবে্ ।
    
    সার্বিক আয়োজনে উত্তর পূর্বের ব্যান্ডগুলির জন্য সঙ্গীত উৎসব, নৃত্যমুখর সাংস্কৃতিক রজনী , হস্ততাঁত বস্ত্রের প্রদর্শনী , উত্তর পূর্বের বিভিন্ন উন্নয়ন কর্মকান্ডের খতিয়ান, বিভিন্ন কেন্দ্রীয় সরকারী মন্ত্রকের স্টল ছাড়াও এই অঞ্চলের প্রতিটি রাজ্য সরকারের স্টলও সেখানে খোলা হবে । সংশ্লিষ্ট রাজ্যগুলিতে কি কি কাজ বা শিল্প উদ্যোগ গড়ার অবকাশ রয়েছে সে ব্যাপারে স্টলগুলিতে তথ্য পরিবেশিত হবে । নেরাম্যাক এবং এন ই এইচ এইচ ডি সি-র স্টল ছাড়াও উত্তরপূর্বের বিভিন্ন সুখাদ্যসহ বৈচিত্র্যপূর্ণ খাদ্য সামগ্রী প্রদর্শনের ব্যবস্থা থাকবে । এই অঞ্চলের যুব সমাজের জন্য বিশেষভাবে আত্মপ্রকাশ ঘটানোর সুযোগের পাশাপাশি খাদ্য প্রক্রিয়াকরণ, পর্যটন ওস্টার্ট আপ পদক্ষেপেরও নানা সুযোগের বিষয়ে জানানো হবে । এক কথায় উত্তর পূর্বের বৈচিত্রময় তার পাশাপাশি দেশেরঅন্যপ্রান্তের সঙ্গে সাযুজ্যতার প্রয়াস এই আয়োজনের মাধ্যমে উজ্জ্বল হয়ে উঠবে ।
    
    দু ’ দিনের এই কর্মসূচির সমস্ত আয়োজনে কোনরকম প্রবেশ মূল্য নেই । নতুন দিল্লীর ইন্ডিয়া গেট চত্বরে দু ’ দিনের আয়োজনই বেলা ১১টা থেকে রাত ১০টা পর্যন্ত উন্মুক্ত থাকবে ।
    
    SK/SB/JC ....

    
    
    (Release ID: 1501928) Visitor Counter : 2
    
    

      Background release reference

      ‘ নর্থইস্ট কলিং ’ – ‘ ডাকছে উত্তর পূর্বাঞ্চল ’ শীর্ষক এক কর্মসূচির উদ্যোগ