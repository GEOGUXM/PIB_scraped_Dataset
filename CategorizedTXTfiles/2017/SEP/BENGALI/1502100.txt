      প্রধানমন্ত্রীরদপ্তর

      প্রবাসী ভারতীয়রা বহির্ভারতে এক অর্থে ভারতেরই ‘রাষ্ট্রদূত’ : ইয়াঙ্গনে ভারতীয় সম্প্রদায়ের এক বিশেষ সমাবেশে বললেন, শ্রী নরেন্দ্র মোদী
      মিলিত ঐতিহ্য ও সভ্যতা, ঐতিহাসিক তথা ভৌগোলিক প্রেক্ষাপট এবং ভারত ও মায়ানমারের সন্তান-সন্ততিদের আশা-আকাঙ্খা

      Posted On: 07 SEP 2017 6:02PM by PIB Kolkata

    মায়ানমার সফররত ভারতের প্রধানমন্ত্রী শ্রীনরেন্দ্র মোদী বুধবার ইয়াঙ্গনে বসবাসকারী ভারতীয় সম্প্রদায়ের এক সমাবেশে ভাষণদানকালে বলেন – “মিলিত ঐতিহ্য ও সভ্যতা, ঐতিহাসিক তথা ভৌগোলিক প্রেক্ষাপট এবং ভারত ও মায়ানমারের সন্তান-সন্ততিদের আশা-আকাঙ্খা ও সাফল্যেরই আপনারা এখানে প্রতিনিধিত্ব করছেন”। মায়ানমারের সমৃদ্ধ, আধ্যাত্মিক ঐতিহ্যের প্রসঙ্গও প্রধানমন্ত্রী তুলে ধরেন তাঁর এদিনের বক্তব্যে।
    
    শ্রী মোদী বলেন, ভারতের বাইরে ভারতীয় সম্প্রদায়েরযে সমস্ত মানুষ বাস করছেন, এক অর্থে তাঁরা কিন্তু সেখানে ভারতেরই ‘রাষ্ট্রদূত’ । ভারতীয় যোগাভ্যাস যেভাবে আন্তর্জাতিক সবীকৃতি লাভ করেছে, তার মূল কৃতিত্ব কিন্তুপ্রবাসী ভারতীয়দের। কারণ, তাঁরাই যোগ চর্চার ঐতিহ্যকে বহন করে নিয়ে গেছেন বিশ্বের বিভিন্ন প্রান্তে।
    
    প্রধানমন্ত্রী বলেন, “যখনই আপনাদের সঙ্গে আমি মিলিত হই, আমি অনুভব ও উপলব্ধি করি যে, বিভিন্ন দেশে বসবাসকারী ভারতীয় জনসাধারণের সঙ্গে ভারত সরকারের যোগাযোগ কখনই একমুখী নয়। আমরা বর্তমানে শুধু দেশের সংস্কার প্রচেষ্টার মধ্যেই আবদ্ধ নেই, বরং আমরা দেশের পরিবর্তন তথা রূপান্তর প্রক্রিয়ার সঙ্গে এখন যুক্ত রয়েছি”।
    
    শ্রী মোদী বলেন, দারিদ্র্য, সন্ত্রাস,দুর্নীতি,সাম্প্রদায়কতা এবং বর্ণ ও জাতিগত ভেদাভেদ থেকে মুক্ত এক নতুন ভারতের অভ্যুদয় ঘটতে চলেছে।
    
    ভারত সরকার যে দেশে পরিকাঠামো প্রসারের বিষয়টিকে বিশেষভাবে গুরুত্ব দিয়ে চলেছেন, সেকথারও উল্লেখ করেন প্রধানমন্ত্রী। তিনি বলেন,বর্তমানে ভালো পরিকাঠামোর অর্থ শুধুমাত্র সড়ক বা রেলপথ নির্মাণই নয়। এর মধ্যে রয়েছে আরও বহু বিষয়, যা সমাজে গুণগত এক পরিবর্তন সম্ভব করে তুলতে পারে। প্রয়োজনে কঠিন সিদ্ধান্ত গ্রহণের ক্ষেত্রেও যে তাঁর সরকার দ্বিধাগ্রস্ত নয়, একথাও তিনি উচ্চারণকরেন সমাবেশে ভাষণদানকালে।
    
    শ্রী মোদী বলেন, পণ্য ও পরিষেবা কর অর্থাৎ জিএসটিদেশে এক নতুন সংস্কৃতি গড়ে তুলতে চলেছে। ভারতে রূপান্তর যে সম্ভব, এই আস্থা ওবিশ্বাস পূর্ণ মাত্রায় রয়েছে ভারতীয় জনসাধারণের মধ্যে। জনসাধারণ একথাও উপলব্ধিকরেছেন যে, দেশের সমগ্র ব্যবস্থার মধ্যে যে সমস্ত গলদ রয়ে গেছে, তা থেকে বেরিয়েআসা পরিবর্তিত পরিস্থিতিতে কঠিন হবে না।
    
    দু’দেশের জনসাধারণের মধ্যে পারস্পরিক সংযোগ ও যোগাযোগ যে ভারত-মায়ানমার সম্পর্কে শক্তি বৃদ্ধি করে চলেছে একথাও উল্লেখ করেন প্রধানমন্ত্রী তাঁর এদিনের বক্তব্যে।
    
    ইয়াঙ্গন অঞ্চলের মুখ্যমন্ত্রী মিঃ ফিও মিন ফিন-ওউপস্থিত ছিলেন প্রবাসী ভারতীয়দের এই সমাবেশে।
    
    PG /SKD/ SB…… 0 6 _September _2017 .. . …

    
    
    (Release ID: 1502100) Visitor Counter : 2
    
    

      Background release reference

      মায়ানমারের সমৃদ্ধ, আধ্যাত্মিক ঐতিহ্যের প্রসঙ্গও প্রধানমন্ত্রী তুলে ধরেন তাঁর এদিনের বক্তব্যে