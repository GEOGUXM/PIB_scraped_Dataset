      பிரதமர் அலுவலகம்

      புதுதில்லியின் செங்கோட்டையில் உள்ள மாதவ் தாஸ் பூங்காவில் நடைபெற்ற தசரா கொண்டாட்டங்களில் பிரதமர் ஆற்றிய உரை
      Posted On: 30 SEP 2017 7:46PM by PIB Chennai


    விஜயதசமி நன்னாளில், உங்கள் அனைவருக்கும் வாழ்த்துகளை தெரிவித்துக் கொள்கிறேன்.
    
    திருவிழாக்கள் என்பவை, நமது சமூக மதிப்புகளின் வெளிப்பாடு மற்றும் சமூகத்தை கற்றுக் கொள்வதற்கான வழி ஆகும்.
    
    ஒவ்வொரு திருவிழாவும், நமது சமூக பொறுப்புகளின் மீது நாம் கவனம் செலுத்துவதற்கும், சமூக கொடுமைகளைப் போக்குவதற்காக சோர்வில்லாமல் பணியாற்றுவதற்கும், நமது ஒருங்கிணைந்த பலத்தை வெளிப்படுத்தும் பாரம்பரியத்தை முன்னோக்கி எடுத்து வருகின்றன.
    
    நமது பண்டிகைகள், விவசாயம் மற்றும் அறுவடை, ஆறுகள் மற்றும் மலைகள், நமது வரலாறு மற்றும் நமது வளமான கலாச்சார பாரம்பரியங்கள் ஆகியவற்றுடன் இணைக்கப்பட்டவை.
    
    ஆயிரக்கணக்கான ஆண்டுகள் கடந்துள்ளன. இருந்தாலும், கடவுள் ராமர், கடவுள் கிருஷ்ணர் ஆகியோரின் காவியங்கள் இன்னும் நமது சமூக வாழ்க்கைச்சூழலில் ஊக்குவிக்கும் கருவியாக விளங்கி வருகின்றன. நமக்கு விழிப்புணர்வை ஏற்படுத்தும் ஆதாரமாக அவை திகழ்கின்றன. சிறப்பான நவராத்திரி காலத்துக்குப் பிறகு, விஜயதசமி நாளான இன்று, ராவணனின் உருவபொம்மையை எரிக்கும் பாரம்பரியத்தை கடைப்பிடித்து வருகிறோம். இதுவும் கூட, நமது மாபெரும் பாரம்பரியத்தின் ஒரு பகுதி தான். இருந்தாலும், பொறுப்புள்ள குடிமகன் என்ற முறையில், தீங்கு விளைவிக்கும் சக்திகளை ஒழித்து, இந்த விவகாரத்தில் சமூகத்தில் தொடர்ந்து விழிப்புணர்வை ஏற்படுத்த வேண்டியது நமது கடமை.
    
    திருவிழாக்கள் என்பவை, வெறும் பொழுதுபோக்கு பற்றியது மட்டுமல்லாமல், இதன் பின்னணியில் நோக்கங்கள் இருக்க வேண்டும். நமது நாட்டிற்கு சாதகமான முறையில் எதையாவது செய்ய நாம் உறுதியேற்க வேண்டியது அவசியம். கடவுள் ராமர், அயோத்தியை விட்டு, அங்கு தைக்கப்பட்ட ஆடைகளை விட்டு வெளியேறி, தனது தீர்மானம் மற்றும் உறுதி மூலம் மாபெரும் ஒருங்கிணைந்த பலத்தை உருவாக்கினார் என்பதை யாராலும் யூகிக்க முடியுமா. இதுவே, சமூகத்தில் உள்ள ஒவ்வொரு பிரிவினரின் பங்களிப்பையும் அளிக்கச் செய்து, இலங்கையில் அவரது வெற்றிக்கு வழிவகுத்தது. அவரது இந்த முயற்சியில் ஆண்கள், குரங்குகள், இயற்கை ஆகிய அனைத்துமே அவருடன் இணைந்தன. ஒருங்கிணைந்த பலத்தை கடவுள் ராமச்சந்திர மூர்த்தி பெறுவதற்கு, அவரது மாயாஜால சக்தியே காரணமாக இருந்திருக்கும். வெற்றிக்குப் பிறகும் கூட, எளிமையாகவும், மக்களின் நலனுக்காக தன்னை அர்ப்பணித்தும் அவர் செயல்பட்டார்.
    
    நமது 75-ம் ஆண்டு சுதந்திர தினத்தை நாம் கொண்டாடும் 2022-ம் ஆண்டுக்குள் நமது நாட்டுக்காக சாதகமான சில பங்களிப்பை செய்வோம் என்ற உறுதியை இந்த விஜயதசமி நாளில் ஏற்றுக் கொள்வோம். இந்த பெருமைமிகு நாட்டின் குடிமகனாக நாம் ஏற்கும் உறுதிமொழியானது, நிறைவேற்றும் வகையில் இருக்க வேண்டும். இதன்மூலமே, நாட்டுக்கு 2022-ம் ஆண்டுக்குள் சாதகமான பங்களிப்பை நம்மால் செய்ய முடியும். நமது சுதந்திரப் போராட்ட வீரர்கள் கனவுகண்ட தேசத்தை உருவாக்க நாம் உறுதியேற்போம். இதற்காக, கடவுள் ராமரைப் போல, நமது நாட்டுக்கு சாதகமான பங்களிப்பை செய்ய நாம் உறுதியேற்க வேண்டும்.
    
    உங்களுக்கு ஏராளமான வாழ்த்துகள்.
    
    மீண்டுமொருமுறை, மனமுவந்த விஜயதசமி வாழ்த்துகளை தெரிவித்துக் கொள்கிறேன்.
    

    
    (Release ID: 1504613) Visitor Counter : 48
    
    
      Read this release in: English