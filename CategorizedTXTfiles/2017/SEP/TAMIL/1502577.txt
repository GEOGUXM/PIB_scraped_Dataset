      மத்திய அமைச்சரவை

      சுகாதாரத் துறையில் ஒத்துழைப்புக்காக இந்தியா-மொராக்கோ இடையே புரிந்துணர்வு உடன்படிக்கை மேற்கொள்ள மத்திய அமைச்சரவை ஒப்புதல்
      Posted On: 12 SEP 2017 5:01PM by PIB Chennai


    பிரதமர் திரு.நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில், சுகாதாரத் துறையில் ஒத்துழைப்புக்காக இந்தியா-மொராக்கோ இடையே புரிந்துணர்வு உடன்படிக்கையை மேற்கொள்ள ஒப்புதல் அளிக்கப்பட்டது.


    இந்தப் புரிந்துணர்வு உடன்படிக்கை, கீழ்க்காணும் பகுதிகளில் ஒத்துழைப்புக்கு வழிவகை செய்கிறது:-

     1. குழந்தைகளுக்கு ஏற்படும் இதய நோய்கள் மற்றும் புற்றுநோய் உள்ளிட்ட மற்றவர்களுக்கு பரவாத நோய்கள்;
     2. மருந்து ஒழுங்குமுறை மற்றும் மருந்துகளின் தரக் கட்டுப்பாடு;
     3. மற்றவர்களுக்கு பரவும் நோய்கள்;
     4. மகப்பேறு, குழந்தை மற்றும் சிசு பாதுகாப்பு;
     5. சிறந்த நடைமுறைகளை பரிமாறிக் கொள்வதற்காக இரண்டு மருத்துவமனைகள் ஒருங்கிணைந்து செயல்படுதல்;
     6. சுகாதார சேவைகள் மற்றும் மருத்துவமனைகளில் நிர்வாகம் மற்றும் மேலாண்மைக்கு பயிற்சி அளித்தல்;
     7. ஒத்துழைப்பு தேவை என பரஸ்பரம் முடிவுசெய்யப்படும் மற்ற ஏதாவது பகுதிகள்.

    ஒத்துழைப்பின் விவரங்களை மேலும் விரிவாக எடுத்துரைக்கவும், இந்தப் புரிந்துணர்வு உடன்படிக்கை அமல்படுத்தப்படுவதை மேற்பார்வையிடவும் ஒரு பணிக்குழு அமைக்கப்படும்.


    ****

    
    
    (Release ID: 1502577) Visitor Counter : 21
    
    
      Read this release in: English
    
    
    

7.