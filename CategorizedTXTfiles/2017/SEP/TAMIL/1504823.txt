      பாதுகாப்பு அமைச்சகம்

      பாதுகாப்பு அமைச்சர் ஜம்மு காஷ்மிரில் பயணம்; பாதுகாப்பு நிலைமையை ஆய்வு செய்தார்.
      Posted On: 29 SEP 2017 4:06PM by PIB Chennai


    பாதுகாப்பு அமைச்சர் திருமதி. நிர்மலா சீதாராமன் இன்று (29.09.2017) ஜம்மு காஷ்மிரில் சினார் படைப் பிரிவு இடத்திற்கு பயணம் மேற்கொண்டு காஷ்மிர் பள்ளத்தாக்கின் பாதுகாப்பு நிலைமை குறித்து ஆய்வு செய்தார்.


    ராணுவத் தலைமை தளபதி ஜென்ரல் பிபின் ராவத் உடன் சென்ற திருமதி. சீதாராமனை ராணுவத்தின் வடக்குப் பிரிவு தளபதி லெப்டினன்ட் ஜென்ரல் டி. அன்பு மற்றும் சினார் படைப் பிரிவு தளபதி லெப்டினன்ட் ஜென்ரல் ஜே.எஸ். சாந்து ஆகியோர் வரவேற்றனர். அமைச்சர் முன்னணி நிலைகளுக்கு சென்று பார்த்த போது அவருக்கு எல்லை கட்டுப்பாட்டுக்கோட்டுப் பகுதியில் ஊடுருவுதலுக்கு எதிரான அமைப்புகள் குறித்து எடுத்துரைக்கப்பட்டது. பின்னர் பதாமி பாக் கண்டோன்மென்டில் பாதுகாப்பு அமைச்சருக்கு ஜம்மு காஷ்மிரில் தற்போதைய பாதுகாப்பு நிலையை குறித்து அந்த பகுதி ராணுவ தளபதி விளக்கினார். சமீப காலமாக மேற்கொள்ளப்பட்ட ஊடுருவல் எதிர்ப்பு, பயங்கரவாத எதிர்ப்பு நடவடிக்கைகள் குறித்தும் அமைச்சருக்கு எடுத்துரைக்கப்பட்டது. வேவுத் தகவல் அமைப்பின் திறன்பட்ட செயல்பாடு, ராணுவ நடவடிக்கை கட்டமைப்பு ஆகியவற்றை பாராட்டிய அமைச்சர் நமது ராணுவத்தின் செயல்பாட்டு வெற்றிகளுக்காக பாராட்டுத் தெரிவித்தார். இதன் காரணமாகவே ஜம்மு காஷமிர் மாநிலத்தில் பாதுகாப்பான சூழ்நிலை இருப்பதாக அமைச்சர் தெரிவித்தார்.


    ஜம்மு காஷ்மிரில் அம்மாநில காவல் துறை, மத்திய ஆயுத காவல் படை ஆகியவற்றுடன் சிறந்த ஒருங்கிணைப்புடன் செயல்படும் ராணுவ தளபதிகளுக்கு அவர் பாராட்டுத் தெரிவித்தார். பின்னர் அன்று மாலை அமைச்சர் ஜம்மு காஷ்மிர் ஆளுநர் திரு. என்.என். ஓரா மற்றும் முதலமைச்சர் திருமதி. மெஹபூபா முஃப்தி, ஆகியோரைச் சந்தித்துப் பேசினார். ஸ்ரீநகரில் இன்று இரவு தங்கிவிட்டு நாளை (30.09.2017) திருமதி நிர்மலா சீதாராமன் சியாச்சின் பகுதியில் உள்ள தோயிஸ் –க்கு செல்கிறார்.


    *****

    
    
    (Release ID: 1504823) Visitor Counter : 30
    
    
      Read this release in: English