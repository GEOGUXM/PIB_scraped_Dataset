      தகவல் மற்றும் ஒலிபரப்பு அமைச்சகம்

      இந்தியாவிற்கும் எத்தியோப்பியாவிற்கும் இடையே தகவல், தொடர்பு மற்றும் ஊடகத் துறைகளில் ஒத்துழைப்பிற்கான ஒப்பந்தத்திற்கு மத்திய அமைச்சரவை ஒப்புதல்
      Posted On: 27 SEP 2017 4:07PM by PIB Chennai


    பிரதமர் திரு. நரேந்திர மோடி தலைமையில் நடைபெற்ற மத்திய அமைச்சரவை கூட்டம் இந்தியாவிற்கும் எத்தியோப்பியாவிற்கும் இடையே “செய்தி , தொடர்பு மற்றும் ஊடகத் துறைகளில் ஒத்துழைப்பு” தொடர்பான ஒப்பந்தம் செய்து கொள்ள தனது ஒப்புதலை வழங்கியது.


    இந்த இரு நாடுகளிடையே உள்ளடங்கிய வளர்ச்சிக்கான தகவல்களை பரப்பவும் , அதன் வீச்சை அதிகரிக்கவும் செய்தி , தொடர்பு மற்றும் ஊடகம் ஆகியவற்றின் வளர்ந்து வரும் வலிமையை முழுமையாகப் பயன்படுத்திக் கொள்வதை இது நோக்கமாகக் கொண்டுள்ளது. பரிமாற்ற திட்டங்களின் மூலம் இரு நாட்டு மக்களுக்கு இடையேயான தொடர்பையும் இது அதிகரிக்கும். செய்தி , தொடர்பு மற்றும் ஊடகம் ஆகிய துறைகளில் சிறந்த செயல்பாடுகள் , புதிய கண்டுபிடிப்புகள் ஆகியவற்றை இந்த இருநாடுகளும் பங்கிட்டுக் கொள்வதற்கான வாய்ப்பையும் இது வழங்கும்.


    இந்த இரு நாட்டு மக்களுக்கும் மேலும் அதிகமான வாய்ப்புகளை வழங்கவும் , பொதுவான பொறுப்புணர்வை உருவாக்கவும் வானொலி , அச்சு ஊடகம் , தொலைக்காட்சி , சமூக ஊடகம் போன்ற வெகுஜன ஊடக கருவிகளின் மூலம் ஒத்துழைப்பை ஊக்குவிக்க இந்த ஒப்பந்தம் வகை செய்கிறது.


    நிறுவனக் கட்டமைப்பின் மூலம் இரு நாடுகளுக்குமிடையே தூதுக் குழுக்கள் , நபர்கள் ஆகியோரை பரிமாறிக் கொள்ள இந்த ஒப்பந்தம் வழிவகுப்பதோடு , ஒவ்வொருவரின் சிறந்த செயல்பாடுகளிலிருந்து கற்றுக் கொள்வது , சமநிலை , உள்வாங்கிக் கொள்வது ஆகியவற்றுக்கான வாய்ப்புகளையும் அவர்களுக்கு வழங்கும்.

    *****

    
    
    (Release ID: 1504319) Visitor Counter : 26
    
    
      Read this release in: English