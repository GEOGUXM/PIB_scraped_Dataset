      பாதுகாப்பு அமைச்சகம்

      இந்திய விமானப்படையின் மார்ஷல் அர்ஜன் சிங்கிற்கு நாடு பிரியா விடை அளித்தது.
      Posted On: 18 SEP 2017 11:13AM by PIB Chennai


    இந்திய விமானப்படையின் புகழ்பெற்ற அடையாளச் சின்னமாக விளங்கிய ஏர் மார்ஷல் அர்ஜன் சிங்கின் பூத உடல் இன்று புது தில்லி கன்டோன்மென்டில் உள்ள பிரார் சதுக்க சுடுகாட்டில் முழு அரசு மரியாதையுடன் எரியூட்டப்பட்டது. ஏர் மார்ஷல் அர்ஜன் சிங் இம்மாதம் 17-ம் தேதி புது தில்லியில் இராணுவ மருத்துவ மனையில் மாரடைப்பு காரணமாக காலமானார் அவருக்கு வயது 98.


    இன்றைய தினம் காலை 8.15 க்கு ஏர் மார்ஷல் அர்ஜன் சிங்கின் இறுதி ஊர்வலம் கவுட்டில்யா மார்க் – ல் உள்ள அவரது இல்லத்திலிருந்து தொடங்கியது அவரது உடல் பீரங்கி வண்டியில் வைத்து பிரார் சதுக்கத்தில் உள்ள சுடுகாட்டை நோக்கி எடுத்துச் செல்லப்பட்டது முப்படைகளின் மரியாதை செலுத்தப்பட்டவுடன் அவரது உடலின் மீது மலர் வளையம் வைக்கப்பட்டது. குடியரசுத் தலைவர், குடியரசுத் துணைத் தலைவர், பிரதமர் ஆகியோரின் சார்பில் மலர் வளையங்கள் வைக்கப்பட்டுள்ளன. முன்னாள் பிரதமர் திரு. மன்மோகன் சிங், பாதுகாப்பு அமைச்சர் திருமதி நிர்மலா சீதாராமன், வீட்டுவசதி, நகர்ப்புற விவகாரங்கள் துறை இணை அமைச்சர் திரு. ஹர்திப் சிங் பூரி, திரு. எல் கே. அத்வானி, தில்லி துணை ஆளுநர் திரு. அனில் பைஜால், தில்லி முன்னாள் துணை நிலை ஆளுநர் திரு. விஜய் கபூர், தில்லி காவல் துறை ஆணையர் திரு. அமுல்யா பட்நாயக் ஆகியோர் நேரில் மலர்வளையம் வைத்து மரியாதை செலுத்தினர். முப்படை தலைவர்கள் மலர்வளையம் வைத்து மரியாதை செலுத்தினர். முன்னாள் இராணுவ தளபதி, முன்னாள் விமானப் படை தளபதி ஆகியோரும் மலர்வளையம் வைத்தனர்.


    சமயச் சடங்குகளுக்குப் பிறகு அவரது பூத உடலுக்கு 17 பீரங்கிகள் முழங்க தீயிடப்பட்டது. இந்திய விமானப்படை தனது மார்ஷலுக்கு இறுதி மரியாதை செலுத்தும் வகையில் மூன்று எம்.ஐ. – 17 வி 5 விமானங்கள் விமானப்படை கொடிகளுடன் பறந்து சென்றன. அடுத்து மூன்று எஸ்.யு. – 30 எம்.கே.ஐ. விமானங்கள் காணமல் போனவர் அமைப்பு ஏற்படுத்தி சுடுகாட்டின் மேல் பறந்து சென்றன. போர்வீரர்களை நிரந்தர நினைவில் கொள்ளும் வகையில் உயிரிழந்த வீரருக்கு மரியாதை செலுவதற்காக காணாமல் போனவர் விமான அமைப்பு பயன்படுத்தப்படுகிறது.


    முன்னதாக 2017 செப்டம்பர் 17 ம் தேதி ஏர் மார்ஷலின் உடல் புது தில்லியில் உள்ள அவரது வீட்டிற்கு கொண்டு செல்லப்பட்டது. பொதுமக்கள் மரியாதை செலுத்துவதற்கு அவரது உடல் அங்கு வைக்கப்பட்டது. குடியரசுத் தலைவர் திரு. ராம்நாத் கோவிந்த், பிரதமர் திரு. நரேந்திர மோடி, நிதி அமைச்சர் திரு. அருண் ஜேட்லி, முப்படை தளபதிகள் ஆகியோர் அஞ்சலி செலுத்தினார்கள்.


    பிரார் மைதானத்தில் “லாஸ்ட் போஸ்ட்” என்ற இராணுவத்தின் எக்காள ஓசை எழுந்த போது, இந்திய விமானப்படையின் புகழ்பெற்ற சகாப்தம் முடிவுக்கு வந்தது.


    ******


    

    
    (Release ID: 1503381) Visitor Counter : 68
    
    
      Read this release in: English