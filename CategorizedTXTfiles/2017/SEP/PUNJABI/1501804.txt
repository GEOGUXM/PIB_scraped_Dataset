      ਕਬਾਇਲੀ ਮਾਮਲੇ ਮੰਤਰਾਲਾ

      ਸ਼੍ਰੀ ਸੁਦਰਸ਼ਨ ਭਗਤ ਨੇ ਕਬਾਇਲੀ ਮਾਮਲੇ ਰਾਜ ਮੰਤਰੀ ਵਜੋਂ ਅਹੁਦਾ ਸੰਭਾਲਿਆ
      Posted On: 04 SEP 2017 4:29PM by PIB Chandigarh


    Shri Sudarshan Bhagat Takes Over As Minister of State for Tribal Affairs


    ਸ਼੍ਰੀ ਸੁਦਰਸ਼ਨ ਭਗਤ ਨੇ ਕਬਾਇਲੀ ਮਾਮਲੇ ਰਾਜ ਮੰਤਰੀ ਵਜੋਂ ਅਹੁਦਾ ਸੰਭਾਲਿਆ


    ਸ਼੍ਰੀ ਸੁਦਰਸ਼ਨ ਭਗਤ ਨੇ ਕਬਾਇਲੀ ਮਾਮਲੇ ਰਾਜ ਮੰਤਰੀ ਵਜੋਂ ਅੱਜ ਇੱਥੇ ਅਹੁਦਾ ਸੰਭਾਲ ਲਿਆ। ਇਸ ਤੋਂ ਪਹਿਲਾਂ ਉਹ ਖੇਤੀਬਾੜੀ ਅਤੇ ਕਿਸਾਨ ਭਲਾਈ ਮੰਤਰਾਲੇ ਵਿੱਚ ਰਾਜ ਮੰਤਰੀ ਸਨ। ਇਸ ਮੌਕੇ ਬੋਲਦਿਆਂ ਮੰਤਰੀ ਨੇ ਕਿਹਾ ਕਿ ਉਹ ਕਬਾਇਲੀ ਦੀ ਪ੍ਰਬੁੱਧਤਾ ਲਈ ਅਤੇ ਪ੍ਰਧਾਨ ਮੰਤਰੀ ਦਾ ਸੁਪਨਾ ਸੱਚ ਕਰਨ ਲਈ ਸਖ਼ਤ ਮਿਹਨਤ ਕਰਨਗੇ।


    ਸ਼੍ਰੀ ਭਗਤ ਦਾ ਜਨਮ 20 ਅਕਤੂਬਰ, 1969 ਵਿੱਚ ਹੋਇਆ। ਇਸ ਸਮੇਂ ਉਹ ਲੋਕ ਸਭਾ ਵਿੱਚ ਲੋਹਾਰਡਾਗਾ (Lohardaga) (ਝਾਰਖੰਡ) ਦੇ ਸੰਸਦੀ ਹਲਕੇ ਦੀ ਪ੍ਰਤੀਨਿੱਧਤਾ ਕਰਦੇ ਹਨ। ਸ਼੍ਰੀ ਭਗਤ 15ਵੀਂ ਲੋਕ ਸਭਾ(2009-2014) ਦੇ ਮੈਂਬਰ ਸਨ। ਸ਼੍ਰੀ ਭਗਤ 2000 ਤੋਂ 2005 ਤੱਕ ਝਾਰਖੰਡ ਵਿਧਾਨ ਸਭਾ ਦੇ ਮੈਂਬਰ ਰਹੇ। ਸ਼੍ਰੀ ਭਗਤ ਝਾਰਖੰਡ ਸਰਕਾਰ ਵਿੱਚ ਮਾਨਵ ਸੰਸਾਧਨ ਰਾਜ ਮੰਤਰੀ (2000-2003) ਅਤੇ ਮੁੱਖ ਮੰਤਰੀ ਸਕੱਤਰੇਤ (ਸੁਤੰਤਰ ਚਾਰਜ) (2003-2004) ਰਹੇ। ਸ਼੍ਰੀ ਭਗਤ ਝਾਰਖੰਡ ਸਰਕਾਰ ਦੇ ਕੈਬਨਿਟ ‘ਚ ਭਲਾਈ ਮੰਤਰੀ ਵੀ ਰਹੇ। ਸ਼੍ਰੀ ਭਗਤ ਕਈ ਸੰਸਦੀ ਕਮੇਟੀਆਂ ਦੇ ਮੈਂਬਰ ਵੀ ਰਹੇ ਹਨ।

    
    
    (Release ID: 1501804) Visitor Counter : 2