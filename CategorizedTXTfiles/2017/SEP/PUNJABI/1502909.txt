      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਨਾਰੀ ਸ਼ਕਤੀ ਪੁਰਸਕਾਰ 2017 ਲਈ ਨਾਮਜ਼ਦਗੀ ਪੱਤਰ ਮੰਗੇ
      Posted On: 12 SEP 2017 9:35AM by PIB Chandigarh


    WCD Ministry invites nominations for Nari Shakti Puraskar 2017


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਨਾਰੀ ਸ਼ਕਤੀ ਪੁਰਸਕਾਰ 2017 ਲਈ ਨਾਮਜ਼ਦਗੀ ਪੱਤਰ ਮੰਗੇ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਨਾਰੀ ਸ਼ਕਤੀ ਪੁਰਸਕਾਰ 2017 ਲਈ ਨਾਮਜ਼ਦਗੀ (Nominations) ਪੱਤਰ ਮੰਗੇ ਹਨ । ਭਾਰਤ ਸਰਕਾਰ ਹਰ ਸਾਲ 8 ਮਾਰਚ ਨੂੰ ਅੰਤਰ - ਰਾਸ਼ਟਰੀ ਮਹਿਲਾ ਦਿਵਸ ‘ ਤੇ ਨਾਰੀ ਸ਼ਕਤੀ ਪੁਰਸਕਾਰ ਦੇ ਕੇ ਮਹਿਲਾਵਾਂ ਨੂੰ ਸ੍ਰੇਸ਼ਟ ਨਾਗਰਕ ਸਨਮਾਨ ਪ੍ਰਦਾਨ ਕਰਦੀ ਹੈ । ਇਸ ਪੁਰਸਕਾਰ ਦਾ ਉਦੇਸ਼ ਉਹਨਾਂ ਵਿਅਕਤੀਆਂ ਅਤੇ ਸੰਸਥਾਵਾਂ ਦੀ ਕਦਰ ਕਰਨਾ ਅਤੇ ਮਾਨਤਾ ਦੇਣਾ ਹੈ ਜਿਹਨਾਂ ਨੇ ਮਹਿਲਾ ਸਸ਼ਕਤੀਕਰਣ ਵਿੱਚ ਪਾਏਦਾਰ ਯੋਗਦਾਨ ਪਾਇਆ ਹੈ । ਇਹ ਪੁਰਸਕਾਰ ਉਹਨਾਂ ਰੋਲ ਮਾਡਲਾਂ ਨੂੰ ਮਾਨਤਾ ਦੇਣ ਦੀ ਇੱਕ ਕੋਸ਼ਿਸ਼ ਵੀ ਹੈ ਜੋ ਨੌਜਵਾਨ ਪੀੜ੍ਹੀ ਦਾ ਮਰਗ ਦਰਸ਼ਨ ਕਰਦੇ ਹਨ ਅਤੇ ਔਰਤਾਂ ਦੇ ਜੀਵਨ ਤੇ ਸਮੁੱਚੇ ਸਮਾਜ ਵਿੱਚ ਬਦਲਾਅ ਦੇ ਉਤਪ੍ਰੇਰਕ ਦਾ ਕੰਮ ਕਰਦੇ ਹਨ । ਨਾਰੀ ਸ਼ਕਤੀ ਪੁਰਸਕਾਰਾਂ ਰਾਹੀਂ ਭਾਰਤ ਸਰਕਾਰ ਸਮਾਜ ਵਿੱਚ ਔੇਰਤਾਂ ਦੀ ਸਥਿਤੀ ਨੂੰ ਮਜ਼ਬੂਤ ਕਰਨ ਪ੍ਰਤੀ ਆਪਣੀ ਵਚਨਬੱਧਤਾ ਦੀ ਮੁੜ ਪੁਸ਼ਟੀ ਕਰਦੀ ਹੈ ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਉਹਨਾਂ ਵਿਅਕਤੀਆਂ ਅਤੇ ਸੰਸਥਾਵਾਂ ਨੂੰ ਨਾਮਜ਼ਦਗੀ ਪੱਤਰ ਦੇਣ ਲਈ ਕਿਹਾ ਹੈ ਜਿਨ੍ਹਾਂ ਨੇ ਔਰਤਾਂ ਦੇ ਆਰਥਕ ਅਤੇ ਸਮਾਜਕ ਸਸ਼ਕਤੀਕਰਨ ਲਈ ਖਾਸ ਹਾਲਾਤਾਂ ਵਿੱਚ ਵਿਲੱਖਣ ਕੰਮ ਕੀਤਾ ਹੋਵੇ , ਔਰਤਾਂ ਨਾਲ ਸਬੰਧਤ ਵਿਧਾਨ ਨੂੰ ਪ੍ਰਭਾਵਸ਼ਾਲੀ ਢੰਗ ਨਾਲ ਲਾਗੂ ਕੀਤਾ ਹੋਵੇ ਅਤੇ ਔਰਤਾਂ ਨੂੰ ਮੁੱਖ ਧਾਰਾ ਨਾਲ ਜੋੜਿਆ ਹੋਵੇ ਆਦਿ ।


    ਇਸ ਸਬੰਧੀ ਇਕ ਇਸ਼ਤਿਹਾਰ 2 ਦਸੰਬਰ , 2017 ਦੇ ਸਾਰੇ ਪ੍ਰਮੁੱਖ ਸਮਾਚਾਰ ਪੱਤਰਾਂ ਅਤੇ ਸਥਾਨਕ ਭਾਸ਼ਾਵਾਂ ਦੇ ਸਮਾਚਾਰ ਪੱਤਰਾਂ ਵਿੱਚ ਛਪ ਚੁੱਕਾ ਹੈ ।


    ਨਾਮਜ਼ਦਗੀ ਪੱਤਰਾਂ ਨੂੰ ਪ੍ਰਾਪਤ ਕਰਨ ਦੀ ਆਖਰੀ ਤਰੀਕ 15 ਅਕਤੂਬਰ , 2017 ਹੈ । ਪੁਰਸਕਾਰ 8 ਮਾਰਚ , 2018 ਨੂੰ ਅੰਤਰ - ਰਾਸ਼ਟਰੀ ਮਹਿਲਾ ਦਿਵਸ ‘ ਤੇ ਦਿੱਤੇ ਜਾਣਗੇ ।


    ਨਜਮਜ਼ਦਗੀ ਪੱਤਰ ਲੈਣ ਲਈ ਇਸ਼ਤਿਹਾਰ http://www.wcd.nic.in/sites/default/files/NSP-25x33%20-English.pdf ਤੇ ਉਪਲੱਬਧ ਹੈ ਅਤੇ ਨਾਰੀ ਸ਼ਕਤੀ ਪੁਰਸਕਾਰ 2017 ਦੇ ਦਿਸ਼ਾ ਨਿਰਦੇਸ਼ http://www.wcd.nic.in/sites/default/files/Approved%20Guidelines%20for%20NSP_1.pdf ਤੇ ਉਪਲੱਬਧ ਹਨ ।


    

    
    (Release ID: 1502909) Visitor Counter : 2