      ਪ੍ਰਧਾਨ ਮੰਤਰੀ ਦਫਤਰ

      ਚੀਨ ਦੇ ਜ਼ਿਆਮੇਨ ਵਿਖੇ ਬ੍ਰਿਕਸ ਵਪਾਰ ਕੌਂਸਲ ਦੀ ਗੱਲਬਾਤ ਸਮੇਂ ਪ੍ਰਧਾਨ ਮੰਤਰੀ ਵੱਲੋਂ ਭਾਸ਼ਣ (4 ਸਤੰਬਰ, 2017)
      Posted On: 04 SEP 2017 4:37PM by PIB Chandigarh


    Intervention by Prime Minister at the Dialogue with BRICS Business Council in Xiamen, China (September 04, 2017)


    ਚੀਨ ਦੇ ਜ਼ਿਆਮੇਨ ਵਿਖੇ ਬ੍ਰਿਕਸ ਵਪਾਰ ਕੌਂਸਲ ਦੀ ਗੱਲਬਾਤ ਸਮੇਂ ਪ੍ਰਧਾਨ ਮੰਤਰੀ ਵੱਲੋਂ ਭਾਸ਼ਣ (4 ਸਤੰਬਰ , 2017)


    ਮਾਣਯੋਗ ,


    ਨਿਊ ਡਿਵੈਲਪਮੈਂਟ ਬੈਂਕ ਦੇ ਪ੍ਰਧਾਨ ,


    ਬ੍ਰਿਕਸ ਵਪਾਰ ਕੌਂਸਲ ਦੇ ਮੈਂਬਰ


    ਮੈਨੂੰ ਬ੍ਰਿਕਸ ਵਪਾਰ ਕੌਂਸਲ ਦੀ ਇਸ ਮੀਟਿੰਗ ਵਿਚ ਹਿੱਸਾ ਲੈਂਦੇ ਹੋਏ ਬੜੀ ਖੁਸ਼ੀ ਹੋ ਰਹੀ ਹੈ । ਤੁਸੀਂ ਵਪਾਰ ਕੌਂਸਲ ਦੀ ਮੀਟਿੰਗ ਵਿੱਚ ਜੋ ਕੰਮ ਕੀਤਾ ਹੈ , ਉਹ ਬ੍ਰਿਕਸ ਭਾਈਵਾਲੀ ਦੇ ਸੁਪਨੇ ਨੂੰ ਅਮਲੀ ਰੂਪ ਦੇਣ ਵਿੱਚ ਅਹਿਮ ਭੂਮਿਕਾ ਨਿਭਾ ਰਿਹਾ ਹੈ । ਤੁਸੀਂ ਜੋ ਭਾਈਵਾਲੀਆਂ ਬਣਾਈਆਂ ਅਤੇ ਨੈੱਟਵਰਕ ਕਾਇਮ ਕੀਤੇ ਹਨ , ਉਹ ਹਰ ਬ੍ਰਿਕਸ ਦੇਸ਼ ਵਿੱਚ ਆਰਥਿਕ ਵਿਕਾਸ ਦੀਆਂ ਕਹਾਣੀਆਂ ਨੂੰ ਤਾਕਤ ਪ੍ਰਦਾਨ ਕਰ ਰਹੇ ਹਨ । ਪਿਛਲੇ ਸਾਲ ਗੋਆ ਵਿੱਚ ਜੋ ਮੀਟਿੰਗ ਹੋਈ ਸੀ , ਉਸ ਵਿੱਚ ਐੱਨਡੀਬੀ ਅਤੇ ਬ੍ਰਿਕਸ ਵਪਾਰ ਕੌਂਸਲ ਵਿੱਚ ਨਜ਼ਦੀਕੀ ਸਹਿਯੋਗ ਦਾ ਸੁਝਾਅ ਆਇਆ ਸੀ । ਮੈਨੂੰ ਇਸ ਗੱਲ ਦੀ ਖੁਸ਼ੀ ਹੈ ਕਿ ਤੁਸੀਂ ਐੱਨਡੀਬੀ ਨਾਲ ਇੱਕ ਸਹਿਮਤੀ ਪੱਤਰ ਉੱਤੇ ਹਸਤਾਖਰ ਕਰ ਰਹੇ ਹੋ ।


    ਮਾਣਯੋਗ ਅਤੇ ਮਿੱਤਰੋ ,


    ਭਾਰਤ ਅੱਜ ਦੁਨੀਆ ਵਿੱਚ ਇੱਕ ਖੁਲ੍ਹੀ ਅਰਥਵਿਵਸਥਾ ਵਿੱਚ ਤੇਜ਼ੀ ਨਾਲ ਤਬਦੀਲ ਹੋ ਰਿਹਾ ਹੈ । ਵਿਦੇਸ਼ੀ ਪ੍ਰਤੱਖ ਨਿਵੇਸ਼ ਇਸ ਵੇਲੇ ਸਿਖਰ 'ਤੇ ਹੈ ਅਤੇ ਇਸ ਵਿੱਚ 40% ਦਾ ਵਾਧਾ ਹੋਇਆ ਹੈ । ਭਾਰਤ ਵਿਸ਼ਵ ਬੈਂਕ ਦੇ ਵਪਾਰ ਕਰਨ ਦੀ ਸੌਖ ਦੇ ਸੂਚਕ ਅੰਕ ਵਿੱਚ ਉੱਪਰ ਵੱਲ ਵਧਿਆ ਹੈ । ਇਸੇ ਤਰ੍ਹਾਂ ਪਿਛਲੇ ਦੋ ਸਾਲਾਂ ਵਿੱਚ ਅਸੀਂ ਵਿਸ਼ਵ ਮੁਕਾਬਲੇਬਾਜ਼ੀ ਸੂਚਕ ਅੰਕ ਵਿੱਚ 32 ਸਥਾਨ ਉੱਪਰ ਗਏ ਹਾਂ । ਮਾਲ ਅਤੇ ਸੇਵਾਵਾਂ ਟੈਕਸ , ਜੋ ਕਿ ਇਸ ਸਾਲ ਜੁਲਾਈ ਵਿੱਚ ਭਾਰਤ ਵਿੱਚ ਲਾਗੂ ਕੀਤਾ ਗਿਆ, ਉਹ ਹੁਣ ਤੱਕ ਦਾ ਸਭ ਤੋਂ ਵੱਡਾ ਆਰਥਿਕ ਸੁਧਾਰ ਹੈ । ਇੱਕ ਝਟਕੇ ਵਿੱਚ ਹੀ 1.3 ਬਿਲੀਅਨ ਲੋਕਾਂ ਦੀ ਇੱਕ ਸਾਂਝੀ ਮਾਰਕੀਟ ਕਾਇਮ ਹੋਈ । ਡਿਜੀਟਲ ਇੰਡੀਆ , ਸਟਾਰਟ ਅੱਪ ਇੰਡੀਆ ਅਤੇ ਮੇਕ ਇਨ ਇੰਡੀਆ ਵਰਗੇ ਪ੍ਰੋਗਰਾਮ ਦੇਸ਼ ਦੇ ਆਰਥਿਕ ਖਾਕੇ ਨੂੰ ਬਦਲ ਰਹੇ ਹਨ । ਉਹ ਭਾਰਤ ਨੂੰ ਇੱਕ ਗਿਆਨ ਅਧਾਰਤ , ਮੁਹਾਰਤ ਅਤੇ ਟੈਕਨੋਲੋਜੀ ਦੀ ਮਦਦ ਨਾਲ ਚਲਣ ਵਾਲੇ ਸਮਾਜ ਵਿੱਚ ਬਦਲ ਰਹੇ ਹਨ ।


    ਮਾਣਯੋਗ ਅਤੇ ਮਿੱਤਰੋ ,


    ਮੈਨੂੰ ਇਹ ਜਾਣ ਕੇ ਖੁਸ਼ੀ ਹੋਈ ਹੈ ਕਿ ਬ੍ਰਿਕਸ ਵਪਾਰ ਕੌੰਸਲ ਦੀਆਂ ਵਪਾਰ ਅਤੇ ਨਿਵੇਸ਼ ਸਹੂਲਤਾਂ , ਮੁਹਾਰਤ ਵਿਕਾਸ ਨੂੰ ਉਤਸ਼ਾਹਿਤ ਕਰਨ, ਢਾਂਚਾ ਵਿਕਾਸ, ਐੱਸਐੱਮਈ ਵਿਕਾਸ, ਈ-ਵਣਜ ਅਤੇ ਡਿਜੀਟਲ ਅਰਥਵਿਵਸਥਾ ਦੇ ਬਰਾਬਰ ਦੀਆਂ ਪਹਿਲਾਂ ਹਨ । ਕਈ ਉਤਪਾਦਕ ਸਿਫਾਰਸ਼ਾਂ ਤੁਹਾਡੇ ਵਿਚਾਰ ਵਿੱਚ ਆਈਆਂ ਹਨ । ਬ੍ਰਿਕਸ ਰੇਟਿੰਗ ਏਜੰਸੀ ਦੀ ਸਥਾਪਨਾ , ਊਰਜਾ ਸਹਿਯੋਗ, ਹਰਿਤ- ਫਾਇਨਾਂਸ ਅਤੇ ਡਿਜੀਟਲ ਅਰਥਵਿਵਸਥਾ ਪ੍ਰਤੀ ਤੁਹਾਡੇ ਕੰਮ ਵਿਸ਼ੇਸ਼ ਤੌਰ ਤੇ ਵਰਨਣ ਯੋਗ ਹਨ । ਮੈਂ ਇਹ ਕਹਿ ਕੇ ਆਪਣੀ ਗੱਲ ਸਮਾਪਤ ਕਰਦਾ ਹਾਂ ਕਿ ਸਰਕਾਰਾਂ ਵਜੋਂ ਅਸੀਂ ਤੁਹਾਡੇ ਕਾਰਜਾਂ ਨੂੰ ਪੂਰਾ ਸਹਿਯੋਗ ਦੇਵਾਂਗੇ । ਅਸੀਂ ਬ੍ਰਿਕਸ ਵਪਾਰ ਕੌਂਸਲ ਉੱਤੇ ਪੂਰਾ ਭਰੋਸਾ ਕਰਦੇ ਹਾਂ ਕਿ ਉਹ ਵਪਾਰ ਅਤੇ ਨਿਵੇਸ਼ ਸਹਿਯੋਗ ਨੂੰ ਮਜ਼ਬੂਤ ਕਰਨ ਦੇ ਸਾਨੂੰ ਸਾਂਝੇ ਟੀਚੇ ਦੇ ਨੇੜੇ ਪਹੁੰਚਾਉਣ ਵਿੱਚ ਸਹਾਈ ਹੋਵੇਗੀ ।


    ਧੰਨਵਾਦ ।


    *******


    

    
    (Release ID: 1501810) Visitor Counter : 2