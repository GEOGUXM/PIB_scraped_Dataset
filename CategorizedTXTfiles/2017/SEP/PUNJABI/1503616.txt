      ਗ੍ਰਹਿ ਮੰਤਰਾਲਾ

      10 ਤੋਂ 13 ਅਕਤੂਬਰ ਤੱਕ ਭਾਰਤ ਪਹਿਲੇ ‘ਬਿਮਸਟੈੱਕ (BIMSTEC) ਆਫ਼ਤ ਪ੍ਰਬੰਧਨ ਅਭਿਆਸ-2017’ ਦਾ ਸੰਚਾਲਨ ਕਰੇਗਾ
      Posted On: 20 SEP 2017 3:55PM by PIB Chandigarh


    India to conduct the First ‘BIMSTEC Disaster Management Exercise- 2017’ from October 10-13


    10 ਤੋਂ 13 ਅਕਤੂਬਰ ਤੱਕ ਭਾਰਤ ਪਹਿਲੇ ‘ ਬਿਮਸਟੈੱਕ (BIMSTEC) ਆਫ਼ਤ ਪ੍ਰਬੰਧਨ ਅਭਿਆਸ -2017 ’ ਦਾ ਸੰਚਾਲਨ ਕਰੇਗਾ


    ਪਹਿਲਾ ਬਿਮਸਟੈੱਕ ਆਫ਼ਤ ਪ੍ਰਬੰਧਨ ਅਭਿਆਸ , 2017 ( ਬਿਮਸਟੈੱਕ ਡੀ ਐੱਮ ਐਕਸ -2017) ਇੱਕ ਪ੍ਰਮੁੱਖ ਏਜੰਸੀ ਰਾਸ਼ਟਰੀ ਆਫ਼ਤ ਪ੍ਰਬੰਧਨ ਫੋਰਸ ( ਐੱਨਡੀਆਰਐੱਫ ) ਵੱਲੋਂ 10 ਤੋਂ 13 ਅਕਤੂਬਰ , 2017 ਤੱਕ ਦਿੱਲੀ ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ( ਐੱਨਸੀਆਰ ) ਵਿਚ ਸੰਚਾਲਤ ਕੀਤਾ ਜਾਵੇਗਾ । ਇਹ ਅਭਿਆਸ ਬਿਮਸਟੈੱਕ ਦੇ ਮੈਂਬਰ ਦੇਸ਼ਾਂ ਵਿੱਚ ਆਫ਼ਤ ਪ੍ਰਬੰਧਨ ਲਈ ਖੇਤਰੀ ਪ੍ਰਤੀਕਿਰਿਆ ਨੂੰ ਮਜ਼ਬੂਤ ਕਰਨ ਅਤੇ ਆਫ਼ਤ ਪ੍ਰਬੰਧਨ ਲਈ ਤਾਲਮੇਲ ਦੇ ਸਾਰੇ ਪਹਿਲੂਆਂ ‘ ਤੇ ਵਧੀਆ ਅਭਿਆਸਾਂ ਨੂੰ ਸਾਂਝਾ ਕਰਨ ਦਾ ਇੱਕ ਪਲੇਟਫਾਰਮ ਹੋਵੇਗਾ ।


    ‘ ਬਹੁਖੇਤਰੀ ਤਕਨੀਕੀ ਅਤੇ ਆਰਥਕ ਸਹਿਕਾਰਤਾ ਲਈ ਬੰਗਾਲ ਦੀ ਖਾੜੀ ਦੀ ਪਹਿਲਕਦਮੀ ’ (BIMSTEC) ਦੇ ਸਮੂਹ ਸੱਤ ਦੇਸ਼ਾਂ – ਬੰਗਲਾਦੇਸ਼ , ਭੂਟਾਨ , ਭਾਰਤ , ਮਿਆਂਮਾਰ , ਨੇਪਾਲ , ਸ਼੍ਰੀ ਲੰਕਾ ਅਤੇ ਥਾਈਲੈਂਡ ਆਦਿ ਵਿਚਲੇ ਬਿਮਸਟੈੱਕ ਦੇਸ਼ਾਂ ਦੇ ਦੂਤਾਵਾਸਾਂ ਅਤੇ ਹਾਈ - ਕਮਿਸ਼ਨਜ਼ ਦੇ ਪ੍ਰਤੀਨਿਧੀ , ਨੈਸ਼ਨਲ ਡਿਜ਼ਾਸਟਰ ਮੈਨੇਜਮੈਂਟ ਅਥਾਰਟੀ (NDMA) ਅਤੇ ਨੋਡਲ ਮੰਤਰਾਲਿਆਂ ਦੇ ਸੀਨੀਅਰ ਅਫ਼ਸਰ ਇਸ ਵਿੱਚ ਭਾਗ ਲੈ ਰਹੇ ਹਨ ।


    7 ਫਰਵਰੀ , 2017 ਨੂੰ ਕਾਠਮੰਡੂ , ਨੇਪਾਲ ਵਿੱਚ 17 ਵੀਂ ਬਿਮਸਟੈੱਕ ਦੇ ਸੀਨੀਅਰ ਅਧਿਕਾਰੀਆਂ ਦੀ ਮੀਟਿੰਗ ਵਿੱਚ ਇਹ ਫੈਸਲਾ ਲਿਆ ਗਿਆ ਸੀ ਕਿ ਭਾਰਤ ਇਸ ਖੇਤਰ ਲਈ ਪਹਿਲੇ ਆਫ਼ਤ ਪ੍ਰਬੰਧਨ ਅਭਿਆਸ ਦਾ ਇੰਤਜ਼ਾਮ ਕਰੇਗਾ ।


    ਬਿਮਸਟੈੱਕ ਡੀਐੱਮਐਕਸ -2017 ਦਾ ਮੁੱਖ ਫੋਕਸ ਆਫ਼ਤ ਪ੍ਰਤੀਕਰਮ ਲਈ ਖੇਤਰੀ ਸਾਧਨਾਂ ਦੀ ਤੁਰੰਤ ਤੈਨਾਤੀ ਵਾਸਤੇ ਸਰਕਾਰਾਂ ਦੀ ਆਪਸੀ ਗੱਲਬਾਤ / ਸੰਵਾਦ / ਸਮਝੌਤਿਆਂ ਦੀ ਕਿਰਿਆਸ਼ੀਲਤਾ ਲਈ ਖੇਤਰ ਦੀ ਤਿਆਰੀ ਅਤੇ ਸਥਿਰਤਾ ਦੀ ਜਾਂਚ ਉੱਤੇ ਹੋਵੇਗਾ । ਇਹ , ਮੈਂਬਰ ਦੇਸ਼ਾਂ ਵਿੱਚ ਖੇਤਰੀ ਸਹਿਯੋਗ ਨੂੰ ਵਧਾਉਣ ਅਤੇ ਸੰਸਥਾਗਤ ਕਰਨ ਵਿੱਚ ਸਹਾਈ ਹੋਵੇਗਾ । ਇਹ ਅਭਿਆਸ ਭਾਰਤ ਅਤੇ ਸੰਕਟਕਾਲੀਨ ਪ੍ਰਤੀਕਰਮ ਦੇ ਲਈ ਖੋਜ ਅਤੇ ਬਚਾਓ ਟੀਮਾਂ ਦੀ ਉਪਯੋਗਤਾ ਨੂੰ ਮਜ਼ਬੂਤ ਕਰਨ ਵਿੱਚ ਮਦਦ ਕਰੇਗਾ ।


    ਚਾਰ ਦਿਨਾਂ ਦੇ ਅਭਿਆਸ ਦੇ ਅੰਤ ਵਿੱਚ ਸਾਂਝੇ ਅਭਿਆਸ ਦੇ ਨਤੀਜਿਆਂ ਅਤੇ ਸਿਫਾਰਸ਼ਾਂ ਨੂੰ ਪ੍ਰਕਾਸ਼ਿਤ ਕੀਤਾ ਜਾਵੇਗਾ ਜਿਸ ਵਿੱਚ ਬਿਮਸਟੈੱਕ ਦੇਸ਼ਾਂ ਦਰਮਿਆਨ ਹੋਇਆ ਸਮਝੌਤਾ , ਪ੍ਰਬੰਧਨ ਅਤੇ ਐਮਰਜੈਂਸੀ ਪ੍ਰਤੀਕਰਮ ਲਈ ਖੇਤਰੀ ਸਹਿਯੋਗ ਦੇ ਸਮਝੌਤੇ ਸ਼ਾਮਲ ਹੋਣਗੇ । ਅਕਤੂਬਰ - ਨਵੰਬਰ , 2017 ਵਿੱਚ ਨੇਪਾਲ ਵਿਖੇ ਹੋਣ ਵਾਲੇ ਸਿਖਰ ਸੰਮੇਲਨ ਦੌਰਾਨ ਇਹ ਪ੍ਰਕਾਸ਼ਨ ਬਿਮਸਟੈੱਕ ਨੇਤਾਵਾਂ ਨੂੰ ਪ੍ਰਦਾਨ ਕੀਤਾ ਜਾਵੇਗਾ ।


    ਬਿਮਸਟੈੱਕ ਡੀਐੱਮਐਕਸ -2017, ਦਿੱਲੀ ਅਤੇ ਐੱਨਸੀਆਰ ਵਿੱਚ ਦੋ ਪੜਾਵਾਂ ਵਿੱਚ ਕਰਵਾਇਆ ਜਾ ਰਿਹਾ ਹੈ । ਮੁੱਖ ਅਭਿਆਸ ਵਿੱਚ ਟੇਬਲ ਟੌਪ ਅਭਿਆਸ (TTX), ਫੀਲਡ ਟਰੇਨਿੰਗ ਅਭਿਆਸ (FTX) ਅਤੇ ਆਫਟਰ ਐਕਸ਼ਨ ਰਿਵੀਊ (AAR) ਸ਼ਾਮਲ ਹੋਣਗੇ ਜੋ 10 ਤੋਂ 13 ਅਕਤੂਬਰ , 2017 ਲਈ ਨਿਰਧਾਰਤ ਕੀਤਾ ਗਿਆ ਹੈ । ਇਸ ਤੋਂ ਪਹਿਲਾਂ , ਪਹਿਲੇ ਪੜਾਅ ਵਿੱਚ ਤਿਆਰੀ ਮੀਟਿੰਗ ਅਤੇ ਫੀਲਡ ਟ੍ਰੇਨਿੰਗ ਅਭਿਆਸ ਲਈ ਚੁਣੀ ਗਈ ਜਗ੍ਹਾ ਦਾ ਦੌਰਾ , 8 ਤੋਂ 9 ਅਗਸਤ , 2017 ਨੂੰ ਦਿੱਲੀ ਐੱਨਸੀਆਰ ਵਿੱਚ ਕੀਤਾ ਗਿਆ ਸੀ ।


    ਦੱਖਣੀ ਏਸ਼ੀਆ ਸਲਾਨਾ ਆਫ਼ਤ ਪ੍ਰਬੰਧਨ ਅਭਿਆਸ (SAADMEx) ਅਤੇ ਆਫ਼ਤਾਂ ਦਾ ਸੰਕਟ ਘਟਾਉਣ ਲਈ ਏਸ਼ਿਆਈ ਮੰਤਰਾਲਿਆਂ ਦੀ ਕਾਨਫਰੰਸ (AMCDRR) ਦੀ ਮੇਜ਼ਬਾਨੀ ਕਰਨ ਕਰਕੇ ਭਾਰਤ ਡੀਆਰਆਰ ( DRR) ਪ੍ਰਯਤਨਾਂ ਵਿੱਚ ਮੋਹਰੀ ਰਿਹਾ ਹੈ । ਭਾਰਤ ਨੇ ਡੀਆਰਆਰ (DRR) ਵਿੱਚ ਆਪਣੀ ਮੁਹਾਰਤ ਅਤੇ ਸਮਰੱਥਾ ਜਿਵੇਂ ਕਿ ਦੱਖਣੀ ਏਸ਼ੀਆ ਸੈਟੇਲਾਈਟ , ਜੀਸੈਟ -9 (GSAT-9) ਅਤੇ ਹੋਰਨਾਂ ਮੁਲਕਾਂ ਲਈ ਪਹਿਲਾਂ ਤੋਂ ਹੀ ਸੁਨਾਮੀ ਚੇਤਾਵਨੀ ਕੇਂਦਰ ਆਦਿ ਦੀ ਵੀ ਪੇਸ਼ਕਸ਼ ਕੀਤੀ ਹੈ । ਪਿਛਲੇ ਸਾਲ ਅਕਤੂਬਰ ਮਹੀਨੇ ਗੋਆ ਵਿੱਚ ਹੋਏ ਬ੍ਰਿਕਸ ਸਿਖਰ ਸੰਮੇਲਨ ਜਿੱਥੇ ਕਿ ਬਿਮਸਟੈੱਕ ਨੇਤਾ ਖਾਸ ਮਹਿਮਾਨ ਸਨ ਦੇ ਦੌਰਾਨ ਮਹੱਤਵਪੂਰਨ ਏਜੰਡਾ ਆਈਟਮਾਂ ਵਿੱਚੋਂ ਆਫ਼ਤ ਪ੍ਰਬੰਧਨ ਇੱਕ ਪ੍ਰਮੁੱਖ ਆਈਟਮ ਸੀ ਜਿਸ ‘ ਤੇ ਬਿਮਸਟੈੱਕ ਨੇਤਾਵਾਂ ਨੇ ਵਿਚਾਰ - ਚਿੰਤਨ ਕੀਤਾ ਸੀ ।


    ਬਿਮਸਟੈੱਕ ਦਾ ਖੇਤਰ ਲਗਭਗ 1.5 ਅਰਬ ਲੋਕਾਂ ਦਾ ਘਰ ਹੈ ਜੋ ਕਿ 2.7 ਟ੍ਰਿਲੀਅਨ ਡਾਲਰ ਦੀ ਸੰਯੁਕਤ ਜੀਡੀਪੀ ਸਹਿਤ ਵਿਸ਼ਵ ਦੀ ਅਬਾਦੀ ਦਾ ਲਗਭਗ 22 ਪ੍ਰਤੀਸ਼ਤ ਹੈ । ਬਿਮਸਟੈੱਕ ਦੇ ਬਹੁਤੇ ਦੇਸ਼ ਦੱਖਣੀ ਏਸ਼ੀਆ ਖੇਤਰ ਵਿੱਚ ਸਥਿਤ ਹਨ ਜਿੱਥੇ ਕਿ ਹੜ੍ਹ , ਭੁਚਾਲ , ਚੱਕਰਵਾਤ , ਹੜ੍ਹਾਂ ਦੀ ਤਬਾਹੀ ਅਤੇ ਸੋਕੇ ਵਰਗੀਆਂ ਕੁਦਰਤੀ ਆਫ਼ਤਾਂ ਦੀ ਸੰਭਾਵਨਾ ਬਣੀ ਰਹਿੰਦੀ ਹੈ ।


    *****

    
    
    (Release ID: 1503616) Visitor Counter : 2