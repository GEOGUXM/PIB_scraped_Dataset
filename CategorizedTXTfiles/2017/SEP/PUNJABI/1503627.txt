      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ “ਜੰਮੂ ਕਸ਼ਮੀਰ ਲਈ ਵਿਸ਼ੇਸ਼ ਉਦਯੋਗ ਪਹਿਲ” (Sll J&K) – ‘‘ਉਡਾਨ’’ ਦੇ ਸਮੇਂ ਵਿੱਚ ਵਾਧਾ ਪ੍ਰਵਾਨ ਕੀਤਾ
      Posted On: 20 SEP 2017 4:18PM by PIB Chandigarh


    Cabinet approves Extension of time period of the Scheme "Special Industry Initiative for J&K" (Sll J&K) – Udaan


    ਮੰਤਰੀ ਮੰਡਲ ਨੇ “ਜੰਮੂ ਕਸ਼ਮੀਰ ਲਈ ਵਿਸ਼ੇਸ਼ ਉਦਯੋਗ ਪਹਿਲ” (Sll J&K) – ‘‘ਉਡਾਨ’’ ਦੇ ਸਮੇਂ ਵਿੱਚ ਵਾਧਾ ਪ੍ਰਵਾਨ ਕੀਤਾ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ ਆਰਥਿਕ ਮਾਮਲੇ ਕਮੇਟੀ ਨੇ ਗ੍ਰਹਿ ਮੰਤਰਾਲੇ ਵਲੋਂ ਭੇਜੀ ਗਈ ‘‘ਜੰਮੂ ਕਸ਼ਮੀਰ ਲਈ ਵਿਸ਼ੇਸ਼ ਉਜਯੋਗ ਪਹਿਲ (Sll J&K) – ‘‘ਉਡਾਨ’’ ਦੀ ਯੋਜਨਾ ਦਾ ਸਮਾਂ 31 ਦਸੰਬਰ 2018 ਤੱਕ ਵਧਾਉਣ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਸ਼ੁਰੂ ਵਿੱਚ ‘‘ਉਡਾਨ’’ ਦਾ ਸਮਾਂ 2016-2017 ਤੱਕ ਸੀ ।


    ‘‘ਉਡਾਨ’’ ਯੋਜਨਾ ਜੰਮੂ ਤੇ ਕਸ਼ਮੀਰ ਦੇ ਨੌਜਵਾਨਾਂ ਨੂੰ ਰਾਜ ਵਿੱਚ ਮੌਜੂਦ ਭਾਰੀ ਕਾਬਲੀਅਤ ਦੇ ਅਨੁਸਾਰ ਕਾਰਪੋਰੇਟ ਇੰਡੀਆ ਵਿੱਚ ਉਭਰਨ ਦਾ ਮੌਕਾ ਦੇਵੇਗੀ। ਹੁਣ ਤੱਕ ‘‘ਉਡਾਨ’’ ਯੋਜਨਾ ਤਹਿਤ 109 ਮਸ਼ਹੂਰ ਕਾਰਪੋਰੇਟ ਫਰਮਾਂ ਨੇ ਨੈਸ਼ਨਾਲ ਸਕਿੱਲ ਡਿਵੈਲਪਮੈਂਟ ਕਾਰਪੋਰੇਸ਼ਨ () ਨਾਲ ਭਾਈਵਾਲੀ ਕੀਤੀ ਹੈ। ਉਨ੍ਹਾਂ ਨੂੰ ਰਾਜ ਦੀ ਨੌਜਵਾਨ ਪੀੜ੍ਹੀ ਨੂੰ ਖਾਸ ਕਰਕੇ ਰਿਟੇਲ, ਬੈਂਕਿਗ, ਵਿੱਤੀ ਸੇਵਾਵਾਂ, ਆਈ ਟੀ, ਆਈ ਟੀ ਈ ਐੱਸ, ਬੁਨਿਆਦੀ ਢਾਂਚੇ, ਪ੍ਰਾਹੁਣਚਾਰੀ ਆਦਿ ਦੇ ਖੇਤਰ ਵਿੱਚ ਟ੍ਰੇਨਿੰਗ ਦੇਣ ਵਾਸਤੇ ਵਚਨਬੱਧਤਾ ਦਿਖਾਈ ਹੈ, ਹੁਣ ਤੱਕ 34587 ਉਮੀਦਵਾਰ ਚੁਣੇ ਗਏ ਹਨ, ਜਿਨ੍ਹਾਂ ਵਿੱਚੋਂ 31903 ਉਮੀਦਵਾਰ ਡਿਊਟੀ ’ਤੇ ਹਾਜ਼ਰ ਹਨ। 22237 ਉਮੀਦਵਾਰਾਂ ਨੇ ਟ੍ਰੇਨਿੰਗ ਪੂਰੀ ਕਰ ਲਈ ਹੈ 7649 ਉਮੀਦਵਾਰ ਟ੍ਰੇਨਿੰਗ ਲੈ ਰਹੇ ਹਨ ਅਤੇ 14694 ਉਮੀਦਵਾਰਾਂ ਨੂੰ ਨੌਕਰੀਆਂ ਦੇ ਦਿੱਤੀਆਂ ਗਈਆਂ ਹਨ।


    ਚਾਰ ਮਹੀਨੇ ਦੀ ਗੜਬੜ ਕਾਰਨ ਵੀ, ਯੋਜਨਾ ਦੀ ਵਧੀਆ ਰਫ਼ਤਾਰ ਅਤੇ ਯੋਜਨਾ ਦੇ ਸ਼ੁਰੂ ਹੋਣ ਤੋਂ ਲੈਕੇ ਸਾਲ 2016-17 ਵਿੱਚ ਯੋਜਨਾ ਦੀ ਰਫਤਾਰ ਸਭ ਤੋਂ ਵਧੀਆ ਰਹੀ ਹੈ। 12000 ਤੋਂ ਵੱਧ ਉਮੀਦਵਾਰ ਟ੍ਰੇਨਿੰਗ ਵਿੱਚ ਸ਼ਾਮਲ ਹੋਏ ਸਨ ਅਤੇ ਤਕਰੀਬਨ 10,000 ਉਮੀਦਵਾਰਾਂ ਨੂੰ ਨੌਕਰੀਆਂ ਦਿੱਤੀਆਂ ਜਾ ਚੁੱਕੀਆਂ ਹਨ। ਰਾਜ ਦੇ ਸਾਰੇ ਜਿਲ੍ਹਿਆਂ ਨੂੰ ਸ਼ਾਮਲ ਕਰਕੇ 140 ਬਹੁਤ ਵੱਡੀਆਂ ਚੋਣ ਮੁਹਿੰਮਾਂ ਸ਼ੁਰੂ ਕੀਤੀਆਂ ਗਈਆਂ ਸਨ ।


    ‘‘ਉਡਾਨ’’ ਇੱਕ ਕੌਮੀ ਇਕਜੁਟਤਾ ਵਾਲੀ ਯੋਜਨਾ ਹੈ ਜਿਸ ਵਿੱਚ ਜੰਮੂ ਤੇ ਕਸ਼ਮੀਰ ਦੀ ਨੌਜਵਾਨ ਪੀੜ੍ਹੀ ਨੂੰ ਦੇਸ਼ ਦੇ ਬਾਕੀ ਹਿੱਸੇ ਨਾਲ ਜੋੜਨ ਦਾ ਉਦੇਸ਼ ਹੈ। ਯੋਜਨਾ ਸਿਰਫ਼ ਹੁਨਰ ਵਧਾਉਣ ਵਾਸਤੇ ਨੌਕਰੀ ਦਾ ਮੌਕਾ ਹੀ ਪ੍ਰਦਾਨ ਨਹੀਂ ਕਰਦੀ ਸਗੋਂ ਜੰਮੂ ਤੇ ਕਸ਼ਮੀਰ ਦੀ ਬਹੁਤ ਹੁਸ਼ਿਆਰ ਨੌਜਵਾਨ ਪੀੜੀ ਨੂੰ ਭਾਰਤ ਦੇ ਸਾਹਸੀ ਕਾਰਪੋਰੇਟ ਖੇਤਰ ਨਾਲ ਜੋੜਨ ਦਾ ਕੰਮ ਵੀ ਕਰਦੀ ਹੈ।


    *****

    
    
    (Release ID: 1503627) Visitor Counter : 2