      ਪ੍ਰਧਾਨ ਮੰਤਰੀ ਦਫਤਰ

      ਗੁਜਰਾਤ 'ਚ ਪ੍ਰਧਾਨ ਮੰਤਰੀ ਸਰਦਾਰ ਸਰੋਵਰ ਬੰਨ੍ਹ ਦੇਸ਼ ਨੂੰ ਸਮਰਪਿਤ ਕਰਨਗੇ, ਦੋ ਜਨਤਕ ਸਭਾਵਾਂ ਨੂੰ ਸੰਬੋਧਨ ਕਰਨਗੇ
      Posted On: 16 SEP 2017 3:31PM by PIB Chandigarh


    PM to dedicate Sardar Sarovar Dam to the nation, address two public meetings in Gujarat


    ਗੁਜਰਾਤ ' ਚ ਪ੍ਰਧਾਨ ਮੰਤਰੀ ਸਰਦਾਰ ਸਰੋਵਰ ਬੰਨ੍ਹ ਦੇਸ਼ ਨੂੰ ਸਮਰਪਿਤ ਕਰਨਗੇ , ਦੋ ਜਨਤਕ ਸਭਾਵਾਂ ਨੂੰ ਸੰਬੋਧਨ ਕਰਨਗੇ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 17 ਸਤੰਬਰ , 2017 ਨੂੰ ਗੁਜਰਾਤ ਦੇ ਕੇਵਾਡੀਆ (K evadia ) ' ਚ ਸਰਦਾਰ ਸਰੋਵਰ ਬੰਨ੍ਹ ਦੇਸ਼ ਨੂੰ ਸਮਰਪਿਤ ਕਰਨਗੇ ।


    ਬੰਨ੍ਹ ਦੀ ਉਚਾਈ ਹਾਲ ਹੀ ' ਚ 138.68 ਮੀਟਰ ਤੱਕ ਵਧੀ , ਜਿਸ ਨਾਲ 4.73 ਮਿਲੀਅਨ ਏਕੜ ਫੀਟ ( ਐੱਮਏਐੱਫ ) ਦੀ ਵਰਤੋਂ ਨਾਲ ਸਟੋਰੇਜ ਦੀ ਸਹੂਲਤ ਮਿਲ ਗਈ । ਇਸ ਨਾਲ ਹਿੱਸਾ ਲੈਣ ਵਾਲੇ ਰਾਜਾਂ ਗੁਜਰਾਤ , ਰਾਜਸਥਾਨ , ਮੱਧ ਪ੍ਰਦੇਸ਼ ਅਤੇ ਮਹਾਰਾਸ਼ਟਰ ਬਹੁਤ ਫਾਇਦਾ ਹੋਵੇਗਾ ।


    ਇਸ ਪ੍ਰੋਜੈਕਟ ਨੇ ਨਰਮਦਾ ਦਰਿਆ ਦੇ ਪਾਣੀ ਨੂੰ ਇੱਕ ਵਿਸਥਾਰਤ ਦਰਿਆ ਅਤੇ ਪਾਈਪ - ਲਾਈਨ ਨੈੱਟਵਰਕ ਰਾਹੀਂ ਗੁਜਰਾਤ ਦੇ ਪਾਣੀ ਦੀ ਘਾਟ ਵਾਲੇ ਖੇਤਰਾਂ ' ਚ ਲਿਆਉਣ ' ਚ ਮਦਦ ਕੀਤੀ ਹੈ । ਇਸ ਪ੍ਰੋਜੈਕਟ ਨਾਲ ਸਿੰਚਾਈ ਲਈ 10 ਲੱਖ ਕਿਸਾਨਾਂ ਨੂੰ ਲਾਭ ਹੋਣ ਦੀ ਉਮੀਦ ਹੈ ਅਤੇ ਵੱਖ-ਵੱਖ ਪਿੰਡਾਂ ਅਤੇ ਕਸਬਿਆਂ ' ਚ ਪੀਣ ਵਾਲੇ ਪਾਣੀ ਦੀ ਸਪਲਾਈ ਕੀਤੀ ਜਾ ਸਕਦੀ ਹੈ , ਇਸ ਨਾਲ 4 ਕਰੋੜ ਲੋਕਾਂ ਨੂੰ ਲਾਭ ਹੋਣ ਦੀ ਸੰਭਾਵਨਾ ਹੈ । ਪ੍ਰੋਜੈਕਟ ਨੂੰ ਜਲ ਟਰਾਂਸਪੋਰਟ ਲਈ ਸਭ ਤੋਂ ਵੱਡੇ ਮਨੁੱਖੀ ਯਤਨਾਂ ' ਚੋਂ ਇੱਕ ਵਜੋਂ ਦਰਜ ਕੀਤਾ ਗਿਆ ਹੈ । ਇਸ ਨਾਲ ਪਣਬਿਜਲੀ ਦੇ ਅਰਬਾਂ ਯੂਨਿਟਾਂ ਤੱਕ ਦੀ ਵੀ ਸਲਾਨਾ ਪੈਦਾਵਾਰ ਹੋਣ ਦੀ ਉਮੀਦ ਹੈ ।


    ਬੰਨ੍ਹ ਵਾਲੇ ਸਥਾਨ ਤੋਂ , ਪ੍ਰਧਾਨ ਮੰਤਰੀ ਸਾਧੂ ਬੇਟ ( Sadhu Bet )ਜਾਣਗੇ , ਜਿੱਥੇ ਮੰਨੀ-ਪ੍ਰਮੰਨੀ ਸ਼ਖਸੀਅਤ ਸਰਦਾਰ ਵੱਲਭ ਭਾਈ ਪਟੇਲ ਨਾਲ ਸਬੰਧਤ ਸਮਾਰਕ ਕੰਪਲੈਕਸ , ਏਕਤਾ ਦੀ ਮੂਰਤੀ ਮੌਜੂਦਾ ਸਮੇਂ ' ਚ ਉਸਾਰੀ ਅਧੀਨ ਹੈ । ਪ੍ਰਧਾਨ ਮੰਤਰੀ ਨੂੰ ਇਸ ਪ੍ਰੋਜੈਕਟ ' ਤੇ ਕੰਮ ਦੀ ਪ੍ਰਗਤੀ ਬਾਰੇ ਜਾਣੂ ਕਰਵਾਇਆ ਜਾਵੇਗਾ । ਇਸ ਪ੍ਰੋਜੈਕਟ ' ਚ 182 ਮੀਟਰ ਲੰਬਾ ਬੁੱਤ , ਪ੍ਰਦਰਸ਼ਨੀ ਹਾਲ , ਸਮਾਰਕ ਬਗੀਚਾ ਅਤੇ ਵਿਜ਼ਟਰ ਸੈਂਟਰ ਵੀ ਸ਼ਾਮਲ ਹਨ ।


    ਪ੍ਰਧਾਨ ਮੰਤਰੀ ਨਰਮਦਾ ਮਹਾ ਉਤਸਵ ਦੇ ਸਮਾਪਤੀ ਸਮਾਗਮ ' ਚ ਹਿੱਸਾ ਲੈਣਗੇ , ਅਤੇ ਦਾਭੋਈ ' ਚ ਸਭਾ ਨੂੰ ਸੰਬੋਧਨ ਕਰਨਗੇ । ਇਸ ਦੌਰਾਨ ਉਹ ਰਾਸ਼ਟਰੀ ਆਦਿਵਾਸੀ ਅਜ਼ਾਦੀ ਘੁਲਾਟੀਆਂ ਦੇ ਅਜਾਇਬ ਘਰ ਦਾ ਨੀਂਹ ਪੱਥਰ ਰੱਖਣਗੇ ।


    ਪ੍ਰਧਾਨ ਮੰਤਰੀ ਬਾਅਦ ' ਚ ਅਮਰੇਲੀ ( Amreli ) ਜਾਣਗੇ । ਉਹ ਏਪੀਐੱਮਸੀ ਦੇ ਇੱਕ ਨਵੇਂ ਬਜ਼ਾਰ ਯਾਰਡ ਦਾ ਉਦਘਾਟਨ ਕਰਨਗੇ । ਉਹ ਅਮਰ ਡੇਅਰੀ ਦੀ ਨਵੀਂ ਮਸ਼ੀਨਰੀ ਦਾ ਵੀ ਉਦਘਾਟਨ ਕਰਨਗੇ ਅਤੇ ਸ਼ਹਿਦ ਉਤਪਾਦਨ ਕੇਂਦਰ ਦਾ ਨੀਂਹ ਪੱਥਰ ਰੱਖਣਗੇ । ਉਹ ਅਮਰੇਲੀ ' ਚ ਇੱਕ ਸਹਿਕਾਰ( Sahakar Sammelan ) ਸੰਮੇਲਨ ਨੂੰ ਸੰਬੋਧਨ ਕਰਨਗੇ ।


    ***

    
    
    (Release ID: 1503177) Visitor Counter : 2