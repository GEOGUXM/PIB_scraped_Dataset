      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵਾਰਾਣਸੀ ਜਾਣਗੇ, ਕਈ ਵਿਕਾਸ ਪ੍ਰੋਜੈਕਟ ਲਾਂਚ ਕਰਨਗੇ
      Posted On: 21 SEP 2017 2:41PM by PIB Chandigarh


    PM to visit Varanasi, launch several development projects


    ਪ੍ਰਧਾਨ ਮੰਤਰੀ ਵਾਰਾਣਸੀ ਜਾਣਗੇ, ਕਈ ਵਿਕਾਸ ਪ੍ਰੋਜੈਕਟ ਲਾਂਚ ਕਰਨਗੇ


    ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ 22 ਅਤੇ 23 ਸਤੰਬਰ ਨੂੰ ਆਪਣੇ ਸੰਸਦੀ ਹਲਕੇ ਵਾਰਾਣਸੀ ਜਾਣਗੇ।


    ਇਸ ਸਮੇਂ ਦੌਰਾਨ ਪ੍ਰਧਾਨ ਮੰਤਰੀ ਦੇ ਰੁਝੇਵਿਆਂ `ਚ ਬੁਨਿਆਦੀ ਢਾਂਚਾ , ਰੇਲਵੇ , ਟੈਕਸਟਾਈਲ , ਵਿੱਤੀ ਸ਼ਮੂਲੀਅਤ , ਵਾਤਾਵਰਣ ਤੇ ਸੈਨੀਟੇਸ਼ਨ , ਪਸ਼ੂਪਾਲਣ , ਸੱਭਿਆਚਾਰ ਤੇ ਅਧਿਆਤਮਕਤਾ ਜਿਹੇ ਪੱਖ ਕਵਰ ਕੀਤੇ ਜਾਣਗੇ ।


    ਬੜਾ ਲਾਲਪੁਰ ਵਿਖੇ ਪ੍ਰਧਾਨ ਮੰਤਰੀ “ ਦੀਨਦਿਆਲ ਹਸਤਕਲਾ ਸੰਕੁਲ - ਦਸਤਕਾਰੀ ਲਈ ਇੱਕ ਵਪਾਰ ਸੁਵਿਧਾ ਕੇਂਦਰ- ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ। ਉਹ ਥੋੜ੍ਹੇ ਸਮੇਂ ਲਈ ਸੰਕੁਲ ਵਿੱਚ ਸੁਵਿਧਾਵਾਂ ਦਾ ਦੌਰਾ ਕਰਨਗੇ। ਸ਼੍ਰੀ ਨਰੇਂਦਰ ਮੋਦੀ ਇੱਕ ਵੀਡੀਓ ਲਿੰਕ ਰਾਹੀਂ ਝੰਡੀ ਦਿਖਾ ਕੇ “ ਮਹਾਮਾਨਾ ਐਕਸਪ੍ਰੈੱਸ ” ਨੂੰ ਰਵਾਨਾ ਕਰਨਗੇ । ਇਹ ਗੱਡੀ ਵਾਰਾਣਸੀ ਨੂੰ ਗੁਜਰਾਤ ਵਿੱਚ ਸੂਰਤ ਅਤੇ ਵਡੋਦਰਾ ਨਾਲ ਜੋੜੇਗੀ।


    ਉਸੇ ਹੀ ਸਥਾਨ ’ ਤੇ ਹੀ , ਪ੍ਰਧਾਨ ਮੰਤਰੀ ਸ਼ਹਿਰ `ਚ ਕਈ ਵਿਕਾਸ ਕਾਰਜਾਂ ਦੇ ਨੀਂਹ ਪੱਥਰ ਵੀ ਰੱਖਣਗੇ ਜਾਂ ਸਮਰਪਣ ਲਈ ਤਖ਼ਤੀਆਂ ਤੋਂ ਪਰਦਾ ਹਟਾਉਣਗੇ। ਪ੍ਰਧਾਨ ਮੰਤਰੀ ਉਤਕਰਸ਼ ਬੈਂਕ ਦੀਆਂ ਬੈਂਕਿਗ ਸੇਵਾਵਾਂ ਦਾ ਉਦਘਾਟਨ ਕਰਨਗੇ ਅਤੇ ਬੈਂਕ ਦੇ ਮੁੱਖ ਦਫ਼ਤਰ ਦੀ ਇਮਾਰਤ ਦੇ ਨੀਂਹ ਪੱਥਰ ਦੀ ਤਖਤੀ ਤੋਂ ਵੀ ਪਰਦਾ ਹਟਾਉਣਗੇ। ਉਤਕਰਸ਼ ਬੈਂਕ ਮਾਈਕਰੋ- ਵਿੱਤ ਵਿੱਚ ਮੁਹਾਰਤ ਰੱਖਦਾ ਹੈ।


    ਵੀਡੀਓ ਲਿੰਕ ਰਾਹੀਂ , ਪ੍ਰਧਾਨ ਮੰਤਰੀ ਵਾਰਾਣਸੀ ਦੇ ਲੋਕਾਂ ਨੂੰ ਇੱਕ ਜਲ ਐਂਬੂਲੈਂਸ ਸਰਵਿਸ ਅਤੇ ਇੱਕ ਜਲ ਸ਼ਵ ਵਾਹਨ ਸਰਵਿਸ ਵੀ ਸਮਰਪਿਤ ਕਰਨਗੇ।


    ਬਾਈ ( 22 ) ਸਤੰਬਰ ਦੀ ਸ਼ਾਮ ਨੂੰ, ਪ੍ਰਧਾਨ ਮੰਤਰੀ ਵਾਰਾਣਸੀ ਵਿੱਚ ਇਤਿਹਾਸਕ ਤੁਲਸੀ ਮਾਨਸ ਮੰਦਰ ( Tulsi Manas Temple ) ਜਾਣਗੇ। ਉਹ “ ਰਮਾਇਣ ” ਬਾਰੇ ਇੱਕ ਡਾਕ-ਟਿਕਟ ਜਾਰੀ ਕਰਨਗੇ। ਬਾਅਦ ` ਚ ਉਹ ਸ਼ਹਿਰ ਵਿੱਚ ਦੁਰਗਾ ਮਾਤਾ ਮੰਦਰ ਜਾਣਗੇ।


    ਤੇਈ (23) ਸਤੰਬਰ ਨੂੰ , ਪ੍ਰਧਾਨ ਮੰਤਰੀ ਥੋੜ੍ਹੀ ਦੇਰ ਲਈ ਸ਼ਹਿਨਸ਼ਾਹਪੁਰ ( Shahanshahpur ) ਦੇ ਪਿੰਡ ਵਿੱਚ ਸਵੱਛਤਾ ਨਾਲ ਸਬੰਧਤ ਗਤੀਵਿਧੀ ਵਿੱਚ ਹਿੱਸਾ ਲੈਣਗੇ। ਫਿਰ ਉਹ ਪਸ਼ੂਧਨ ਅਰੋਗਿਆ ਮੇਲੇ ( Pashudhan Arogya Mela ) ਵਿੱਚ ਜਾਣਗੇ। ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਗ੍ਰਾਮੀਣ ਅਤੇ ਸ਼ਹਿਰੀ) ਦੇ ਲਾਭਪਾਤਰੀਆਂ ਨੂੰ ਪ੍ਰਧਾਨ ਮੰਤਰੀ ਸਰਟੀਫਿਕੇਟ ਵੰਡਣਗੇ ਅਤੇ ਇਕੱਠ ਨੂੰ ਸੰਬੋਧਨ ਕਰਨਗੇ।


    ****


    

    
    (Release ID: 1503739) Visitor Counter : 2