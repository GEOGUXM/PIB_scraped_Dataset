      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ 'ਪ੍ਰਗਤੀ' ਰਾਹੀਂ ਵਿਚਾਰ ਵਟਾਂਦਰਾ ਕੀਤਾ
      Posted On: 27 SEP 2017 2:17PM by PIB Chandigarh


    PM’s interaction through PRAGATI


    ਪ੍ਰਧਾਨ ਮੰਤਰੀ ਨੇ ' ਪ੍ਰਗਤੀ ' ਰਾਹੀਂ ਵਿਚਾਰ ਵਟਾਂਦਰਾ ਕੀਤਾ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਆਈ ਸੀ ਟੀ ਅਧਾਰਿਤ ਮਲਟੀ ਮੋਡਲ ਪਲੇਟਫਾਰਮ ਫਾਰ ਪ੍ਰੋਐਕਟਿਵ ਗਵਰਨੈਂਸ ਐੰਡ ਸਮੇਂ ਸਿਰ ਲਾਗੂ ਕਰਨ ( Pro-Active Governance and Timely Implementation ) - ਪ੍ਰਗਤੀ ਰਾਹੀਂ ਆਪਣੇ 22ਵੇਂ ਵਿਚਾਰ ਚਰਚੇ ਦੀ ਪ੍ਰਧਾਨਗੀ ਕੀਤੀ । ਪ੍ਰਗਤੀ ਦੀਆਂ ਪਹਿਲੀਆਂ 21 ਮੀਟਿੰਗਾਂ ਵਿੱਚ 8.94 ਲੱਖ ਕਰੋੜ ਰੁਪਏ ਦੇ 190 ਪ੍ਰਾਜੈਕਟਾਂ ਦਾ ਜਾਇਜ਼ਾ ਲਿਆ ਗਿਆ ਸੀ । 17 ਸੈਕਟਰਾਂ ਵਿੱਚ ਜਨਤਕ ਸ਼ਿਕਾਇਤਾਂ ਦੇ ਮਤਿਆਂ ਦਾ ਵੀ ਜਾਇਜ਼ਾ ਲਿਆ ਗਿਆ ਸੀ ।


    ਅੱਜ 22ਵੀਂ ਮੀਟਿੰਗ ਵਿੱਚ ਪ੍ਰਧਾਨ ਮੰਤਰੀ, ਬੈਂਕਿੰਗ ਖੇਤਰ ਨਾਲ ਸਬੰਧਤ ਸ਼ਿਕਾਇਤਾਂ ਦੇ ਜਾਇਜ਼ੇ ਵਿੱਚ ਹੋਈ ਪ੍ਰਗਤੀ ਤੋਂ ਜਾਣੂ ਹੋਏ । ਪ੍ਰਧਾਨ ਮੰਤਰੀ ਨੇ ਵਿੱਤੀ ਸੇਵਾਵਾਂ ਦੇ ਸਕੱਤਰ ਨੂੰ ਕਿਹਾ ਕਿ ਰੁਪੇ ਡੈਬਿਟ ਕਾਰਡ ਦੀ ਵਰਤੋਂ ਵਿੱਚ ਵਾਧਾ ਕੀਤਾ ਜਾਵੇ । ਇਹ ਕਾਰਡ ਜਨ-ਧੰਨ ਖਾਤਾਧਾਰੀਆਂ ਨੂੰ ਜਾਰੀ ਕੀਤਾ ਗਿਆ ਹੈ । ਪ੍ਰਧਾਨ ਮੰਤਰੀ ਨੂੰ ਜਨ-ਧੰਨ ਖਾਤਾਧਾਰੀਆਂ ਨੂੰ ਜੋ ਮਦਦ ਮਿਲੀ ਹੈ , ਉਸ ਬਾਰੇ ਜਾਣੂ ਕਰਵਾਇਆ ਗਿਆ । ਇਹ ਸਹਾਇਤਾ ਇਨ੍ਹਾਂ ਖਾਤਿਆਂ ਨੂੰ ਪ੍ਰਦਾਨ ਕੀਤੇ ਜਾਂਦੇ ਬੀਮੇ ਦੇ ਰੂਪ ਵਿੱਚ ਹੈ । ਪ੍ਰਧਾਨ ਮੰਤਰੀ ਨੇ ਰੇਲਵੇ , ਸੜਕ , ਬਿਜਲੀ , ਕੋਲਾ ਅਤੇ ਗੈਸ ਪਾਈਪ ਲਾਈਨ ਖੇਤਰਾਂ ਦੇ 9 ਢਾਂਚਾ ਪ੍ਰਾਜੈਕਟਾਂ ਦੀ ਪ੍ਰਗਤੀ ਦਾ ਵੀ ਜਾਇਜ਼ਾ ਲਿਆ । ਇਹ ਪ੍ਰਾਜੈਕਟ ਕਈ ਸੂਬਿਆਂ , ਜਿਨ੍ਹਾਂ ਵਿੱਚ ਤੇਲੰਗਾਨਾ , ਕਰਨਾਟਕ , ਪੱਛਮੀ ਬੰਗਾਲ , ਮਨੀਪੁਰ , ਮਿਜ਼ੋਰਮ , ਕੇਰਲ , ਤਾਮਿਲਨਾਡੂ , ਝਾਰਖੰਡ ਅਤੇ ਦਿੱਲੀ ਸ਼ਾਮਲ ਹਨ , ਵਿੱਚ ਫੈਲੇ ਹੋਏ ਹਨ । ਭਾਰਤ-ਮਯਾਂਮਾਰ ਮਿੱਤਰਤਾ ਪੁਲ ਦਾ ਵੀ ਜਾਇਜ਼ਾ ਲਿਆ ਗਿਆ । ਇਨ੍ਹਾਂ ਪ੍ਰਾਜੈਕਟਾਂ ਉੱਤੇ 37,000 ਕਰੋੜ ਰੁਪਏ ਲਗਾਏ ਜਾ ਰਹੇ ਹਨ ।


    ਪ੍ਰਧਾਨ ਮੰਤਰੀ ਨੇ ਨੈਸ਼ਨਲ ਹੈਰੀਟੇਜ ਸਿਟੀ ਡਿਵੈਲਪਮੈਂਟ ਐੰਡ ਔਗਮੈਂਟੇਸ਼ਨ ਯੋਜਨਾ ( National Heritage City Development and Augmentation Yojana (HRIDAY) ) ਅਤੇ ਦਿਵਯਾਂਗਾਂ ਲਈ ਸੁਗਮਯਾ ਭਾਰਤ ਅਭਿਯਾਨ (ਪਹੁੰਚਯੋਗ ਭਾਰਤ ਮੁਹਿੰਮ) ਵਿੱਚ ਹੋਈ ਪ੍ਰਗਤੀ ਦਾ ਵੀ ਜਾਇਜ਼ਾ ਲਿਆ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਕੇਂਦਰ ਸਰਕਾਰ ਦੇ ਕਈ ਵਿਭਾਗ ਇਸ ਵੇਲੇ ਸਰਕਾਰ ਦੀ ਈ-ਮਾਰਕੀਟ ਪਲੇਸ (ਜੀ ਈ ਐੱਮ) ਦੀ ਵਰਤੋਂ ਕਰ ਰਹੇ ਹਨ ਪਰ ਸਿਰਫ 10 ਸੂਬਿਆਂ ਨੇ ਹੁਣ ਤੱਕ ਇਸ ਦੀ ਵਰਤੋਂ ਵਿੱਚ ਦਿਲਚਸਪੀ ਵਿਖਾਈ ਹੈ । ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਜੀ ਈ ਐੱਮ ਨੇ ਵਸੂਲੀ ਦੀ ਗਤੀ ਵਿੱਚ ਤੇਜ਼ੀ ਲਿਆਂਦੀ ਹੈ ਅਤੇ ਨਾਲ ਹੀ ਪਾਰਦਰਸ਼ਤਾ ਵਧਾਈ ਹੈ । ਇਸ ਤੋਂ ਇਲਾਵਾ ਇਸ ਨੇ ਸਥਾਨਕ ਪੱਧਰ ਉੱਤੇ ਉੱਦਮਾਂ ਦੀ ਮਦਦ ਕੀਤੀ ਹੈ । ਉਨ੍ਹਾਂ ਸਾਰੇ ਮੁੱਖ ਸਕੱਤਰਾਂ ਨੂੰ ਕਿਹਾ ਕਿ ਜਿਥੋਂ ਤੱਕ ਸੰਭਵ ਹੋ ਸਕੇ ਇਸ ਦੀ ਵਰਤੋਂ ਯਕੀਨੀ ਬਣਾਉਣ ਤਾਂ ਕਿ ਲੀਕੇਜ ਅਤੇ ਦੇਰੀ ਘੱਟ ਕੀਤੀ ਜਾ ਸਕੇ ।


    ਪ੍ਰਧਾਨ ਮੰਤਰੀ ਨੇ ਜੀ ਐੱਸ ਟੀ ਬਾਰੇ ਕਿਹਾ ਕਿ ਦੇਸ਼ ਭਰ ਦੇ ਵਪਾਰੀਆਂ ਦੇ ਵਿਚਾਰ ਇਸ ਬਾਰੇ ਹਾਂ-ਪੱਖੀ ਹਨ ਅਤੇ ਉਹ ਨਵੇਂ ਟੈਕਸੇਸ਼ਨ ਪ੍ਰਬੰਧਾਂ ਨੂੰ ਪ੍ਰਵਾਨ ਕਰ ਰਹੇ ਹਨ । ਉਨ੍ਹਾਂ ਨਾਲ ਗੱਲਬਾਤ ਕੀਤੇ ਜਾਣ ਦੀ ਲੋੜ ਹੈ ਤਾਂ ਕਿ ਉਨ੍ਹਾਂ ਦੇ ਮਸਲੇ ਹੱਲ ਹੋ ਸਕਣ । ਉਨ੍ਹਾਂ ਮੁੱਖ ਸਕੱਤਰਾਂ ਨੂੰ ਕਿਹਾ ਕਿ ਇਸ ਸਬੰਧ ਵਿੱਚ ਜ਼ਿਲ੍ਹਾ ਪ੍ਰਸ਼ਾਸਨਾਂ ਦੀ ਮਦਦ ਲੈਣ ਤਾਂ ਕਿ ਛੋਟੇ ਵਪਾਰੀਆਂ ਨੂੰ ਪਹੁੰਚ ਅਤੇ ਨਵਾਂ ਸਿਸਟਮ ਅਪਣਾਉਣ ਦੀ ਸਹੂਲਤ ਹੋ ਸਕੇ । ਉਨ੍ਹਾਂ ਦੁਹਰਾਇਆ ਕਿ ਛੋਟੇ ਵਪਾਰੀ ਆਪਣੇ ਆਪ ਨੂੰ ਜੀ ਐੱਸ ਟੀ ਢਾਂਚੇ ਵਿੱਚ ਰਜਿਸਟਰ ਕਰਵਾਉਣ ਤਾਂ ਕਿ ਉਹ ਵਪਾਰਕ ਮੌਕਿਆਂ ਦਾ ਫਾਇਦਾ ਉਠਾ ਸਕਣ । ਉਨ੍ਹਾਂ ਕਿਹਾ ਕਿ ਆਮ ਵਿਅਕਤੀ ਅਤੇ ਵਪਾਰੀ ਨੂੰ ਇਸ ਫੈਸਲੇ ਦਾ ਲਾਭ ਮਿਲਣਾ ਚਾਹੀਦਾ ਹੈ । ਉਨ੍ਹਾਂ ਕਿਹਾ ਕਿ ਡਿਜੀਟਲ ਭੁਗਤਾਨ ਵਿੱਚ ਤੇਜ਼ੀ ਲਿਆਉਣ ਅਤੇ ਘੱਟ ਨਕਦੀ ਵਾਲੀ ਸੁਸਾਇਟੀ ਬਣਾਉਣ ਵੱਲ ਲਗਾਤਾਰ ਯਤਨ ਜਾਰੀ ਰਹਿਣੇ ਚਾਹੀਦੇ ਹਨ ।

    
    
    (Release ID: 1504596) Visitor Counter : 2