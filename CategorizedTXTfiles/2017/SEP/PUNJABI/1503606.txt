      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਦੇ ਅਮਰੇਲੀ, ਗੁਜਰਾਤ ਵਿੱਚ ਸਹਿਕਾਰੀ ਸੰਮੇਲਨ ਦੌਰਾਨ ਕੀਤੇ ਸੰਬੋਧਨ ਦਾ ਮੂਲ ਪਾਠ (17 ਸਤੰਬਰ, 2017)
      Posted On: 17 SEP 2017 3:40PM by PIB Chandigarh


    Text of PMs speech at Sahakar Sammelan in Amreli, Gujarat (17th September, 2017)


    ਪ੍ਰਧਾਨ ਮੰਤਰੀ ਦੇ ਅਮਰੇਲੀ , ਗੁਜਰਾਤ ਵਿੱਚ ਸਹਿਕਾਰੀ ਸੰਮੇਲਨ ਦੌਰਾਨ ਕੀਤੇ ਸੰਬੋਧਨ ਦਾ ਮੂਲ ਪਾਠ (17 ਸਤੰਬਰ , 2017)


    ਵੱਡੀ ਸੰਖਿਆ ਵਿੱਚ ਮੌਜੂਦ ਭਾਈਓ ਅਤੇ ਭੈਣੋਂ ,


    ਕੇਮ ਛੋ , ਬਧਾ ?


    ਮੈਨੂੰ ਲੱਗਦਾ ਹੈ ਕਿ ਅੱਜ ਮੈਦਾਨ ਛੋਟਾ ਪੈ ਰਿਹਾ ਹੈ । ਬਾਹਰ ਵੀ ਕਿਧਰੇ ਥਾਂ ਨਹੀਂ ਹੈ । ਤੁਹਾਨੂੰ ਯਾਦ ਹੈ ਕਿ ਇੱਥੇ ਆਖਿਰੀ ਵਾਰ ਕਿਸ ਪ੍ਰਧਾਨ ਮੰਤਰੀ ਨੇ ਮੁਲਾਕਾਤ ਕੀਤੀ ਸੀ ? ਨਹੀਂ ..., ਨਹੀਂ ...., ਕੋਈ ਪ੍ਰਧਾਨ ਮੰਤਰੀ ਤਾਂ ਆਏ ਹੋਣਗੇ ? ਚਲੋ , ਕੋਈ ਗੱਲ ਨਹੀਂ । ਇਹ ਸਭ ਮੇਰੇ ਨਸੀਬ ਵਿੱਚ ਹੀ ਲਿਖਿਆ ਹੈ !


    ਸਭ ਤੋਂ ਪਹਿਲਾਂ ਮੈਂ ਅਮਰੇਲੀ ਜ਼ਿਲ੍ਹੇ ਦੇ ਸਹਿਕਾਰੀ ਜਗਤ ਦੀ ਪ੍ਰਸ਼ੰਸਾ ਕਰਦਾ ਹਾਂ । ਅਤੇ ਹੁਣ ਇਸ ਵਿੱਚ ਨਵੀਂ ਪੀ ੜੀ ਮੈਦਾਨ ਵਿੱਚ ਕੁੱਦ ਪਈ ਹੈ । ਇੱਕ ਜ਼ਮਾਨਾ ਸੀ । ਸਹਿਕਾਰੀ ਜਗਤ ਵਿੱਚ ਰਤੁਭਾਈ ਅਤੇ ਸਾਰੇ ਮਹਾਰਥੀ ਸਰਗਰਮ ਸਨ । ਸਹਿਕਾਰੀ ਅਤੇ ਰਾਜਕੀ - ਦੋ ਵੇਂ ਖੇਤਰ ਇਨ੍ਹਾਂ ਮਹਾਰਥੀਆਂ ਦੇ ਨਿਯੰਤਰਣ ਵਿੱਚ ਸਨ । ਪਰ ਪਿਛਲੇ ਕੁਝ ਸਮੇਂ ਤੋਂ ਨਵੀਂ ਟੀਮ ਅਮਰੇਲੀ ਜ਼ਿਲ੍ਹੇ ਦੇ ਵਿਕਾਸ ਨੂੰ ਨਵੀਆਂ ਉੱਚਾਈ ' ਤੇ ਵਧਾ ਰਹੀ ਹੈ । ਮੈਂ ਅਮਰੇਲੀ ਦੇ ਏਪੀਐੱਮਸੀ ਮਾਰਕੀਟ ਦੀ ਮੁਲਾਕਾਤ ਇਸਤੋਂ ਪਹਿਲਾਂ ਵੀ ਲਈ ਸੀ , ਪਰ ਅੱਜ ਸਾਡੇ ਪੀਪੀ ਨੇ ਜੋ ਕਮਾਲ ਕੀਤਾ ਹੈ ਅਤੇ ਜੋ ਮਾਡਲ ਖੜ੍ਹਾ ਕੀਤਾ ਹੈ , ਉਹ ਸਚਮੁੱਚ ਕਾਬਿਲੇ ਦਾਦ ਹੈ । ਪੀਪੀ ਅਤੇ ਉਸ ਦੀ ਟੀਮ ਨੂੰ ਬਹੁਤ ਬਹੁਤ ਵਧਾਈ ।


    ਦਿਲੀਪਭਾਈ ਕਰਮਸ਼ੀਲ ਹਨ । ਕਾਰਜ ਹੀ ਉਨ੍ਹਾਂ ਦਾ ਜੀਵਨ ਹੈ । ਉਹ ਕੰਮ ਦੇ ਬਿਨਾਂ ਰਹਿ ਨਹੀਂ ਸਕਦੇ । ਕੁਝ ਨਾ ਕੁਝ ਕਰਨਾ , ਕਿਵੇਂ ਕਰਨਾ ਇਹ ਸਭ ਸੋਚਦੇ ਰਹਿੰਦੇ ਹਨ । ਮੈਨੂੰ ਯਾਦ ਹੈ ਕਿ ਗੁਜਰਾਤ ਵਿੱਚ ਸਾਡੀਆਂ ਪਹਿਲੀਆਂ ਸਰਕਾਰਾਂ ਨੇ ਅਜਿਹੇ ਫੈਸਲੇ ਲਏ ਸਨ ਕਿ ਸੌਰਾਸ਼ਟਰ ਵਿੱਚ ਡੇਅਰੀ ਉਦਯੋਗ ਦਾ ਕਦੇ ਵਿਕਾਸ ਹੀ ਨਾ ਹੋਵੇ । ਕਦੇ ਆਏ ਹੀ ਨਹੀਂ । ਕਿਵੇਂ ਦੀ ਦੁਰਦਸ਼ਾ ! ਅਸੀਂ ਨੀਤੀਗਤ ਤਬਦੀਲੀਆਂ ਕੀਤੀਆਂ । ਸਭ ਤੋਂ ਪਹਿਲਾਂ ਦਿਲੀਪਭਾਈ ਨੇ ਤੈਅ ਕੀਤਾ ਕਿ ਇਸ ਸਥਿਤੀ ਨੂੰ ਬਦਲਾਂਗੇ । ਅਤੇ ਅੱਜ ਮੈਨੂੰ ਸੰਤੁਸ਼ਟੀ ਹੈ ਕਿ ਉਨ੍ਹਾਂ ਨੇ ਉਹ ਕੰਮ ਕਰ ਦਿਖਾਇਆ । ਅੱਜ ਪੂਰੇ ਅਮਰੇਲੀ ਪੰਥਕ ਨੂੰ ਲਾਭ ਹੋਇਆ । ਪੂਰੇ ਅਮਰੇਲੀ ਪੰਥਕ ਦੇ ਪਸ਼ੂ ਪਾਲਕਾਂ , ਕਿਸਾਨਾਂ , ਦੁੱਧ ਉਤਪਾਦਨ ਨਾਲ ਸਿੱਧੇ ਅਸਿੱਧੇ ਰੂਪ ਨਾਲ ਜੁੜੇ ਹੋਏ ਲੋਕਾਂ ਨੂੰ ਦੁੱਧ ਲਈ ਉਚਿੱਤ ਬਜ਼ਾਰ ਮਿਲਿਆ । ਇੰਨਾ ਹੀ ਨਹੀਂ , ਉਨ੍ਹਾਂ ਨੂੰ ਦੁੱਧ ਦੇ ਬਦਲੇ ਵਿੱਚ ਢੁਕਵੀਂ ਅਤੇ ਉਚਿੱਤ ਕੀਮਤ ਵੀ ਪ੍ਰਾਪਤ ਹੋਈ । ਅੱਜ ਮੈਨੂੰ ਸੰਤੁਸ਼ਟੀ ਇਸ ਗੱਲ ਦੀ ਹੈ ਕਿ ਇੰਨੀ ਸਫਲਤਾ ' ਤੇ ਕੰਮ ਰੁਕਿਆ ਨਹੀਂ , ਪਰ ਈਪੀਐੱਮਸੀ ਨੇ ਆਧੁਨਿਕ ਤਕਨਾਲੋਜੀ ਦੀ ਵਰਤੋਂ ਕੀਤੀ , ਸੌਇਲ ਟੈਸਟਿੰਗ ਲੈਬ ਦਾ ਨਿਰਮਾਣ ਕੀਤਾ , ਬਜ਼ਾਰ ਵਿੱਚ ਆਏ ਮਾਲ ਦੀ ਗ੍ਰੇਡੇਸ਼ਨ ਲਈ ਲੈਬ ਬਣਾਈ ਅਤੇ ਭਾਰਤ ਸਰਕਾਰ ਨੇ ਜੋ ਈ - ਨਾਮ ਯੋਜਨਾ ਬਣਾਈ ਹੈ , ਜਿਸ ਵਿੱਚ ਕਿਸਾਨ ਹਿੰਦੁਸਤਾਨ ਦੇ ਕਿਸੇ ਵੀ ਬਜ਼ਾਰ ਵਿੱਚ ਜਿੱਥੇ ਉਸ ਨੂੰ ਸਭ ਤੋਂ ਜ਼ਿਆਦਾ ਕੀਮਤ ਮਿਲੇ ਉਹ ਖੁਦਰਾ ਮਾਲ ਵੇਚ ਸਕੇ , ਉਸ ਲਈ ਭਾਰਤ ਸਰਕਾਰ ਨੇ ਇੱਕ ਡਿਜੀਟਲ ਪਲੈਟਫਾਰਮ ਬਣਾਇਆ ਹੈ । ਉਸ ਡਿਜੀਟਲ ਪਲੈਟਫਾਰਮ ਲਈ ਗ੍ਰੇਡੇਸ਼ਨ ਦੀ ਲੈਬ ਜ਼ਰੂਰੀ ਹੁੰਦੀ ਹੈ ਅਤੇ ਉਹ ਕੰਮ ਭਾਈ ਪੀਪੀ ਨੇ ਕਰ ਦਿਖਾਇਆ ਹੈ । ਮੈਂ 100 ਫੀਸਦੀ ਮੰਨਦਾ ਹਾਂ ਕਿ ਗੁਜਰਾਤ ਦੇ ਹੋਰ ਏਪੀਐੱਮਸੀ ਲਈ ਵੀ ਅਮਰੇਲੀ ਨੇ ਨਵਾਂ ਰਾਹ ਦਿਖਾਇਆ ਹੈ , ਨਵਾਂ ਮਾਰਗ ਦਿਖਾਇਆ ਹੈ । ਉਨ੍ਹਾਂ ਨੂੰ ਅਭਿਨੰਦਨ ਦਿੰਦਾ ਹਾਂ ਅਤੇ ਗੁਜਰਾਤ ਵਿੱਚ ਏਪੀਐੱਮਸੀ ਦੀ ਦੁਨੀਆ ਵਿੱਚ ਅਮਰੇਲੀ ਸਭ ਤੋਂ ਪਹਿਲਾ ਸੀ । ਅਤੇ ਅੱਜ ਛੇ ਦਹਾਕਿਆਂ ਤੋਂ ਬਾਅਦ ਫਿਰ ਤੋਂ ... ਅਮਰੇਲੀ ਤਕਨਾਲੋਜੀ ਦੀ ਦੁਨੀਆ ਵਿੱਚ ਨਵੀਂ ਰਾਹ ਦਿਖਾਉਣ ਵਾਲਾ ਪਹਿਲਾ ਬਣਿਆ ਹੈ , ਉਸ ਲਈ ਅਭਿਨੰਦਨ ਦੇ ਪਾਤਰ ਹਨ ।


    ਅੱਜ ਦੋ ਚੀਜ਼ਾਂ ਦੀ ਤਰਫ਼ ਮੈਂ ਤੁਹਾਡਾ ਧਿਆਨ ਆਕਰਸ਼ਿਤ ਕਰਨਾ ਹੈ ।


    ਇੱਕ ਤਾਂ ਅੱਜ ਇੱਥੇ ਮਿੱਠੀ ਕ੍ਰਾਂਤੀ (sweet revolution) ਸ਼ਹਿਦ ਕ੍ਰਾਂਤੀ , ਇਸ ਸ਼ਹਿਦ ਕ੍ਰਾਂਤੀ ਦੀ ਸ਼ੁਰੂਆਤ ਹੋ ਰਹੀ ਹੈ ਅਤੇ ਦੂਜਾ ਗੁਜਰਾਤ ਦਾ 1600 ਕਿਲੋਮੀਟਰ ਦਾ ਸਮੁੰਦਰੀ ਤੱਟ ਜੋ ਨੀਲੀ ਕ੍ਰਾਂਤੀ (Blue revolution) ਨੂੰ ਲੀਡ ਕਰ ਸਕਦਾ ਹੈ । ਸਾਡੇ ਮਛੇਰੇ ਭਾਈ ਭੈਣ , ਸਾਡੀ ਸਮੁੰਦਰੀ ਸੰਪਤੀ ਉਹ ਇੱਕ ਨਵੀਂ ਕ੍ਰਾਂਤੀ ਦੀ ਮਿਸਾਲ ਲੈ ਕੇ ਅੱਗੇ ਵਧ ਸਕਦੀ ਹੈ ਅਤੇ ਇਹ ਦੋਵੇਂ ਚੀਜ਼ਾਂ ਗੁਜਰਾਤ ਦੇ ਪੇਂਡੂ ਅਤੇ ਸਮੁੰਦਰੀ ਤੱਟ ਨੂੰ ਇੱਕ ਨਵਾਂ ਆਯਾਮ ਦੇਣ ਦਾ ਆਰੰਭ ਇਨ੍ਹਾਂ ਯੋਜਨਾਵਾਂ ਨਾਲ ਹੋ ਰਿਹਾ ਹੈ । ਭਾਰਤ ਸਰਕਾਰ ਦੀ ਕਲਪਨਾ ਹੈ ਕਿ ਜਿਵੇਂ ਚਿੱਟੀ ਕ੍ਰਾਂਤੀ (white revolution) ਹੋਈ , ਹਰੀ ਕ੍ਰਾਂਤੀ (green revolution) ਹੋਈ ਉਵੇਂ ਹੀ ਮਿੱਠੀ ਕ੍ਰਾਂਤੀ (sweet revolution) ਮਤਲਬ ਸ਼ਹਿਦ ਕ੍ਰਾਂਤੀ ਦੀ ਵੀ ਸਾਨੂੰ ਤੇਜ ਗਤੀ ਨਾਲ ਪ੍ਰਗਤੀ ਕਰਨੀ ਚਾਹੀਦੀ ਹੈ ਅਤੇ ਅਮਰੇਲੀ ਜ਼ਿਲ੍ਹੇ ਨੇ ... ਮੈਂ ਤੁਹਾਨੂੰ ਕਰੀਬ ਤੁਹਾਡੇ ਨਾਲ ਇੱਕ ਅੱਧਾ ਸਾਲ ਪਹਿਲਾਂ ਦਿਲੀਪ ਭਾਈ ਅਤੇ ਸਾਰਿਆਂ ਨਾਲ ਗੱਲ ਕੀਤੀ ਸੀ ਕਿ ਜਦੋਂ ਅਸੀਂ ਦੁੱਧ ਲੈਣ ਲਈ ਜਾਂਦੇ ਹਾਂ ਤਾਂ ਕਿਸਾਨਾਂ ਦੇ ਉੱਥੋਂ ਦੁੱਧ ਲੈਂਦੇ ਹਾਂ ਉਸ ਪ੍ਰਕਾਰ ਹੀ ਸ਼ਹਿਦ ਵੀ ਇਕੱਠਾ (collect) ਕਰ ਸਕਦੇ ਹਾਂ । ਅਤੇ ਜੇਕਰ ਕੋਈ ਆਪਣੇ ਇੱਥੇ 50 ਮੱਖੀਆਂ (Bee) ਦੇ ਛੱਤੇ ਲਗਾ ਲਏ ਤਾਂ ਸਾਲ ਵਿੱਚ ਘੱਟ ਤੋਂ ਘੱਟ ਦੋ ਲੱਖ ਰੁਪਏ ਦਾ ਸ਼ਹਿਦ ਉਹ ਵੇਚ ਸਕਦਾ ਹੈ , ਸ਼ਹਿਦ ਵੇਚ ਸਕਦਾ ਹੈ । ਇਹ ਵਾਧੂ ਆਮਦਨ (income) ਹੈ ਅਤੇ ਮਧੂ ਮੱਖੀ ਹੋਣ ਦੇ ਕਾਰਨ ਖੇਤ ਦੀ ਪੈਦਾਵਾਰ ਵਿੱਚ ਵੀ ਵਾਧਾ ਹੁੰਦਾ ਹੈ ਕਿਉਂਕਿ ਸ਼ਹਿਦ ਦੀ ਇੱਕ ਪ੍ਰਕਾਰ ਨਾਲ ਪੂਰਕ ਵਿਵਸਥਾ ਮਧੂਮੱਖੀ ਕਰਦੀ ਹੈ ।


    ਅੱਜ ਮੈਨੂੰ ਉਸ ਦੀ ਨੀਂਹ ਰੱਖਣ ਦਾ ਅਵਸਰ ਮਿਲਿਆ ਅਤੇ ਦੂਜਾ ਹਿੰਦੁਸਤਾਨ ਦੇ ਕਿਸੇ ਵੀ ਕੋਨੇ ਵਿੱਚ ਜਾਓ ਤਾਂ ਸ਼ੁਭ ਕੰਮ ਦੇ ਅੰਦਰ ਮਿਠਾਈ ਖੁਆਉਂਦੇ ਹਨ , ਗੁਜਰਾਤ ਇਕੱਲਾ ਹੈ ਜੋ ਸ਼ੁਭ ਅਵਸਰ ' ਤੇ ਆਈਸ ਕ੍ਰੀ ਮ ਖੁਆਉਂਦਾ ਹੈ ਅਤੇ ਅਮਰੇਲੀ ਡੇਅਰੀ ਆਈਸ ਕ੍ਰੀ ਮ ਦਾ ਵੀ ਪਲਾਂਟ ਲਗਾ ਰਹੀ ਹੈ । ਦੋ ਵੇਂ ਨਵੀਆਂ ਯੋਜਨਾਵਾਂ ਲਈ ਵੱਲੋਂ ਬਹੁਤ ਸ਼ੁਭਕਾਮਨਾਵਾਂ ਅਤੇ ਲਗਪਗ ਚਾਰ ਸੌ ਲੱਖ ਰੁਪਏ ਇਨ੍ਹਾਂ ਦੋਨੋਂ ਯੋਜਨਾਵਾਂ ਲਈ ਭਾਰਤ ਸਰਕਾਰ ਦੀ ਤਰਫ਼ ਤੋਂ ਮਿਲਣਗੇ , ਤਾਂ ਕਿ ਇਹ ਕੰਮ ਅੱਗੇ ਵਧੇ ।


    ਮੈਂ ਕਿਸਾਨ ਭਾਈਆਂ ਨੂੰ ਬੇਨਤੀ ਕਰਾਂਗਾ ਕਿ ਸ਼ਹਿਦ ਕ੍ਰਾਂਤੀ , ਸ਼ਹਿਦ , ਮਧੂ ਮੱਖੀ ਦਾ ਪਾਲਣ ਖੇਤ ਵਿੱਚ ਕੋਈ ਵਾਧੂ ਮਿਹਨਤ ਤੋਂ ਬਿਨਾਂ ਸੁਭਾਵਿਕ ਰੂਪ ਨਾਲ ਕੀਤਾ ਜਾ ਸਕਦਾ ਹੈ ਅਤੇ ਸੁਭਾਵਿਕ ਰੂਪ ਨਾਲ ਅਸੀਂ ਉਸ ਦੀ ਜੇਕਰ ਵਿਵਸਥਾ ਕਰੀਏ , ਮਾਰਕੀਟਿੰਗ ਕਰੀਏ ਤਾਂ ਬਹੁਤ ਕਮਾਈ ਹੋ ਸਕਦੀ ਹੈ । ਅਤੇ ਇੰਨਾ ਹੀ ਨਹੀਂ ਜੇ ਮਾਰਕੀਟਿੰਗ ਨਹੀਂ ਵੀ ਹੋਈ ਅ ਤੇ ਘਰ ਵਿੱਚ ਬੱਚੇ ਖਾਣਗੇ ਤਾਂ ਵੀ ਸ਼ਹਿਦ ਸਿਹਤ ਲਈ ਚੰਗਾ ਹੁੰਦਾ ਹੈ । ਅਤੇ ਇਸ ਲਈ ਸ਼ਹਿਦ ਕ੍ਰਾਂਤੀ ਲਈ ਪੂਰੇ ਗੁਜਰਾਤ ਵਿੱਚ ਜਿੱਥੇ ਡੇਅਰੀ ਦਾ ਨੈੱਟਵਰਕ ਹੈ ਉਸ ਨਾਲ ਇਹ ਸ਼ਹਿਦ ਕ੍ਰਾਂਤੀ ਜੋੜ ਕੇ ਨਵੀਂ ਕ੍ਰਾਂਤੀ (revolution) ਦੀ ਤਰਫ਼ ਜਾਣਾ ਹੈ ।


    ਭਾਰਤ ਦਾ ਸਮੁੰਦਰੀ ਤੱਟ ਵਿਸ਼ਾਲ ਹੈ , ਪਰ ਗੁਜਰਾਤ ਦਾ ਸਮੁੰਦਰੀ ਤੱਟ ਨੀਲੀ ਕ੍ਰਾਂਤੀ (Blue revolution) ਵਿੱਚ ਬਹੁਤ ਵੱਡਾ ਯੋਗਦਨ (contribution) ਕਰਦਾ ਹੈ । ਅਸੀਂ ਜਲ ਮਾਰਗ (water way) ਦੀ ਤਰਫ਼ ਵਧ ਰਹੇ ਹਾਂ । ਘੋਘਾ ਦਹੇਜ ਫੇਰੀ ਸਰਵਿਸ ਦੀ ਤਰਫ਼ ਵਧ ਰਹੇ ਹਾਂ । ਅਸੀਂ ਬੰਦਰਗਾਹ ਵਿਕਾਸ (port development) ਵਿੱਚ ਕੰਮ ਕਰ ਰਹੇ ਹਾਂ , ਅਸੀਂ ਬੰਦਰਗਾਹ - ਅਗਵਾਈ ਵਿਕਾਸ (port led development) ਵਿੱਚ ਕੰਮ ਕਰ ਰਹੇ ਹਾਂ , ਅਸੀਂ ਸਮੁੰਦਰੀ ਤੱਟੀ ਰਸਤੇ ਤੋਂ ਜੇਕਰ ਉੱਧਰ ਆਂਧਰ ਦੇ ਅੰਦਰ ਵਿਸ਼ਾਖਾਪਟਨਮ ਦੇ `ਚ ਸਮਾਨ ਭੇਜਣਾ ਹੈ ਤਾਂ ਸਾਡੇ ਮੋਰਬੀ ਦੇ ਟਾਇਲ ਸਮੁੰਦਰੀ ਮਾਰਗ ਨਾਲ ਅਸੀਂ ਪੂਰਬ ਵਿੱਚ ਕਲਕੱਤੇ ਤੱਕ ਘੱਟ ਤੋਂ ਘੱਟ ਖਰਚ ਨਾਲ ਪਹੁੰਚਾ ਸਕਦੇ ਹਾਂ । ਮਤਲਬ ਇੱਕ ਪ੍ਰਕਾਰ ਨਾਲ ਨੀਲੀ ਕ੍ਰਾਂਤੀ (Blue revolution) ਸਮੁੰਦਰੀ ਸ਼ਕਤੀ ਦੀ ਤਰਫ਼ ਬਲ ਦੇਣ ਦੀ ਦਿਸ਼ਾ ਵਿੱਚ ਸਰਕਾਰ ਕੰਮ ਕਰ ਰਹੀ ਹੈ ਜਿਸ ਕਾਰਨ ਗੁਜਰਾਤ ਦੇ ਸਮੁੰਦਰੀ ਤੱਟ ' ਤੇ ਰਹਿਣ ਵਾਲੇ ਲੋਕਾਂ ਦੀ ਜੀਵਕਾ ਵਿੱਚ ਬਹੁਤ ਵੱਡੀ ਤਬਦੀਲੀ ਆਏਗੀ । ਗੁਜਰਾਤ ਦੇ ਸਮੁੰਦਰੀ ਤੱਟ ਦੇ ਜੋ ਨੌਜਵਾਨ ਹਨ ਉਨ੍ਹਾਂ ਨੂੰ ਨੇਵੀ ਵਿੱਚ ਜਾਣ ਲਈ ਪ੍ਰੋਤਸਾਹਿਤ ਕਰਨਾ , ਉਨ੍ਹਾਂ ਨੂੰ ਸਿਖਲਾਈ ਦੇਣੀ , ਉਨ੍ਹਾਂ ਨੂੰ ਗਾਈਡ (guide) ਕਰਨਾ ਅਤੇ ਉਸ ਕਾਰਨ ਸਾਡੇ ਸਮੁੰਦਰੀ ਤੱਟ ਦਾ ਜੋ ਨੌਜਵਾਨ ਹੈ ਉਹ ਭਾਰਤ ਮਾਤਾ ਦੀ ਸੇਵਾ ਲਈ ਨੇਵੀ ਵਿੱਚ ਵੀ ਜਾਏ , ਉਸਦੇ ਪ੍ਰੋਤਸਾਹਨ ਲਈ ਯੋਜਨਾਵਾਂ ਨੂੰ ਵੀ ਅੱਜ ਭਾਰਤ ਸਰਕਾਰ ਬਲ ਦੇ ਰਹੀ ਹੈ ।


    ਸਾਡੇ ਰੁਪਾਲਾ ਜੀ ਮੈਨੂੰ ਦੱਸ ਰਹੇ ਸਨ ਕਿ ਯੁਵਰਾਜ ਮਹਿਤਾ ਦੇ ਜਾਣ ਤੋਂ ਬਾਅਦ ਇੱਥੇ ਇੱਕ ਵੀ ਕਾਲਜ ਨਵੀਂ ਨਹੀਂ ਆਈ ਸੀ । ਇਹ ਸਿਰਫ਼ ਅਸੀਂ ਲੋਕ ਆਏ ਤਾਂ ਇੱਥੇ ਯੁਵਰਾਜ ਭਾਈ ਮਹਿਤਾ ਤੋਂ ਬਾਅਦ ਇੱਥੇ ਸਿੱਖਿਆ ਖੇਤਰ ਵਿੱਚ ਕ੍ਰਾਂਤੀ (revolution) ਦਾ ਕੰਮ ਹੋਇਆ ਹੈ । ਬਰੌਡ ਗੇਜ਼ ਰੇਲਵੇ , ਰਾਸ਼ਟਰੀ ਮਾਰਗ (Broad gauge railway, National Highway) ਅਮਰੇਲੀ ਦੇ ਲੋਕਾਂ ਨੇ ਉਮੀਦ ਛੱਡ ਦਿੱਤੀ ਸੀ ਕਿ ਕਦੇ ਮੌਕਾ ਆਏਗਾ ਕਿ ਨਹੀਂ ਆਏਗਾ । ਦਿੱਲੀ ਵਿੱਚ ਤੁਸੀਂ ਮੈਨੂੰ ਸੇਵਾ ਕਰਨ ਦਾ ਮੌਕਾ ਦਿੱਤਾ , ਤੁਹਾਡੀਆਂ ਦੋਵੇਂ ਮੰਗਾਂ ਅੱਜ ਤੇਜ ਗਤੀ ਨਾਲ ਅੱਗੇ ਵਧ ਰਹੀਆਂ ਹਨ ।


    ਭਾਈਓ - ਭੈਣੋਂ , 2022 ਸਾਡੀ ਆਜ਼ਾਦੀ ਦੇ 75 ਸਾਲ ਹੋ ਰਹੇ ਹਨ । ਅਮਰੇਲੀ ਜ਼ਿਲ੍ਹਾ ਆਜ਼ਾਦੀ ਦੇ ਅੰਦੋਲਨ ਵਿੱਚ ਅੱਗੇ ਰਹਿਣ ਵਾਲੇ ਜ਼ਿਲ੍ਹਿਆਂ ਵਿੱਚੋਂ , ਅਮਰੇਲੀ ਜ਼ਿਲ੍ਹਾ ਰਿਹਾ ਹੈ ਅਤੇ 2022, ਆਜ਼ਾਦੀ ਦੇ 75 ਸਾਲ ਕਿਵੇਂ ਮਨਾਈਏ , ਆਜ਼ਾਦੀ ਲਈ ਲੜਾਈ ਲੜਨ ਵਾਲਿਆਂ ਨੂੰ ਕਿਵੇਂ ਦਾ ਭਾਰਤ ਦਈਏ , ਉਨ੍ਹਾਂ ਦੇ ਸੁਪਨਿਆਂ ਦਾ ਭਾਰਤ ਕਿਵੇਂ ਦਈਏ , ਮੈਨੂੰ ਲੱਗਦਾ ਹੈ ਕਿ ਇਹ ਜੋ ਸਮਾਂ ਹੈ , ਆਪਣਾ ਅਮਰੇਲੀ ਜ਼ਿਲ੍ਹਾ , ਅਮਰੇਲੀ ਦੀਆਂ ਨਗਰਪਾਲਿਕਾਵਾਂ , ਅਮਰੇਲੀ ਜ਼ਿਲ੍ਹੇ ਦੀ ਤਹਿਸੀਲ ਪੰਚਾਇਤ , ਅਮਰੇਲੀ ਦੀ ਜ਼ਿਲ੍ਹਾ ਪੰਚਾਇਤ , ਗ੍ਰਾਮ - ਪੰਚਾਇਤਾਂ , ਸਹਿਕਾਰੀ ਸੰਸਥਾਵਾਂ , ਸਿੱਖਿਆ ਸੰਸਥਾਵਾਂ , ਸਮਾਜਿਕ ਸੰਸਥਾਵਾਂ ਸੰਕਲਪ ਕਰਨ ਕਿ 2022, ਪੰਜ ਸਾਲ ਦੇ ਅੰਦਰ ਸਾਡੇ ਵੱਲੋਂ ਅਸੀਂ ਇੰਨਾ ਕਰਕੇ , ਦੇਸ਼ ਨੂੰ ਅਸੀਂ ਇੰਨਾ ਦੇ ਕੇ ਹੀ ਰਹਾਂਗੇ , ਇਹ ਸੰਕਲਪ ਕਰੋ ਅਤੇ ਪੰਜ ਸਾਲ ਵਿੱਚ ਰੋਜ਼ਾਨਾ ਦਾ ਕਿਹੜਾ ਪ੍ਰੋਗਰਾਮ ਹੋਏਗਾ , ਉਹ ਕਰਕੇ ਪੂਰਾ ਕਰੋ , ਸੰਕਲਪ ਤੋਂ ਸਿੱਧੀ ਦੀ ਯਾਤਰਾ ਅਸੀਂ ਪੂਰੀ ਕਰੀਏ । ਸਾਡਾ ਸੁਪਨਾ ਹੈ ਕਿ 2022 ਵਿੱਚ ਸਾਡੇ ਦੇਸ਼ ਦੇ ਕਿਸਾਨ ਦੀ ਆਮਦਨ ਦੁੱਗਣੀ ਹੋ ਜਾਏ ।


    ਭਾਈਓ - ਭੈਣੋਂ , ਜੇਕਰ ਯੋਜਨਾਬੱਧ ਤਰੀਕੇ ਨਾਲ ਅਸੀਂ ਅੱਗੇ ਵਧੀਏ , ਸੁਨਿਸ਼ਚਿਤਤਾ ਨਾਲ ਅੱਗੇ ਵਧੀਏ , ਤਾਂ ਹਿੰਦੁਸਤਾਨ ਦੇ ਕਿਸਾਨ ਵਿੱਚ ਤਾਕਤ ਹੈ ਕਿ ਸਰਕਾਰ , ਸਮਾਜ , ਕਿਸਾਨ ਨਾਲ ਮਿਲਕੇ ਇਸ ਸਿੱਧੀ ਨੂੰ ਪ੍ਰਾਪਤ ਕਰ ਸਕਣ , ਪਰ ਉਸ ਲਈ ਪਰੰਪਰਾਗਤ ਜੋ ਪੱਧਤੀਆਂ ਹਨ , ਉਨ੍ਹਾਂ ਤੋਂ ਹਟਕੇ ਆਧੁਨਿਕਤਾ ਵੱਲ ਜਾਣਾ ਪਏਗਾ । ਨਵੀਆਂ ਚੀਜ਼ਾਂ ਸਵੀਕਾਰ ਕਰਨੀਆਂ ਪੈਣਗੀਆਂ । ਅੱਜ ਨਰਮਦਾ ਯੋਜਨਾ ਮੁਕੰਮਲ ਹੋਈ , ਇਹ ਮਾਣ ਵਾਲਾ ਦਿਨ ਹੈ ਗੁਜਰਾਤ ਦੇ ਜੀਵਨ ਦਾ । ਬੇਹੱਦ ਮਾਣ ਵਾਲਾ ਦਿਨ ਹੈ ਇਹ , ਪਰ ਨਰਮਦਾ ਦਾ ਪਾਣੀ ਜੇਕਰ ਤੁਪਕਾ ਸਿੰਚਾਈ ਨਾਲ ਉਪਯੋਗ ਕਰਨ ਦੀ ਆਦਤ ਰੱਖੀਏ , ਸਾਡੀ ਖੇਤੀ ਦਾ ਪ੍ਰਕਾਰ ਤੁਪਕਾ ਸਿੰਚਾਈ ਨਾਲ ਜੋੜ ਕੇ ਕਰੀਏ ਤਾਂ ਸਿਰਫ਼ ਸਾਡਾ ਹੀ ਨਹੀਂ , ਆਉਣ ਵਾਲੇ 100 ਸਾਲ ਤੱਕ ਆਪਣੀਆਂ ਪੀੜੀਆਂ ਦਾ ਅਸੀਂ ਭਲਾ ਕਰ ਸਕਾਂਗੇ ਅਤੇ ਇਸ ਲਈ ਅਸੀਂ ਨਰਮਦਾ ਦੇ ਪਾਣੀ ਦਾ ਉਸ ਤਰ੍ਹਾਂ ਨਾਲ ਉਪਯੋਗ ਕਰਨਾ ਅਸੀਂ ਸੁਨਿਸ਼ਚਿਤ ਕੀਤਾ ਹੈ । ਗੁਜਰਾਤ ਨੇ ਵੱਡਾ ਕਦਮ ਚੁੱਕਿਆ ਹੈ । ਦੇਸ਼ ਵਿੱਚ ਤੁਪਕਾ ਸਿੰਚਾਈ ਦਾ ਜੋ ਕੰਮ ਚੱਲ ਰਿਹਾ ਹੈ , ਉਸ ਵਿੱਚ 25 ਫੀਸਦ ਸਿਰਫ਼ ਗੁਜਰਾਤ ਨੇ ਕਰਕੇ ਦਿਖਾਇਆ ਹੈ , ਉਹ ਗੁਜਰਾਤ ਦੇ ਕਿਸਾਨ ਅਭਿਨੰਦਨ ਦੇ ਪਾਤਰ ਹਨ । ਪਰ ਗੱਲ ਉੱਥੇ ਹੀ ਨਹੀਂ ਅਟਕਦੀ । ਅਜੇ ਵੀ ਬਹੁਤ ਕੁਝ ਕਰਨ ਦੀ ਲੋੜ ਹੈ ਅਤੇ ਉਸ ਦਿਸ਼ਾ ਵਿੱਚ ਅਸੀਂ ਕੋਸ਼ਿਸ਼ ਕਰੀਏ । ਖੇਤੀ ਦੇ ਨਾਲ ਦੂਜੀਆਂ ਦੋ ਚੀਜ਼ਾਂ । ਅਨੇਕ ਕਿਸਾਨ ਸੋਲਰ ਪੰਪ ਦੀ ਦਿਸ਼ਾ ਵਿੱਚ ਗਏ ਹਨ । ਇੱਕ ਰੁਪਇਆ ਬਿਜਲੀ ਦਾ ਬਿੱਲ ਆਏਗਾ ਹੀ ਨਹੀਂ । ਖੁਦ ਦੇ ਖੇਤ ਵਿੱਚ ਸੋਲਰ ਪੈਨਲ ਲਗਾਉਣਾ , ਉ ਸੇ ਨਾਲ ਪੰਪ ਚਲਾਉਣਾ , ਪਾਣੀ ਉ ਸੇ ਤੋਂ ਨਿਕਾਲਣਾ , ਕਿਸਾਨ ਦਾ ਬਿਜਲੀ ਦਾ ਬਿੱਲ ਬਚ ਜਾਏ ਅਤੇ ਕਿਸਾਨ ਨੂੰ ਹਜ਼ਾਰਾਂ ਰੁਪਏ ਦਾ ਖਰਚ ਬਚ ਜਾਏਗਾ । ਅਨੇਕ ਕਿਸਾਨ ਵੱਡੇ ਪੈਮਾਨੇ ' ਤੇ ਹੁਣ ਸੌਰ ਸ਼ਕਤੀ ਨਾਲ ਚੱਲਣ ਵਾਲੇ ਪੰਪ ਦੀ ਤਰਫ਼ ਵਧ ਰਹੇ ਹਨ । ਤੁਪਕਾ ਸਿੰਚਾਈ ਹੋਵੇ , ਸੋਲਰ ਪੰਪ ਹੋਵੇ , ਸੌਰ ਸ਼ਕਤੀ ਨਾਲ ਚਲ ਸਕੇ ਅਜਿਹੀ ਬਿਜਲੀ ਦੀ ਵਿਵਸਥਾ ਹੋਵੇ , ਤੁਸੀਂ ਹੀ ਮੈਨੂੰ ਦੱਸੋ ਕਿ ਖਰਚਾ ਘੱਟ ਹੋਏਗਾ ਜਾਂ ਨਹੀਂ ਹੋਏਗਾ ? ਆਮਦਨ ਵਧੇਗੀ ਜਾਂ ਨਹੀਂ ਵਧੇਗੀ ? ਅਤੇ ਸਾਡੀ ਜ਼ਮੀਨ ਦਾ ਸਦਉਪਯੋਗ ਹੋਵੇ ਅਤੇ ਇਸ ਲਈ ਮੇਰੀ ਕਿਸਾਨਾਂ ਨੂੰ ਬੇਨਤੀ ਹੈ ਕਿ ਇਸ ਦਿਸ਼ਾ ਵਿੱਚ ਵੀ ਉਹ ਅੱਗੇ ਆਉਣ । ਅਤੇ ਸਹਿਕਾਰੀ ਅੰਦੋਲਨ ਕਰਨ ਵਾਲੇ ਮਿੱਤਰ ਇਸ ਵਿੱਚ ਵੀ ਅੱਗੇ ਵਧ ਸਕਣ । ਸਾਰੇ ਕਿਸਾਨ ਇਕੱਠੇ ਹੋ ਕੇ ਖੇਤ ਦੇ ਕਰੀਬ ਸੋਲਰ ਪੈਨਲ ਲਗਾਕੇ , ਇਕੱਠੇ ਮਿਲ ਕੇ ਬਿਜਲੀ ਦਾ ਉਤਪਾਦਨ ਕਰਨ ਅਤੇ ਇਸ ਕਾਰਨ ਕਿਸਾਨਾਂ ਦਾ ਜੋ ਪ੍ਰਮੁੱਖ ਖਰਚ ਹੈ ਪਾਣੀ ਅਤੇ ਬਿਜਲੀ , ਉਸ ਵਿੱਚੋਂ ਕਿਸਾਨ ਬਾਹਰ ਆ ਜਾਏਗਾ । ਤੁਸੀਂ ਸੋਚੋ ਕਿ ਕਿਸਾਨ ਦੇ ਜੀਵਨ ਵਿੱਚ ਕਿੰਨੀ ਤਬਦੀਲੀ ਆਏਗੀ ਅਤੇ ਇੱਕ ਗੱਲ ਮੈਂ ਬੇਨਤੀ ਪੂਰਬਕ ਕਹਾਂਗਾ ਕਿ ਅਸੀਂ ਬਾਹਰ ਦੀ ਤਰਫ਼ ਤਾਰ ਲਗਾ ਕੇ ਆਪਣੀ ਦੋ - ਤਿੰਨ ਮੀਟਰ ਜ਼ਮੀਨ ਬਰਬਾਦ ਕਰਦੇ ਹਾਂ । ਉੱਥੇ ਜੇਕਰ ਅਸੀਂ ਟਿੰਬਰ ਦੀ ਖੇਤੀ ਕਰੀਏ , ਲੱਕੜੀ ਦੀ ਖੇਤੀ ਕਰੀਏ ਅਤੇ ਇਮਾਰਤੀ ਲੱਕੜੀ ਦਾ ਉਤਪਾਦਨ ਕਰੀਏ ਤਾਂ ਭਾਰਤ ਸਰਕਾਰ ਨਵਾਂ ਕਾਨੂੰਨ ਲਿਆਉਣ ਦੀ ਦਿਸ਼ਾ ਵਿੱਚ ਵਿਚਾਰ ਕਰ ਰਹੀ ਹੈ ਕਿ ਜੋ ਕਿਸਾਨ ਆਪਣੇ ਖੇਤ ਦੇ ਕਿਨਾਰੇ ' ਤੇ ਇਸ ਤਰ੍ਹਾਂ ਦੀ ਇਮਾਰਤੀ ਲੱਕੜ ਦਾ ਉਤਪਾਦਨ ਕਰੇਗਾ , ਉਸ ਖੇਤ ਵਿੱਚ ਉਹ ਵੱਡੇ ਹੋ ਕੇ ਉਸ ਨੂੰ ਵੇਚਣ ਦਾ ਹੱਕ ਉਸ ਨੂੰ ਮਿਲੇਗਾ , ਸਰਕਾਰ ਦਾ ਜੰਗਲ ਖਾਤਾ ਕਿਸੇ ਵੀ ਪ੍ਰਕਾਰ ਨਾਲ ਉਸ ਨੂੰ ਪ੍ਰੇਸ਼ਾਨ ਨਾ ਕਰੇ ਅਤੇ ਕਿਸਾਨ ਦੀ ਤਾਕਤ ਵਧੇ ਅਜਿਹਾ ਕਾਨੂੰਨ ਲਿਆਉਣ ਦੀ ਦਿਸ਼ਾ ਵਿੱਚ ਇਹ ਸਰਕਾਰ ਕੰਮ ਕਰ ਰਹੀ ਹੈ । ਜ਼ਮੀਨ ਜੋ ਬਰਬਾਦ ਹੋ ਰਹੀ ਹੈ ਅਤੇ ਅੱਜ ਦੇਸ਼ ਇਮਾਰਤੀ ਲੱਕੜ ਵਿਦੇਸ਼ ਤੋਂ ਆਯਾਤ ਕਰਦਾ ਹੈ । ਸਾਡੇ ਦੇਸ਼ ਦਾ ਕਿਸਾਨ ਚਾਹੇ ਤਾਂ ਇਮਾਰਤੀ ਲੱਕੜ ਦੀ ਖੇਤੀ ਕਰਕੇ ਦੁਨੀਆ ਵਿੱਚੋਂ ਲਿਆਉਣ ਵਾਲੀ ਲੱਕੜ ਬੰਦ ਹੋ ਜਾਏ ਤਾਂ ਕਿਸਾਨ ਦੀ ਆਮਦਨ ਵਧੇਗੀ ਜਾਂ ਨਹੀਂ ਵਧੇਗੀ ? ਉਸ ਨਾਲ ਪਸ਼ੂਪਾਲਣ ।


    ਸਾਡੇ ਇੱਥੇ ਦੁਨੀਆ ਵਿੱਚ ਪ੍ਰਤੀ ਪਸ਼ੂ ਜਿੰਨਾ ਦੁੱਧ ਉਤਪਾਦਨ ਹੈ , ਸਾਡੇ ਇੱਥੇ ਬਹੁਤ ਘੱਟ ਹੈ । ਉਨ੍ਹਾਂ ਦਾ ਪਾਲਣ ਜਿਸ ਪ੍ਰਕਾਰ ਨਾਲ ਹੋਣਾ ਚਾਹੀਦਾ ਹੈ , ਉਨ੍ਹਾਂ ਨੂੰ ਬਿਮਾਰੀਆਂ ਤੋਂ ਬਚਾਉਣ ਦੀ ਵਿਵਸਥਾ ਹੋਣੀ ਚਾਹੀਦੀ ਹੈ । ਜਿਸ ਪ੍ਰਕਾਰ ਨਾਲ ਉਨ੍ਹਾਂ ਨੂੰ ਘਾਹ ਖੁਆਉਣਾ ਚਾਹੀਦਾ ਹੈ , ਉਹ ਸਾਡੀ ਪੁਰਾਣੀ ਰੀਤ ਅਨੁਸਾਰ ਜੋ ਖਾਏ ਉਹ ਖਾਏ , ਉਸ ਕਾਰਨ ਸਾਡੇ ਪਸ਼ੂ ਉਨ੍ਹਾਂ ਦੀ ਸ਼ਕਤੀ ਦੇ ਮੁਕਾਬਲੇ ਘੱਟ ਦੁੱਧ ਦੇ ਰਹੇ ਹਨ । ਅੱਜ ਕਿਸਾਨ ਕੀ ਕਰਦਾ ਹੈ ਜ਼ਿਆਦਾ ਦੁੱਧ ਉਤਪਾਦਨ ਕਰਨਾ ਹੋਵੇ ਤਾਂ ਦੋ ਦੇ ਬਜਾਏ ਚਾਰ ਪਸ਼ੂ ਰੱਖਦਾ ਹੈ , ਚਾਰ ਦੇ ਬਦਲੇ ਅੱਠ ਪਸ਼ੂ ਪਾਲੇ ਅਤੇ ਉਸ ਕਾਰਨ ਖਰਚਾ ਵਧਦਾ ਜਾਂਦਾ ਹੈ । ਉਸ ਦੀ ਬਜਾਏ ਦੋ ਪਸ਼ੂ ਕਿਵੇਂ ਜ਼ਿਆਦਾ ਦੁੱਧ ਦੇਣ ਉਸ ਤਰਫ਼ ਧਿਆਨ ਕੇਂਦਰਿਤ ਕਰੇ ਤਾਂ ਕਿਸਾਨ ਦੀ ਆਮਦਨ ਵਧ ਜਾਏਗੀ ਅਤੇ ਕਿਸਾਨ ਦੇ ਉੱਪਰ ਬੋਝ ਘੱਟ ਹੋ ਜਾਏਗਾ ਅਤੇ ਉਸ ਕਾਰਨ ਖਾਸ ਕਰਕੇ ਪਸ਼ੂ ਪਾਲਣ ਦਾ ਕੰਮ ਸਾਡੀਆਂ ਭੈਣਾਂ ਕਰਦੀਆਂ ਹਨ , ਉਨ੍ਹਾਂ ਦੀ ਉੱਤਮ ਟਰੇਨਿੰਗ ਹੋਵੇ ਉਸ ਦਿਸ਼ਾ ਵਿੱਚ ਕੰਮ ਕਰਨ ਦੀ ਦਿਸ਼ਾ ਵਿੱਚ ਅਸੀਂ ਅੱਗੇ ਵਧ ਰਹੇ ਹਾਂ ।


    ਇੱਕ ਪ੍ਰਕਾਰ ਨਾਲ ਕਿਸਾਨ ਸੁਰੱਖਿਅਤ ਬਣੇ , ਪਹਿਲੀ ਵਾਰ ਦੇਸ਼ ਵਿੱਚ ਪ੍ਰਧਾਨ ਮੰਤਰੀ ਫਸਲ ਬੀਮਾ ਯੋਜਨਾ , ਕ੍ਰਿਸ਼ੀ ਬੀਮਾ ਯੋਜਨਾ ਪਹਿਲੀ ਵਾਰ ਅਜਿਹੀ ਯੋਜਨਾ ਆਈ ਹੈ ਕਿ ਕੁਦਰਤ ਰੁੱ ਸ ਗਈ ਹੋਵੇ ਅਤੇ ਫਸਲ ਨਾ ਮਿਲੀ ਹੋਵੇ , ਤਾਂ ਵੀ ਬੀਮੇ ਦੇ ਪੈਸੇ ਮਿਲਣ ।


    ਪੱਕਣ ਤੋਂ ਬਾਅਦ ਜੇਕਰ ਖੇਤ ਵਿੱਚ ਮਾਲ ਪਿਆ ਹੋਵੇ ਅਤੇ ਜੇਕਰ ਪੰਦਰਾਂ ਦਿਨ ਵਿੱਚ ਬਾਰਿਸ਼ ਆਏ ਤਾਂ ਵੀ ਫਸਲ ਦੇ ਪੈਸੇ ਮਿਲਣ , ਇਸ ਪ੍ਰਕਾਰ ਦਾ ਫਸਲ ਬੀਮਾ ਪਹਿਲੀ ਵਾਰ ਹਿੰਦੁਸਤਾਨ ਵਿੱਚ ਭਾਰਤ ਸਰਕਾਰ ਲਿਆਈ ਹੈ । ਅਤੇ ਇੱਕ ਰੁਪਏ ਵਿੱਚ ਕਿਸਾਨ ਨੂੰ ਸਿਰਫ਼ ਦੋ ਪੈਸੇ ਹੀ ਦੇਣੇ ਹਨ । 98 ਪੈਸੇ ਦੀ ਜ਼ਿੰਮੇਵਾਰੀ ਕੇਂਦਰ ਅਤੇ ਰਾਜ ਸਰਕਾਰ ਮਿਲ ਕੇ ਉਠਾਉਂਦੀ ਹੈ , ਕਿਸਾਨ ਨੂੰ ਸਿਰਫ਼ ਦੋ ਪੈਸੇ ਦੀ ਹੀ ਜ਼ਿੰਮੇਵਾਰੀ ਉਠਾਉਣੀ ਹੈ । ਇੱਕ ਰੁਪਏ ਦੇ ਸਾਹਮਣੇ ਦੋ ਪੈਸੇ , ਇੰਨਾ ਵੱਡਾ ਕੰਮ ਦਿੱਲੀ ਵਿੱਚ ਤੁਸੀਂ ਕਿਸਾਨਾਂ ਨੂੰ ਪ੍ਰੇਮ ਕਰਦੀ ਸਰਕਾਰ ਬਿਠਾਈ ਹੈ , ਉਸ ਕਾਰਨ ਸੰਭਵ ਹੋਇਆ ਹੈ । ਅਤੇ ਅੱਜ ਕਿਸਾਨ ਉਸ ਦਾ ਲਾਭ ਵੀ ਲੈ ਰਿਹਾ ਹੈ ।


    ਕਿਸਾਨ ਫਸਲ ਬੀਮੇ ਦੀ ਤਰਫ਼ ਵਧ ਰਹੇ ਹਨ । ਜਿਸਨੂੰ ਗਲਤ ਕਰਨ ਦੀ ਆਦਤ ਹੁੰਦੀ ਹੈ ਉਸ ਨੂੰ ਟਾਈਮ ਲੱਗੇਗਾ ਪਰ ਮੈਨੂੰ ਪਤਾ ਹੈ ਕਿ ਉਨ੍ਹਾਂ ਨੂੰ ਲੱਗੇਗਾ ਕਿ ਗਲਤ ਕਰਨ ਦੇ ਬਾਵਜੂਦ ਵੀ ਸਾਨੂੰ ਫਾਇਦਾ ਮਿਲ ਰਿਹਾ ਹੈ , ਚੰਗੀ ਤਰ੍ਹਾਂ ਨਾਲ ਜੀ ਸਕਦੇ ਹਨ ਤਾਂ ਗਲਤ ਕਰਨ ਵਾਲਾ ਆਦਮੀ ਦੂਜੀ ਤਰਫ਼ ਹੋ ਜਾਏਗਾ ਅਤੇ ਸਹੀ ਕਰਨ ਵਾਲਿਆਂ ਨੂੰ ਭਰਪੂਰ ਲਾਭ ਹੋਏਗਾ ਅਜਿਹੀ ਇਹ ਪ੍ਰਧਾਨ ਮੰਤਰੀ ਫਸਲ ਬੀਮਾ ਯੋਜਨਾ ਹੈ ।


    ਸਾਡੇ ਦੇਸ਼ ਵਿੱਚ ਖੇਤੀ ਤਾਂ ਹੁੰਦੀ ਹੈ ਪਰ ਉਸ ਦੇ ਬਾਵਜੂਦ ਲੱਖਾਂ ਕਰੋੜਾਂ ਦੇ ਫਲ ਫਰੂਟ ਬਰਬਾਦ ਹੋ ਜਾਂਦੇ ਹਨ । ਅਸੀਂ ਇੱਕ ਪ੍ਰਧਾਨ ਮੰਤਰੀ ਕਿਸਾਨ ਸੰਪਦਾ ਯੋਜਨਾ ਬਣਾਈ ਹੈ । ਇਸ ਪ੍ਰਧਾਨ ਮੰਤਰੀ ਕਿਸਾਨ ਸੰਪਦਾ ਯੋਜਨਾ ਤਹਿਤ ਉਤਪਾਦਿਤ ਹੋਏ ਮਾਲ ਦਾ ਵੈਲਯੂ ਐਡੀਸ਼ਨ , ਉਸ ਦਾ ਮੁੱਲ ਵਾਧਾ , ਕੱਚਾ ਅੰਬ ਵੇਚੋ ਤਾਂ ਘੱਟ ਰੁਪਏ ਮਿਲਣਗੇ , ਪੱਕੇ ਅੰਬ ਵੇਚੋ ਤਾਂ ਜ਼ਿਆਦਾ ਪੈਸੇ ਮਿਲਣਗੇ ਇਹ ਮੁੱਲ ਵਾਧਾ ਹੋਇਆ । ਕੱਚੇ ਅੰਬ ਦਾ ਅਚਾਰ ਬਣਾ ਕੇ ਵੇਚੋ ਤਾਂ ਹੋਰ ਪੈਸੇ ਮਿਲਣਗੇ ਅਤੇ ਅਚਾਰ ਵੀ ਚੰਗੀ ਤਰ੍ਹਾਂ ਨਾਲ ਪੈਕ ਕਰਕੇ ਅਤੇ ਐਡਵਰਟਾਇਜ਼ ਕਰਕੇ ਵੇਚੋ ਤਾਂ ਜ਼ਿਆਦਾ ਪੈਸੇ ਮਿਲਣਗੇ ਇਹ ਉਸਦਾ ਮੁੱਲ ਵਾਧਾ ਹੋਇਆ । ਹਰੀ ਮਿਰਚ ਵੇਚੋ ਤਾਂ ਸਸਤੀ ਮਿਲੇਗੀ , ਲਾਲ ਹੋਵੇ ਤਾਂ ਮਹਿੰਗੀ ਹੋਵੇਗੀ ਅਤੇ ਪਾਊਡਰ ਬਣਾਓ ਤਾਂ ਹੋਰ ਜ਼ਿਆਦਾ ਭਾਅ ਵਧੇਗਾ । ਜਿਵੇਂ ਮੁੱਲ ਵਾਧਾ ਹੁੰਦਾ ਹੈ ਤਾਂ ਕਿਸਾਨਾਂ ਨੂੰ ਲਾਭ ਹੁੰਦਾ ਹੈ । ਦੁੱਧ ਵੇਚੋ ਤਾਂ ਘੱਟ ਪੈਸੇ ਮਿਲਣਗੇ , ਖੋਆ ਬਣਾ ਕੇ ਵੇਚੋ ਤਾਂ ਜ਼ਿਆਦਾ ਪੈਸੇ ਮਿਲਣਗੇ ਉਸ ਵਿੱਚ ਵੀ ਪੇੜੇ ਬਣਾ ਕੇ ਵੇਚੋ ਤਾਂ ਹੋਰ ਜ਼ਿਆਦਾ ਪੈਸੇ ਮਿਲਣਗੇ । ਸਰਕਾਰ ਨੇ ਕਿਸਾਨਾਂ ਨੂੰ ਮੁੱਲ ਵਾਧੇ ਦੇ ਰਸਤੇ ' ਤੇ ਲੈ ਜਾਣ ਲਈ ਪ੍ਰਧਾਨ ਮੰਤਰੀ ਕ੍ਰਿਸ਼ੀ ਸੰਪਦਾ ਯੋਜਨਾ ਬਣਾਈ ਹੈ । ਵੱਡੇ ਪੈਮਾਨੇ ' ਤੇ ਫੂਡ ਪਾਰਕ ਬਣਾਉਣ ਦੀ ਯੋਜਨਾ ਬਣਾਈ ਹੈ । ਇਸ ਨਵੰਬਰ ਮਹੀਨੇ ਵਿੱਚ ਪੂਰੀ ਦੁਨੀਆ ਦੀਆਂ ਕੰਪਨੀਆਂ ਨੂੰ ਬੁਲਾ ਕੇ ਫੂਡ ਪ੍ਰੋਸੈਸਿੰਗ ਲਈ ਕਿਸਾਨ ਜੋ ਉਤਪਾਦਨ ਕਰਦੇ ਹਨ ਉਸ ਦੇ ਮੁੱਲ ਵਾਧੇ ਲਈ ਦੁਨੀਆ ਦੀਆਂ ਕੰਪਨੀਆਂ ਉਨ੍ਹਾਂ ਦਾ ਹੱਥ ਫੜਨ , ਉਨ੍ਹਾਂ ਦੀਆਂ ਉਂਗਲੀਆਂ ਫੜ ਕੇ ਅੱਗੇ ਲੈ ਜਾਣ ਅਤੇ ਉਸ ਲਈ ਭਾਰਤ ਸਰਕਾਰ ਹਿੰਦੁਸਤਾਨ ਦੇ ਕਿਸਾਨ ਅੱਗੇ ਆਉਣ , ਉਨ੍ਹਾਂ ਨੂੰ ਪ੍ਰੋਤਸਾਹਿਤ ਕਰਨ ਲਈ ਪ੍ਰਧਾਨ ਮੰਤਰੀ ਕਿਸਾਨ ਸੰਪਦਾ ਯੋਜਨਾ ਜਿਸ ਵਿੱਚ ਹਜ਼ਾਰਾਂ ਕਰੋੜ ਦਾ ਬਜਟ ਦੇਣ ਦਾ ਇਸ ਸਰਕਾਰ ਨੇ ਤੈਅ ਕੀਤਾ ਹੈ ।


    ਭਾਈਓ - ਭੈਣੋਂ ਗੁਜਰਾਤ ਦਾ ਪਿੰਡ ਖੁਸ਼ਹਾਲ ਬਣੇ , ਗੁਜਰਾਤ ਦਾ ਕਿਸਾਨ ਖੁਸ਼ਹਾਲ ਬਣੇ , ਦੇਸ਼ ਦੇ ਕਿਸਾਨਾਂ ਨੂੰ ਇਸ ਯੋਜਨਾ ਦਾ ਲਾਭ ਮਿਲੇ , ਦੇਸ਼ ਦਾ ਕਿਸਾਨ ਖੁਸ਼ਹਾਲ ਹੋਵੇ ਅਤੇ ਦੇਸ਼ ਦੇ ਗ੍ਰਾਮੀਣ ਜੀਵਨ ਵਿੱਚ ਇੱਕ ਆਰਥਿਕ ਕ੍ਰਾਂਤੀ ਦਾ ਵਾਤਾਵਰਣ ਬਣਾਉਣ ਦੀ ਦਿਸ਼ਾ ਵਿੱਚ ਅਨੇਕ ਕੰਮਾਂ ਨੂੰ ਲੈ ਕੇ ਅੱਜ ਜਦੋਂ ਭਾਰਤ ਸਰਕਾਰ ਅੱਗੇ ਵਧ ਰਹੀ ਹੈ ਤਾਂ ਅਮਰੇਲੀ ਜ਼ਿਲ੍ਹੇ ਨੇ ਸਹਿਕਾਰੀ ਖੇਤਰ ਤਹਿਤ ਚਿੱਟੀ ਕ੍ਰਾਂਤੀ , ਸ਼ਹਿਦ ਕ੍ਰਾਂਤੀ , ਨੀਲੀ ਕ੍ਰਾਂਤੀ , ਏਪੀਐੱਮਸੀ , ਡੇਅਰੀ ਇੰਜਨੀਅਰਿੰਗ ਅਨੇਕ ਪ੍ਰਾਜੈਕਟਾਂ ਨੂੰ ਹੱਥ ਵਿੱਚ ਜਦੋਂ ਲਿਆ ਹੈ ਤਾਂ ਭਾਰਤ ਸਰਕਾਰ ਹਮੇਸ਼ਾ ਤੁਹਾਡੇ ਨਾਲ ਰਹੇਗੀ , ਤੁਸੀਂ ਅੱਗੇ ਵਧੋਗੇ ਤਾਂ ਭਾਰਤ ਸਰਕਾਰ ਨੂੰ ਹਮੇਸ਼ਾ ਆਪਣੇ ਨਾਲ ਦੇਖੋਗੇ ਅਜਿਹੀ ਇਸ ਭਾਰਤ ਸਰਕਾਰ ਦੀ ਨੀਤੀ ਹੈ ਅਤੇ ਉਸ ਦਾ ਲਾਭ ਹਿੰਦੁਸਤਾਨ ਦਾ ਕੋਈ ਵੀ ਜ਼ਿਲ੍ਹਾ ਉਠਾ ਸਕਦਾ ਹੈ । ਕੋਈ ਵੀ ਸਹਿਕਾਰੀ ਜ਼ਿਲ੍ਹਾ ਉਠਾ ਸਕਦਾ ਹੈ । ਅਮਰੇਲੀ ਉਸ ਦਾ ਭਰਪੂਰ ਲਾਭ ਉਠਾਏ , ਗੁਜਰਾਤ ਦੇ ਜ਼ਿਲ੍ਹੇ ਭਰਪੂਰ ਲਾਭ ਉਠਾਉਣ , ਮੇਰੀਆਂ ਤੁਹਾਨੂੰ ਸਾਰਿਆਂ ਨੂੰ ਬਹੁਤ ਸ਼ੁਭਕਾਮਨਾਵਾਂ ਹਨ ।


    ਬਹੁਤ ਬਹੁਤ ਧੰਨਵਾਦ ਮਿੱਤਰੋ ।


    

    
    (Release ID: 1503606) Visitor Counter : 2