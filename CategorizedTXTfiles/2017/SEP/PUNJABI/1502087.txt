      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਕੇਂਦਰ ਨੇ ਰਾਜਾਂ ਨੂੰ ਅਸਰਦਾਰ ਅਤੇ ਪੀ ਪੀ ਪੀ ਅਧਾਰਤ ਸਮਾਰਟ ਸਿਟੀ ਪ੍ਰੋਜੈਕਟਾਂ ‘ਤੇ ਧਿਆਨ ਕੇਂਦਰਿਤ ਕਰਨ ਲਈ ਕਿਹਾ ਹੁਣ ਤੱਕ 32 ਹਜ਼ਾਰ ਕਰੋੜ ਰੁਪਏ ਦੇ ਪੀ ਪੀ ਪੀ ਪ੍ਰੋਜੈਕਟਾਂ ਦੀ ਸ਼ਨਾਖ਼ਤ; 31 ਹਜ਼ਾਰ ਕਰੋੜ ਰੁਪਏ ਦੇ ਹੋਰ 261 ਪ੍ਰਭਾਵਸ਼ਾਲੀ ਪ੍ਰੋਜੈਕਟ
      Posted On: 06 SEP 2017 5:28PM by PIB Chandigarh


    Centre asks States to focus on impactful and PPP based smart city projects

    
    Rs.32,000 cr worth PPP projects identified so far; 261 impactful projects worth another Rs.31,000 cr


    ਕੇਂਦਰ ਨੇ ਰਾਜਾਂ ਨੂੰ ਅਸਰਦਾਰ ਅਤੇ ਪੀ ਪੀ ਪੀ ਅਧਾਰਤ ਸਮਾਰਟ ਸਿਟੀ ਪ੍ਰੋਜੈਕਟਾਂ ‘ ਤੇ ਧਿਆਨ ਕੇਂਦਰਿਤ ਕਰਨ ਲਈ ਕਿਹਾ


    ਹੁਣ ਤੱਕ 32 ਹਜ਼ਾਰ ਕਰੋੜ ਰੁਪਏ ਦੇ ਪੀ ਪੀ ਪੀ ਪ੍ਰੋਜੈਕਟਾਂ ਦੀ ਸ਼ਨਾਖ਼ਤ ; 31 ਹਜ਼ਾਰ ਕਰੋੜ ਰੁਪਏ ਦੇ ਹੋਰ 261 ਪ੍ਰਭਾਵਸ਼ਾਲੀ ਪ੍ਰੋਜੈਕਟ


    ਕੇਂਦਰ ਸਰਕਾਰ ਨੇ ਰਾਜਾਂ ਨੂੰ ਉਨ੍ਹਾਂ ਸਮਾਰਟ ਸਿਟੀ ਪ੍ਰੋਜੈਕਟਾਂ ਨੂੰ ਛੇਤੀ ਲਾਗੂ ਕਰਨ ‘ ਤੇ ਧਿਆਨ ਦੇਣ ਲਈ ਕਿਹਾ ਹੈ ਜਿਨ੍ਹਾਂ ਦਾ , ਸ਼ਨਾਖਤ ਕੀਤੇ ਗਏ ਸਮਾਰਟ ਸਿਟੀਜ਼ ਦੇ ਨਾਗਰਿਕਾਂ ਦੇ ਜੀਵਨ ਉੱਤੇ ਸਿੱਧਾ ਅਤੇ ਪਰਿਵਰਤਨਸ਼ੀਲ ਪ੍ਰਭਾਵ ਪੈਂਦਾ ਹੈ। ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ ਪਿਛਲੇ ਮਹੀਨੇ ਦੀ 30 ਤਰੀਕ ਨੂੰ ਪ੍ਰਗਤੀ ( PRAGATI ) ਦੌਰਾਨ ਸਮਾਰਟ ਸਿਟੀ ਮਿਸ਼ਨ ਦੀ ਸਮੀਖਿਆ ਕਰਨ ਤੋਂ ਬਾਅਦ ਸ਼੍ਰੀ ਦੁਰਗਾ ਸ਼ੰਕਰ ਮਿਸ਼ਰਾ , ਸਕੱਤਰ (ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ) ਨੇ ਅਗਲੇ ਦਿਨ ਸਾਰੇ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਮੁੱਖ ਸਕੱਤਰਾਂ ਨੂੰ ਇਸ ਬਾਰੇ ਲਿਖਿਆ।


    ਸ਼੍ਰੀ ਮਿਸ਼ਰਾ ਨੇ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਅਪੀਲ ਕੀਤੀ ਹੈ ਕਿ ਇਸ ਸਾਲ ਨਵੰਬਰ ਤੱਕ ਉਨ੍ਹਾਂ 60 ਸ਼ਹਿਰਾਂ ਵਿੱਚ 261 ਪ੍ਰਭਾਵਸ਼ਾਲੀ ਸਮਾਰਟ ਸਿਟੀ ਪ੍ਰੋਜੈਕਟਾਂ ਦਾ ਕੰਮ ਸ਼ੁਰੂ ਕਰਨਾ ਯਕੀਨੀ ਬਣਾਇਆ ਜਾਵੇ ਜਿਨ੍ਹਾਂ ਬਾਰੇ ਜਨਵਰੀ-ਸਤੰਬਰ , 2016 ਦੌਰਾਨ ਐਲਾਨ ਕੀਤਾ ਗਿਆ ਸੀ। ਸ਼ਨਾਖਤ ਕੀਤੇ ਗਏ ਇਨ੍ਹਾਂ ਪ੍ਰੋਜੈਕਟਾਂ ‘ ਤੇ 31 , 112 ਕਰੋੜ ਰੁਪਏ ਨਿਵੇਸ਼ ਕੀਤੇ ਜਾਣੇ ਹਨ। ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਵੀ 32 , 410 ਕਰੋੜ ਰੁਪਏ ਦੇ ਨਿਵੇਸ਼ ਵਾਲੇ 370 ਪੀ ਪੀ ਪੀ ਪ੍ਰੋਜੈਕਟਾਂ ਦਾ ਕੰਮ ਤੇਜ਼ ਕਰਨ ਲਈ ਕਿਹਾ ਗਿਆ ਹੈ। ਪਹਿਲੇ ਪੜਾਅ ਵਿੱਚ ਮੁਲਕ ਭਰ ਵਿੱਚੋਂ 20 ਸਮਾਰਟ ਸ਼ਹਿਰਾਂ ਦੋ ਪ੍ਰਭਾਵਸ਼ਾਲੀ ਪ੍ਰੋਜੈਕਟਾਂ ਦੀ ਸੂਚੀ ਬਣਾਈ ਗਈ ਹੈ ਜਿਨ੍ਹਾਂ ਵਿੱਚ ਲੁਧਿਆਣਾ (ਪੰਜਾਬ) , ਧਰਮਸ਼ਾਲਾ (ਹਿਮਾਚਲ ਪ੍ਰਦੇਸ਼) , ਫਰੀਦਾਬਾਦ (ਹਰਿਆਣਾ) , ਅਤੇ ਚੰਡੀਗੜ੍ਹ ਆਦਿ ਵੀ ਸ਼ਾਮਲ ਹਨ।


    ਕੁਝ ਪ੍ਰਮੁੱਖ ਪੀ ਪੀ ਪੀ ਸਮਾਰਟ ਪ੍ਰੋਜੈਕਟ ਇਸ ਪ੍ਰਕਾਰ ਹਨ : ਭੁਵਨੇਸ਼ਵਰ (ਕਿਫ਼ਾਇਤੀ ਰਿਹਾਇਸ਼-840 ਕਰੋੜ ਰੁਪਏ) , ਰਾਏਪੁਰ (ਗੰਜ ਮੰਡੀ ਵਿਖੇ ਸ਼ਹਿਰੀ ਪਲਾਜ਼ਾ-983 ਕਰੋੜ ਰੁਪਏ) , ਬਿਲਾਸਪੁਰ (ਮਾਰਕੀਟ ਵਿਕਾਸ-12241 ਕਰੋੜ ਰੁਪਏ) , ਅੰਮ੍ਰਿਤਸਰ (ਅਰਬਨ ਸਪੇਸ ਵਿਕਾਸ-1028 ਕਰੋੜ ਰੁਪਏ) , ਕੋਇੰਬਾਟੂਰ (ਵਾਟਰ ਸਪਲਾਈ-557 ਕਰੋੜ ਰੁਪਏ) , ਵਾਰੰਗਲ , ਤੇਲੰਗਾਨਾ (ਬੱਸ ਅੱਡਾ-611 ਕਰੋੜ ਰੁਪਏ) , ਸ਼ਿਮਲਾ (ਸੈਰ-ਸਪਾਟਾ ਅਤੇ ਮਨੋਰੰਜਨ ਲਈ ਬੁਨਿਆਦੀ ਢਾਂਚਾ-898 ਕਰੋੜ ਰੁਪਏ) , ਅਲੀਗੜ੍ਹ (ਸਮਾਰਟ ਮਲਟੀ ਲੈਵਲ ਪਾਰਕਿੰਗ-289 ਕਰੋੜ ਰੁਪਏ) , ਬੈਂਗਲੁਰੂ (ਸੈਰ-ਸਪਾਟਾ ਅਤੇ ਮਨੋਰੰਜਨ ਲਈ ਬੁਨਿਆਦੀ ਢਾਂਚਾ-234 ਕਰੋੜ ਰੁਪਏ) ਅਤੇ ਪੂਣੇ (ਬਿਜਲੀ ਸੰਚਾਲਿਤ ਬੱਸਾਂ-170 ਕਰੋੜ ਰੁਪਏ) ।


    ***********

    
    
    (Release ID: 1502087) Visitor Counter : 6