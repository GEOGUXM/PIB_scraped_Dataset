      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਰਾਸ਼ਟਰੀ ਪੌਸ਼ਟਿਕਤਾ ਸਪਤਾਹ ਦੌਰਾਨ ਨਵਜਾਤ ਬਾਲਾਂ ਅਤੇ ਬਾਲਕਾਂ ਲਈ ਸਰਵੋਤਮ ਖੁਰਾਕ ਪੱਧਤੀਆਂ ‘ਤੇ ਫ਼ੋਕਸ (ਧਿਆਨ ਕੇਂਦਰਿਤ)
      Posted On: 01 SEP 2017 10:30AM by PIB Chandigarh


    Focus on ‘Optimal Infant & Young Child feeding Practices’ during National Nutrition Week


    ਰਾਸ਼ਟਰੀ ਪੌਸ਼ਟਿਕਤਾ ਸਪਤਾਹ ਦੌਰਾਨ ਨਵਜਾਤ ਬਾਲਾਂ ਅਤੇ ਬਾਲਕਾਂ ਲਈ ਸਰਵੋਤਮ ਖੁਰਾਕ ਪੱਧਤੀਆਂ ‘ਤੇ ਫ਼ੋਕਸ (ਧਿਆਨ ਕੇਂਦਰਿਤ)


    ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ 1 ਸਤੰਬਰ ਤੋਂ 7 ਸਤੰਬਰ 2017 ਤੱਕ ਰਾਸ਼ਟਰੀ ਪੌਸ਼ਟਿਕਤਾ ਸਪਤਾਹ ਮਨਾ ਰਿਹਾ ਹੈ। ਇਸ ਸਾਲ ਦੇ ਰਾਸ਼ਟਰੀ ਪੌਸ਼ਟਿਕਤਾ ਸਪਤਾਹ ਦਾ ਵਿਸ਼ਾ ਹੈ ‘‘ਨਵਜਾਤ ਬਾਲਾਂ ਅਤੇ ਬਾਲਕਾਂ ਲਈ ਸਰਵੋਤਮ ਖ਼ੁਰਾਕ ਪੱਧਤੀਆਂ : ਬਿਹਤਰ ਬਾਲ ਸਿਹਤ।’’ ਇਸ ਦੌਰਾਨ ਬੱਚਿਆਂ ਦੀ ਸਿਹਤ, ਵਿਕਾਸ, ਸੰਭਾਲ ਅਤੇ ਭਲਾਈ ਵਾਸਤੇ ਉਚਿਤ ਖ਼ੁਰਾਕ ਦੀ ਮਹੱਤਤਾ ਬਾਰੇ ਲੋਕਾਂ ਵਿੱਚ ਜਾਗਰੂਕਤਾ ਲਿਆਉਣ ਲਈ ਮੁਹਿੰਮ ਚਲਾਈ ਜਾਏਗੀ।


    ਨਵਜਾਤ ਬਾਲਾਂ ਅਤੇ ਬਾਲਕਾਂ ਲਈ ਸਰਵੋਤਮ ਖ਼ੁਰਾਕ ਪੱਧਤੀਆਂ ਦੀ ਗਤੀਸ਼ੀਲਤਾ ਲਈ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ( MoHFW) ਨੇ ਦੇਸ਼ ਵਿੱਚ ਦੁੱਧ ਚੁੰਘਾਉਣ ਅਤੇ ਇਸ ਦੀਆਂ ਉਚਿਤ ਪੱਧਤੀਆਂ ਵਿੱਚ ਸੁਧਾਰ ਲਿਆਉਣ ਲਈ ‘‘ਮਾਂ-ਮਾਵਾਂ, ਨਿਰੋਲ ਸਨੇਹ’’ ਪ੍ਰੋਗਰਾਮ ਸ਼ੁਰੂ ਕੀਤਾ ਹੈ। ਜ਼ਿਲ੍ਹਾ ਅਤੇ ਬਲਾਕ ਪੱਧਰ ਦੇ ਪ੍ਰੋਗਰਾਮ ਮੈਨੇਜਰਾਂ, ਡਾਕਟਰਾਂ (ਮੈਡੀਕਲ ਅਫ਼ਸਰਾਂ), ਸਟਾਫ਼ ਨਰਸਾਂ (ਐੱਸਐੱਨਜ਼) ਅਤੇ ਏਐੱਨਐੱਮਜ਼ ਸਮੇਤ ਕਰੀਬ 3.7 ਲੱਖ ਆਸ਼ਾ ( ASHAS ) ਅਤੇ 82,000 ਦੇ ਕਰੀਬ ਹੈਲਥ ਵਰਕਰਾਂ ਨੂੰ ਮਾਂ ਪ੍ਰੋਗਰਾਮ ਅਧੀਨ ਦੁੱਧ ਚੁੰਘਾਉਣ ਸਬੰਧੀ ਵਿਕਾਸ ਕਾਰਜ ਨੀਤੀਆਂ ਲਈ ਲਗਾਇਆ ਗਿਆ ਹੈ ਅਤੇ 23,000 ਤੋਂ ਵੱਧ ਸਿਹਤ ਸਹੂਲਤ ਅਮਲੇ (ਮੈਡੀਕਲ ਅਫ਼ਸਰਾਂ, ਸਟਾਫ਼ ਨਰਸਾਂ ਅਤੇ ਏਐੱਨਐੱਮਜ਼) ਨੂੰ ਨਵਜਾਤ ਬਾਲਾਂ ਅਤੇ ਬਾਲਕਾਂ ਲਈ ਸਰਵੋਤਮ ਖ਼ੁਰਾਕ ਪੱਧਤੀਆਂ ( IYCF ) ਦੀ ਸਿਖਲਾਈ ਦਿੱਤੀ ਗਈ ਹੈ। ਇਸ ਦੇ ਨਾਲ ਹੀ ਉੱਚਿਤ ਦੁੱਧ ਚੁੰਘਾਉਣ ਸਬੰਧੀ ਪੱਧਤੀਆਂ ਦੀ ਮਹੱਤਤਾ ਬਾਰੇ ਮਾਵਾਂ ਨੂੰ ਗੰਭੀਰਤਾ ਨਾਲ ਜਾਗਰੂਕ ਕਰਨ ਲਈ ਪਿੰਡ ਪੱਧਰ ਤੇ ਆਸ਼ਾ ( ASHA ) ਵਰਕਰਾਂ ਵੱਲੋਂ 1.49 ਲੱਖ ਮਾਵਾਂ ਦੀਆਂ ਮੀਟਿੰਗਾਂ ਕਰਵਾਈਆਂ ਗਈਆਂ ਹਨ।


    *******


    

    
    (Release ID: 1501586) Visitor Counter : 2