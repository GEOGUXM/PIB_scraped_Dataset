      गृह मंत्रालय

      केंद्रीय गृह मंत्री जम्मू कश्मीर की चार दिन की यात्रा पर श्रीनगर पहुँचे
      
      
      
      श्री राजनाथ सिंह ने अधिकारियों से कहा कि वे प्रधानमंत्री विकास पैकेज के कार्यान्वयन के लिए समयबद्ध तरीके से कार्य करें- ‘इससे राज्य के लोगों को रोजगार मिलेगा
      
      विभिन्न संगठनो के 24 प्रतिनिधि मंडल गृह मंत्री से मिले और अपनी समस्याओं के समाधान का अनुरोध किया

      Posted On: 09 SEP 2017 7:50PM by PIB Delhi
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
केन्द्रीय गृह मन्त्री श्री राजनाथ सिंह आज जम्मू एवं कश्मीर की चार दिन की यात्रा पर श्रीनगर पहुँचे। राज्य के उपमुख्यमन्त्री डा. निर्मल कुमार सिंह, वरिष्ठ मन्त्री श्री अब्दुल रहमान वीरी और राज्य सरकार के वरिष्ठ अधिकारियों ने हवाई अड्डे पर उनकी अगवानी की।                                                                                                                                                                                                                           
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
श्रीनगर रवाना होने से पहले श्री राजनाथ सिंह ने एक ट्वीट में कहा कि ‘मैं यहां खुले मन से आया हूँ, मैं उस हर व्यक्ति से मिलने का इच्छुक हूँ जो जम्मू एवं कश्मीर की समस्याओं के हल में हमारी मदद कर सकते है’।                                                                                                                                                                                                                                                                             
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
पहुँचने के तुरन्त बाद केन्द्रीय गृह मन्त्री ने राज्य की मुख्यमन्त्री सुश्री महबूबा मुफ्ती के साथ लगभग एक घण्टे चर्चा की। श्री राजनाथ सिंह ने बाद में मुख्यमन्त्री के साथ जम्मू एवं कश्मीर के लिए मुहैय्या कराये गए प्रधानमन्त्री विकास पैकेज के क्रियान्वयन की स्थिति की भी समीक्षा की। इस अवसर पर उपमुख्यमन्त्री डा. निर्मल कुमार सिंह, केन्द्रीय गृह सचिव श्री राजीव गाबा, जम्मू एवं कश्मीर के मुख्य सचिव बी.बी.व्यास और गृह मन्त्रालय तथा राज्य सरकार के वरिष्ठ अधिकारी भी शामिल थे।
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
गृह मन्त्री ने अधिकारियों से कहा कि वे समयबद्ध तरीके से प्रधानमन्त्री विकास पैकेज को लागू करें, इससे जम्मू एवं कश्मीर के लागों के लिए रोजगार के अवसर प्राप्त होंगे।                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
प्रधानमन्त्री श्री नरेन्द्र मोदी ने 07 नवम्बर, 2017 को जम्मू एवं कश्मीर के लिए 80,068 करोड़ रूपये का पैकेज प्रदान किया था। इसके तहत 63 परियोजनाओं को कवर किया जाना है। केन्द्र सरकार ने अब तक विभिन्न परियोजनाओ के लिए 63,000 करोड़ रुपये की राशि स्वीकृत कर दी है। जो इस पैकेज की पूर्ण राशि का 78 प्रतिशत है। अब 22,000 करोड़ रूपये की राशि जारी की जानी है।                                                                                                                         
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
प्रधानमन्त्री विकास पैकेज 2015 के दो साल बाद 63 में से पाँच परियोजनाए पूरी कर दी गई है। इन में प्रतिष्ठित चेनानी-नशरी सुरंग का कार्य भी शामिल है। इस पर 781 करोड़ रुपये की लागत आई है। राष्ट्रीय राजमार्ग एनएच-1ए पर जम्मू उधमपुर सेक्शन की चार लेन का कार्य लगभग पूरा हो चुका है।                                                                                                                                                                                                     
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
***                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
वीके/पीकेए/सीएल-3711                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                       
    
    
    (Release ID: 1502267) Visitor Counter : 5