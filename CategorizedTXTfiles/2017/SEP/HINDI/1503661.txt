      प्रधानमंत्री कार्यालय

      प्रधानमंत्री वाराणसी का दौरा करेंगे, कई विकास परियोजनाओं की शुरूआत करेंगे
      Posted On: 21 SEP 2017 3:55PM by PIB Delhi


    प्रधानमंत्री श्री नरेन्द्र मोदी 22 और 23 सितंबर को अपने संसदीय क्षेत्र वाराणसी का दौरा करेंगे।


    इस अवधि में प्रधानमंत्री के कार्यक्रमों में विविध रुप से बुनियादी सुविधाएं, रेलवे, वस्त्र, वित्तीय समावेश, पर्यावरण और स्वच्छता, पशुपालन, संस्कृति और आध्यात्मिकता शामिल है।


    प्रधानमंत्री बाड़ा लालपुर में देश को दीनदयाल हस्तकला संकुल- हस्तशिल्प के लिए एक व्यापार सुविधा केंद्र समर्पित करेंगे। वह संक्षिप्त रुप से संकुल में सुविधाओं का निरीक्षण करेंगे। श्री नरेन्द्र मोदी एक वीडियो लिंक के माध्यम से महामना एक्सप्रेस को झंडी दिखायेंगे। यह ट्रेन वाराणसी को गुजरात में सूरत और वडोदरा के साथ जोड़ेगी।


    इसी स्थान पर, प्रधानमंत्री शहर में विभिन्न विकास कार्यों की आधारशीला की पट्टिकाओं को रखेंगे और शहर को विभिन्न विकास कार्य समर्पित करेंगे। प्रधानमंत्री उत्कर्ष बैंक की बैंकिंग सेवाओं का उद्घाटन करेंगे, और बैंक के मुख्यालय की इमारत की आधारशिला के लिए एक पट्टिका का भी अनावरण करेंगे। उत्कर्ष बैंक को माइक्रो फाइनेंस के क्षेत्र में विशेषज्ञता हासिल है।


    प्रधानमंत्री एक वीडियो लिंक के माध्यम से वाराणसी के लोगों को एक जल एम्बुलेंस सेवा और एक जल शव वाहन सेवा भी समर्पित करेंगे।


    22 सितंबर की शाम को, प्रधानमंत्री वाराणसी के ऐतिहासिक तुलसी मानस मंदिर का दर्शन करेंगे। वे "रामायण" पर डाक टिकट जारी करेंगे। बाद में, वे शहर के दुर्गा माता मंदिर का दर्शन करेंगे।


    23 सितंबर को, प्रधानमंत्री संक्षिप्त रूप से शहंशाहपुर गांव में एक स्वच्छता संबंधी कार्यक्रम में हिस्सा लेंगे। इसके बाद वे एक पशुधन आरोग्य मेला जाएंगे। प्रधानमंत्री, ग्रामीण और शहरी क्षेत्रों में प्रधानमंत्री आवास योजना के लाभार्थियों को प्रमाण पत्र वितरित करेंगे, और सभा को संबोधित करेंगे।


    *****


    अतुल तिवारी/शाहबाज हसीबी/बाल्‍मीकि महतो/अभय कुमार

    
    
    (Release ID: 1503661) Visitor Counter : 15