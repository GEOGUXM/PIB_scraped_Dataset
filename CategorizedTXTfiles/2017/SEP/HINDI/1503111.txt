      संस्‍कृति मंत्रालय

      डा. महेश शर्मा ने नोएडा में ‘स्वच्छता ही सेवा अभियान’ में भाग लिया
      संस्कृति मंत्रालय का चौथा स्वच्छता पखवाड़ा 16 से 30 सितम्बर, 2017 के दौरान मनाया जा रहा है
      Posted On: 17 SEP 2017 8:12PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
संस्कृति राज्य मंत्री (स्वतंत्र प्रभार) व पर्यावरण, वन एवं जलवायु परिवर्तन राज्यमंत्री डा. महेश शर्मा ने ‘स्वच्छता ही सेवा’ अभियान में भाग लिया व संस्कृति मंत्रालय एवं इसके 43 संगठनों द्वारा मनाए जा रहे चौथे ‘स्वच्छता पखवाड़ा’ का शुभारम्भ किया। स्वच्छता पखवाड़ा सभी कार्यक्षेत्रों में स्वच्छता की आवश्यकता व महत्व के बारे में जागरूकता के लिए 16 सितम्बर से 30 सितम्बर, 2017 के दौरान मनाया जा रहा है। वित्त राज्य मंत्री श्री शिव प्रताप शुक्ला व नोएडा विधान सभा के सदस्य श्री पंकज सिंह इस अवसर पर उपस्थित थे। अभी तक इस मंत्रालय ने स्वच्छता व जागरुकता के लिए कुल 505 घंटे समर्पित किए हैं व पिछले तीन स्वच्छता पखवाडों के दौरान मंत्रालय व इसके संगठनों ने 350 से अधिक कार्यक्रम/इवेंट भी आयोजित किए हैं।
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
डा. महेश शर्मा ने रविवार की सुबह नोएडा के विभिन्न हिस्सों में श्रमदान किया। उन्होने राष्ट्रपिता महात्मा गाँधी को उनकी जयंती पर श्रद्धाञ्जलि अर्पित करने के लिए, 2 अक्टूबर, 2017 तक नागरिकों को ‘स्वच्छता ही सेवा’ अभियान में भाग लेने के लिए प्रोत्साहित किया। पद यात्रा आरम्भ करने से पहले वित्त राज्य मंत्री शिव प्रताप शुक्ला ने सेक्टर 37, डा. अम्बेडकर पार्क नोएडा में मंत्रालय के अधिकारियों व अपनी संसदीय क्षेत्र के नागरिकों को स्वच्छता की शपथ दिलवाई।                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
मंत्री महोदय ने सुबह 9 बजकर 30 मिनट से सर्वप्रथम हरिजन बस्ती, सेक्टर 37 नोएडा में श्रमदान करके शुरूआत की और बाद में नोएडा के अन्य क्षेत्रों लारपुर/भट्टा कालोनी, सर्फाबाद, छोटा सादतपुर व निठारी में श्रमदान किया। मंत्री महोदय के साथ राष्ट्रीय नाट्य विद्यालय (एनएसडी) का एक दल भी था। जिन्होने स्वच्छता अभियान के समर्थन में नुक्कड-नाटक भी किया।                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
डा. शर्मा ने नागरिकों से शहर को स्वच्छ रखने के आह्वान से नोएडा के विभिन्न सेक्टर में पदयात्रा की। बहुत से लोग केन्द्रीय संस्कृति मंत्री को अपने क्षेत्र में अभिभूत थे तथा उन्होने स्वच्छता के प्रति अपने योगदान का वायदा किया।                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
प्रधानमंत्री श्री नरेन्द्र मोदी ने 27 अगस्त, 2017 को रेडियो पर अपने ‘मन की बात’ कार्यक्रम में 15 सितम्बर से 2 अक्टूबर, 2017 गाँधी जयंती तक ‘स्वच्छता ही सेवा’ अभियान शुरू करने का आग्रह किया है। आज 17 सितम्बर, प्रधानमंत्री श्री नरेन्द्र मोदी का जन्मदिन भी है। डा. महेश शर्मा ने उनकी दीर्घायु जीवन के शुभसंदेश में कहा कि ‘‘मैं प्रधानमंत्री के दार्घायु होने की कामना करता हूँ व ईश्वर उन्हे बेहतर स्वास्थ्य, प्रसन्नता व राष्ट्र की सेवा को समर्पित बहुत-बहुत वर्ष आशीर्वाद स्वरूप दे।’’                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
संस्कृति मंत्रालय द्वारा 16 सितम्बर से 30 सितम्बर, 2017 तक मनाए जा रहे ‘स्वच्छता पखवाड़’ अभियान के दौरान संस्कृति मंत्रालय के अन्तर्गत विभिन्न स्वायत्त संगठनों द्वारा स्वच्छता पखवाडा के सम्बन्ध में कुल 414 कार्यक्रम चलाए जा रहे हैं। इन संगठनों द्वारा नियमित रूप से इनके संगठन के परिसर में स्वच्छता अभियान चलाए जा रहे हैं।                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
इस समय संस्कृति मंत्रालय व इसके संगठनों द्वारा स्वच्छ भारत के संदेश के प्रसार हेतु विभिन्न व्याख्यान, गोष्ठियां, नुक्कड-नाटक व स्वच्छता अभियान कार्यक्रम आयोजित किये जा रहे हैं।                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
***                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
वीएल/पीकेए/सीएल-3809                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
    
    
    (Release ID: 1503111) Visitor Counter : 10