      मंत्रिमण्‍डल

      मंत्रिमंडल ने 01 जुलाई 2017 से केंद्रीय कर्मचारियों के लिए अतिरिक्‍त 1 प्रतिशत महंगाई भत्‍ता और पेंशनभोगियों के लिए महंगाई राहत जारी करने को मंजूरी दी
      Posted On: 12 SEP 2017 5:10PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने केंद्रीय कर्मचारियों के लिए अतिरिक्‍त 1 प्रतिशत महंगाई भत्‍ता और पेंशनभोगियों के लिए महंगाई राहत जारी करने को अपनी मंजूरी दे दी है। यह 01 जुलाई 2017 से लागू होगा।


    महंगाई भत्‍ते की अतिरिक्‍त किस्‍त का अर्थ मूल वेतन/पेंशन की 4 प्रतिशत मौजूदा दर के अतिरिक्‍त 1 प्रतिशत वृद्धि करना है, ताकि मूल्‍यवृद्धि के लिए क्षतिपूर्ति की जा सके। सातवें केंद्रीय वेतन आयोग की संस्‍तुतियों के आधार पर स्‍वीकृत फॉर्मूले के अनुसार यह वृद्धि की गई है।


    महंगाई भत्‍ते और मंहगाई राहत के कारण सरकारी खजाने पर कुल मिलाकर प्रतिवर्ष 3068.26 करोड़ रूपये और वित्‍त वर्ष 2017-18 (जुलाई 2017 से फरवरी 2018 तक 8 माह की अवधि के लिए) में 2045.50 करोड़ रूपये का भार आयेगा। इससे 49.26 लाख केंद्रीय कर्मचारी और 61.17 लाख पेंशनभोगी लाभान्वित होंगे।


    *****


    अतुल तिवारी/हिमांशु सिंह/बाल्‍मीकि महतो/सुधीर सिंह/हेमा मेहरा

    
    
    (Release ID: 1502538) Visitor Counter : 48