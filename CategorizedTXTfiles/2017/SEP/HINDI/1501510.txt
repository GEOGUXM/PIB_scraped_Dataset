      युवा कार्यक्रम एवं खेल मंत्रालय

      दिल्ली के अलीपुर में यूथ स्पोर्ट्स क्लब का निर्माण होगा: विजय गोयल
      Posted On: 01 SEP 2017 8:36PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
युवा एवं खेल राज्यमंत्री (स्वतंत्र प्रभार), श्री विजय गोयल ने दिल्ली के अलीपुर में एक नये यूथ स्पोर्ट्स क्लब बनाने की घोषणा करते हुए आज कहा कि ग्रामीण दिल्ली के युवाओं की इच्छा थी कि आधुनिक सुविधाओं से युक्त एक यूथ स्पोर्ट्स सेन्टर का निर्माण इस क्षेत्र में किया जाए। अधिक से अधिक युवाओं द्वारा इस सुविधा का लाभ उठाना और राजधानी के ग्रामीण इलाकों में खेलों को प्रोत्साहन देना इस परियोजना के उद्देश्य हैं। श्री गोयल ने कहा कि प्रस्तावित यूथ स्पोर्ट्स क्लब स्वामी श्रद्धानंद कॉलेज के पास एनवाईकेएस की जमीन पर निर्मित किया जाएगा। एनवाईकेएस की भूमि का क्षेत्रफल 11 एकड़ है जिसमे से 8 एकड़ में यूथ स्पोर्ट्स क्लब बनाया जाएगा। परिसर में फुटबॉल मैदान, एथलेटिक ट्रैक, बॉलीवाल, कब्ड्डी, खो-खो सुविधाएं उपलब्ध होंगी तथा मुक्केबाजी और कुश्ती के लिए एक इंडोर स्टेडियम भी होगा। एक आधुनिक जिम भी विकसित किया जाएगा। अगले 3 वर्षों में एसएआई एक एसएआई प्रशिक्षण केन्द्र भी स्थापित करेगा।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
उन्होंने कहा कि इस कॉम्पलेक्स में 200 बिस्तरों वाला एक यूथ हॉस्टल भी होगा। इसके अलावे यहां युवा नेतृत्व, कौशल विकास, जीवन कौशल, राष्ट्रीय अखण्डता तथा संस्कृति व लोक कला गतिविधियों का भी प्रशिक्षण दिया जाएगा। एक सूचना केन्द्र भी स्थापित किया जाएगा जो युवाओं को भारत सरकार के महत्वपूर्ण योजनाओं की जानकारी देगा।                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
एक नई व्यवस्था के तहत नेहरू युवा केन्द्र संगठन (एनवाईकेएस), और भारतीय खेल प्राधिकरण संयुक्त रूप से इस स्पोर्ट्स क्लब का परिचालन करेंगे।                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
यह केन्द्र युवाओं को स्वस्थ रहने और व्यक्तिव विकास के लिए सुविधाएं प्रदान करेगा। युवाओं को उनके भविष्य के लिए सलाह दी जाएगी और खेल प्रतिभाओं की पहचान भी की जाएगी।                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
एनवाईकेएस और एसएआई विभिन्न उद्देश्यों के लिए इस सुविधा केन्द्र का उपयोग करेंगे। स्थानीय सामुदायिक विकास के लिए भी इस केन्द्र का इस्तेमाल किया जाएगा।                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
इस परियोजना पर लगभग 20 करोड़ रुपये खर्च होंगे।                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
*****                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
वीके/जेके/एल–3610                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
    
    
    (Release ID: 1501510) Visitor Counter : 16