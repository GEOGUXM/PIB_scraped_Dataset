      सड़क परिवहन एवं राजमार्ग मंत्रालय

      1000 ई-रिक्‍शा ‘स्‍मार्ट ई’ का पहला जत्‍था गुरूग्राम से रवाना
      स्‍मार्ट ई मेट्रो यात्रियों को अंतिम छोर तक परिवहन संपर्क प्रदान करेगा

      Posted On: 04 SEP 2017 8:26PM by PIB Delhi
                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                  
सड़क परिवहन तथा राजमार्ग, शिपिंग और जल संसाधन, नदी विकास और गंगा संरक्षण मंत्री श्री नितिन गडकरी ने आज गुरूग्राम के हुडासिटी सेंटर से 1000 ई रिक्‍शा के पहले जत्‍थे को झंडी दिखाकर रवाना किया। इस अवसर पर श्री गडकरी ने कहा कि ई रिक्‍शा से गुरूग्राम की परिवहन प्रणाली का न केवल कम खर्च में बल्‍कि प्रदूषण रहित विकल्‍प मिलेगा बल्‍कि वंचित युवाओं के लिए रोजगार के अवसर भी उपलब्‍ध कराएगा। उन्‍होंने कहा कि बिजली से सार्वजनिक परिवहन चलाना देश की आवश्‍यकता है और उनका मंत्रालय इसे शीघ्र उपलब्‍ध कराने के लिए संकल्‍पबद्ध है।
                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                  
ई रिक्‍शा बेड़े का संचालन स्‍मार्ट ई ब्रांड के अंतर्गत दिल्‍ली मेट्रो के साथ साझेदारी में ट्रेजर वेस वेंचर्स प्राइवेट लि. द्वारा किया जा रहा है। स्‍मार्ट ई से क्षेत्र में अंतिम छोर तक परिवहन संपर्क उपलब्‍ध होगा। ई रिक्‍शा भारत में बनाए गए हैं और जीपीएस तथा ट्रैकिंग प्रणाली से लैस हैं। स्‍मार्ट ई ने हरियाणा सरकार (एचएसआईआईडीसी) तथा दिल्‍ली मेट्रो रेल कारपोरेशन के साथ साझेदारी में गुरूग्राम और फरीदाबाद में 2017 में 1000 वाहन लांच करेगा। इससे अगले 4-5 वर्षों में एक लाख वंचित युवाओं को स्‍वरोजगार के अवसर मिलेंगे।
                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                  
****                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                  
वीके/एजी/एसकेपी-3651                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                  
    
    
    (Release ID: 1501707) Visitor Counter : 19