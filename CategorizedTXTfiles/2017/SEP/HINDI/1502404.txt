      नागरिक उड्डयन मंत्रालय

      भारतीय विमानपत्तन प्राधिकरण इंफाल हवाई अड्डे पर एकीकृत कार्गो टर्मिनल का निर्माण करेगा
      Posted On: 11 SEP 2017 7:18PM by PIB Delhi

                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
भारतीय विमानपत्तन प्राधिकरण वाणिज्य एवं उद्योग मंत्रालय के निर्यात योजना के लिए व्यापार इंफ्रास्ट्रक्चर (टीआईईएस) के तहत आर्थिक मदद हासिल करने के बाद इंफाल हवाई अड्डे पर एकीकृत कार्गो टर्मिनल का निर्माण कराएगा। मणिपुर सरकार ने वाणिज्य एवं उद्योग मंत्रालय के एसाइड (एएसआईडीई) योजना के तहत इंफाल के तुलिहल हवाई अडडे पर आयात-निर्यात कार्गो टर्मिनल (ईआईसीटी) की स्थापना करने की योजना बनाई है।               
                                                                                                                                                                                                                                                                                                                                                                                                                   
प्रस्तावित एकीकृत कार्गो टर्मिनल से हस्तशिल्प उत्पादों और नष्ट होने वाले समानों के निर्यात को बढ़ावा मिलने की उम्मीद है। इससे देश के पूर्वोत्तर क्षेत्र में रोजगार के अवसरों के सृजन में भी मदद मिलेगी, जिससे क्षेत्र का आर्थिक विकास हो सकेगा। इसके अलावा आयात-निर्यात कार्गो टर्मिनल से दक्षिण और दक्षिण-पूर्व एशिया के साथ बेहतर संपर्क स्थापित होगा और इससे भारत और आसियान देशों के बीच व्यापार में तेजी आयेगी।
                                                                                                                                                                                                                                                                                                                                                                                                                   
कार्गो टर्मिनल के निर्माण की अनुमानित लागत 16.20 करोड़ रुपये है। इसके लिए टीआईईएस के तहत वाणिज्य एवं उद्योग मंत्रालय ने 12.96 करोड़ रुपये की मंजूरी दे दी है। निर्माण के लिए शेष राशि भारतीय विमानपत्तन प्राधिकरण के अंतरिक स्रोतों से जुटाई जाएगी।                                                                                                                                                                
                                                                                                                                                                                                                                                                                                                                                                                                                   
*****                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
वीके/एके/सीएस-3729                                                                                                                                                                                                                                                                                                                                                                                                 
    
    
    (Release ID: 1502404) Visitor Counter : 9