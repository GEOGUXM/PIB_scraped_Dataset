      उपभोक्‍ता कार्य, खाद्य एवं सार्वजनिक वितरण मंत्रालय

      खाद्य व सार्वजनिक वितरण मंत्रालय ने ‘स्वच्छता ही सेवा’ अभियान के तहत लोगों को स्वच्छता के प्रति जागरूक बनाने के लिए नुक्कड़ नाटक का आयोजन किया
      Posted On: 28 SEP 2017 7:48PM by PIB Delhi

                                                                                                                                                                                                                                                                                                                                                                                                                                                                                                                                                                                                  
खाद्य एवं सार्वजनिक वितरण मंत्रालय ने स्वच्छता ही सेवा अभियान के तहत नई दिल्ली के कृषि भवन में एक नुक्कड़ नाटक का आयोजन किया। इस नाटक का उद्देश्य था- देश को स्वच्छ रखने में लोगों को उनकी जिम्मेदारी का एहसास कराना। केंद्रीय उपभोक्‍ता मामले, खाद्य एवं सार्वजनिक वितरण मंत्री श्री राम विलास पासवान ने कहा कि प्रधानमंत्री श्री नरेन्द्र मोदी के नेतृत्व में स्वच्छता एक जन आंदोलन बन चुकी है। श्री पासवान ने जोर देते हुए कहा कि प्रत्येक व्यक्ति को स्वच्छता को अपनी आदत बना लेनी चाहिए। खाद्य व सार्वजनिक वितरण सचिव सुश्री प्रीति सूदन और मंत्रालय के वरिष्ठ अधिकारी इस अवसर पर उपस्थित थे।
                                                                                                                                                                                                                                                                                                                                                                                                                                                                                                                                                                                                  
मंत्रालय स्वच्छता ही सेवा अभियान के तहत 15 सितम्बर से 2 अक्टूबर, 2017 तक विभिन्न कार्यक्रम आयोजित कर रहा है। लोगों में जागरूकता फैलाने के लिए मंत्रालय विभिन्न सार्वजनिक स्थलों पर स्वच्छता ही सेवा कार्यक्रम आयोजित कर रहा है।                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                  
*****                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                  
वीके/जेके/एसकेपी-3971                                                                                                                                                                                                                                                                                                                                                                                                                                                                                                                                                                             
    
    
    (Release ID: 1504326) Visitor Counter : 11