      गृह मंत्रालय

      श्री किरेन रिजिजू ने ‘जेल प्रशासन में वर्दीधारी महिलाएं’ पर प्रथम राष्ट्रीय सम्मेलन का उद्घाटन किया
      Posted On: 14 SEP 2017 8:40PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                    
केंद्रीय गृह राज्यमंत्री श्री किरेन रिजिजू ने ‘जेल प्रशासन में वर्दीधारी महिलाएं’ विषय पर आज प्रथम राष्ट्रीय सम्मेलन का उद्घाटन किया। कारापाल से लेकर राज्यों और केंद्र प्रशासित प्रदेशों में जेल उपाधीक्षकों के रैंक पर महिला अधिकारियों के लिए दो दिन के सम्मेलन का आयोजन गृह मंत्रालय के पुलिस अनुसंधान एवं विकास ब्यूरो द्वारा कराया जा रहा है। इस मौके पर पुलिस अनुसंधान एवं विकास ब्यूरो के महानिदेशक डॉ. एम. सी. बोरवांकर और अन्य वरिष्ठ अधिकारी भी मौजूद थे।                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                    
सम्मेलन को संबोधित करते हुए श्री किरेन रिजिजू ने सम्मेलन में बड़ी संख्या में प्रतिनिधियों के हिस्सा लेने पर खुशी जाहिर की और कहा कि सम्मेलन में लगभग संपूर्ण भारत ने प्रतिनिधित्व किया है। श्री रिजिजू इस बात के लिए कृतज्ञ थे कि अब महिला जेल अधिकारियों में चर्चा होगी जिससे जेल की कमियों को दूर करने और सुधारक सेवाओं के लिए उनमें उपयोगी और व्यावहारिक दृष्टि पैदा होगी। सम्मेलन में लिए गए संकल्प के प्रति श्री रिजिजू काफी आशान्वित हैं, उन्होंने ये आश्वासन दिया कि गृह मंत्रालय इन्हें लागू करने की पूरी कोशिश करेगा। श्री रिजिजू ने ये भी बताया कि यह महत्वपूर्ण सम्मेलन साल में दो बार होगा ताकि सम्मेलन में लिए गए संकल्प की प्रगति का आकलन किया जा सके।
                                                                                                                                                                                                                                                                                                                                                                                                                                                                                                                                                                                                                                                                    
इस सम्मेलन में 25 राज्यों/ केन्द्र शासित प्रदेशों, जेल सुधार पर काम कर रहे विभिन्न गैर-सरकारी संगठनों, विश्व-विद्यालयों और शैक्षणिक समुदायों से 90 से अधिक प्रतिनिधि भाग ले रहे हैं।                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                    
कल सम्मेलन के विदाई भाषण सत्र में राष्ट्रीय महिला आयोग की अध्यक्ष सुश्री ललिता कुमारमंगलम मुख्य अतिथि होंगी।                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                    
*****                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                    
वीके/एके/एसएस—3784                                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                    
    
    
    (Release ID: 1502906) Visitor Counter : 7