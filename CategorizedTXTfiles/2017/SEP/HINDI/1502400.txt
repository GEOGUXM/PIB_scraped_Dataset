      रक्षा मंत्रालय

      रक्षा मंत्री तीनों सेना प्रमुखों और रक्षा सचिव के साथ रोजाना बैठक करेंगी
      Posted On: 11 SEP 2017 7:00PM by PIB Delhi

                                                                                                                                                                                                                                                                                                                                                                                   
                                                                                                                                                                                                                                                                                                                                                                                   
                                                                                                                                                                                                                                                                                                                                                                                   
रक्षा मंत्री श्रीमती निर्मला सीतारमण ने रक्षा मंत्रालय की गतिविधियों और काम-काज के तरीकों से परिचित होने के लिए वरिष्ठ अधिकारियों के साथ कई बैठके कीं और निर्णायक मुद्दों पर सीधे निर्देश भी दिए। रक्षा मंत्री ने अधिग्रहण प्रस्तावों की गति तेज करने की जरूरत पर विशेष बल दिया। काम-काज निश्चित समय सीमा में जल्द निपटाने के लिए पाक्षिक रूप से डीएसी बैठक करने का फैसला लिया गया।
                                                                                                                                                                                                                                                                                                                                                                                   
रक्षा तैयारियों और रणनीतिक हितों से जुड़े मसलों की समीक्षा के लिए तीनों सेना प्रमुखों के साथ कई बैठकें निश्चित की गई हैं। नई व्यवस्था के अनुसार किसी मसले पर जल्द फैसला लेने के लिए तीनों सेना प्रमुखों और रक्षा सचिव के साथ अलग-अलग सुबह की रोजाना बैठक शुरू करने का नियम बनाया गया है।                                                                                           
                                                                                                                                                                                                                                                                                                                                                                                   
संरचना से जुड़ी परियोजनाओं के लिए जमीन से संबंधित मसलों और रक्षाकर्मियों एवं उनके परिवारों से संबंधित मुद्दों के समाधान पर भी जोर दिया जाएगा।                                                                                                                                                                                                                                      
                                                                                                                                                                                                                                                                                                                                                                                   
*****                                                                                                                                                                                                                                                                                                                                                                              
                                                                                                                                                                                                                                                                                                                                                                                   
                                                                                                                                                                                                                                                                                                                                                                                   
                                                                                                                                                                                                                                                                                                                                                                                   
वीके/एके/सीएस-3724                                                                                                                                                                                                                                                                                                                                                                 
    
    
    (Release ID: 1502400) Visitor Counter : 7