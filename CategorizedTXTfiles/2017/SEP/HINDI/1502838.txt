      उप राष्ट्रपति सचिवालय

      उपराष्ट्रपति ने श्री पी पी राव के निधन पर शोक व्यक्त किया
      Posted On: 14 SEP 2017 4:27PM by PIB Delhi


    भारत के उपराष्ट्रपति श्री एम वेंकैया नायडू ने संविधान विशेषज्ञ और वरिष्ठ अधिवक्ता श्री पी.पी. राव के निधन पर शोक व्यक्त किया है। अपने संदेश में उन्होंने कहा कि श्री राव के साथ उनका व्यक्तिगत संबंध उनके सार्वजनिक जीवन के प्रारंभिक वर्षों से रहा है। श्री राव भी आंध्र प्रदेश के नेल्लोर जिले से ताल्लुक रखते थे। श्री नायडू ने कहा कि श्री राव 1 99 1 में उच्चतम न्यायालय बार एसोसिएशन के अध्यक्ष चुने गये थे और 2006 में उन्हें पद्म भूषण से भी सम्मानित किया गया था।


    उपराष्ट्रपति के संदेश का पाठ इस प्रकार है


    "मैं संविधान विशेषज्ञ और वरिष्ठ अधिवक्ता श्री पी.पी. राव के निधन के समाचार से बेहद दुखी हूं। श्री राव के साथ मेरा व्यक्तिगत संबंध मेरे सार्वजनिक जीवन के प्रारंभिक वर्षों से रहा है। श्री राव भी आंध्र प्रदेश के नेल्लोर जिले से ताल्लुक रखते थे। श्री राव को देश के सबसे प्रमुख संविधान विशेषज्ञों में से एक माना जाता था और जुलाई 2017 में ही उन्होंने अपनी वकालत के 50 वर्ष पूरे किये थे।


    श्री राव 1 99 1 में उच्चतम न्यायालय बार एसोसिएशन के अध्यक्ष के चुने गये थे और 2006 में उन्हें पद्म भूषण से भी सम्मानित किया गया था।


    श्री राव के शोकग्रस्त परिवार के प्रति मैं गहरी संवेदना व्यक्त करता हूं और साथ ही दिवंगत आत्मा की शांति के लिए प्रार्थना करता हूं।"


    पीएस 3777

    
    
    (Release ID: 1502838) Visitor Counter : 6