      पूर्वोत्‍तर क्षेत्र विकास मंत्रालय

      पूर्वोत्‍तर क्षेत्र विकास मंत्रालय के दो दिवसीय ‘नॉर्थ ईस्‍ट कॉलिंग’ महोत्‍सव का कल समापन
      Posted On: 11 SEP 2017 4:44PM by PIB Delhi


    पूर्वोत्‍तर क्षेत्र विकास मंत्रालय द्वारा आयोजित किया गया दो दिवसीय ‘नॉर्थ ईस्‍ट कॉलिंग’ महोत्‍सव का कल समापन हो गया। कैबिनेट सचिव श्री पी.के. सिन्‍हा समापन समारोह में मुख्‍य अतिथि थे। सूचना एवं प्रसारण मंत्रालय में सचिव श्री एन.के. सिन्‍हा, पूर्वोत्‍तर क्षेत्र विभाग के सचिव श्री नवीन वर्मा और पर्यटन मंत्रालय में सचिव श्रीमती रश्मी वर्मा सहित कई वरिष्‍ठ अधिकारी इस अवसर पर उपस्थित थे।


    समारोह के दौरान 2015 बैच के सहायक सचिवों ने फैशन शो में हिस्‍सा लिया और पी.के. सिन्‍हा ने फैशन शो के डिजाइनरों को सम्‍मानित किया। इस अवसर पर पूर्वोत्‍तर की संस्‍कृति से जुड़े कई कार्यक्रम प्रस्‍तुत किये गये।


    9 सितंबर को पूर्वोत्‍तर क्षेत्र विकास राज्‍य मंत्री (स्‍वतंत्र प्रभार), प्रधानमंत्री कार्यालय में राज्‍य मंत्री, कार्मिक, जन शिकायत एवं पेंशन, परमाणु ऊर्जा एवं अंतरिक्ष राज्‍य मंत्री डॉ. जितेन्‍द्र सिंह ने इस दो दिवसीय ‘नॉर्थ-ईस्ट कॉलिंग’ महोत्‍सव का उद्घाटन किया था।


    इस दो दिवसीय महोत्‍सव में पूर्वोत्‍तर भारत की समृद्ध सांस्‍कृतिक विरासत के तहत वहां के संगीतमय कार्यक्रमों का प्रस्‍तुतिकरण हुआ। समारोह में बड़ी संख्‍या में लोग शामिल हुए।


    पूर्वोत्‍तर क्षेत्र विकास मंत्रालय की इस तरह के कार्यक्रम देश के कई हिस्‍सों में भी आयोजित करने की योजना है। इसका उद्देश्‍य पूर्वोत्‍तर भारत की कला, संस्‍कृति, विरासत, खानपान, हस्‍तशिल्‍प, व्‍यापार और पर्यटन को प्रोत्‍साहित करना है।


    *****


    वीके/बीपी/वाईबी – 3722

    
    
    (Release ID: 1502348) Visitor Counter : 14