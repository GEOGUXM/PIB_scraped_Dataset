      वाणिज्‍य एवं उद्योग मंत्रालय

      भारत और इंडोनेशिया के बीच द्विवार्षिक व्यापार मंत्री स्तरीय बैठक
      Posted On: 25 SEP 2017 11:39AM by PIB Delhi


    भारत और इंडोनेशिया के बीच दूसरी द्विवार्षिक व्यापार मंत्री स्तरीय बैठक नई दिल्ली में संपन्न हुई। बैठक में भारत का प्रतिनिधित्व वाणिज्य और उद्योग मंत्री श्री सुरेश प्रभु और इंडोनेशिया का प्रतिनिधित्व व्यापार मंत्री श्री इनगारिस्तो लुतिका ने किया। बैठक में दोनो पक्ष व्यापार से जुडे मुद्दो, व्यापार सुगम करने और निवेश बढाने के लिए व्यापार और निवेश और व्यापार सुविधा और समाधान पर कार्यकारी दल की बैठक शीघ्र बुलाने पर सहमत हुए। ये कार्यकारी दल सेवाओ को सुगमता से लागू करने और दोनो देशो के बीच समान रूचि के विषयो जैसे मुद्दो पर भी विचार-विमर्श करेंगे।


    श्री प्रभु और श्री लुतिका फार्मा और स्वास्थ्य क्षेत्र से जुड़े मुद्दो का समाधान करने के लिए नियामको की बैठक बुलाने पर भी सहमत हुए।


    बैठक के दौरान वाणिज्य और उद्योग मंत्री श्री सुरेश प्रभु ने बाजार तक पहुंच, फार्मा,स्वास्थ्य, दुग्ध उत्पाद और पशु मांस से जुडी नियामक बाधाओ जैसे मुद्दो को उठाया। इंडोनेशिया ने विचार विमर्श के बाद दुग्ध उत्पादो के पंजीकरण, वनस्पति पर आधारित ताजा खाद्य पदार्थ और मांस प्रसंस्करण सुविधाओ पर निगरानी दौरे पर सहमति व्यक्त की। इसके साथ ही भारत में निर्मित स्वचालित और वाहन के उपकरणो के लिए बाजार तक पहुंच के साथ-साथ संयुक्त उपक्रम, वस्त्र उद्योग उपकरणो,वस्त्र पार्क और विशेष आर्थिक क्षेत्र में अधिक निवेश के अवसरो पर भी बातचीत हुई।


    दोनो मंत्री आर्थिक सहयोग और दिवपक्षीय भागीदारी को मजबूत करने के लिए सरकारी व्यापार और उद्यमियो आदि अंशधारको के बीच अधिक सहयोग बढाने पर सहमत हुए। बैठक में केंद्रीय वाणिज्य और उद्योग मंत्री श्री सुरेश प्रभु ने इंडोनेशिया से “भारत में निर्माण”,“भारत में निवेश” और “स्टार्ट अप इंडिया” जैसी योजनाओ से मिले अवसरो का लाभ उठाने का अनुरोध किया।


    *****


    वीके/एजे/पीबी-3921

    
    
    (Release ID: 1504010) Visitor Counter : 15