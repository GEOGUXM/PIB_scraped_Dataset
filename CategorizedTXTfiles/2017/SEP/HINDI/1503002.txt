      आवास एवं शहरी कार्य मंत्रालय

      दिल्ली में बेहतर ठोस अपशिष्ट प्रबंधन के लिए 300 करोड़ रूपये की कार्य योजना
      श्री हरदीप सिंह पुरी ने तीनों नगर निगमों के लिए 100 – 100 करोड़ रूपये की योजना की घोषणा की
      
      इस साल दिसम्बर तक स्वचालित उपकरण और मशीनों की 549 इकाइयों की खरीद की जाएगी
      Posted On: 15 SEP 2017 4:31PM by PIB Delhi


    आवासन और शहरी कार्य राज्य मंत्री (स्वतंत्र प्रभार) श्री हरदीप सिंह पुरी ने दिल्ली में ठोस अपशिष्ट प्रबंधन में उल्लेखनीय सुधार लाने के लिए आज 300 करोड़ रूपये की कार्ययोजना की घोषणा की। आज यहां “पब्लिक अफेयर्स फोरम ऑफ इंडिया” को संबोधित करते हुए श्री पुरी ने कहा कि इस पहल में मंत्रालय को ‘शहरी विकास कोष’ से सहायता मिलेगी और इसे दिल्ली विकास प्राधिकरण द्वारा संचालित किया जाएगा।


    श्री पुरी ने बताया कि इस योजना के अंतगर्त अपशिष्ट के बेहतर संग्रहण, परिवहन और भंडारण, सीवरों और नालों का विकेन्द्रीकृत प्रशोधन तथा बेहतर रख-रखाव करने के लिए स्वचालित मशीनों, उपकरणों और अन्य प्रणालियों की खरीद की जाएगी। कार्यभार ग्रहण करने के तत्काल बाद श्री पुरी ने इस महीने की 5 तारीख को मंत्रालय में स्वच्छ भारत मिशन (शहरी) के सम्बन्ध में आयोजित चर्चा के दौरान राष्ट्रीय राजधानी में कचरे की समस्या का मुद्दा उठाया था और स्थिति में सुधार लाने के लिए कार्य योजना बनाए जाने की इच्छा व्यक्त की थी।


    दिल्ली के उत्तरी, दक्षिणी और पूर्वी नगर निगम आधुनिक उपकरणों की कुल 549 इकाइयों की खरीद पर 100-100 करोड़ रूपये की धनराशि व्यय करेंगे। प्रत्येक एमसीडी को शहरी विकास कोष की ओर से 80 करोड़ रूपये की सहायता उपलब्ध कराई जाएगी। इस साल के आखिरी तक प्रशोधन संयंत्रों सहित सभी उपकरणों को खरीदा और चालू किया जाएगा।


    इस कदम से 670 मिट्रिक टन जैविक रूप से नष्ट होने योग्य कचरे की अपशिष्ट प्रशोधन क्षमता जुड़ जाएगी। इसके अलावा अशुद्ध गैसों के निकलने, दुर्गन्ध और रोगाणुओं, विनाशकारी कीटों आदि के फैलाव को रोका जा सकेगा।

                                                                                                
क्र.सं.  मद                                                  पूर्वी  दक्षिणी  उत्तरी  कुल मात्रा
                                                                                                
                                                                                                
                                                                   
                                                                   
मात्रा   मात्रा                                              मात्रा
                                                                   
                                                                   
                                                           
I        मदों का संग्रहण, भंडारण और परिवहन                 
                                                           
                                                           
                                                                                                
1        बैटरी से चलने वाले लिटर पिकर्स                      50      50       50      150       
                                                                                                
                                                                                                
         ( बाजारों के लिए)                                                                      
                                                                                                
                                                                                                
                                                                                                
2        ऑटो माउंटेड लिटर पिकर्स ( 1 प्रति वार्ड)            64      104      104     272       
                                                                                                
                                                                                                
                                                                                                
3        फिक्स्ड कॉम्पैक्टर ट्रांसफर स्टेशन Fixed(पूरा सेट)  20      0        20      40        
                                                                                                
                                                                                                
                                                                                                
4        कॉम्पैक्टर सहित भूमिगत कूड़ादान                     5       0        5       10        
                                                                                                
                                                                                                
                                                                                                
5        मैकेनिकल रोड स्वीपर (सीएनजी)                        7       0        4       11        
                                                                                                
                                                                                                
                                                           
II       विकेन्द्रीकृत प्रशोधन संयंत्र                     
                                                           
                                                           
                                                                                                
6        त्वरित कम्पोस्टर (1-टन प्रतिदिन क्षमता)             10      4        6       20        
                                                                                                
                                                                                                
                                                                                                
7        जैव-मेथेनेन संयंत्र ( 5-टीपीडी क्षमता)              2       4        4       10        
                                                                                                
                                                                                                
                                                                                                
III      विशाल प्रशोधन संयंत्र                                                                  
                                                                                                
                                                                                                
                                                                                                
8        औसतन 100 टीपीडी क्षमता वाले जैव मेथेनेन संयंत्र     1       4        1       6         
                                                                                                
                                                                                                
                                                                                                
IV       नालों और सीवरों के लिए विशेष व्हीकल्स                                                  
                                                                                                
                                                                                                
                                                                                                
9        सुपर सकर रिसाइक्लर मशीन                             2       2        2       6         
                                                                                                
                                                                                                
                                                                                                
10       सकिन्ग-कम-जैटिंग मशीनें                             10      0        4       14        
                                                                                                
                                                                                                

    ***


    वीके/आरके/डीएस-3790


    

    
    (Release ID: 1503002) Visitor Counter : 9