      पूर्वोत्‍तर क्षेत्र विकास मंत्रालय

      पूर्वोत्‍तर क्षेत्र विकास राज्‍य मंत्री डॉ. जितेन्‍द्र सिंह कल दो दिवसीय ‘नॉर्थ-ईस्‍ट कॉलिंग’ का उद्घाटन करेंगे
      Posted On: 08 SEP 2017 4:18PM by PIB Delhi


    पूर्वोत्‍तर क्षेत्र विकास राज्‍य मंत्री (स्‍वतंत्र प्रभार), प्रधानमंत्री कार्यालय में राज्‍य मंत्री, कार्मिक, जन शिकायत एवं पेंशन, परमाणु ऊर्जा एवं अंतरिक्ष राज्‍य मंत्री डॉ. जितेन्‍द्र सिंह ने कल यहां दो दिवसीय ‘नॉर्थ-ईस्ट कॉलिंग’ का उद्घाटन करेंगे। भारत सरकार के पूर्वोत्तर क्षेत्र विकास मंत्रालय इस वर्ष की अपनी पूर्वोत्तर तक पहुंच के संबंध में ‘नॉर्थ-ईस्ट कॉलिंग’ कार्यक्रम का आयोजन कर रहा है। इस कार्यक्रम का उद्देश्य पूर्वोत्तर भारत की कला, संस्कृति, विरासत, भोजन, हस्तशिल्प, व्यवसाय और पर्यटन को बढ़ावा देना है।


    यह दो दिवसीय कार्यक्रम (9-10 सितंबर) सुबह 11 बजे से रात्रि 10 बजे तक इंडिया गेट के लॉन में संपन्न होगा। इसमें आम जनता के लिए प्रवेश निशुल्क है।


    इस कार्यक्रम में पूर्वोत्तर के नृत्य, पूर्वोत्तर नृत्य से सजी सांस्कृतिक रात्रि, पूर्वोत्तर के वस्त्र को प्रदर्शित करती हथकरघा शो, पूर्वोत्तर में किए जाने वाले गतिविधियों की प्रदर्शनी, विभिन्न केंद्रीय मंत्रालयों द्वारा इस क्षेत्र में किए गये कार्यों के स्टॉल्स, राज्य द्वारा इस क्षेत्र में उपलब्ध अवसरों की प्रदर्शनी, एनईआरएएमएसी और एनईएचएचडीसी के उत्पादों की बिक्री के लिए स्टॉल, पूर्वोत्तर के व्यंजनों से सजा विभिन्न प्रकार के खाद्य स्टॉल, युवा जनसांख्यिकी के सभी वर्गों के लिए प्रतियोगिताएं, पूर्वोत्तर क्षेत्र में खाद्य प्रसंस्करण, पूर्वोत्तर में पर्यटन और स्टार्ट-अप अवसर शामिल हैं।


    यह कार्यक्रम पूर्वोत्तर के सभी गतिविधियों और उत्पादों का प्रदर्शन करेगा और यह पूर्वोत्तर क्षेत्र विकास मंत्रालय की 16 वीं वर्षगांठ के साथ भी पड़ता है। इस कार्यक्रम में, पूर्वोत्तर के लिए कई प्रतियोगिताओं के माध्यम से विविध आकर्षक पुरस्कार के साथ आम लोगों को आकर्षित किया गया है। इन प्रतियोगिताओं में फोटोग्राफी और कैप्शन प्रतियोगिता, वीडियो प्रतियोगिता, "पूर्वोत्तर को जोड़ने" विषय पर कॉलेजों के लिए कोरियोग्राफी प्रतियोगिता, स्कूलों और कॉलेजों के लिए क्विज प्रतियोगिता, इसमें पूर्वोत्तर के सर्वश्रेष्ठ पोशाक, होम शेफ प्रतियोगिता आदि शामिल है। इन प्रतियोगिताओं के विजेताओं को पुरस्‍कृत भी किया जाएगा।


    *****


    वीके/एकेपी/जीआरएस–3697

    
    
    (Release ID: 1502206) Visitor Counter : 22