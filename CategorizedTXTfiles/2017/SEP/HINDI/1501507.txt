      राष्ट्रपति सचिवालय

      राष्‍ट्रपति श्री रामनाथ कोविंद का तिरूपति में नागरिक अभिनंदन किया गया
      Posted On: 01 SEP 2017 8:34PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                    
राष्‍ट्रपति श्री रामनाथ कोविंद ने आज 01 सितम्‍बर, 2017 को एसवी आर्ट्स कॉलेज परिसर में उनके सम्‍मान में दिए गए नागरिक अभिनंदन समारोह में जनसमुदाय को संबोधित किया। उन्‍होंने बी. आर. अम्‍बेडकर कौशल विकास अकादमी की आधारशिला रखी और स्‍टैंडअप इंडिया पहल के लाभार्थियों को स्‍वीकृति पत्र भी प्रदान किए। राष्‍ट्रपति ने आंध्र प्रदेश अनुसूचित जाति कॉपरेटिव वित्‍त निगम के लिए भूमि खरीद योजना का शुभारंभ किया।                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                    
इस अवसर पर बोलते हुए राष्‍ट्रपति ने कहा कि आंध्र प्रदेश का इतिहास और वहां के विशिष्‍ट व्‍यक्ति गौरवशाली रहें हैं यहां की धरती महान अग्रणी लोगों की रही है और यहां की उप‍लब्धियां विशिष्‍ट रही है। आन्ध्रा केसरी के उपनाम से जाने, जाने वाले श्री टी. प्रकाशन का देश के लिए योगदान बहुत अधिक है। आन्ध्र प्रदेश भाग्‍यशाली है जिसने देश को दो दूरदर्शी राजनीतिक नेता दिए हैं। दिवंगत मुख्‍यमंत्री श्री एन टी रामाराव और हमारे पूर्व प्रधानमंत्री श्री पी वी नरसिंहा राव अग्रणी नेताओं में रहे हैं। पिछले कुछ वर्षों में आन्‍ध्र प्रदेश की सामाजिक और आर्थिक उपलब्धियां भारत के बदलते स्‍वरूप का प्रतीक रहे हैं। जैसे-जैसे हम आगे बढ़ रहे हैं हमें यह आश्‍वस्त करना होगा कि उन्‍नति की यह यात्रा हम सब की है केवल कुछ लोगों की नहीं है।
                                                                                                                                                                                                                                                                                                                                                                                                                                                                                                                                                                                                                                                                                                                                    
राष्‍ट्रपति ने कहा कि तिरूपति में बनाई जाने वाली अम्‍बेडकर कौशल विकास और प्रशिक्षण अकादमी आधुनिक तकनीक से लैस होगी। इस विश्‍वस्‍तरीय रोजगार प्रदान करने वाले केन्‍द्र में हाशिए के समुदायों के युवाओं को केन्‍द्र में रखा जाएगा। इस अकादमी में इन युवाओं को कौशल विकास में प्रशिक्षित किया जाएगा और इससे इन्‍हें सरकारी और निजी क्षेत्र में रोजगार प्राप्‍त करने में मदद मिलेगी।                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                    
राष्‍ट्रपति ने कहा कि स्‍टैंडअप इंडिया एक महत्‍वपूर्ण पहल है, क्‍योंकि यह गरीबों को रोजगार प्रदाता बनाती है। उन्‍होंने कहा कि उद्यमशीलता आन्‍ध्र प्रदेश के समाज के खून में है। राष्‍ट्रपति ने कहा कि आन्‍ध्र प्रदेश अनुसूचित जाति कॉपरेटिव वित्‍त निगम की भूमि खरीद योजना पारंपरिकतौर पर हाशिए के समुदायों की महिलाओं को कृषि योग्‍य भूमि प्रदान करती है। इससे भूमि के रूप में उनके पास आर्थिक संपदा रहेगी। जिससे वे सामाजिक दृष्टि से तो सशक्‍त होंगी ही परिवार में भी उनका स‍शक्तिकरण होगा।                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                    
इस अवसर पर आन्‍ध्र प्रदेश के राज्‍यपाल ई एस एल नरसिम्‍हन एवं आन्‍ध्र प्रदेश के मुख्‍यमंत्री श्री एन चन्‍द्रबाबू नायडू सहित अन्‍य गणमान्‍य व्‍यक्ति भी उपस्थित थे। इससे पहले राष्‍ट्रपति ने श्री वैंकटेश्‍वर मेडिकल साइंस संस्‍थान का दौरा भी किया।                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                    
*****                                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                    
वीएल/डीएस/एमबी-3616                                                                                                                                                                                                                                                                                                                                                                                                                                                                                                                                                                                                                                                                                                                 
    
    
    (Release ID: 1501507) Visitor Counter : 11