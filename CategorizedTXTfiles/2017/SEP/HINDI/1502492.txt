      महिला एवं बाल विकास मंत्रालय

      स्कूेलों में बच्चों की सुरक्षा पर कल महिला और बाल विकास मंत्रालय तथा मानव संसाधन विकास मंत्रालय की उच्चब स्तोरीय बैठक
      Posted On: 12 SEP 2017 3:14PM by PIB Delhi


      स्‍कूलों में बच्‍चों के साथ दुर्व्‍यवहार की घटनाओं को गंभीरता से लेते हुए कल नई दिल्‍ली में म‍हिला और बाल विकास मंत्रालय तथा मानव संसाधन विकास मंत्रालय की ओर से उच्‍च स्‍तरीय बैठक आयोजित की जायेगी। बैठक की अध्‍यक्षता संयुक्‍त रूप से महिला एवं बाल विकास मंत्री श्रीमती मेनका संजय गांधी और मानव संसाधन विकास मंत्री श्री प्रकाश जावड़ेकर करेंगे। इस बैठक में दोनों मंत्रालयों,बाल अधिकारों के संरक्षण के लिए राष्‍ट्रीय आयोग, सीबीएसई एनसीईआरटी और केन्‍द्रीय विद्यालय संगठन के अधिकारी भाग लेंगे।


      श्रीमती मेनका संजय गांधी ने श्री जावड़ेकर से फोन पर बातचीत की और स्‍कूलों में महिला कर्मचारियों, चालकों और कंडेक्‍टरों को रखने, स्‍कूलों में बच्‍चों के साथ होने वाले यौन उत्‍पीड़न पर शैक्षिक फिल्‍में दिखाने, पोक्‍सो ई-बॉक्‍स तथा चाइल्‍ड लाइन 1098 को एनसीईआरटी के प्रकाशनों के जरिए लोकप्रिय बनाने और कर्मचारियों के लिए कठोर तौर-तरीके लागू करने जैसे सुझावों पर चर्चा की। श्रीमती मेनका गांधी ने मानव संसाधन विकास मंत्री को लिखे पत्र में भी सुझाव दिए हैं।


      महिला और बाल विकास मंत्रालय ने इलेक्‍ट्रॉनिक तथा सोशल मीडिया के माध्‍यम से प्रचार अभियान शुरू कर दिया है।


      श्रीमती मेनका संजय गांधी ने कहा कि दोनों मंत्रालयों की बैठक का मूल उद्देश्‍य दिशा-निर्देश और प्रोटोकॉल विकसित करना है जिनका अनुपालन स्‍कूल आवश्‍यक रूप में करें ताकि बच्‍चे शारीरिक और मानसिक उत्‍पीड़न से सुरक्षित रहें।


      महिला और बाल विकास मंत्री ने कहा कि माता-पिता, अभिभावकों तथा शि‍क्षकों को बच्‍चों और उनके व्‍यवहार के प्रति सतर्क रहना चाहिए और किसी भी संदेहास्‍पद स्थिति की सूचना फौरन चाइल्‍ड लाइन नंबर 1098 और पोक्‍सो ई-बॉक्‍स पर दी जानी चाहिए। पोक्‍सो ई-बॉक्‍स का लिंक इस प्रकार है:


      Link: http://www.ncpcr.gov.in/user_complaints.php


      *****


      वीके/एजी/वीके-3 736

    
    
    (Release ID: 1502492) Visitor Counter : 23