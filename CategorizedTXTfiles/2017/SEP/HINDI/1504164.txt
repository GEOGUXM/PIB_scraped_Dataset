      गृह मंत्रालय

      केन्द्रीय गृह मंत्री कल एनडीएमए के 13वें स्थापना दिवस का उद्घाटन करेगे
      Posted On: 27 SEP 2017 3:33PM by PIB Delhi


    केन्द्रीय गृह मंत्री श्री राजनाथ सिंह कल नई दिल्ली में राष्ट्रीय आपदा प्रबंधन प्राधिकरण (एनडीएमए) के 13वें स्थापना दिवस समारोह का उद्घाटन करेगे। इस वर्ष के स्थापना दिवस की थीम है ‘स्कूल सुरक्षा’।


    एनडीएमए ने फरवरी 2016 में स्कूल सुरक्षा नीति पर राष्ट्रीय आपदा प्रबंधन दिशा-निर्देश जारी किया था। इस दिशा-निर्देश का उद्देश्य देश के स्कूलों में जोखिम झेलने की क्षमता को सुदृढ़ बनाना है। स्कूल किसी समुदाय के लिए जीवन ढाचा होते है और अध्ययन अध्यापन के लिए स्कूलों की सुरक्षा महत्वपूर्ण है। हाल के वर्षों में पूरे विश्व में स्कूलों की असुरक्षा के कारण बच्चों पर विपरीत प्रभाव पड़ा है। इसलिए बच्चों के लिए सुरक्षित माहौल बनाना आवश्यक है।


    स्थापना दिवस में सभी हितधारक देश में स्कूल सुरक्षा नीति को लागू करने के लिए रोड मैप, अपनी भूमिका और महत्वपूर्ण चुनौतियों पर विचार-विमर्श करेगे।


    बोट सुरक्षा तथा सांस्कृतिक विरासत स्थल सुरक्षा पर राष्ट्रीय आपदा प्रबंधन दिशा-निर्देश और 2015 की चेन्नई बाढ़ पर अध्ययन रिपोर्ट जारी किए जाएगे।


    समारोह में एनडीएमए के सदस्य और अधिकारी, मानव संसाधन विकास मंत्राल के वरिष्ठ अधिकारी, राष्ट्रीय आपदा मोचन बल (एनडीआरए) के अधिकारी, राष्ट्रीय आपदा प्रबंधन संस्थान (एनआईडीएम), केन्द्र सरकार के मंत्रालय/विभागों, राज्य सरकारों, पालिका आयुक्तों, जिला क्लेक्टरों, स्वंयसेवी संगठनों तथा एनडीएमए के पूर्व सदस्य और सलाहकार समिति के सदस्य शामिल होंगे। इसमें राष्ट्रीय शैक्षिक अनुसंधान और प्रशिक्षण परिषद (एनसीईआरटी), तकनीकी संस्थानों, केन्द्रीय विद्यालय संगठन तथा नवोद्य विद्यालय समिति जैसे शैक्षिणिक संस्थानों, जिला शिक्षा अधिकारों, स्कूलों के प्रधानाध्यापक, शिक्षक और स्कूली बच्चें भी भाग लेंगे।


    विचार-विमर्श से और स्कूल सुरक्षा दिशा-निर्देशों को बेहतर तरीके से लागू करने और जागरुकता बढ़ाने में मदद मिलेगी। केन्द्रीय गृह राज्य मंत्री श्री किरेन रिजिजू दोपहर बाद समापन भाषण देगे।


    *****


    वीके/एजे/डीके - 3945

    
    
    (Release ID: 1504164) Visitor Counter : 11