      मंत्रिमण्‍डल

      रेल कर्मचारियों के लिए उत्‍पादकता संबद्ध बोनस का भुगतान दशहरा/पूजा उत्‍सव से पूर्व दिए जाने को मंत्रिमंडल की मंजूरी – रेलवे की उत्‍पादकता एवं दक्षता में सुधार के लिए प्रोत्‍साहन
      Posted On: 20 SEP 2017 4:17PM by PIB Delhi

                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
प्रधानमंत्री श्री नरेन्‍द्र मोदी की अध्‍यक्षता में मंत्रिमंडल की बैठक में सभी पात्र अराजपत्रित रेल कर्मचारियों (आरपीएफ/आरपीएसएफ के कर्मचारियों को छोड़कर) को वित्‍त वर्ष 2016-2017 हेतु 78 दिनों की मजूरी के समतुल्‍य उत्‍पादकता संबद्ध बोनस (पीएलबी) के भुगतान की मंजूरी दे दी गई है। इस निर्णय का लाभ 12.30 लाख अराजपत्रित रेल कर्मचारियों को प्राप्‍त होने की संभावना हैं। यह बोनस त्‍योहारों के मौके पर लाखों परिवारों के चेहरों पर मुस्‍कान लाने के लिए दशहरा/पूजा उत्‍सव से पहले दिया जाएगा।
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
पीएलबी के भुगतान से बड़ी संख्‍या में रेलवे कर्मचारियों को प्रोत्‍साहित करने, विशेषकर रेलवे के कार्य निष्‍पादन और संचालन में लगे कर्मचारियों को उनकी उत्‍पादकता में सुधार लाने एवं रेल यात्रियों की सुरक्षा रेलों की गति और सेवा सुनिश्‍चित करने में मदद मिलेगी। भारतीय रेलवे अधिकतम लोक कल्‍याण के सिद्धांत पर अपने काम-काज को संचालित करता है और इस संदर्भ में बोनस के भुगतान से रेलवे के संचालन में उत्‍तरदायित्‍व और दक्षता में सुधार लाने में मदद मिलेगी।                                     
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
रेल कर्मचारियों के लिए 78 दिनों का पीएलबी भुगतान करने में 2245.45 करोड़ रूपए के वित्तीय व्‍यय निहितार्थ का अनुमान है। पीएलबी के भुगतान के लिए मजूरी की गणना करने की अधिकतम सीमा 7000/- रूपए प्रति माह निर्धारित है। प्रत्‍येक पात्र रेल कर्मचारी के लिए 78 दिनों की अधिकतम देय राशि 17,951/- रूपए है।                                                                                                                                                                                             
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
*****                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
अतुल तिवारी/हिमांशु सिंह/बाल्‍मीकि महतो/सुरेन्‍द्र कुमार/हेमा                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                  
    
    
    (Release ID: 1503427) Visitor Counter : 9