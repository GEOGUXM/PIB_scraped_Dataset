      शिक्षा मंत्रालय

      अंतर्राष्‍ट्रीय साक्षरता दिवस-2017
      साक्षर भारत पुरस्‍कार-2017
      
      साक्षर, शिक्षित, अधिकार सम्‍पन्‍न जनता ही ‘नव-भारत का निर्माण करेगी – श्री एम.वेंकैया नायडू
      
      स्‍कूल चलो अभियान जल्‍द शुरू होगा – श्री प्रकाश जावड़ेकर

      Posted On: 08 SEP 2017 8:06PM by PIB Delhi

    मानव संसाधन विकास मंत्रालय ने आज यहां 51वें अंतर्राष्‍ट्रीय साक्षरता दिवस के उपलक्ष्‍य में एक राष्‍ट्र स्‍तरीय समारोह का आयोजन किया। माननीय उपराष्‍ट्रपति श्री एम.वेंकैया नायडू समारोह में मुख्‍य अतिथि थे। इस अवसर पर उन्‍होंने राज्‍य, जिला और पंचायत स्‍तर के विजेताओं को साक्षर भारत पुरस्‍कार-2017 प्रदान किये।


    इस अवसर पर श्री एम.वेंकैया नायडू ने मैदानी स्‍तर पर साक्षरता प्रोत्‍साहन में योगदान करने वालों को साक्षर भारत पुरस्‍कार-2017 प्रदान किये। इस अवसर पर उन्‍होंने कहा कि साक्षरता लोगों को अधिकार संपन्‍न और जीवन को बेहतर बनाने के लिए महत्‍वपूर्ण भूमिका निभाती है। उन्‍होंने कहा कि साक्षरता के आभाव में विकास का कोई मायने नहीं होता।


    श्री नायडू ने कहा कि हमें अभी लंबा रास्‍ता तय करना है, क्‍योंकि अभी लगभग 35 करोड़ युवा और वयस्‍क लोग साक्षर दुनिया से बाहर हैं। उन्‍होंने मानव संसाधन विकास मंत्रालय की प्रशंसा की कि मंत्रालय ने देश में बेहतर शिक्षा और साक्षरता के क्षेत्र में कामयाबी के साथ अनेक कदम उठाये हैं।


    श्री प्रकाश जावड़ेकर ने कहा कि 1947 में साक्षरता दर 18 प्रतिशत थी, जो अब बढ़कर 81 प्रतिशत हो गई है। उन्‍होंने कहा कि हमें उन होशियार बच्‍चों की निशानदेही करनी चाहिए, जो स्‍कूल नहीं जा पा रहे हैं। ऐसे बच्‍चों को स्‍कूलों में शामिल करना चाहिए। उन्‍होंने कहा कि अगले वर्ष सरकार स्‍कूल चलो अभियान कार्यक्रम शुरू करेगी। इस प्रयास के तहत शेष 19 प्रतिशत साक्षरता विहीन आबादी को इसके दायरे में लाकर शत-प्रतिशत साक्षरता प्राप्‍त करने का लक्ष्‍य तय किया है। यह लक्ष्‍य 100 प्रतिशत डिजिटल साक्षरता सहित 2022 तक पूरा कर लिया जाएगा, जैसा कि प्रधानमंत्री श्री नरेन्‍द्र मोदी का सपना है।


    मानव संसाधन विकास राज्‍य मंत्री श्री उपेन्‍द्र कुशवाहा ने कहा कि आज हर व्‍यक्ति जीवन में शिक्षा के महत्‍व को समझता है। अत्‍यंत वंचित व्‍यक्ति भी अपने बच्‍चों को शिक्षित करना चाहता है। मानव संसाधन विकास राज्‍य मंत्री डॉ. सत्‍य पाल सिंह ने कहा कि यह सरकार की जिम्‍मेदारी है कि वह स्‍कूल, कॉलेज, अध्‍यापक और बुनियादी ढांचा उपलब्‍ध कराये, ताकि सभी को बेहतर शिक्षा मिल सके।


    स्‍कूल शिक्षा एवं साक्षरता विभाग की विशेष सचिव श्रीमती रीना रे ने धन्‍यवाद प्रस्‍ताव पेश किया।


    इस अवसर पर स्‍कूल शिक्षा एवं साक्षरता विभाग सचिव श्री अनिल स्‍वरूप और यूनेस्‍को नई दिल्‍ली के निदेशक श्री शीगेरू आओयागी भी उपस्थित थे। इस अवसर पर यूनेस्‍को की महानिदेशक सुश्री इरिना बोकोवा का संदेश भी प्रसारित किया गया।


    साक्षर भारत पुरस्‍कार-2017 विजेताओं का ब्‍यौरा –

                                   1. राज्‍य साक्षरता अभियान प्राधिकरण, भोपाल, मध्‍यप्रदेश                                                                                 
एसएलएमए (राज्‍य)                                                                                                                                                           
                                                                                                                                                                           
                                                                                                                                                                           
                                                                                                                                                                           
जिला लोक शिक्षा समितियां (जिला)   1. छत्‍तीसगढ़ का जिला जशपुर                                                                                                              
                                                                                                                                                                           
                                                                                                                                                                           
                                  2. छत्‍तीसगढ़ का जिला दंतेवाड़ा                                                                                                          
                                                                                                                                                                           
                                                                                                                                                                           
                                  3. मध्‍यप्रदेश का जिला टीकमगढ़                                                                                                           
                                                                                                                                                                           
                                                                                                                                                                           
                                                                                                                                                                           
ग्राम पंचायत लोक शिक्षा समितियां  1. वेल्‍लामपल्‍ली ग्राम पंचायत, पराकला संभाग, जिला वरांगल देहात, तेलंगाना।                                                               
                                                                                                                                                                           
                                                                                                                                                                           
                                  2. करमहा ग्राम पंचायत, सरगुजा, छत्‍तीसगढ़                                                                                                
                                                                                                                                                                           
                                                                                                                                                                           
                                  3. डुमरी कलां ग्राम पंचायत, मेजरगंज संभाग, जिला सीतामढ़ी, बिहार                                                                          
                                                                                                                                                                           
                                                                                                                                                                           
                                  4. टेमरी ग्राम पंचायत, धरसिवा संभाग, जिला रायपुर, छत्‍तीसगढ़ 5. गादामल्‍लईया गुदा ग्राम पंचायत, याछाराम संभाग, जिला रंगा रेड्डी, तेलंगाना
                                                                                                                                                                           
                                                                                                                                                                           
                                                                                                                                                                           
संसाधन समर्थन संगठन               1. राज्‍य संसाधन केन्‍द्र, इंदौर, मध्‍यप्रदेश                                                                                            
                                                                                                                                                                           
                                                                                                                                                                           
                                  2. जन शिक्षण संस्‍थान, महबूब नगर, तेलंगाना                                                                                               
                                                                                                                                                                           
                                                                                                                                                                           

    ******


    वीके/एकेपी/जीआरएस–3702


    

    
    (Release ID: 1502256) Visitor Counter : 18
    
    
    
    
    

  1.