      प्रधानमंत्री कार्यालय

      चीन के शियामेन में ब्रिक्स व्यापार परिषद (4 सितंबर, 2017) से बातचीत में प्रधानमंत्री का वक्तव्य
      Posted On: 05 SEP 2017 3:00PM by PIB Delhi


    महामहिमों,


    न्यू डेवलपमैंट बैंक के अध्यक्ष


    ब्रिक्स व्यापार परिषद के सदस्यगण


    मैं ब्रिक्स व्यापार परिषद के साथ हुई इस बैठक में भाग लेने से खुश हूं। आपलोग व्यापार परिषद में जो काम करते हैं वह ब्रिक्स साझेदारी के दृष्टिकोण को व्यावहारिक रूप देने में एक महत्वपूर्ण भूमिका निभाता है। आपने जो साझेदारियां बनायी है और आपने जो नेटवर्क तैयार किया है, वह प्रत्येक ब्रिक्स देशों के आर्थिक विकास को ऊर्जा प्रदान करता है। पिछले साल गोवा में हुई इस बैठक में, एनडीबी और ब्रिक्स व्यापार परिषद के बीच घनिष्ठ सहयोग पर एक सुझाव आया था। मुझे इस बात की खुशी है कि आप एनडीबी के साथ एक समझौता ज्ञापन कर रहे हैं।


    महामहिमों और दोस्तों,


    भारत आज दुनिया में तेजी से सबसे ज्यादा खुली अर्थव्यवस्थाओं के रुप में बदल रहा है। विदेशी प्रत्यक्ष निवेश का प्रवाह 40 प्रतिशत बढ़ा है और वह अपने उच्चतम स्तर पर है। आसान व्यापार करने के विश्व बैंक की सूचकांक में भारत आगे बढ़ा है। इसी प्रकार, हम पिछले दो वर्षों में वैश्विक प्रतिस्पर्धात्मकता सूचकांक में 32 अंक आगे बढ़े हैं। जुलाई में पेश किया गया वस्तु और सेवा कर भारत में अबतक का सबसे बड़ा आर्थिक सुधार है। एक ही झटके में, 1.3 बिलियन लोगों के लिए एक एकीकृत बाजार को निर्माण कर लिया गया है। डिजिटल इंडिया, स्टार्ट अप इंडिया और मेक इन इंडिया जैसे कार्यक्रम देश के आर्थिक परिदृश्य को बदल रहे हैं। वे भारत को ज्ञान आधारित, कौशल समर्थित और प्रौद्योगिकी चालित समाज के रूप में बदलने में मदद कर रहे हैं।


    महामहिमों और दोस्तों,


    मुझे इस बात की प्रसन्नता है कि ब्रिक्स व्यापार परिषद में व्यापार और निवेश की सुविधा, कौशल विकास को बढ़ावा, बुनियादी ढांचों का विकास, एसएमई विकास, ई-कॉमर्स और डिजिटल अर्थव्यवस्था को बढ़ावा देने की प्राथमिकताएं भी मौजूद है। आपके विचार-विमर्श से कई उत्पादक सिफारिशें बाहर आयी है। ब्रिक्स रेटिंग एजेंसी की स्थापना, ऊर्जा सहयोग, ग्रीन फाइनेंस और डिजिटल अर्थव्यवस्था के लिए किया गया आपका कार्य विशेष रूप से उल्लेखनीय है। अपनी बात समाप्‍त करते हुए यह कहना चाहता हूं कि सरकार के रूप में, हम आपके प्रयासों को पूरा समर्थन प्रदान करेंगे। और हम आशा व्यक्त करते हैं कि ब्रिक्स व्यापार परिषद हमें व्यापार और निवेश सहयोग में सुधार लाने के हमारे सामान्य उद्देश्यों के करीब ले जाएगा।


    धन्यवाद।


    *****


    अतुल तिवारी/शाहबाज हसीबी/बाल्‍मीकि महतो/अभय कुमार

    
    
    (Release ID: 1501788) Visitor Counter : 21