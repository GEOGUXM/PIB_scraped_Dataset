      रक्षा मंत्रालय

      85 वां वायु सेना दिवस : वायु प्रदर्शन
      Posted On: 29 SEP 2017 4:33PM by PIB Delhi


    भारतीय वायु सेना 8 अक्‍तूबर को बड़े गर्व के साथ अपना 85 वां वायु सेना दिवस मनाएगी। विभिन्‍न वायुयानों द्वारा किए जाने वाले हैरतअंगेज हवाई करतब वायु सेना केंद्र, हिंडन (गाजियाबाद) में वायु सेना दिवस परेड व प्रतिष्‍ठापन समारोह की मुख्‍य निशानी होंगे। हवाई करतबों के लिए रिहर्सल 01 अक्‍तूबर, 2017 (रविवार) से आरंभ होंगे। ऐसे सामान्‍य क्षेत्र, जिनके ऊपर वायुयान नीचे के स्‍तरों पर उड़ान भरेंगे, उनमें शामिल हैं- वजीरपुर पुल, करावलनगर, अफजलपुर-हिंडन, शामली-जिवाना,चंडीनगर-हिंडन, हापुड़-‍पिलखुवा-गाजियाबाद-हिंडन।

                                                                                                                                                                                                                                                                                                                                                                                                                                                                                                                                                                                                                                                                                                                                                                                                             
वायु यान की उड़ान में, विशेष रूप से, निचले स्‍तरों पर उड़ान भरते समय पक्षी वायु यानों के लिए बहुत गंभीर खतरा उत्‍पन्‍न कर देती हैं। खुले में फेकी गईं खाने की चीजें पक्षियों को आकृष्‍ट करती हैं। वायु यान, पायलटों एवं जमीन पर उपस्थित लोगों की सुरक्षा के लिए भारतीय वायु सेना दिल्‍ली, गाजियाबाद एवं आस पास के क्षेत्र के लोगों से अनुरोध करती है कि वे खाने की चीजें तथा कचरा खुले में न फेंके। इसके अतिरिक्‍त, अगर उनकी नजर खुले में पड़े किसी कंकाल या मृत पशुओं पर पड़ती है तो उन्‍हें निश्चित रूप से निकटतम वायु सेना यूनिट/ पुलिस स्‍टेशन को इसकी जानकारी देनी चाहिए जिससे कि इसके निपटान की तत्‍काल व्‍यवस्‍था की जा सके। इसके अतिरिक्‍त, वे पक्षियों के टकराने से होने वाले खतरों से मुकाबला करने वाली टीम (बीएचसीटी) के प्रभारी अधिकारी को मोबाइल नंबर – 8376049624 पर कॉल/एसएमएस भी कर सकते हैं।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                                                                                             

    हवाई करतब 08 बजे सुबह से आरंभ हो जाएंगे जिनमें विख्‍यात आकाश गंगा के झंडा फहराने वाले स्‍काई डाइवर्स अपनी रंगारंग छतरियों में एएन-32 वायुयान से अपने करामात दिखाएंगे।


    विमान परेड (फ्लाईपास्‍ट) में उत्‍कृष्‍ट वायुयान, आधुनिक परिवहन वायु यान तथा अग्रिम पंक्ति के लड़ाकू वायु यान शामिल हैं। यह समारोह हैरतअंगेज एरोबैटिक करतब के साथ सुबह 10 बज कर 52 मिनट पर संपन्‍न हो जाएगा।


    ******


    वीके/एसकेजे/वाईबी/ 3981

    
    
    (Release ID: 1504395) Visitor Counter : 7