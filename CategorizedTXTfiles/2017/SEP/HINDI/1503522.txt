      वस्‍त्र मंत्रालय

      केन्‍द्रीय कपड़ा मंत्री और राजस्‍थान की मुख्‍यमंत्री कल ‘वस्‍त्र 2017’ का उद्घाटन करेंगी
      Posted On: 20 SEP 2017 8:16PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
चार दिवसीय अंतर्राष्‍ट्रीय वस्‍त्र एवं परिधान मेले ‘वस्‍त्र’ का छठा संस्‍करण 21 से लेकर 24 सितम्‍बर, 2017 तक सीतापुरा स्थित जयपुर प्रदर्शनी एवं सम्‍मेलन केन्‍द्र (जेईसीसी) में आयोजित किया जाएगा। इस मेले का उद्घाटन केन्‍द्रीय कपड़ा और सूचना एवं प्रसारण मंत्री श्रीमती स्‍मृति जुबिन इरानी और राजस्‍थान की मुख्‍यमंत्री श्रीमती वसुंधरा राजे 21 सितम्‍बर, 2017 को करेंगी। राजस्‍थान के उद्योग मंत्री श्री राजपाल सिंह शेखावत सम्‍मानित अतिथि होंगे। यह प्रदर्शनी वस्‍त्र एवं परिधानों पर एक व्‍यापक व्‍यापार मेला एवं सम्‍मेलन है जिस दौरान फाइबर से लेकर फैशन, सेवाओं एवं प्रौद्योगिकी तक की दृष्टि से बेहतरीन और नवीनतम वस्‍त्र उत्‍पादों का मिश्रण पेश किया जाएगा। यह जानकारी आज राजस्‍थान राज्‍य औद्योगिक विकास एवं निवेश निगम लिमिटेड (रीको) की प्रबंध निदेशक सुश्री मुग्‍धा सिन्‍हा ने दी।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
यह मेगा व्‍यापार मेला रीको और फिक्‍की द्वारा संयुक्‍त रूप से आयोजित किया जा रहा है।                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
सुश्री सिन्‍हा ने बताया कि 13 राज्‍यों के 250 से भी अधिक प्रदर्शक जेईसीसी में 3600 वर्ग मीटर क्षेत्र में फैले प्रदर्शनी स्‍थल में अपने उत्‍पादों को प्रदर्शित करेंगे। इसके अलावा 50 से भी अधिक देशों के लगभग 300 विदेशी क्रेता और लगभग 100 भारतीय क्रेता घरानों/एजेंटों के 200 प्रतिनिधि इस मेले में अपनी मौजूदगी दर्ज करायेंगे।                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
सुश्री सिन्‍हा ने यह भी बताया कि इस वर्ष ‘वस्‍त्र’ के दौरान कुछ नई चीजें देखने को मिलेंगी जैसे कि ‘राजस्‍थान को एक परिधान हब बनाने’ पर गोलमेज सम्‍मेलन आयोजित किया जाएगा। इसी तरह जयपुर डिजाइनर्स फेस्टिवल एवं साड़ी कार्यशाला आयोजित की जाएगी।                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
मेले से संबंधित विवरणिका देखने के लिए यहां क्लिक करें।                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
***                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
वीके/आरआरएस/एस-3857                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
    
    
    (Release ID: 1503522) Visitor Counter : 13