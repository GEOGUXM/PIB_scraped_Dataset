      पर्यावरण, वन एवं जलवायु परिवर्तन मंत्रालय

      पर्यावरण मंत्रालय शिक्षक दिवस के अवसर पर पर्यावरण क्विज - “प्रकृति खोज” आयोजित करेगा
      Posted On: 01 SEP 2017 8:35PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
पर्यावरण मंत्रालय पर्यावरण जागरूकता पहल शुरू करेगा, जिसके तहत राष्ट्रीय स्तर पर पर्यावरण क्विज प्रतियोगिता “प्रकृति खोज” नाम से आयोजित की जाएगी। यह क्विज 5 सितंबर को शिक्षक दिवस के अवसर पर शुरू की जा रही है। यह युवाओं में पर्यावरण सुरक्षा और संरक्षण के प्रति संवेदनशीलता बढ़ाने के लिए मजेदार तरीके से एक-दूसरे से सीखने के जरिये युवाओं तक पहुंचने का आदर्श माध्यम होगा। एक प्रकार से यह क्विज छात्रों को पर्यावरण सम्बंधी मुद्दों के बारे में उनके जागरूकता के स्तर को मापने के लिए विशिष्ट मंच उपलब्ध कराएगा। इसका उद्देश्य मंत्रालय के संरक्षण और सुरक्षा से सम्बंधित अन्य प्रमुख कार्यक्रमों में प्रभावी प्रतिभागिता के लिए युवाओं को प्रोत्साहित करना है।                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
क्विज का उद्देश्य स्कूली बच्चों के बीच पर्यावरण से जुड़े विज्ञान के बारे में रूचि पैदा करना, इसके बारे में और इसकी समस्याओं पर चर्चा करना है। इससे बच्चों/ युवाओं को पर्यावरण और विकास संबंधि मुद्दों के प्रति संवेदनशील बनाने तथा पर्यावरण संरक्षण से जुड़ी जीवनशैली अपनाने के लिए प्रेरित करने में मदद मिलेगी। इससे वे प्रकृति की सराहना करने और संरक्षण के प्रति संवेदनशील होंगे जिससे विभिन्न स्तरों पर सकारात्मक पर्यावरणीय कार्य होंगे।                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
क्विज दो चरणों में आयोजित की जाएगी। पहले चरण के लिए मंत्रालय के राष्ट्रीय हरित कोर (एनजीसी) कार्यक्रम के अंतर्गत बड़ी संख्या में स्कूली बच्चों को इस पर्यावरणीय क्विज में प्रतिभागिता का अवसर मिलेगा। देश के स्कूलों में “पर्यावरण क्लब” बनाकर बच्चों में पर्यावरण के प्रति जागरूकता पैदा करने के लिए मंत्रालय ने 2001-02 में एनजीसी की शुरूआत की थी। देश भर में लगभग एक लाख पर्यावरण क्लब हैं, जो सबसे बड़ा संरक्षण नेटवर्क में से एक है। इसके तहत छात्र स्वच्छता अभियान, कचरे को अलग-अलग करना, जैविक कचरे से कंपोस्ट तैयार करना, नुक्कड़ नाटक जैसी विभिन्न गतिविधियों में छात्र शामिल होते हैं। पहले चरण में 3 आयु समूह (8 से 12 वर्ष, 13 से 15 वर्ष और 16 से 18 वर्ष) को शामिल करने की योजना है जिसमें केवल पर्यावरण क्लब के छात्र ही शामिल होंगे। इसके बाद प्रतिभागियों से मिली प्रतिक्रिया के आधार पर वर्ष 2018 में देश भर के सभी स्कूलों के छात्रों के लिए क्विज का दूसरा चरण शुरू होगा।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
क्विज बहुविकल्पी प्रश्नों के जरिये ऑनलाइन होगी। क्विज में जलवायु परिवर्तन, जैव विविधता, वन और वन्यजीव, प्रदूषण, अपशिष्ट प्रबंधन, नदियों और झीलों, प्राकृति का इतिहास, जैव विविधता सम्मेलन, संयुक्त राष्ट्र जलवायु परिवर्तन फ्रेमवर्क सम्मेलन जैसे अंतर्राष्ट्रीय सम्मेलनों के बारे में प्रश्न होंगे। क्विज पर जानकारी के लिए मंत्रालय ने एक अलग वेबपार्टल www.ngc.nic.in विकसित की है। प्रकृति खोज पोर्टल और मंत्रालय की वेबसाइट पर क्विज की तिथि के बारे में जानकारी दी जाएगी। पर्यावरण क्लब के जिन छात्रों ने पोर्टल पर पंजीकरण कराया है वे 18 सितंबर, 2017 से क्लाविफिकेशन दौर में हिस्सा ले सकते हैं।                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
*****                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
वीके/एमके/सीएस–3612                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                           

    

    
    (Release ID: 1501509) Visitor Counter : 33