      गृह मंत्रालय

      केंद्रीय गृह मंत्री ने जीजेएम से दार्जिलिंग हिल्स में बंद वापस लेने की अपील की
      
      
      
      गृह सचिव सभी संबंधित मुद्दों पर चर्चा के लिए बैठक करेंगे

      Posted On: 26 SEP 2017 8:28PM by PIB Delhi
                                                                                                                                                                                                                                                                                           
केंद्रीय गृह मंत्री श्री राजनाथ सिंह ने गोरखा जनमुक्ति मोर्चा (जीजेएम) से दार्जिलिंग हिल्स में चल रहे बंद को वापस लेने की अपील की है। उन्होंने केंद्रीय गृह सचिव से सभी संबंधित मुद्दों पर चर्चा के लिए एक पखवाड़े के अंदर गृह मंत्रालय में अधिकारी स्तर की एक बैठक बुलाने का आदेश दिया है।
                                                                                                                                                                                                                                                                                           
केंद्रीय गृह मंत्री की अपील का मूल पाठ निम्नलिखित है:                                                                                                                                                                                                                                      
                                                                                                                                                                                                                                                                                           
"गोरखा जनमुक्ति मोर्चा (जीजेएम) के आह्वान पर वर्तमान में 12-06-2017 से दार्जिलिंग हिल्स में एक अनिश्चितकालीन हड़ताल जारी है।                                                                                                                                                               
                                                                                                                                                                                                                                                                                           
अभी तक ग्यारह लोगों की जान गई है जबकि कई अन्य लोग घायल हैं और दार्जिलिंग हिल्स के सभी लोग हड़ताल से अत्यंत दुखी हैं। दार्जिलिंग हिल्स में जो कुछ हुआ है उससे मुझे बेहद कष्ट हुआ है।                                                                                                        
                                                                                                                                                                                                                                                                                           
                                                                                                                                                                                                                                                                                           
                                                                                                                                                                                                                                                                                           
एक लोकतंत्र में, किसी भी समस्या को हल करने के लिए संवाद ही एकमात्र तरीका है। संयम, पारस्परिक संवाद से कानूनी परिधि के तहत हल निकाला जा सकता है।                                                                                                                                            
                                                                                                                                                                                                                                                                                           
मैंने गृह सचिव से सभी संबंधित मुद्दों पर चर्चा के लिए एक पखवाड़े के अंदर गृह मंत्रालय में एक अधिकारी स्तर की बैठक आयोजित करने का आदेश दिया है। मैं जीजेएम और उसके नेता श्री बिमल गुरुंग से भी अपील करता हूं कि वे विशेष रूप से उत्सव के माहौल को देखते हुए इस बंद को वापस लें।"            
                                                                                                                                                                                                                                                                                           
*****                                                                                                                                                                                                                                                                                      
                                                                                                                                                                                                                                                                                           
                                                                                                                                                                                                                                                                                           
केजे/आरएन-3936                                                                                                                                                                                                                                                                             
                                                                                                                                                                                                                                                                                           
    
    
    (Release ID: 1504114) Visitor Counter : 12