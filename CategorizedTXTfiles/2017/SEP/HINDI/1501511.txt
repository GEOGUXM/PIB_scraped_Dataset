      रक्षा मंत्रालय

      भारतीय सेना ने लेह के छात्रों के लिए राष्ट्रीय एकता यात्रा आयोजित की
      Posted On: 01 SEP 2017 8:36PM by PIB Delhi

                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                     
संपूर्ण देश को राष्ट्रीय एकता के सूत्र में बांधने की भावना को बढ़ावा देने के लिए भारतीय सेना के चल रहे आउटरीच कार्यक्रम के तहत 25 अगस्त से 05 सितंबर 2017 तक जम्मू-कश्मीर के लेह जिले में बियामा के 20 स्कूल के छात्रों की यात्रा आयोजित की जा रही है। प्रतिभागियों ने आज सेना के उप प्रमुख लेफ्टिनेंट जनरल सरत चंद से बातचीत की। उन्होंने इन क्षेत्रों के अपने अनुभव छात्रों से साझा किये और उन्हें कड़ी मेहनत करने तथा राष्ट्र निर्माण की प्रक्रियाओं में सक्रिय रूप से योगदान देने के लिए प्रेरित किया। श्री सरत चन्द ने उन्हें भारतीय सैन्य बलों में शामिल हो कर राष्ट्र की सेवा करने के लिए भी प्रोत्साहित किया।
                                                                                                                                                                                                                                                                                                                                                                                                                                                                                                                                                                                                                     
25 अगस्त को लेह से यात्रा शुरू की गई थी और अपनी यात्रा के दौरान प्रतिभागियों ने चंडीगढ़ तथा दिल्ली के विभिन्न सांस्कृतिक और ऐतिहासिक स्थलों का दौरा कर लिया है। ये राष्ट्रीय एकता यात्राएं जम्मू-कश्मीर और पूर्वोत्तर राज्यों के युवाओं के लिए शैक्षिक और प्रेरक हैं। इनका उद्देश्य छात्रों को देश की समृद्ध विरासत दिखाने के साथ ही चल रहे विभिन्न विकास और औद्योगिक पहलों के बारे में जानकारी देना है। इस पहल से उन्हें विभिन्न कैरियर विकल्प के बारे में जानकारी मिलेगी और वे प्रसिद्ध व्यक्तित्व से बातचीत कर सकेंगे।                                                                                            
                                                                                                                                                                                                                                                                                                                                                                                                                                                                                                                                                                                                                     
*****                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                     
वीके/एमके/सीएस–3611                                                                                                                                                                                                                                                                                                                                                                                                                                                                                                                                                                                                  
    
    
    (Release ID: 1501511) Visitor Counter : 15