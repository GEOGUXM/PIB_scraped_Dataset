      इस्‍पात मंत्रालय

      इस्‍पात के आयात पर काउंटरवेलिंग शुल्‍क लागू होने से भारतीय उद्योग को मजबूती मिलेगी : श्री बिरेन्दर सिंह
      Posted On: 08 SEP 2017 7:52PM by PIB Delhi


    इस्‍पात मंत्री श्री बिरेन्‍दर सिंह ने आज यहां कहा कि इस्‍पात के आयात पर वित्‍त मंत्रालय द्वारा लागू काउंटरवेलिंग शुल्‍क स्‍वागत योग्‍य कदम है। उन्‍होंने कहा कि इससे शत-प्रतिशत गुणवत्‍ता प्राप्‍त करने की दिशा में भारतीय उद्योग के जारी प्रयासों को मजबूती मिलेगी। उन्‍होंने कहा कि इस कदम से उद्योग को अपने कामकाज के संबंध में बराबरी का अवसर मिलेगा और वह पूरी क्षमता से काम करने में सफल होगा।


    उल्‍लेखनीय है कि 07 सितम्‍बर, 2017 को वित्‍त मंत्रालय ने संबंधित अधिसूचना जारी की थी, जिसके तहत अगले पांच वर्षों के लिए चीन से होने वाले इस्‍पात आयातों पर कुल 18.95 प्रतिशत काउंटरवेलिंग शुल्‍क लगाया गया है। इस संबंध में इस्‍पात सचिव डॉ. अरूणा शर्मा ने कहा कि यह भारत में काउंटरवेलिंग शुल्‍क लगाने का यह पहला मामला है। इससे इस्‍पात उद्योग को बहुत राहत होगी। डॉ. शर्मा ने कहा कि यह प्रयास घरेलू इस्‍पात उद्योग की सहायता करने के लिए उठाये गये कदमों में शामिल है।


    अंतिम निष्‍कर्ष में चीन द्वारा प्रदान की जाने वाली संभावित 81 सब्सिडी शामिल हैं। इन्‍हें पांच विभिन्‍न मदों में रखा गया है – ग्रांट (0.55 प्रतिशत), एक्‍सपोर्ट फाइनेंसिंग (शून्‍य प्रतिशत), टैक्‍स एवं वैट इंसेंटिव (2.3 प्रतिशत), वस्‍तु एवं सेवा के लिए प्रावधान (15.78 प्रतिशत) और अधिमानी ऋण व उधार (18.95 प्रतिशत)।


    ******


    वीके/एकेपी/जीआरएस–3706


    

    
    (Release ID: 1502254) Visitor Counter : 13