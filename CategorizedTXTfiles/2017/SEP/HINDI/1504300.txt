      पोत परिवहन मंत्रालय

      बड़े बंदरगाहों में काम करने वाले चिकित्‍सकों की सेवा निवृत्ति आयु बढ़कर 65 वर्ष हुई
      Posted On: 28 SEP 2017 5:56PM by PIB Delhi

                                                                                                                                                                                                                                                                                                                                                                                         
                                                                                                                                                                                                                                                                                                                                                                                         
                                                                                                                                                                                                                                                                                                                                                                                         
केन्‍द्रीय मंत्रिमंडल ने 27 सितम्‍बर, 2017 को 11 बड़े बंदरगाहों में अस्‍पतालों में काम करने वाले चिकित्‍सकों की सेवा निवृत्ति आयु वर्तमान 60 से बढ़कर 65 वर्ष कर दी है।                                                                                                                                                                                                                  
                                                                                                                                                                                                                                                                                                                                                                                         
                                                                                                                                                                                                                                                                                                                                                                                         
बंदरगाह के अस्‍पतालों में स्‍वास्‍थ्‍य सेवा को विस्‍तारित करने में कुशल स्‍वास्‍थ्‍य चिकित्‍सकों की कमी एक बड़ी बाधा है। बड़े बंदरगाह ट्रस्‍ट के स्‍वास्‍थ्‍य संस्‍थानों में चिकित्‍सकों की कमी है, इस कमी को दूर करने के लिए चिकित्‍सकों की नियुक्ति के पहले से ही प्रयास किये जा रहे हैं।                                                                                              
                                                                                                                                                                                                                                                                                                                                                                                         
                                                                                                                                                                                                                                                                                                                                                                                         
चिकित्‍सकों की सेवानिवृत्ति की आयु को बढ़ाकर 65 वर्ष करने के सरकार के फैसले से अनुभवी चिकित्‍सकों की वर्तमान संख्‍या को बनाए रखने में मदद मिलेगी, जिससे रोगियों की संतोषजनक देखभाल की जा सकेगी। इस निर्णय से बंदरगाह के अस्‍पतालों में काम करने वाले 200 से अधिक चिकित्‍सकों को लाभ पहुंचेगा। इससे 11 बड़े बंदरगाह अस्‍पतालों में चिकित्‍सक-मरीज अनुपात को बेहतर बनाने में भी मदद मिलेगी।
                                                                                                                                                                                                                                                                                                                                                                                         
                                                                                                                                                                                                                                                                                                                                                                                         
सरकार का निर्णय आम लोगों और मरीजों के पक्ष में है। यह बड़े बंदरगाह ट्रस्‍टों में स्‍वास्‍थ्‍य सेवाओं को मजबूत बनाएगा तथा गुणवत्‍तापूर्ण स्‍वास्‍थ्‍य सेवाएं प्रदान करने में अनुभवी चिकित्‍सकों की सेवाएं उपलब्‍ध रहेंगी। इस कदम से बंदरगाह के अस्‍पतालों में चिकित्‍सकों की कमी की समस्‍या भी दूर हो जाएगी।                                                                              
                                                                                                                                                                                                                                                                                                                                                                                         
                                                                                                                                                                                                                                                                                                                                                                                         
******                                                                                                                                                                                                                                                                                                                                                                                   
                                                                                                                                                                                                                                                                                                                                                                                         
                                                                                                                                                                                                                                                                                                                                                                                         
वीके/एसकेजे/वाईबी-3963                                                                                                                                                                                                                                                                                                                                                                   
                                                                                                                                                                                                                                                                                                                                                                                         
                                                                                                                                                                                                                                                                                                                                                                                         
    
    
    (Release ID: 1504300) Visitor Counter : 6