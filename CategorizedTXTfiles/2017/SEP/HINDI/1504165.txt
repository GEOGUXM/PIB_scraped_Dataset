      रक्षा मंत्रालय

      वायुसेना हेलिकॉप्टर द्वारा अमरीकी नागरिक को लेह से बचाया गया
      Posted On: 27 SEP 2017 3:46PM by PIB Delhi


    अमरीकी दूतावास ने रक्षा मंत्रालय के माध्यम से 26 सितंबर, 2017 को अमरीकी नागरिक सुश्री मार्गेट एलेन स्टोन का पता लगाने और बचाने का अनुरोध भारतीय वायुसेना से किया था। सुश्री स्टोन लद्दाख क्षेत्र में ट्रैकिंग के लिए निकली थीं और घायल होने के कारण 06 सितंबर, 2017 से लेह से 75 किलोमीटर की दूरी पर जिनचांग क्षेत्र में घिर गई थी। लंबे समय तक देखभाल नहीं होने के कारण उनकी स्थिति बिगड़ती गई और वह गंभीर स्थिति में आ गई। 26 सितंबर, 2017 को अमरीकी सरकार ने भारतीय वायुसेना को इस संबंध में सूचना दी।


    वायुसेना ने सतर्कता के साथ जवाबी कार्रवाई की। सुश्री स्टोन के वास्तविक स्थान पर होने के बारे में नागरिक प्रशासन की मदद से पता लगाया गया और शाम तक भारतीय वायुसेना के दो हेलिकॉप्टर घाटी में सुश्री स्टोन का पता लगाने में सफल हुए। 26 सितंबर, 2017 की शाम तक सुश्री स्टोन को चिकित्सा देखभाल के लिए लेह अस्पताल लाया गया।


    *****


    वीके/एजे/डीके - 3948

    
    
    (Release ID: 1504165) Visitor Counter : 7