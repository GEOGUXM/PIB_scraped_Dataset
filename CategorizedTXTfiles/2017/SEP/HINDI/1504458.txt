      कार्मिक, लोक शिकायत एवं पेंशन मंत्रालय

      डीओपीटी ने स्‍वच्‍छता ही सेवा अभियान के तहत नॉर्थ ब्‍लॉक के महिला वॉशरूम में सैनिटरी नैपकिन क्‍वॉयन-वेंडिंग एवं डिस्‍पोजल मशीन स्‍थापित किए
      Posted On: 29 SEP 2017 7:37PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                               
कार्मिक एवं प्रशिक्षण विभाग (डीओपीटी) ने स्‍वच्‍छता ही सेवा (एसएचएस) अभियान के तहत नॉर्थ ब्‍लॉक के डीओपीटी क्षेत्र के तीन महिला वॉशरूमों (ग्राउंड फ्लोर, फर्स्‍ट फ्लोर एवं सेकेंड फ्लोर) में सैनिटरी नैपकिन क्‍वॉयन-वेंडिंग एवं डिस्‍पोजल मशीन स्‍थापित किया है। यह पीने का पानी एवं स्‍वच्‍छता विभाग द्वारा वर्तमान में जारी एसएचएस पहल के लिए विभाग की कार्य योजना के अनुरूप है।                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                               
डीओपीटी की संयुक्‍त सचिव श्रीमती के किपगेन एवं संयुक्‍त सचिव श्रीमती जी जयंती ने फर्स्‍ट फ्लोर के महिला वॉशरूम में क्रमश: नैपकिन वेंडिंग मशीन एवं नैपकिन डिस्‍पोजल मशीन का उद्घाटन किया। इस अवसर पर डीओपीटी की अवर सचिव श्रीमती मंजूला जुनेजा और बड़ी संख्‍या में महिला कर्मचारी उपस्थित थीं। तीनों वेंडिंग मशीनों में नैपकिन प्राप्‍त करने के लिए पांच रुपये का एक सिक्‍का/विभिन्‍न मूल्‍य वर्गों को डालने की विशेषता शामिल है, जिसका परिचालन ‘ लाभ हानि रहित’ आधार पर किया जाएगा। इसके अतिरिक्‍त, डिस्‍पोजल मशीनों में प्रयुक्‍त नैपकिनों को पर्यावरण अनुकूल तरीके से डिस्‍पोज करने की विशेषता शामिल है। ऐसी मशीनें शीघ्र ही इस विभाग के दो अन्‍य भवनों अर्थात लोक नायक भवन एवं जेएनयू परिसर में लगाई जाएंगी।
                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                               
इस अवसर पर उपस्थित महिला कर्मचारियों ने ऐसे अच्‍छे कदम उठाने के लिए विभाग को धन्‍यवाद दिया जिसका संबंध महिलाओं के स्‍वास्‍थ्‍य एवं साफ सफाई से है। यह भी ‘स्‍वच्‍छता’ का ही एक हिस्‍सा है। उन्‍होंने यह भी उम्‍मीद जताई कि सरकार के दूसरे विभाग भी जल्‍द ही इस कदम का अनुसरण करेंगे।                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                               
वीके/एसकेजे/-3988                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                               
    
    
    (Release ID: 1504458) Visitor Counter : 8