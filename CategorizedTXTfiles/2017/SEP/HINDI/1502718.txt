      पोत परिवहन मंत्रालय

      जवाहर लाल नेहरू पोर्ट कंटेनर टर्मिनल ने 2017 का "कंटेनर टर्मिनल ऑफ द ईयर" पुरस्‍कार जीता
      Posted On: 13 SEP 2017 4:51PM by PIB Delhi


    जवाहरलाल नेहरू पोर्ट कंटेनर टर्मिनल (जेएनपीसीटी) को मुंबई में आयोजित गेटवे पुरस्‍कार 2017 में 0.6 मिलियन से अधिक टीईयू श्रेणी के लिए "कंटेनर टर्मिनल ऑफ द ईयर" के पुरस्कार से सम्मानित किया गया। जवाहरलाल नेहरू पोर्ट के स्‍वामित्‍व वाले जेएनपीसीटी ने भीड़-भाड़ कम करने, कंटेनरों की सुचारू सुपुर्दगी और प्रतिकूल परिस्थितियों के बीच व्यापार को सहायता प्रदान करने हेतु बुनियादी ढांचे में सुधार के लिए अपनी सक्रिय रणनीतियों के लिए यह पुरस्कार जीता है।


    इस पुरस्कार को प्राप्‍त करते हुए, जेएनपीसीटी के उपाध्यक्ष श्री नीरज बंसल ने कहा कि "जेएनपीसीटी पिछले कुछ सालों में विकासगति का सृजन करने में सफल हुआ है। ऐसा टर्मिनल और बंदरगाह की समग्र दक्षता बढ़ाने के लिए की गई विभिन्न पहलों के कारण हुआ है। इन पहलों ने अब सकारात्‍मक परिणाम दिखाने शुरू कर दिये हैं। हम अपने दक्षता स्‍तरों को और आगे बढ़ाना जारी रखेंगे।


    गेटवे पुरस्कार भारतीय समुद्री उद्योग में सर्वोत्तम प्रथाओं, नवाचार और प्रेरणा को प्रोत्‍साहित और मान्‍यता देने के लिए स्थापित किया गया था। गेटवे पुरस्‍कारों के दसवें संस्करण में भारतीय समुद्री उद्योग में व्यक्तिगत रूप से और संगठनों द्वारा अर्जित उत्कृष्ट उपलब्धियों और असाधारण कार्य निष्‍पादन का प्रदर्शन किया गया है।


    *****


    वीके/आईपीएस/एस–3758

    
    
    (Release ID: 1502718) Visitor Counter : 14