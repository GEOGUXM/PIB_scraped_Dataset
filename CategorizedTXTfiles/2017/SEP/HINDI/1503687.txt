      पर्यटन मंत्रालय

      तमिल फिल्म अभिनेता सरत कुमार ने चेन्नई में पर्यटन मंत्रालय के स्वच्छता अभियान में हिस्सा लिया
      Posted On: 21 SEP 2017 7:52PM by PIB Delhi


    पर्यटन मंत्रालय द्वारा आज चेन्नई (तमिलनाडु) के तरमनि स्थित धर्मांमबल पॉलिटेक्निक कॉलेज के सामने एक विशाल स्वच्छता अभियान का आयोजन किया गया। प्रसिद्ध तमिल फिल्म अभिनेता, राजनेता, पत्रकार, पूर्व मिस्टर मद्रास ‘सुप्रीम स्टार’ श्री सरत कुमार ने मुख्य अतिथि के तौर पर इस कार्यक्रम में शिरकत की। कार्यक्रम का शुभारंभ राष्ट्रपिता महात्मा गांधी की प्रतिमा को फूलों की माला पहनाकर हुई। श्री सरत कुमार ने स्वस्छता के बारे में लोगों के सामने एक उत्साही भाषण दिया और लोगों को इस तरह की स्वच्छता गतिविधियों में सक्रिय योगदान देने के साथ-साथ अपने आस-पास के स्थान को पोषक और कचरा मुक्त बनाए रखने के बारे में जागरूक किया। मुख्य अतिथि के स्वच्छता की शपथ लेने के बाद स्वच्छता संबंधी विभिन्न गतिविधियों का शुभारंभ हुआ।


    श्री सरत कुमार ने भारत पर्यटन, चेन्नई के क्षेत्रीय निदेशक श्री श्रीवत्स संजय और इंस्टीट्यूट ऑफ होटल मैनेजमेंट, चेन्नई के प्राचार्य श्री एस. राजमोहन तथा हॉस्पिटैलिटी एवं ट्रेवल ट्रेड उद्योग के विभिन्न हितधारकों के साथ स्वच्छता अभियान से जुड़ी विभिन्न गतिविधियों में हिस्सा लिया।


    सूचना एवं प्रसारण मंत्रालय के क्षेत्रीय केन्द्र के संगीत एवं ड्रामा प्रभाग से नाटक मंडलियों ने स्वच्छ भारत गतिविधियों का प्रदर्शन करने के लिए सड़क शो की प्रस्तुति दी।


    भारत पर्यटन के चेन्नई स्थित कार्यालय के अधिकारियों, इंस्टीट्यूट ऑफ होटल मैनेजमेंट के विद्यार्थी एवं शिक्षकों और तमिलनाडु ट्रेवल मार्ट सोसायटी के प्रतिनिधियों सहित करीब 200 प्रतिभागियों ने इस कार्यक्रम में हिस्सा लिया। संबंधित क्षेत्रों को अच्छी तरह से साफ किया गया और एकत्रित कचरे का सही तरीके से निपटान किया गया। स्थानीय लोग और आसपास के संस्थानों के विद्यार्थियों ने इस कार्यक्रम का स्वागत किया।


    ***


    वीके /प्रवीन - 3872


    

    
    (Release ID: 1503687) Visitor Counter : 5