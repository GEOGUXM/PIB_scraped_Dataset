      राष्ट्रपति सचिवालय

      राष्‍ट्रपति ने दशहरे के शुभ अवसर पर देश वासियों को बधाई दी
      Posted On: 29 SEP 2017 3:59PM by PIB Delhi


    राष्‍ट्रपति श्री राम नाथ कोविंद ने दशहरे के शुभ अवसर पर अपने देश वासियों को बधाई दी है।


    देश वासियों को दिए गए एक संदेश में राष्‍ट्रपति महोदय ने कहा ‘दशहरे के पावन त्‍यौहार के अवसर पर मैं अपने सभी देश वासियों को बधाई देता हूं।


    दशहरे का पावन त्‍यौहार बुराई पर अच्‍छाई का एवं नीति परक और नैतिक मूल्‍यों के विजय का द्योतक है। इन मूल्‍यों में सार्वभौमिक सद्भाव की भावना छिपी हुई है तथा आज पूरी मानवता के लिए इनका बहुत अधिक महत्‍व है।


    यह पावन त्‍यौहार हमारे देश के विभिन्‍न हिस्‍सों एवं विदेशों में भी मनाया जाता है। यह त्‍यौहार हमारे महान राष्‍ट्र के साझा मूल्‍यों एवं संस्‍कृति की अभिव्‍यक्ति है। यह हमें भगवान राम के जीवन से संबंधित मानवीय और सामाजिक मूल्‍यों का स्‍मरण कराता है। भगवान राम का आदर्श चरित्र हम सबों को कर्तव्‍य, नैतिकता और समाज की सेवा के प्रति समर्पण की सीख देता है।


    आईये, हम सभी प्रकार की बुराइयों से लड़ते हुए एक आदर्श परिवार, समाज, देश एवं विश्‍व के निर्माण में अपना अमूल्‍य योगदान देने के प्रति संकल्‍प करें। ‘


    *****


    वीके/एसकेजे/वाईबी/

    
    
    (Release ID: 1504384) Visitor Counter : 7