      आयुष

      आयुष मंत्रालय के विशेष सचिव ने ऑन लाईन लेख प्रतियोगिता के विजेताओं को पुरस्कार दिए
      Posted On: 13 SEP 2017 4:51PM by PIB Delhi


    आयुष मंत्रालय के विशेष सचिव श्री वैद्य राजेश कोटेचा ने आर्युवेद, यूनानी तथा होम्योपैथी के माध्यम से मधुमेह बीमारी की रोकथाम और प्रबंधन पर ऑन लाईन लेख प्रतियोगिता के विजेताओं को पुरस्कार दिए। यह प्रतियोगिता आयुष मंत्रालय के फेसबुक तथा ट्विटर पेज जैसे डिजिटल मंच पर आयोजित की गई थी। श्री कोटेचा ने विजेताओं को बधाई देते हुए कहा कि इस तरह की गतिविधियों से मंत्रालय को उन लोगों तक पहुंचने में मदद मिलती है जिन्होंने वैकल्पिक चिकित्सा के क्षेत्र में अपने जीवन को समर्पित कर दिया है। उन्होंने कहा कि आयुष मंत्रालय, आयुष चिकित्सा पद्धति में किसी भी विचार और सुझाव का स्वागत करता है। उन्होंने मंत्रालय की ओर से सभी सहायता का आश्वासन दिया।


    मधुमेह की रोकथाम और प्रबंधन के बारे में लोगों को जागरूक बनाने के लिए आयुष मंत्रालय ने आर्युवेद, होम्योपैथी तथा यूनानी चिकित्सा प्रणाली के माध्यम से बीमारी की रोकथाम और प्रबंधन पर विभिन्न लेख प्रतियोगिताओं का आयोजन किया था। इस प्रतियोगिता में प्रथम पुरस्कार 20,000 रुपये, द्वितीय पुरस्कार 15,000 रुपये, तृतीय पुरस्कार 10,000 रुपये और पांच-पांच हजार रुपये के दो संत्वना पुरस्कार हैं। लेख के विषय था। आधुनिक जीवन शैली के संदर्भ में आर्युवेद के माध्यम से मधुमेह की रोकथाम और प्रबंधन, यूनानी चिकित्सा पद्धति से मधुमेह का इलाज और नियंत्रण तथा होम्योपैथी से मधुमेह देखभाल। प्रत्येक श्रेणी में 250 प्रविष्ठियां प्राप्त हुई।


    *****


    वीके/एजी/डीके-3757

    
    
    (Release ID: 1502720) Visitor Counter : 11