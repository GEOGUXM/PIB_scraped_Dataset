      वाणिज्‍य एवं उद्योग मंत्रालय

      वाणिज्‍य और उद्योग मंत्री श्री सुरेश प्रभु का देश के स्‍टार्ट अप समुदाय के लिए संदेश
      Posted On: 07 SEP 2017 1:31PM by PIB Delhi

                                                                                                                                                                                                                                                                                                                                                                                                                                                                                 
वाणिज्‍य और उद्योग मंत्री श्री सुरेश प्रभु ने देश के स्‍टार्ट अप समुदाय के लिए सोशल मीडिया पर लाइव संबोधन दिया।                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                 
श्री प्रभु ने अर्थ व्‍यवस्‍था और समाज के निर्माण में स्‍टार्ट-अप्‍स की भूमिका की सराहना की और स्‍टार्ट-अप समुदाय को बधाई दी। उन्‍होंने कहा कि पूरे विश्‍व में तेजी से बदलाव हो रहा है और स्‍टार्ट-अप्‍स को इन परिवर्तनों का न केवल लाभ उठाना है बल्कि इन बदलावों को गति प्रदान करना है। उन्‍होंने कहा कि जोखिम उठाने वाले लोगों का भविष्‍य उज्‍ज्‍वल है।                                                                                                                         
                                                                                                                                                                                                                                                                                                                                                                                                                                                                                 
श्री प्रभु ने स्‍टार्ट-अप समुदाय को बताया कि वे स्‍वयं को भी स्‍टार्ट-अप परिवार के प्रति उत्‍तरदायी मानते है। उन्‍होंने स्‍टार्ट-अप्‍स को बढ़ावा देने की प्रतिबद्धता व्‍यक्‍त की। सरकार की भूमिका के बारे में बात करते हुए उन्‍होंने कहा कि माननीय प्रधानमंत्री श्री नरेन्‍द्र मोदी के कुशल नेतृत्‍व में सरकार बाधाएं दूर करने और स्‍टार्ट-अप्‍स को बढ़ावा देने के लिए कार्य कर रही है। उन्‍होंने कहा, ‘राज्‍य के अधिकार’ से स्‍टार्ट-अप्‍स पारिस्थितिकी तंत्र और अधिक सफल बनेगा।
                                                                                                                                                                                                                                                                                                                                                                                                                                                                                 
उन्‍होंने स्‍टार्ट-अप समुदाय के कल्‍याण की कामना की और उन्‍हें शानदार, सफल तथा श्रेष्‍ठ बनने के लिए प्रेरित किया।                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                 
*****                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                 
वीके/एमके/एसके–3682                                                                                                                                                                                                                                                                                                                                                                                                                                                              
    
    
    (Release ID: 1502019) Visitor Counter : 10