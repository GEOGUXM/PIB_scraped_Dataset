      जनजातीय कार्य मंत्रालय

      श्री सुदर्शन भगत ने जनजातीय मामलों के राज्यमंत्री के रुप में कार्यभार संभाला
      Posted On: 04 SEP 2017 4:51PM by PIB Delhi


    श्री सुदर्शन भगत ने आज जनजातीय मामलों के राज्यमंत्री के रुप में कार्यभार संभाला। इससे पहले श्री भगत कृषि और किसान कल्याण राज्यमंत्री थे। इस मौके पर श्री भगत ने कहा कि जनजातीय लोगों के विकास के लिए वह कड़ी मेहनत करेंगे और प्रधानमंत्री के सपनों को साकार करेंगे।


    श्री भगत का जन्म 20 अक्टूबर 1969 को हुआ था। वह अभी लोकसभा में झारखंड के लोहरदग्गा संसदीय क्षेत्र का प्रतिनिधित्व करते हैं। श्री भगत पन्द्रहवीं लोकसभा (2009-2014) के भी सदस्य थे। वर्ष 2000-2005 में श्री भगत झारखंड विधान सभा के भी सदस्य रहे। श्री सुदर्शन भगत झारखंड सरकार में 2000-2003 के दौरान मानव संसाधन विकास राज्यमंत्री और उसके बाद 2004 तक मुख्यमंत्री सचिवालय में राज्यमंत्री (स्वतंत्र प्रभार) रहे। श्री भगत ने 2004-2005 के दौरान झारखंड सरकार में कल्याण मंत्री के रुप में भी काम किया है। श्री भगत विभिन्न संसदीय समितियों के भी सदस्य रहे हैं।


    वीके/एके/एसकेपी-3631

    
    
    (Release ID: 1501644) Visitor Counter : 10