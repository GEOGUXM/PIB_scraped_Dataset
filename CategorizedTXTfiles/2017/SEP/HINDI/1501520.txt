      इलेक्ट्रानिक्स एवं आईटी मंत्रालय

      इलेक्ट्रोनिक्स एवं सूचना प्रौद्योगिकी मंत्रालय में स्वच्छ पखवाड़ा मनाया गया
      Posted On: 02 SEP 2017 6:03PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
इलेक्ट्रोनिक्स एवं सूचना प्रौद्योगिकी मंत्रालय में 1 से 15 अगस्त, 2017 तक स्वच्छता पखवाड़ा मनाया गया। मंत्रालय के अधिकारियों और कर्मचारियों ने अति उत्साह और सक्रिय भागीदारी से इसमे हिस्सा लिया। इस आयोजन के लिए दिवस अनुसार कार्य योजना तैयार की गई और इस योजना को बेहतर ढंग से कार्यान्वित किया गया जो प्रेरणादायी रही।                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
इलेक्ट्रोनिक्स व सूचना प्रौद्योगिकी एवं विधि व न्याय राज्य मंत्री श्री पी.पी. चौधरी ने सभी अधिकारियों और कर्मचारियों को 01 अगस्त, 2017 को शपथ दिलाई और हमारे नित्य प्रतिदिन के कार्यकलापों में स्वच्छता के महत्व को दर्शाते हुए संदेश दिया। श्री चौधरी ने अनुरोध किया कि सभी कर्मचारी व अधिकारी प्रधानमंत्री के स्वच्छ भारत विजन को समझे और स्वच्छता बनाए रखें व हरित पर्यावरण को बढ़ावा दे। भारत सरकार के प्रयासों के एक भाग के रूप में नवीकरणीय ऊर्जा कार्यक्रम के तहत श्री चौधरी ने 200 किलोवॉट के रूफ टाप सोलर पावर सयंत्र का उद्घघाटन भी किया। इसे हाल ही में इलेक्ट्रोनिक्स व सूचना प्रौद्योगिकी मंत्रालय के इलेक्ट्रोनिक निकेतन भवन में स्थापित किया गया है।                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
स्वच्छता और स्वास्थ्य से जुड़े सफाई के संदेश के लिए स्वच्छता पखवाड़ा में मन्त्रालय के प्रत्येक व्यक्ति की भागीदारी बढ़ाने के लिए स्वच्छ भारत संदेश और नारे लिखे गए और जगह-जगह यह संदेश लगाए गए। पुराने और बेकार इलेक्ट्रोनिक्स उपकरणों के निप्टान के कारण पर्यावरण को होने वाले नुकसान के बारे में जागरूकता पैदा करने और इन इलेक्ट्रोनिक उपकरणों के निपटान के सही तरीकों और साधनों के लिए ई-वेस्ट प्रबन्धन पर व्याख्यान का आयोजन किया गया। पेपर रहित कार्यालय के लक्ष्य को प्राप्त करने के लिए अधिकारियो व कर्मचारियों को ई-कार्यालय की कार्यशैली पद्धति के बारे में जानकारी देने के लिए प्रशिक्षण कक्षा चलाई गई।                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
हरित सुरक्षित और पर्यावरण अनुकूल वातावरण को हासिल करने के लिए मंत्रालय और इसके विभिन्न कार्यालयों में प्लास्टिक के प्रयोग को न्यूनतम करने के लिए परिपत्र जारी किया गया। भवन की 40 प्रतिशत लाईट्स को एलईडी लाईट्स में परिवर्तित किया गया। पूरे कार्यालय परिसर में स्वच्छता से सम्बद्ध कार्यकलापों को बढ़ाया गया। प्राकृतिक खाद बनाने के लिए वर्मि कम्पोस्टिंग गड्डा भी खोदा गया। इसके अतिरिक्त कुछ विशेष कदम इस प्रकार रहे- एनआईसी ने स्वच्छ भारत मिशन कार्यकलापों पर कार्यशाला संचालित की। स्वच्छ भारत पर प्रगतिशील विचारों के लिए प्रतियोगिताओं का आयोजन किया गया और विजेताओं को पुरस्कार प्रदान किए गए। एनईआईएलआईटी एवं इसके उप केन्द्रो ने ई वेस्ट प्रबन्ध पर निबन्ध और नारे (स्लोगन) लेखन प्रतियोगिता व कार्यशाला संचालित की और सफाई पर संदेश भी दिया। एनईडीडी ने मेरा भारत स्वच्छ भरात विषय पर 12 अगस्त, 2017 को विज्ञापन/प्रेरणा वाक्य प्रतियोगिता संचालित की जिसमे विभिन्न निकटवर्ती विद्यालयों के छात्रों ने हिस्सा लिया।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
इस पखवाड़ो का समापन 15 अगस्त, 2017 को हुआ समापन दिवस पर एमईआईटीवाई और इसके कुछ कर्मचारियों ने अन्य कार्यालयों के कर्मचारियों ने स्वच्छता की महत्वता पर नुक्कड़ नाटक भी प्रस्तुत किया। तत्पश्चात् माननीय राज्य मंत्री पी.पी.चौधरी ने विज्ञापन/नारे/प्रेरकवाक्य प्रतियोगिता के विजेताओं को प्रमाण पत्र प्रदान किए।तत्पश्चात् एमईआईटीवाई (Meity) के अधिकारियों ने मंत्री महोदय के साथ वृक्षारोपण भी किया।                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
*****                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 
वीके/पीकेए/सीएल -3619                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
    
    
    (Release ID: 1501520) Visitor Counter : 8