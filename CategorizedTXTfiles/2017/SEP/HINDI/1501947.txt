      खान मंत्रालय

      श्री हरि भाई पारथी भाई चौधरी ने खान राज्य मंत्री का पदभार संभाला
      Posted On: 06 SEP 2017 6:44PM by PIB Delhi


    श्री हरी भाई पारथी भाई चौधरी ने आज नई दिल्ली में खान राज्य मंत्री के रूप में पदभार संभाल लिया है। खान मंत्रालय में सचिव श्री अरूण कुमार के साथ खान मंत्रालय के वरिष्ठ अधिकारियों ने नवनियुक्त कोयला एवं खान राज्य मंत्री श्री हरी भाई पारथी भाई चौधरी का शास्त्री भवन स्थित उनके कार्यालय में स्वागत किया।


    इससे पूर्व श्री चौधरी सुक्ष्म, लघु एवं मध्यम उद्यम मंत्रालय में राज्य मंत्री थे और वे गृहमंत्रालय में भी मंत्री के रूप में अपनी सेवाएं दे चुके हैं।


    पदभार संभालने के बाद श्री चौधरी ने खान मंत्रालय के वरिष्ठ अधिकारियों के साथ बैठक की और मंत्रालय के कार्यों की प्रगति की चर्चा की। वे गुजरात के बनासकांठा निर्वाचन क्षेत्र का प्रतिनिधित्व करते हैं और भारतीय जनता पार्टी के और से चार बार लोकसभा के सदस्य रहे हैं।


    ***


    वीके/डीवी/एमएम–3677

    
    
    (Release ID: 1501947) Visitor Counter : 4