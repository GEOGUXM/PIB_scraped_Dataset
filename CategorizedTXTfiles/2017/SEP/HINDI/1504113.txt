      पेयजल एवं स्‍वच्‍छता मंत्रालय

      सचिन तेंडुलकर ने स्वच्छता ही सेवा अभियान में भाग लिया ; धार्मिक गुरूओं ने भी मिशन में हिस्सा लिया
      Posted On: 26 SEP 2017 8:26PM by PIB Delhi

                                                                                                                                                                                                                                                                                                                                                                                                                                                             
महान क्रिकेटर सचिन तेंडुलकर ने प्रधानमंत्री श्री नरेन्द्र मोदी के ‘स्वच्छता ही सेवा’ अभियान के समर्थन में आगे आते हुए मुंबई में स्वच्छता अभियान का नेतृत्व किया। उन्होंने बांद्रा में सड़कों की सफाई के लिए श्रमदान किया। विख्यात हस्तियों द्वारा अभियान को समर्थन दिया जा रहा है। इसके तहत मलयालम सिनेमा के सुपरस्टार ममूटी ने स्वच्छता ही सेवा अभियान के लिए प्रधानमंत्री नरेन्द्र मोदी के आमंत्रण को स्वीकार किया है।                                     
                                                                                                                                                                                                                                                                                                                                                                                                                                                             
धार्मिक गुरूओं ने भी इस अभियान का समर्थन किया है। एक विशेष कार्यक्रम में सैकड़ों स्वयंसेवकों ने ऋषिकेश स्थित लक्ष्मण झूला से राम झूला तक की साफ-सफाई की। यह कार्यक्रम ऋषिकेश के सबसे बड़े आश्रम परमार्थ निकेतन द्वारा आयोजित किया गया था जिसमें स्वच्छ भारत मिशन के अधिकारियों के साथ-साथ 10 देशों के विदेशी पर्यटकों ने भी हिस्सा लिया।                                                                                                                     
                                                                                                                                                                                                                                                                                                                                                                                                                                                             
कम्‍पटी स्थित एनसीसी अधिकारी प्रशिक्षण एकेडमी ने भी ‘स्‍वच्‍छता ही सेवा’ पखवाड़े का शुभारंभ किया। मेजर जनरल ए पी बाम, विभिन्न एनसीसी इकाईयों के एसएम, वीएसएम, कमांडेंट अधिकारी, एकेडमी स्‍टाफ औऱ प्रशिक्षण प्राप्त कर रहे छात्रों ने भी इस अभियान में हिस्सा लिया।                                                                                                                                                                                           
                                                                                                                                                                                                                                                                                                                                                                                                                                                             
राज्‍यपाल श्री बनवारी लाल पुरोहित, मेघालय के माइलियम ब्‍लॉक में आयोजित ‘समग्र स्‍वच्‍छता’ कार्यक्रम में मुख्‍य अतिथि थे। मध्‍य प्रदेश और उत्‍तराखंड में कई ‘स्‍वच्‍छता ही सेवा’ रथों को रवाना किया गया, जो दुर्गम क्षेत्रों में जाकर नागरिकों को स्‍वच्‍छ शौचालय तकनीक, स्‍वास्‍थ्‍य और साफ-सफाई के बारे में जानकारी देंगे। जम्‍मू कश्‍मीर में वूलर झील के चारों तरफ से कचरा एकत्र कर इसका निपटान किया गया। यही स्‍वच्‍छता ही सेवा कार्यक्रम की मूल भावना है।
                                                                                                                                                                                                                                                                                                                                                                                                                                                             
जमशेदपुर में कक्षा-7 की एक छात्रा ने अपने दो वर्षों की बचत से एक सार्वजनिक शौचालय का निर्माण किया। यह बात लोगों के लिए प्रेरणादायी है। मुख्‍यमंत्री ने छात्रा को स्‍वच्‍छता चैंपियन प्रमाण पत्र देकर सम्‍मानित किया।                                                                                                                                                                                                                                         
                                                                                                                                                                                                                                                                                                                                                                                                                                                             
*****                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                             
वीके/जेके/डीके/आरएन-3935                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                             
    
    
    (Release ID: 1504113) Visitor Counter : 7