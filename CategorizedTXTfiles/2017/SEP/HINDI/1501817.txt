      नवीन एवं नवीकरणीय ऊर्जा मंत्रालय

      श्री आर के सिंह ने नए विद्युत एवं नवीन और नवीकरणीय ऊर्जा मंत्रालय का कार्यभार संभाला
      Posted On: 05 SEP 2017 4:57PM by PIB Delhi


    श्री राज कुमार सिंह ने आज यहां नए विद्युत एवं नवीन और नवीकरणीय ऊर्जा मंत्रालय में राज्यमंत्री (स्वतंत्र प्रभार) के रूप में कार्यभार संभाला। नये रेल मंत्री और पूर्व विद्युत मंत्री श्री पीयूष गोयल इस अवसर पर श्री सिंह को कार्यभार सौंपने के लिए उपस्थित थे।


    कार्यभार ग्रहण करने के बाद मीडिया से बात करते हुए श्री सिंह ने कहा कि विद्युत एवं नवीन और नवीकरणीय ऊर्जा मंत्रालय दोनों में बहुत गतिशीलता है जो निरंतर जारी रहेगी। श्री सिंह ने कहा, वह अपने पूर्ववर्ती और नए रेल मंत्री श्री पीयूष गोयल द्वारा स्थापित विद्युत एवं नवीन और नवीकरणीय ऊर्जा मंत्रालय के सभी मानकों को पूरा करेंगे।श्री सिंह ने कहा कि देश में अब विद्युत का भंडार है और इन मंत्रालयों की परिकल्पना को मेरे पूर्ववर्ती मंत्री द्वारा सही तरीके से परिभाषित किया गया है। उन्होंने आशान्वित करते हुए कहा कि श्री गोयल के द्वारा जो भी अच्छा काम शुरू किया गया है उसे पूरी किया जाएगा और प्रधानमंत्री की परिकल्पना पर हम सब खरे उतरेंगे।


    इस अवसर पर श्री गोयल ने कहा कि उन्होंने भारत सरकार के बेहतर अधिकारियों की टीम तैयार की है क्योंकि इन मंत्रालयों और इससे संबद्ध पीएसयू में अधिकारी ऊर्जावान और भावनात्मक रूप से जुड़े हैं।


    श्री गोयल ने कहा, मंत्रालयों के साथ-साथ सार्वजनिक उपक्रमों में अधिकारियों ने अपनी क्षमता से बढ़कर कार्य किया है। पीएसयू बहुत प्रतिबद्ध हैं। श्री सिंह के बारे में बात करते हुए श्री गोयल ने कहा कि वह हमेशा सभी घरों में बिजली प्रदान करने के बारे में चिंतित रहे हैं और इनके नेतृत्व में अब ऊ विद्युत एवं नवीन और नवीकरणीय ऊर्जा मंत्रालय अपने प्रदर्शन से सभी लक्ष्य और मानक हासिल करेगा।


    *****


    वीके/पीकेपी/वीके–3660

    
    
    (Release ID: 1501817) Visitor Counter : 6