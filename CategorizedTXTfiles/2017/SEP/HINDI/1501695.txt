      श्रम और रोजगार मंत्रालय

      श्री संतोष कुमार गंगवार ने केन्द्रीय श्रम एवं रोज़गार राज्य मंत्री (स्वतंत्र प्रभार) का कार्यभार संभाला
      Posted On: 04 SEP 2017 7:30PM by PIB Delhi


    श्री संतोष कुमार गंगवार ने आज नई दिल्ली में केन्द्रीय श्रम एवं रोज़गार राज्य मंत्री (स्वतंत्र प्रभार) का कार्यभार संभाल लिया। इस अवसर पर मीडिया से बातचीत करते हुए श्री गंगवार ने कहा कि, हम देश की ज़रूरतों के अनुसार काम करेंगे। हम नीति संबंधी मुद्दों पर सभी हितधारकों से चर्चा करेंगे और सभी को साथ लेकर चलेंगे।


    वह बरेली लोकसभा क्षेत्र से वर्ष 1989 से अब तक नौंवी बार (2009-2014 को छोड़कर) लोकसभा सांसद हैं। श्री गंगवार के पास वित्त, पेट्रोलियम और प्राकृतिक गैस, संसदीय कार्य, विज्ञान एवं प्रौद्योगिकी, श्रम एवं रोज़गार, भारी उद्यम एवं सार्वजनिक उद्यम, वस्त्र एवं जल संसाधन, नदी विकास एवं गंगा पुनरुद्धार जैसे विभिन्न मंत्रालयों में शासन का व्यापक अनुभव है। वह विभिन्न संसदीय समितियों के सदस्य भी रहे हैं।


    श्री गंगवार का जन्म 01 नवंबर 1948 को उत्तर प्रदेश के बरेली में हुआ था। उन्होंने अपनी बीएस.सी की शिक्षा आगरा विश्वविद्यालय और एल.एल.बी. की उपाधि रोहिलाखंड विश्वविद्यालय से पूर्ण की।


    ****


    वीके/प्रवीन-3643

    
    
    (Release ID: 1501695) Visitor Counter : 7