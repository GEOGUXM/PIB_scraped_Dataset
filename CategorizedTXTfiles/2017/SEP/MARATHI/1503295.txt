      सुक्ष्म, लघु आणि मध्यम उदयोग मंत्रालय

      पंतप्रधान रोजगार निर्मिती कार्यक्रमाचा मूल्यमापन अहवाल गिरीराज सिंग यांना सादर
      Posted On: 19 SEP 2017 2:54PM by PIB Mumbai


    नवी दिल्ली 19 सप्टेंबर 201 7


    गुरुग्राम येथील व्यवस्थापन विकास संस्थेने तयार केलेल्या पंतप्रधान रोजगार निर्मिती कार्यक्रमाचा मूल्यमापन अहवाल सूक्ष्म, लघु आणि मध्यम उद्योग राज्यमंत्री (स्वतंत्र कार्यभार) गिरिराज सिंग यांना सुपूर्द करण्यात आला आहे. जानेवारी 2017 मध्ये या संस्थेला पंतप्रधान रोजगार निर्मिती कार्यक्रमाचे मूल्यमापन करायला सांगण्यात आले होते.


    ग्रामीण आणि शहरी कामगारांच्या आणि बेरोजगार युवकांच्या उत्पन्नातील सुधारणा, या कार्यक्रमाच्या अंमलबजावणीतील प्रमुख समस्या आणि त्या सोडवण्याचे मार्ग तसेच आणखी सुधारणा करण्यासाठी शिफारशी सुचवणे हा या मूल्यमापनाचा उद्देश होता.


    अहवालातील प्रमुख निरीक्षणे :-

      * शाश्वत रोजगार पुरवण्यास ही योजना सक्षम आहे. या योजनेअंतर्गत उभारण्यात आलेल्या उद्योगांमधून वर्षभर मोठ्या प्रमाणावर रोजगार उपलब्ध झाला.
      * या योजनेची व्याप्ती चांगली आहे. सामाजिक, शैक्षणिक, स्थानिक अशा प्रकारच्या सर्व घटकांपर्यंत ही योजना पोहचली आहे.
      * प्रत्येक प्रकल्पामागे सरासरी रोजगार – 7.62
      * रोजगार निर्मितीचा सरासरी खर्च – रु. 96,209
      * रोजगार निर्मितीचा कमाल खर्च – रु. 2,75,621 (नागालँड)
      * रोजगार निर्मितीचा किमान खर्च – रु. 64,735 (तामिळनाडू)
      * प्रत्येक प्रकल्पाचा सरासरी खर्च – रु. 7,33,423

    समस्या

      * विविध टप्प्यांसह कर्जमंजुरीच्या प्रक्रियेत दिरंगाई
      * प्रत्यक्ष पडताळणी आणि मार्जिन मनीच्या मूल्यमापनातील विलंब
      * अंमलबजावणी संस्थांकडून नोंदी ठेवणे, हाताळणी, आकडेवारी उपलब्ध करुन देणे
      * उत्पादनांचे विपणन

    प्रमुख शिफारशी

      * क्षेत्र अधिकाऱ्यांची उपलब्धता वाढवणे
      * ईडीपी प्रशिक्षण अधिक अनुरुप असावे
      * (आयआयटी / आयआयएम) सारख्या मान्यताप्राप्त संस्थांच्या एमओओसी (मॅसिव्ह ओपन ऑनलाईन कोर्सवेअर) बरोबर भागीदारी / एकात्मिकरण
      * अव्वल व्यवस्थापन संस्थांकडून शिकाऊ उमेदवारांना मदतीला घेणे
      * प्रशिक्षणार्थीची ओळख पटवण्यासाठी आधार जोडणी
      * लाभार्थ्यांना कर्जाची परतफेड करण्यासाठी प्रोत्साहन देण्यासाठी, ज्यांची सिमांत रक्कम यशस्वीरित्या समायोजित झाली आहे, त्यांना सवलतीत कर्ज उपलब्ध करुन देणे
      * कर्जाचे अर्ज (स्वीकारणे / नाकारणे) याबाबत निर्णय घेण्यासाठी बँकांना (60 किंवा 90 दिवस) मुदत देणे
      * कर्जाचा कॅश क्रेडिट अकाऊंट (सीसीए) हा घटक कमी करता येईल. एकूण कर्जाच्या 40 टक्क्यांपर्यंत

    B.Gokhale/ S.Kane/D.Rane

    
    
    (Release ID: 1503295) Visitor Counter : 8
    
    
    
    
    

*