      मनुष्यबळ विकास मंत्रालय

      महाराष्ट्रातील विद्या प्रतिष्ठान कला, वाणिज्य, विज्ञान महाविद्यालय पुणे “स्वच्छता” क्रमवारी 2017 पुरस्कारामध्ये समाविष्ट
      Posted On: 14 SEP 2017 5:36PM by PIB Mumbai


    नवी दिल्ली 14 सप्टेंबर 201 7


    देशातील उच्चशिक्षण संस्थांमधील स्वच्छतेवर आधारित क्रमवारी पुरस्कारांचे वितरण आज नवी दिल्लीत करण्यात आले. केंद्रीय मनुष्यबळ विकास मंत्री प्रकाश जावडेकर यांनी विजेत्यांना हे पुरस्कार प्रदान केले. विद्यार्थ्यांनी स्वच्छतेचे दूत व्हावे आणि स्वच्छ भारताचे स्वप्न साकार करावे अशी अपेक्षा जावडेकर यांनी यावेळी व्यक्त केली. “ स्वच्छता ” क्रमवारी 2017 अंतर्गत तीन विभागांमध्ये देशभरातील 25 उच्चशिक्षण संस्थांना यावेळी सन्मानित करण्यात आले. यात महाराष्ट्रातील पुणे येथील विद्या प्रतिष्ठान कला, वाणिज्य आणि विज्ञान महाविद्यालयाचाही समावेश आहे.


    स्वच्छ भारत अभियान हे केंद्र सरकारतर्फे राबविण्यात आलेले सर्वात प्रभावी स्वच्छता अभियान असल्याचे जावडेकर यांनी यावेळी सांगितले. या अभियानांतर्गत 2 ऑक्टोबर 2014 पासून आतापर्यंत 4 कोटी 80 लाख शौचालये बांधण्यात आली असून 2 लाखापेक्षा जास्त गावे शौचमुक्त घोषित करण्यात आल्याची माहिती त्यांनी दिली.


    B.Gokhale/ M.Pange / P.Malandkar

    
    
    (Release ID: 1502871) Visitor Counter : 11