      जलसंपदा, नदी विकास आणि गंगा पुनरुत्थान मंत्रालय

      देशातील महत्त्वाच्या 91 धरणातल्या जलसाठ्यांमध्ये पाच टक्क्यांनी वाढ
      Posted On: 29 SEP 2017 3:52PM by PIB Mumbai


    नवी दिल्ली , 29 सप्टेंबर 201 7


    देशातील महत्त्वाच्या 91 धरणातल्या जलसाठ्यांमध्ये 28 सप्टेंबर 2017 रोजी संपलेल्या सप्ताहामध्ये पाच टक्क्यांनी वाढ झाली आहे. या जलसाठ्यांमध्ये 103.429 अब्ज घनमीटर पाणी उपलब्ध आहे. जलसाठ्यांच्या एकूण क्षमतेपैकी 66 टक्के जलसाठा आहे.


    या जलसाठ्यांची एकूण साठवणूक क्षमता 157.799 अब्ज घनमीटर इतकी आहे. 91 पैकी 37 जलसाठ्यांवर 60 मेगावॅट पेक्षा जास्त क्षमतेचे जल विद्युत प्रकल्प उभारण्यात आले आहेत.


    पश्चिम विभागात महाराष्ट्र आणि गुजरातचा समावेश असून यामध्ये 27 धरणांचा समावेश आहे. त्यांची एकूण जल साठवण क्षमता 27.07 अब्ज घनमीटर आहे. या साठ्यांमध्ये सध्या 20.79 अब्ज घनमीटर पाणी उपलब्ध आहे. धरणांच्या साठवणूक क्षमतेपैकी 77 टक्के जिवंत पाणीसाठा उपलब्ध आहे. गेल्यावर्षी याच कालावधीत 82 टक्के जलसाठा होता.


    गेल्यावर्षीच्या तुलनेत हिमाचल प्रदेश , पंजाब, त्रिपुरा, महाराष्ट्र, उत्तराखंड, कर्नाटक, केरळ आणि तामिळनाडू या राज्यात अधिक पाणीसाठा उपलब्ध आहे. तर, राजस्थान, झारखंड, ओडिशा, गुजरात, पश्चिम बंगाल, उत्तर प्रदेश, मध्य प्रदेश, छत्तीसगड, आंध्र प्रदेश, आणि तेलंगणा या राज्यांमध्ये गेल्यावर्षीच्या तुलनेत कमी पाणीसाठा आहे.


    B.Gokhale/N.Chitale /Anagha

    
    
    (Release ID: 1504383) Visitor Counter : 3