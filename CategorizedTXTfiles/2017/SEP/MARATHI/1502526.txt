      गृह मंत्रालय

      काश्मिर खोऱ्यातील विस्थापितांसाठी केंद्र सरकार तीन हजार नोकऱ्या देणार : राजनाथ सिंग
      Posted On: 12 SEP 2017 4:34PM by PIB Mumbai


    नवी दिल्ली , 12 सप्टेंबर 201 7


    केंद्रीय गृहमंत्री राजनाथ सिंग यांचा चार दिवसांचा जम्मू काश्मिर दौरा आज समाप्त झाला. केंद्रीय गृहसचिव राजीव गौबा आणि गृह मंत्रालयाचे वरिष्ठ अधिकारी यावेळी त्यांच्या सोबत होते. जम्मू काश्मिरच्या सर्व भागांमध्ये समान प्रमाणात विकास घडवून आणण्यासाठी केंद्र सरकार प्रयत्नशील असल्याचे राजनाथ सिंग यांनी जम्मू येथे आयोजित पत्रकार परिषदेत सांगितले. काश्मिर खोऱ्यातील विस्थापितांसाठी 3,000 नोकऱ्या देण्याचा निर्णय केंद्र सरकारने घेतल्याची माहिती त्यांनी यावेळी दिली. त्यासाठी 1,080 कोटी रुपयांच्या निधीला मंजूरी देण्यात आल्याचे त्यांनी सांगितले.


    काश्मिर खोऱ्यात पाक व्याप्त क्षेत्रातील नागरिकांच्या पुनर्वसनासाठी 2,000 कोटी रुपयांच्या पॅकेजलाही सरकारने मंजूरी दिल्याची माहिती त्यांनी दिली. आपल्या दौऱ्यादरम्यान गृहमंत्र्यांनी जम्मूमधील राजकीय पक्षांसह जम्मू काश्मिरच्या समाजातील विविध विभागांच्या शिष्टमंडळांशीही चर्चा केली.


    B.Gokhale/M.Pange /Anagha


    

    
    (Release ID: 1502526) Visitor Counter : 4