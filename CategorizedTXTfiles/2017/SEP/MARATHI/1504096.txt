      कृषी मंत्रालय

      गेली दोन दशकं भारत जगातील सर्वाधिक दूध उत्पादक देश-राधामोहन सिंग
      Posted On: 26 SEP 2017 6:20PM by PIB Mumbai


    नवी दिल्ली 26 सप्टेंबर 201 7


    गेली दोन दशकं भारत जगातील सर्वाधिक दूध उत्पादन करणारा देश असून याचं श्रेय देशातल्या शेतकऱ्यांना जातं असं केंद्रीय कृषीमंत्री राधामोहन सिंग यांनी स्पष्ट केलं. ते आज गुजरातमधल्या आणंद येथे बोलत होते. दुधाची वाढती मागणी पुरवण्याकरता दूध उत्पादनात वाढ व्हावी यासाठी राष्ट्रीय दुग्धविकास प्रकल्प दुभत्या जनावरांच्या दुधात वाढ होण्यावर अधिक भर देणार आहे, असं ते म्हणाले.


    उच्च दर्जाचे रेत वापरून कृत्रिम रेतनाद्वारे दुभत्या जनावरांच्या दूध उत्पादनात वाढ करण्यात येत आहे आणि अशी जनावरं शेतकऱ्यांना पुरवण्यात येत आहेत, असं त्यांनी सांगितलं. राष्ट्रीय दुग्धविकास मंडळानं ऑपरेशन फ्लडद्वारे दूध उत्पादनात वाढ करण्याचा महत्त्वाकांक्षी कार्यक्रम आधीच हाती घेतला आहे. दूध उत्पादक शेतकऱ्यांच्या उत्पन्नात 2014-17 दरम्यान 13.79 टक्क्यांनी वाढ झाली आहे. 2019-20 पर्यंत दुधाचं उत्पादन 200 दशलक्ष टनांपर्यंत पोहोचवण्याचं उद्दिष्ट आहे, असंही त्यांनी सांगितलं. गुजरातचे मुख्यमंत्री विजय रुपानी तसंच केंद्रीय कृषीराज्यमंत्री पुरुषोत्तम रुपाला आदी यावेळी उपस्थित होते.


    B.Gokhale /J.Patankar/P.Kor

    
    
    (Release ID: 1504096) Visitor Counter : 9