      राष्ट्रपती कार्यालय

      बेलारुसशी संबंध अधिक दृढ करण्यासाठी भारत वचनबद्ध : राष्ट्रपती
      Posted On: 13 SEP 2017 5:20PM by PIB Mumbai


    नवी दिल्ली 13 सप्टेंबर 201 7


    बेलारुसचे राष्ट्राध्यक्ष अलेक्झांडर लुकाशेंको यांचे काल राष्ट्रपती भवनात आगमन झाले. राष्ट्रपती रामनाथ कोविंद यांनी त्यांचे स्वागत केले. तसेच त्यांच्या सन्मानार्थ भोजन समारंभही आयोजित केला.


    भारत आणि बेलारुस यांच्यातील धोरणात्मक संबंधांना यावर्षी 25 वर्षे पूर्ण होत आहेत. त्या पार्श्वभूमीवर बेलारुसच्या राष्ट्राध्यक्षांची ही भारत भेट विशेष महत्वाची असल्याचे राष्ट्रपतींनी आवर्जुन सांगितले. भारत आणि बेलारुस यांच्यातील द्विपक्षीय व्यापार वाढवण्यासाठी ही मोठी संधी आहे. ‘मेक इन इंडिया’ कार्यक्रमामुळे दोन्ही देशांना संरक्षण क्षेत्रातही सहकार्याची संधी उपलब्ध झाली आहे, असे राष्ट्रपती म्हणाले. बेलारुस हा पोटॅशियमचा महत्वपूर्ण स्रोत असलेला देश आहे आणि या संबंधी भागिदारीबाबत भारत सकारात्मक असल्याचे राष्ट्रपतींनी सांगितले.


    B.Gokhale/M.Pange/D.Rane

    
    
    (Release ID: 1502724) Visitor Counter : 4