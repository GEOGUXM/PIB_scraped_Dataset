      आर्थिक व्यवहार विषयक मंत्रिमंडळ समिती

      दौंड- मनमाड रेल्वेमार्गाच्या दुपदरीकरणाला केंद्रीय मंत्रिमंडळाची मंजुरी
      Posted On: 12 SEP 2017 6:08PM by PIB Mumbai


    नवी दिल्ली 12 सप्टेंबर 201 7


    दौंड-मनमाड या रेल्वेमार्गाच्या दुपदरीकरणाला आज केंद्रीय मंत्रिमंडळाच्या बैठकीमध्ये मंजुरी देण्यात आली. पंतप्रधान नरेंद्र मोदी यांच्या अध्यक्षतेखाली आज ही बैठक झाली. या मार्गासाठी अंदाजे 2,081.27 कोटी खर्च येणार आहे. प्रकल्पाचे काम पूर्ण होईपर्यंत 2,330.51 कोटी खर्च अपेक्षित आहे. पाच वर्षामध्ये 247.5 किलोमिटर लांबीचा रेल्वेमार्ग तयार करण्यात येणार आहे.


    रेल्वेमार्ग दुहेरी केल्यानंतर प्रवासीसंख्येत त्याचबरोबर मालवाहतुकीमध्ये होणाऱ्‍या वृद्धीमुळे रेल्वेला चांगला फायदा होणार आहे. दौंड आणि मनमाड भागात असलेल्या औद्योगिक वसाहतींनाही त्याचा लाभ होणार आहे. वाढत्या प्रवाशांना अतिरिक्त सुविधा उपलब्ध होणार आहे. या रेल्वेमार्गाचा महाराष्ट्रातील पुणे , अहमदनगर आणि नाशिक या जिल्ह्यांना फायदा होणार आहे.


    पृष्‍ठभूमी:


    मुंबई आणि चेन्नई या लांब पल्ल्याच्या गाड्यांसाठी भिगवण-मोहोळ , होटगी- गुलबर्गा या मार्गांचे दुहेरीकरणाचे काम प्रगतीपथावर आहे. त्याचबरोबर लोणंद-फलटण- बारामती असा नवीन रेल्वेमार्ग सुरू करण्यात येणार आहे. हा नवीन मार्ग पुणे-लोणंद बरोबरच दौंडला जोडण्यासाठी महत्वाचा ठरणार आहे. एकदा हे काम पूर्ण झाले की दौंड- मनमाड मार्गावर मोठ्या प्रमाणावर होत असलेल्या वाहतुकीचा ताण कमी होणार आहे.


    N.Sapre/S.Bedekar/D.Rane

    
    
    (Release ID: 1502573) Visitor Counter : 8