      संरक्षण मंत्रालय

      भारत-जपान संरक्षण मंत्रीस्तरीय बैठकीमधील संयुक्त निवेदन
      Posted On: 06 SEP 2017 1:27PM by PIB Mumbai


    नवी दिल्ली 6 सप्टेंबर 201 7


    संरक्षण मंत्री अरुण जेटली यांच्या दोन दिवसीय जपान दौऱ्यादरम्यान भारत-जपान संरक्षण मंत्रीस्तरीय बैठकीमधील संयुक्त निवेदन :-


    “ जपानचे संरक्षण मंत्री इत्सुनोरी ओनोडेरा यांनी दिलेल्या जपान भेटीच्या आमंत्रणानुसार संरक्षण मंत्री अरुण जेटली 5 ते 6 सप्टेंबर 2017 या कालावधीत जपानच्या द्विपक्षीय दौऱ्यावर आहेत. उभय नेत्यांदरम्यान 5 सप्टेंबर 2017 रोजी टोकीयो येथे वार्षिक संरक्षण मंत्रीस्तरीय बैठक संपन्न झाली.


    2. “ जपान-भारत विशेष धोरणात्मक आणि वैश्विक भागीदारी ” अंतर्गत संरक्षण आणि सुरक्षा सहकार्य अधिक बळकट करण्याच्या उद्देशाने उभय नेत्यांनी विचार विनिमय केला. सप्टेंबर 2014 मध्ये संरक्षण सहकार्य आणि आदान-प्रदान सामंजस्य करारावर आणि डिसेंबर 2015 मध्ये दोन संरक्षण आराखडा करारांवर स्वाक्षऱ्या झाल्यापासून द्विपक्षीय संरक्षण सहकार्य अधिक वृद्धिंगत झाल्याबद्दल उभय नेत्यांनी समाधान व्यक्त केले.


    3. भारत-प्रशांत प्रदेशातील सध्याच्या संरक्षण परिस्थितीबाबत उभय नेत्यांनी आपले मत व्यक्त केले. 3 सप्टेंबर 2017 रोजी उत्तर कोरियाने केलेल्या अणू चाचणीचा उभय नेत्यांनी तीव्र शब्दात निषेध नोंदवला.


    4. सर्व स्तरावर नियमित संवाद होण्याबाबत दोन्ही नेत्यांनी सहमती दर्शवली. उभय नेत्यांनी खालील क्षेत्रात सहकार्याला प्रोत्साहन देण्याचा निर्णय घेतला आहे :-


    ( i ) संस्थात्मक संवाद आणि दौरे


    ( ii ) जपान आणि भारतीय लष्करादरम्यान आदान-प्रदान


    ( iii ) जपान आणि भारतीय नौदलादरम्यान आदान-प्रदान


    ( iv ) जपान आणि भारतीय वायूदलादरम्यान आदान-प्रदान


    ( v ) शैक्षणिक आणि संशोधन आदान-प्रदान


    ( vi ) संरक्षण साधनसामुग्री आणि तंत्रज्ञानामधे सहकार्य


    B.Gokhale/ S.Mhatre / P.Malandkar


    

    
    (Release ID: 1501865) Visitor Counter : 7