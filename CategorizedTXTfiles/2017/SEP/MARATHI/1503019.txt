      गृह आणि शहरी व्यवहार मंत्रालय

      नवीन शहरी मोहिमा जलद गतीने मार्गी लावण्यासाठी बाजारातून उचल घेण्याचा सरकारचा विचार
      Posted On: 15 SEP 2017 5:25PM by PIB Mumbai


    नवी दिल्ली 15 सप्टेंबर 201 7


    नवीन शहरी मोहिमा जलद गतीने मार्गी लावण्यासाठी बाजारातून उचल घेण्याचा प्रस्ताव सरकारच्या विचाराधीन आहे. या मोहिमेअंतर्गत गेल्या दोन वर्षात अनेक नव्या शहरी मोहिमा हाती घेण्यात आल्या आहेत. “ वेगाने होणाऱ्या शहरीकरणासमोरील आव्हाने आणि संधी ” या संदर्भात आज नवी दिल्लीत आयोजित एका चर्चासत्रात गृह निर्माण मंत्री हरदीपसिंग पुरी यांनी ही माहिती दिली. नव्या शहरी भारताची निर्मिती करण्यासाठी पंतप्रधान नरेंद्र मोदी यांच्या नेतृत्वाखालील सरकार सर्वतोपरी प्रयत्न करत आहे आणि नव भारताच्या उभारणीसाठी राज्य तसेच शहरांमधील प्रशासनाच्या बरोबरीने सक्रीय आहे असे ते म्हणाले.


    भारताची नवनिर्मिती सुरु आहे आणि शहरी भारत हा या आव्हानात्मक प्रवासातील महत्वाचा भाग आहे. या प्रवासात भारतीय नागरिक यशस्वी होतील असा विश्वास त्यांनी व्यक्त केला.


    B.Gokhale/ M.Pange / P.Malandkar


    

    
    (Release ID: 1503019) Visitor Counter : 3