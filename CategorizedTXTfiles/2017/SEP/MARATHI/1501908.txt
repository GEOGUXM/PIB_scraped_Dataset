      गृह आणि शहरी व्यवहार मंत्रालय

      प्रभावी आणि पीपीपी आधारित स्मार्ट सिटी प्रकल्पांवर राज्यांनी लक्ष केंद्रीत करावे- केंद्र सरकार
      आत्तापर्यंत 32,000 कोटी रुपयांच्या पीपीपी प्रकल्पांची निवड;
      31,000 कोटी रुपयांचे आणखी 261 प्रभावी प्रकल्प
      Posted On: 06 SEP 2017 4:28PM by PIB Mumbai


    नवी दिल्ली 6 सप्टेंबर 201 7


    निवडक स्मार्ट शहरांमधे नागरिकांच्या जीवनावर दृश्य आणि परिवर्तनशील परिणाम करणाऱ्या स्मार्ट सिटी प्रकल्पांच्या त्वरित अंमलबजावणीवर राज्यांनी लक्ष केंद्रीत करावे असे केंद्र सरकारने सांगितले आहे. 30 ऑगस्ट रोजी “ प्रगती ” बैठकीदरम्यान पंतप्रधान नरेंद्र मोदी यांनी स्मार्ट सिटी अभियानाचा आढावा घेतला. यानंतर गृह आणि शहरी व्यवहार सचिव दुर्गा शंकर मिश्रा यांनी या संदर्भात सर्व राज्यांचे आणि केंद्रशासित प्रदेशाच्या मुख्य सचिवांना पत्र दिले.


    जानेवारी ते सप्टेंबर 2016 या कालावधीदरम्यान जाहीर झालेल्या 60 शहरांमध्ये 261 प्रभावी स्मार्ट सिटी प्रकल्पांचे काम नोव्हेंबर 2017 पर्यंत पूर्ण करावे अशी विनंती मिश्रा यांनी सर्व राज्यं आणि केंद्रशासित प्रदेशांना केली आहे. या प्रकल्पांसाठी 31,112 कोटी रुपयांची गुंतवणूक करण्यात आली आहे. या प्रकल्पांव्यतिरिक्त राज्यांना 32,410 कोटी रुपयांची गुंतवणूक करण्यात आलेल्या 370 पीपीपी प्रकल्पांच्या कामाची गती वाढवण्याची देखील विनंती करण्यात आली आहे.


    महाराष्ट्रात पुणे, सोलापूर आणि कल्याण-डोंबिवली या शहरांमध्ये प्रभावी प्रकल्पांचे काम सुरु आहे.


    B.Gokhale/ S.Mhatre / P.Malandkar


    

    
    (Release ID: 1501908) Visitor Counter : 3