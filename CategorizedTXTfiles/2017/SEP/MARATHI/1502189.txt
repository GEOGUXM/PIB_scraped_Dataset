      युवक कल्याण आणि क्रीडा मंत्रालय

      भारतीय वरिष्ठ महिला हॉकी संघाच्या प्रशिक्षकपदी हरेंद्र सिंग
      Posted On: 08 SEP 2017 3:12PM by PIB Mumbai


    नवी दिल्ली 8 सप्टेंबर 201 7


    द्रोणाचार्य पुरस्कार विजेते हरेंद्र सिंग यांची भारतीय वरिष्ठ महिला हॉकी संघाच्या विशेष प्रशिक्षक पदी नियुक्ती करण्यात आली आहे. भारतीय क्रीडा प्राधिकरण आणि हॉकी इंडिया यांच्या 7 सप्टेंबर 2017 रोजी झालेल्या संयुक्त समिती बैठकीत हा निर्णय घेण्यात आला. सिंग यांच्या अलीकडील आणि याआधीच्या कामगिरीच्या आधारे त्यांची ही नियुक्ती करण्यात आली आहे. सिंग यांच्या प्रशिक्षणाखाली कनिष्ठ पुरुष संघाने लखनौ येथे झालेला कनिष्ठ पुरुष विश्वकप जिंकला होता. ते 2008 ते 2009 मध्ये वरिष्ठ पुरुष हॉकी संघाचे मुख्य प्रशिक्षक होते. तसेच 2009 ते 2010 या कालावधीत राष्ट्रीय प्रशिक्षक होते.


    भारतीय वरिष्ठ महिला हॉकी संघाचे सध्याचे मुख्य प्रशिक्षक वॉल्थरस नॉर्बेटस मारिया मर्जिन यांची भारतीय वरिष्ठ पुरुष हॉकी संघाच्या मुख्य प्रशिक्षक पदी नियुक्ती करण्यात आल्याचा निर्णय देखील या बैठकीत घेण्यात आला. मर्जिन सध्या युरोप दौऱ्यावर असून परत आल्यावर ते आपला पदभार स्वीकारतील.


    B.Gokhale/ S.Mhatre / P.Malandkar

    
    
    (Release ID: 1502189) Visitor Counter : 8