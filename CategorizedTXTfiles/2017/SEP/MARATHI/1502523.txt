      महिला आणि बालविकास मंत्रालय

      नारी शक्ती पुरस्कार 2017 साठी महिला आणि बाल विकास मंत्रालयाने नामांकने मागवली
      Posted On: 12 SEP 2017 4:27PM by PIB Mumbai


    नवी दिल्ली 12 सप्टेंबर 201 7


    नारी शक्ती पुरस्कार 2017 साठी महिला आणि बाल विकास मंत्रालयाने नामांकने मागवली आहेत . केंद्र सरकारतर्फे दरवर्षी 8 मार्च रोजी आंतरराष्ट्रीय महिला दिनानिमित्त ‘नारी शक्ती पुरस्कार’ हे महिलांसाठीचे सर्वोच्च नागरी पुरस्कार प्रदान केले जातात. महिलांच्या सक्षमीकरणासाठी लक्षणीय कार्य करणाऱ्या व्यक्ती आणि संस्थांच्या सेवेची दखल घेत त्यांना सन्मानित करणे हा या पुरस्कारा मागचा हेतु आहे. महिला, समाज आणि नव्या पिढीसाठी आपल्या वागण्यातून आदर्श निर्माण करणाऱ्यांना हा पुरस्कार प्रदान केला जातो.


    महिलांच्या आर्थिक आणि सामाजिक सक्षमीकरणासाठी अपवादात्मक स्थिती उल्लेखनीय कार्य करणाऱ्या व्यक्ती आणि संस्थांकडून या पुरस्कारासाठी नामांकने मागवली आहेत. 2 सप्टेंबर 2017 रोजी देशभरातल्या प्रादेशिक भाषांसह सर्व आघाडीच्या वर्तमानपत्रांमध्ये या संदर्भातील जाहीरात प्रसिद्ध करण्यात आली आहे. या पुरस्कारासाठी 15 ऑक्टोबर 2017 पर्यंत नामांकने पाठवता येतील आणि 8 मार्च 2018 रोजी आंतरराष्ट्रीय महिला दिनी हे पुरस्कार प्रदान केले जातील.


    नामांकनासाठीची जाहीरात http://www.wcd.nic.in/sites/default/files/NSP-25x33%20-English.pdf येथे, तर मार्गदर्शक सूचना http://www.wcd.nic.in/sites/default/files/Approved%20Guidelines%20for%20NSP_1.pdf येथे उपलब्ध आहेत.


    B.Gokhale/M.Pange/D.Rane

    
    
    (Release ID: 1502523) Visitor Counter : 10