      सामाजिक न्याय आणि सबलीकरण मंत्रालय

      दिव्यांगांच्या कल्याणाप्रती केंद्र सरकार वचनबध्द
      Posted On: 12 SEP 2017 4:33PM by PIB Mumbai


    नवी दिल्ली , 12 सप्टेंबर 201 7


    केंद्र सरकार दिव्यांगांच्या कल्याणाप्रती वचनबध्द असल्याची ग्वाही सामाजिक न्याय आणि सक्षमीकरण मंत्री थावरचंद गेहलोत यांनी दिली. सामाजिक न्याय आणि सक्षमीकरण मंत्रालयातर्फे दिव्यांगांच्या अनुषंगाने नवी दिल्लीत आयोजित एका विशेष कार्यक्रमात ते बोलत होते. गेल्या तीन वर्षात पंतप्रधान नरेंद्र मोदी यांच्या नेतृत्वाखाली दिव्यागांच्या कल्याणासाठी अनेक नवे उपक्रम राबविण्यात आल्याचे त्यांनी यावेळी नमूद केले.


    माहिती आणि प्रसारण मंत्री स्मृती इराणी या समारंभाला उपस्थित होत्या. दिव्यांगांचे पालक आणि कौटुंबिक सदस्यांचेही समुपदेशन करण्याची गरज असल्याचे मत त्यांनी यावेळी व्यक्त केले. सरकारने दिव्यांगांसाठी आखलेल्या कल्याणकारी योजनांची माहिती दिव्यांगांना असणे गरजेचे आहे असे सांगत त्यांच्यासाठीच्या रोजगारविषयक समुपदेशनाची आवश्यकता असल्याचे त्या म्हणाल्या. मुद्रा योजनेंतर्गंत दिव्यांगांना मदत करण्याची तरतूद असावी, असे मत त्यांनी व्यक्त केले.


    या कार्यक्रमाला खासदार विनय सहस्त्रबुध्दे, नॅशनल ट्रस्टचे अध्यक्ष कमलेश कुमार पांडे आणि मुख्य कार्यकारी अधिकारी मुकेश जैन, चित्रपट अभिनेता विवेक ओबेरॉय यांच्यासह अनेक मान्यवर उपस्थित होते.


    B.Gokhale/M.Pange /Anagha


    

    
    (Release ID: 1502525) Visitor Counter : 7