      अर्थ मंत्रालय

      विद्यमान सरकारने वित्तीय समावेशनाचे धोरण केंद्र स्थानी आणले : अरुण जेटली
      Posted On: 13 SEP 2017 5:25PM by PIB Mumbai


    नवी दिल्ली 13 सप्टेंबर 201 7


    विद्यमान केंद्र सरकारने वित्तीय समावेशनाचे धोरण केंद्र स्थानी आणले आणि ऑगस्ट 2014 मध्ये प्रधानमंत्री जनधन योजना मोठ्या प्रमाणावर सुरु केली , असे केंद्रीय वित्त मंत्री अरुण जेटली यांनी सांगितले. संयुक्त राष्ट्र संघातर्फे वित्तीय समावेशनासंदर्भात नवी दिल्लीत आयोजित परिषदेत अध्यक्षीय भाषण करतांना ते आज बोलत होते.


    प्रधानमंत्री जनधन योजना सुरु झाली तेव्हा देशातील 58 टक्के नागरीक बँक खातेधारक होते, तर 42 टक्के नागरीक बँक जाळ्याच्या बाहेर होते. ही योजना सुरु झाल्यानंतर 30 कोटीपेक्षा जास्त नागरीकांनी बँक खाती सुरु केली आहेत, तर शून्य जमा खात्यांच्या संख्येत लक्षणीय घट झाली आहे. एकूण 22 कोटीपेक्षा जास्त खातेधारकांना रुपेकार्ड वितरीत करण्यात आल्याची माहिती वित्त मंत्र्यांनी दिली.


    वित्तीय समावेशनाबरोबरच देशातील गरीबांना विम्याचे कवच उपलब्ध करुन देण्यासाठी सरकारने प्रधानमंत्री जीवन ज्योती विमा योजना सुरु केली. त्यात आतापर्यंत 3 कोटी 46 लाख नागरीकांनी नोंदणी केली आहे. यात महिलांचे प्रमाण 40 टक्क्यांपेक्षा जास्त आहे, असे जेटली म्हणाले. विमुद्रीकरण तसेच आधारक्रमांक अनुदान योजनांशी संलग्न केल्यामुळे झालेल्या सकारात्मक परिणामांचाही वित्त मंत्र्यांनी यावेळी आढावा घेतला.


    B.Gokhale/M.Pange/D.Rane

    
    
    (Release ID: 1502736) Visitor Counter : 5