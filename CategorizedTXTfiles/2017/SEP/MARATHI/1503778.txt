      गृह आणि शहरी व्यवहार मंत्रालय

      कमांड आणि कंट्रोल सेंटर्सद्वारे स्मार्ट सिटीवर देखरेख
      नागरी सेवांच्या समन्वयासाठी डिजिटल एकात्मिक केंद्र
      
      11 स्मार्ट शहरांमध्ये सीसीसी बसवण्याची प्रक्रिया सुरू तर अन्य 23 शहरांमध्ये निविदा प्रक्रिया पूर्ण
      
      अनुभवांच्या आदान-प्रदानासाठी केंद्र सरकार मुंबईत कार्यशाळा आयोजित करणार

      Posted On: 22 SEP 2017 6:09PM by PIB Mumbai

      मुंबई 22 सप्टेंबर 201 7


      डिजिटल एकात्मिक केंद्रीय कमांड आणि कंट्रोल सेंटर्सच्या (सीसीसी) माध्यमातून स्मार्ट शहरांमधील नागरी सेवांवर देखरेख ठेवली जाणार असल्याचे गृहनिर्माण सचिव दुर्गाशंकर मिश्रा यांनी म्हटले आहे. आज मुंबईत यासंबंधी एका कार्यशाळेचे उद्‌घाटन केल्यावर ते बोलत होते.


      नागरिकांना वेळेवर सेवा मिळाव्यात यासाठी शहरातील स्थानिक स्वराज्य संस्थांच्या कामकाजात प्रभावी समन्वय राखण्यासाठी ही केंद्रे स्मार्ट शहरांची ‘ब्रेन सेंटर्स’ म्हणून काम करतील. कचरा गोळा करणे, त्याची वाहतूक, वाहतूक नियमांचे उल्लंघन, ध्वनी प्रदूषण आदींवर या केंद्राचे बारीक लक्ष राहील असे ते म्हणाले.


      स्मार्ट सिटी अभियानांतर्गत जी शहरे अशा प्रकारची केंद्रे स्थापन करणार आहेत त्यांनी वेळेवर हे काम पूर्ण करावे, जेणेकरून नागरिकांना लवकरात लवकर याचा लाभ मिळेल.


      स्मार्ट शहर अभियानाचे राष्ट्रीय अभियान संचालक डॉ. समीर शर्मा म्हणाले की, अलिकडच्या काळात शहरांनी माहिती तंत्रज्ञान आधारित विविध प्रकल्प हाती घेतले असून ते स्वतंत्रपणे सुरू आहेत. त्यामुळे या सर्वांचे एकात्मिकीकरण करण्यासाठी ही यंत्रणा बसवण्यात येत आहे.


      पुणे, नागपूर, अहमदाबाद, सुरत, वडोदरा, जयपूर, रायपूर, नया रायपूर, भुवनेश्वर, विशाखापट्टणम आणि काकिनाडा (आंध्र प्रदेश) या 11 शहरांमध्ये सीसीसीचे काम सुरू आहे. तर 23 अन्य शहरांमध्ये अशा केंद्रांची निविदा प्रक्रिया पूर्ण झाली आहे.


      B.Gokhale /S.Kane/P.Kor


    

    
    (Release ID: 1503778) Visitor Counter : 4