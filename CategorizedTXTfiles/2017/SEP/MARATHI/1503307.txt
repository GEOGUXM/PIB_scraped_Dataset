      गृह मंत्रालय

      वित्तीय क्षेत्रातील सायबर गुन्हे रोखण्याच्या उपाययोजनांचा केंद्रीय गृहमंत्र्यांकडून आढावा
      Posted On: 19 SEP 2017 4:09PM by PIB Mumbai


    नवी दिल्ली 19 सप्टेंबर 201 7


    वित्तीय क्षेत्रातील वाढते सायबर गुन्हे रोखण्याच्या उपाययोजनांचा आढावा घेण्यासाठी केंद्रीय गृहमंत्री राजनाथ सिंह यांनी काही राज्यांच्या सर्व संबंधित संस्था आणि प्रतिनिधींची बैठक बोलावली. विशेषत: कार्डे आणि ई-वॉलेटचा वापर करुन सायबर गुन्हे वाढत असल्याबद्दल त्यांनी चिंता व्यक्त केली.


    वित्तीय सायबर गुन्हे रोखण्यासाठी अवलंबण्यात येत असलेल्या रणनीतीबाबत सविस्तर चर्चा करण्यात आली. विविध संस्थांच्या अधिकाऱ्यांनी सारदीकरण करुन देशातील सायबर गुन्ह्यांबाबत गृहमंत्र्यांना अवगत केले.


    या परिस्थितीचा सामना करण्यासाठी कायदेशीर आणि तंत्रज्ञानविषयक उपाययोजना हाती घेणे गरजेचे आहे. पोलीस अधिकारी, न्यायालयीन अधिकारी, न्याय वैद्यक शास्त्रज्ञ तसेच बँकिंग क्षेत्रातील अधिकाऱ्यांचा क्षमता विकास करण्याबाबतही सहमती झाली.


    केंद्रीय गृहमंत्र्यांनी सर्व संबंधित संस्थांना आवश्यक उपाययोजना कालबद्घ स्वरुपात हाती घेण्याचे आणि समन्वय राखण्याचे निर्देश दिले. उपाययोजनांच्या अंमलबजावणीवर देखरेख ठेवण्यासाठी आंतर-मंत्रालयीन समिती स्थापन करण्याचा निर्णय घेण्यात आला.


    B.Gokhale/ S.Kane/D.Rane

    
    
    (Release ID: 1503307) Visitor Counter : 4