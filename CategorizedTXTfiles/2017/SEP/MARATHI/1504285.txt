      गृह मंत्रालय

      राष्ट्रीय आपत्ती व्यवस्थापन प्राधिकरणाच्या 13 व्या स्थापना दिनाचं राजनाथ सिंह यांच्या हस्ते उद्‌घाटन
      Posted On: 28 SEP 2017 4:27PM by PIB Mumbai


      नवी दिल्ली 28 सप्टेंबर 201 7


      पूरपरिस्थितीमुळे उद्‌भवणाऱ्या संकटांच्या व्यवस्थापनासाठी राजनैतिक प्रयत्नही आवश्यक असल्याचे केंद्रीय गृहमंत्री राजनाथ सिंह यांनी म्हटले आहे. नद्यांच्या जलविज्ञानविषयक आकडेवारीची शेजारी राष्ट्रांनी परस्परांशी देवाणघेवाण करावी असं सांगून यासंदर्भात मतैक्य विकसित करण्याची गरज त्यांनी व्यक्त केली. पुढच्या महिन्यात होणाऱ्या बिमस्टेक आपत्ती व्यवस्थापन कार्यक्रमात याची सुरुवात होईल अशी आशा त्यांनी व्यक्त केली.


      राष्ट्रीय आपत्ती व्यवस्थापन प्राधिकरणाच्या 13 व्या स्थापना दिनाचे उद्‌घाटन करताना ते आज बोलत होते.


      शालेय सुरक्षा ही यावर्षीच्या स्थापना दिनाची संकल्पना आहे. या संकल्पनेबद्दल राजनाथ सिंह यांनी राष्ट्रीय आपत्ती व्यवस्थापन प्राधिकरणाची प्रशंसा केली. मुलांची कल्पना आणि त्यांचा सळसळता उत्साह प्राधिकरणासाठी उपयुक्त ठरेल असा विश्वास त्यांनी व्यक्त केला.


      B.Gokhale /N.Chitale/P.Kor

    
    
    (Release ID: 1504285) Visitor Counter : 3