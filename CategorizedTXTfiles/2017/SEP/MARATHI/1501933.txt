      माहिती आणि प्रसारण मंत्रालय

      “नवा भारत-निर्माण करणारच” छायाचित्र प्रदर्शनाचे वांद्रे रेल्वे स्थानक फलाट क्रमांक 1 वर आयोजन
      Posted On: 06 SEP 2017 5:27PM by PIB Mumbai


    मुंबई 6 सप्टेंबर 201 7


    जाहिरात आणि दृक श्राव्य प्रसिद्धी संचालनालय (डीएव्हीपी), माहिती आणि प्रसारण मंत्रालय, रेल्वे मंत्रालय आणि भारतीय कंटेनर निगम मर्यादित यांच्या संयुक्त विद्यमाने “ नवा भारत निर्माण करणारच ” हे छायाचित्र प्रदर्शन दिनांक 7 ते 12 सप्टेंबर, 2017 या कालावधीत वांद्रे रेल्वे स्थानक (पश्चिम) येथील फलाट क्रमांक 1 शेजारी आयोजित करण्यात आले आहे. या प्रदर्शनाचे उद्‌घाटन केंद्रीय अल्पसंख्यांक मंत्री मुख्तार अब्बास नक्वी यांच्या हस्ते करण्यात येणार आहे.


    या प्रदर्शनामध्ये पंतप्रधान नरेंद्र मोदी यांनी 2022 पर्यंत नवा भारत बनवण्याचा जो संकल्प केला आहे. त्याविषयी सविस्तर माहिती दर्शवण्यात आली आहे. यामध्ये भारताचा इतिहास, नव्या भारताचा संकल्प, जीएसटी, स्वच्छ भारत, मुलगी वाचवा-मुलगी शिकवा, स्टार्ट अप इंडिया, कृषी, युवा विकास, महिला विकास, दहशतवादविरोधी द्यायवयाचा लढा, ई-नाम, डिजिटल इंडिया, देशाच्या हिताकरता घेण्यात आलेले महत्वपूर्ण व कठोर निर्णय, अतूल्य भारत, अर्थव्यवस्थेचे सोनेरी संकेत, जगाबरोबर सक्रीय भागीदारी, जय विज्ञान इत्यादी मुद्दे दर्शवण्यात आले आहेत.


    प्रदर्शनी दरम्यान, भारत सरकारच्या प्रकाशन विभागाच्या वतीने विशेष पुस्तक प्रदर्शनाचेही आयोजन करण्यात आले आहे. या पुस्तक प्रदर्शनात भारतीय स्वातंत्र्य संग्राम, इतिहास, कला आणि विज्ञान आदी विषयांची प्रकाशन विभागाची दर्जेदार पुस्तके विशेष सवलतीच्या दरात विक्रीसाठी उपलब्ध असणार आहेत.


    छायाचित्र आणि पुस्तक प्रदर्शन सर्व जनतेसाठी दररोज सकाळी 11 ते सायंकाळी 7 वाजेपर्यंत खुले राहील. या प्रदर्शनाचा लाभ सर्वांनी घ्यावा आणि सहकार्याची अपेक्षा.


    B.Gokhale/ P.Malandkar


    

    
    (Release ID: 1501933) Visitor Counter : 5