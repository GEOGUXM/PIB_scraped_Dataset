      आरोग्य आणि कुटुंब कल्याण मंत्रालय

      ई-आरोग्य सेवा क्षेत्रात कमी खर्चातील तंत्रज्ञानाच्या वापरासंदर्भातील 7व्या आंतरराष्ट्रीय परिषदेचे उद्‌घाटन
      Posted On: 11 SEP 2017 5:44PM by PIB Mumbai


    नवी दिल्ली 11 सप्टेंबर 201 7


    नवी दिल्लीत एम्स येथे आयोजित ई-आरोग्य सेवा क्षेत्रात कमी खर्चातील तंत्रज्ञानाच्या वापरासंदर्भातील 7व्या आंतरराष्ट्रीय परिषदेचे उद्‌घाटन आरोग्य आणि कुटुंब कल्याण राज्यमंत्री अश्विनी कुमार चौबे यांच्या हस्ते आज झाले . देशात अधिक चांगली आणि प्रभावी आरोग्यसेवा प्रदान करण्यासाठी या क्षेत्रात माहिती तंत्रज्ञानाचा वापर वाढविण्याची गरज असल्याचे त्यांनी यावेळी सांगितले. आरोग्यसेवा क्षेत्रात ई-ॲप्लिकेशनमुळे डॉक्टर आणि रुग्णांचा वेळ आणि खर्च वाचू शकेल, असा विश्वास त्यांनी व्यक्त केला.


    सुश्रुत, चरक आणि धन्वंतरी यांच्या भारतीय आरोग्य शास्त्रातील योगदानाचे कौतुक करतांनाच काळाची गरज ओळखून आरोग्य सेवा अधिक प्रभावी, परवडण्याजोग्या आणि पारदर्शक होण्यासाठी विज्ञान आणि तंत्रज्ञानाचा लाभ घेणे आवश्यक आहे, असे ते म्हणाले.


    रुग्णांना प्रत्यक्ष न तपासता ई-ॲप्लिकेशनच्या मदतीने त्यांच्यावर यशस्वीरीत्या उपचार करण्याऱ्या डॉक्टरांचा यावेळी मंत्री महोदयांनी सत्कार केला.


    B.Gokhale/M.Pange/D.Rane

    
    
    (Release ID: 1502374) Visitor Counter : 8