      महिला आणि बालविकास मंत्रालय

      शालेय विद्यार्थ्यांच्या सुरक्षेचा आढावा घेण्यासाठी महिला आणि बाल विकास मंत्रालय तसेच मनुष्यबळ विकास मंत्रालयाची उद्या उच्चस्तरीय बैठक
      Posted On: 12 SEP 2017 3:46PM by PIB Mumbai


    नवी दिल्ली 12 सप्टेंबर 201 7


    शालेय विद्यार्थ्यांशी गैरव्यवहार होण्याच्या वाढत्या घटनांच्या पार्श्वभूमीवर या विद्यार्थ्यांच्या सुरक्षेचा आढावा घेण्यासाठी महिला आणि बाल विकास मंत्रालय तसेच मनुष्यबळ विकास मंत्रालयाची उद्या नवी दिल्लीत एक उच्चस्तरीय बैठक आयोजित करण्यात आली आहे . महिला आणि बाल विकास मंत्री मनेका गांधी तसेच मनुष्यबळ विकास मंत्री प्रकाश जावडेकर या बैठकीच्या अध्यक्षस्थानी असतील. दोन्ही मंत्रालयांचे अधिकारी, ‘बाल हक्क राष्ट्रीय आयोग’, सीबीएससी, एनसीईआरटी आणि केंद्रीय विद्यालयाचे प्रतिनिधी या बैठकीला उपस्थित राहणार आहेत.


    शालेय विद्यार्थ्यांची वाहतूक करणाऱ्या बसमध्ये महिला कर्मचाऱ्यांची नियुक्ती करणे, विद्यार्थ्यांना गैरव्यवहाराबाबत जागरुक करणारे लघुपट दाखवणे, 1098 ही बालकांसाठीची हेल्पलाईन तसेच पॉस्को ई बॉक्सबद्दल माहितीचा प्रचार करणे, अशा सूचनांसंदर्भात विचार करण्याची विनंती बैठकीपूर्वी मनेका गांधी यांनी प्रकाश जावडेकर यांना दूरध्वनीवरील संभाषणाद्वारे केली.


    बालकांच्या वर्तणुकीबाबत पालक आणि शिक्षकांनी जागरुक रहावे, तसेच त्यांच्या वागण्यात काही संशयास्पद आढळल्यास 1098 या हेल्पलाईनवर किंवा http://www.ncpcr.gov.in/user_complaints.php या दुव्यावर पॉस्को ई बॉक्ससाठी संपर्क साधावा, असे महिला आणि बाल विकास मंत्रालयाने म्हटले आहे.


    B.Gokhale/M.Pange/D.Rane

    
    
    (Release ID: 1502508) Visitor Counter : 5