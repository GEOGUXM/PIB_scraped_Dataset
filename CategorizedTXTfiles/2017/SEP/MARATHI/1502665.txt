      आर्थिक व्यवहार विषयक मंत्रिमंडळ समिती

      बाराबंकी ते अकबरपूर रेलमार्गाच्या दुपदरीकरणाच्या कामाला मान्यता
      Posted On: 12 SEP 2017 11:17PM by PIB Mumbai


    नवी दिल्ली , 12 सप्टेंबर 201 7


    पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या वित्त व्यवहार समितीच्या बैठकीमध्ये बाराबंकी ते अकबरपूर या रेलमार्गाच्या दुपदरीकरणाच्या कामाला मान्यता देण्यात आली. हा एकूण 161 किलोमिटरचा मार्ग असून त्याच्या कामासाठी 1,310.23 कोटी रूपये खर्च अपेक्षित आहे. या प्रकल्पाचे काम उत्तर प्रदेशातील बाराबंकी आणि फैजाबाद जिल्हयांमध्ये होणार आहे. 2021-22पर्यंत हे काम पूर्ण करण्यात येणार आहे.


    या प्रकल्पामुळे लखनौ ते वाराणसी असा प्रवास फैजाबादमार्गे करता येणार आहे. या रेलमार्गाच्या दुपदरीकरणामुळे प्रवास अधिक वेगवान आणि सुरक्षित होणार आहे. तसेच गाड्यांना होणारा विलंब टळणार आहे. तसेच नवीन प्रत्यक्ष आणि अप्रत्यक्ष रोजगाराच्या संधी वाढणार आहेत.


    N.Sapre/ S.Bedekar/Anagha


    

    
    (Release ID: 1502665) Visitor Counter : 5