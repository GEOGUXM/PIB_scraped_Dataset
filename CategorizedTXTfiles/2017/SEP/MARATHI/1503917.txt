      रेल्वे मंत्रालय

      रेल्वे सुरक्षा दल अतिरिक्त 47 रेल्वे स्थानकांवर राबवणार बाल बचाव मोहिम
      Posted On: 25 SEP 2017 3:27PM by PIB Mumbai


    नवी दिल्ली , 25 सप्टेंबर 201 7


    संकटात असणाऱ्या मुलांना वाचवण्यासाठी रेल्वे सुरक्षा दल राबवत असलेल्या मोहीमेला मिळालेल्या यशामुळे, रेल्वे मंत्रालयाने आता आणखी 47 रेल्वे स्थानकांवर ही मोहीम राबवण्याचा निर्णय घेतला आहे. सध्या 35 स्थानकात ही मोहीम राबवली जात आहे. या अतिरिक्त रेल्वे स्थानकांमुळे आता एकूण 82 स्थानकात ही मोहीम राबवली जाणार असून ए वन दर्जाच्या सर्व स्थानकांचा यात अंतर्भाव झाला आहे.


    बेपत्ता मुलांची सुटका करण्यासाठी आणि त्यांचे पुनर्वसन करण्यासाठी “ ऑपरेशन मुस्कान ” ही मोहीम केंद्रीय रेल्वे पोलिस आणि रेलवे सुरक्षा दल प्रतिबंधात्मक उपाययोजना करत असून रेल्वे स्थानक आणि रेल्वे गाडयात सापडलेल्या मुलांची काळजी घेऊन त्यांना संरक्षण देत आहे.


    2014 ते 2016 या तीन वर्षात रेल्‍वे सुरक्षा दलाने 20 हजार 931 मुलांची सुटका केली आहे. रेल्वे सुरक्षा दलाला या अथक दक्ष आणि तत्काळ कारवाईबद्दल गृह मंत्रालयाकडून “ सर्विस ऑफ एक्सलन्स ” पुरस्कार देऊन गौरवण्यात आले आहे.


    B.Gokhale/J.Patanakar /Anagha

    
    
    (Release ID: 1503917) Visitor Counter : 6