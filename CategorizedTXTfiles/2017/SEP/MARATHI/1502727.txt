      आयुष मंत्रालय

      ऑनलाईन लेख स्पर्धेच्या विजेत्यांना ‘आयुष’च्या विशेष सचिवांच्या हस्ते पारितोषिके प्रदान
      Posted On: 13 SEP 2017 5:21PM by PIB Mumbai


    नवी दिल्ली 13 सप्टेंबर 201 7


    आयुर्वेद, युनानी आणि होमीओपॅथिच्या माध्यमातून मधुमेहाचे व्यवस्थापन आणि प्रतिकार या विषयावर आयोजित ऑनलाईन लेख लेखन स्पर्धेच्या विजेत्यांना आयुष मंत्रालयाचे विशेष सचिव राजेश कोटेचा यांनी पारितोषिके प्रदान केली. आयुष मंत्रालयाच्या फेसबुक आणि ट्वीटर पेजवर या स्पर्धेची घोषणा करण्यात आली होती. कोटेचा यांनी सर्व विजेत्यांचे अभिनंदन केले. पर्यायी वैद्यकीय उपचारांच्या क्षेत्रासाठी आपले जीवन समर्पित करणाऱ्या लोकांपर्यंत पोहोचण्याच्या दृष्टीने अशा प्रकारचे उपक्रम प्रभावी ठरतील, असे मत त्यांनी व्यक्त केले.


    या स्पर्धेमध्ये प्रत्येक गटात सुमारे 250 प्रवेशिका प्राप्त झाल्या. प्रथम विजेत्याला 20 हजार रुपये, द्वितीय विजेत्याला 15 हजार रुपये, तर तृतीय विजेत्याला 10 हजार रुपये बक्षिस देण्यात आले. त्या व्यतिरिक्त प्रत्येकी 5 हजार रुपयांची दोन प्रोत्साहन पारितोषिके प्रदान करण्यात आली.


    B.Gokhale/M.Pange/D.Rane

    
    
    (Release ID: 1502727) Visitor Counter : 10