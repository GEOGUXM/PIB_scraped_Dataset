      राष्ट्रपती कार्यालय

      भारतीय महसूल सेवेच्या 67 व्या तुकडीतील उमेदवारांनी राष्ट्रपतींची भेट घेतली
      Posted On: 06 SEP 2017 4:21PM by PIB Mumbai


    नवी दिल्ली 6 सप्टेंबर 201 7


    भारतीय महसूल सेवेच्या 67 व्या (2015) तुकडीतील उमेदवारांनी आज राष्ट्रपती भवन येथे राष्ट्रपती रामनाथ कोविंद यांची भेट घेतली.


    उमेदवारांना संबोधित करताना राष्ट्रपती म्हणाले की, राष्ट्र निर्मितीच्या कामात महसूल गोळा करणे हे सर्वात कठीण काम आहे. अधिकारी जो महसूल गोळा करतात तो देशाच्या विकासाकरता वापरला जातो. कर संकलन ही सुलभ प्रक्रिया आहे आणि यात करदात्याला किमान त्रास झाला पाहिजे. चाणक्यने अर्थशास्त्रात कर संकलनाबाबत काय म्हटले आहे यावर सर्वांनी लक्ष द्यावे असा सल्ला त्यांनी यावेळी उपस्थितांना दिला. चाणाक्यनुसार सरकारने मधमाशीप्रमाणे कर संकलन करावे.


    तरुण अधिकाऱ्यांनी देशात वस्तू आणि सेवा कराची अंमलबजावणी योग्‍य रितीने करावी असे राष्ट्रपती म्हणाले. हे युग वैश्विकरणाचे आणि तंत्रज्ञान आधारित आहे. व्यापार आणि गुंतवणुकीसाठी येथे अमाप संधी आहे आणि र्दुदैवाने लबाडी आणि काळ्या पैशासाठी देखील इथे संधी निर्माण होतील. आर्थिक व्यवहारांना प्रोत्साहन देऊन भ्रष्टाचाराला आळा घालणे ही या तरुण अधिकाऱ्यांची जबाबदारी आहे. या सर्वांनी आपले काम अधिक जबाबदारीने पार पाडावे असे राष्ट्रपतींनी यावेळी सांगितले.


    राष्ट्रपतींनी या सर्व अधिकाऱ्यांना त्यांच्या भविष्यातील कामगिरीसाठी शुभेच्छा दिल्या.


    B.Gokhale/ S.Mhatre / P.Malandkar


    

    
    (Release ID: 1501899) Visitor Counter : 6