      अन्न प्रक्रिया उदयोग मंत्रालय

      अन्नाची नासाडी अ-स्वीकारार्ह , अन्न प्रक्रियेचे स्तर वाढवण्याची गरज- हरसीमरत कौर बादल
      Posted On: 14 SEP 2017 5:38PM by PIB Mumbai


    मुंबई 14 सप्टेंबर 201 7


    वाढत्या लोकसंख्येला अन्न सुरक्षा प्रदान करण्यासाठी अन्नाची नासाडी युद्ध पातळीवर रोखण्याची गरज असल्याचे मत केंद्रीय अन्न प्रक्रिया उद्योग मंत्री हरसीमरत कौर बादल यांनी व्यक्त केले. मुंबईत आयोजित अन्नपूर्णा वर्ल्ड ऑफ फूड उपक्रमाच्या 12 व्या कार्यक्रमाचे उद्‌घाटन करताना त्या बोलत होत्या.


    अन्नाची नासाडी कमी करण्यासाठी आपले मंत्रालय वचनबद्ध असल्याचे त्यांनी सांगितले. अन्न प्रक्रियेचे स्तर वाढवण्याची गरज त्यांनी व्यक्त केली. शेतकऱ्यांनी केवळ उत्पादन घेऊ नये तर काही उत्पादने कृषी प्रक्रिया उद्योगात जातील याची काळजी घ्यावी अशी अपेक्षा त्यांनी व्यक्त केली. प्रधानमंत्री संपदा योजनेत अन्न प्रक्रिया मंत्रालय 6000 कोटी रुपयांची गुंतवणूक करणार असल्याची माहिती बादल यांनी दिली.


    सध्या देशातील अन्न ग्रहणाची स्थिती दर्जा , आरोग्य आणि सोय या बाबींवर आधारित आहे आणि जागतिक बाजारपेठांवरील स्पर्धा लक्षात घेत भारतीय अन्न उद्योगांनी झटपट खाता येण्याजोगी उत्पादने तयार करण्यासाठी अद्ययावत तंत्रज्ञानाची कास धरणे गरजेचे आहे असे त्या म्हणाल्या.


    या समारंभात बादल यांनी एक्स्पोशी संबंधित माहिती पुस्तिका प्रकाशित केली.


    मुंबईत गोरेगांव पूर्व येथे बॉम्बे एक्झिबिशन सेंटरमध्ये आयोजित अन्नपूर्णा वर्ल्ड ऑफ फूड प्रदर्शनात 18 देशांमधील 250 प्रदर्शक सहभागी झाले आहेत. 16 सप्टेंबरपर्यंत चालणाऱ्या या प्रदर्शनात राज्यांबरोबरच युरोपीयन युनियनचे संचही सहभागी झाले आहेत.


    B.Gokhale/ M.Pange / P.Malandkar


    

    
    (Release ID: 1502872) Visitor Counter : 7