      मंत्रिमंडळ

      भारत आणि इथिओपिया यांच्यातील ‘माहिती, दळणवळण आणि माध्यम क्षेत्रात सहकार्य’बाबत कराराला केंद्रीय मंत्रिमंडळाची मंजुरी
      Posted On: 27 SEP 2017 5:14PM by PIB Mumbai


      नवी दिल्ली 27 सप्टेंबर 201 7


      पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने भारत आणि इथिओपिया यांच्यातील "माहिती , दळणवळण आणि माध्यम क्षेत्रात सहकार्य" बाबत करारावर स्वाक्षरी करायला मंजुरी दिली आहे.


      सर्वसमावेशक विकासासाठी उभय देशांदरम्यान व्याप्ती वाढवण्यासाठी तसेच माहितीच्या प्रसारासाठी माहिती , दळणवळण आणि माध्यम क्षेत्राच्या वाढत्या सामर्थ्याचा लाभ उठवणे हे उद्दिष्ट आहे. आदान-प्रदान कार्यक्रमांच्या माध्यमातून लोकांमधील संपर्क वाढायलाही यामुळे मदत होईल. तसेच माहिती , दळणवळण आणि माध्यम क्षेत्रातील सर्वोत्तम आणि नवीन संशोधनाचे आदान-प्रदान करण्याची संधी दोन्ही देशांना मिळेल.


      रेडिओ , वृत्तपत्रे , टीव्ही , समाज माध्यमे यांसारख्या माध्यमातून उभय देशांच्या जनतेला अधिक संधी उपलब्ध करून देण्यासाठी या करारामुळे प्रोत्साहन मिळेल आणि जनतेप्रती उत्तरदायित्व निर्माण होईल.


      N.Sapre /S.Kane/P.Kor


    

    
    (Release ID: 1504193) Visitor Counter : 2