      मंत्रिमंडळ

      पोलीस दलाच्या आधुनिकीकरणाच्या एकछत्री योजनेला मंत्रिमंडळाची मंजुरी
      Posted On: 27 SEP 2017 6:41PM by PIB Mumbai


      नवी दिल्ली 27 सप्टेंबर 201 7


      पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने २०१७-१८ ते २०१९-२० या कालावधीसाठी "पोलीस दलाच्या आधुनिकीकरणाच्या " एकछत्री योजनेच्या अंमलबजावणीला मंजुरी दिली आहे. तीन वर्षात २५०६० कोटी रुपये खर्चाची तरतूद आहे , यापैकी केंद्र सरकारचा हिस्सा १८६३६ कोटी रुपये असेल तर राज्यांचा हिस्सा ६४२४ कोटी रुपये असेल.


      ठळक वैशिष्ट्ये:


      - या योजनेअंतर्गत अंतर्गत सुरक्षा , कायदा आणि सुव्यवस्था , महिलांची सुरक्षा , आधुनिक शस्त्रास्त्रांची उपलब्धतता , पोलीस दलाची गतिशीलता , वाहतूक सहकार्य , भाड्याची हेलिकॉप्टर्स , पोलीस वायरलेस सेवेचे आधुनिकीकरण आदींचा समावेश आहे.


      - या योजनेत जम्मू आणि काश्मीर , ईशान्येकडील राज्ये आणि नक्षलग्रस्त राज्यांसाठी अंतर्गत सुरक्षा संबंधी खर्चासाठी १०१३२ कोटी रुपयांची तरतूद आहे.


      - नक्षलवादामुळे सर्वाधिक प्रभावित ३५ जिल्ह्यांना ३ हजार कोटी रुपयांचे विशेष केंद्रीय साहाय्याची तरतूद आहे.


      - ईशान्येकडील राज्यांमध्ये पोलीस पायाभूत सुविधांच्या आधुनिकीकरण , प्रशिक्षण संस्था , तपास सुविधा यासाठी १०० कोटी रुपयांची तरतूद आहे.


      - या योजनेच्या अंमलबजावणीमुळे नक्षलवाद प्रभावित क्षेत्र , जम्मू काश्मीर आणि ईशान्येकडील राज्यांमध्ये आव्हानांचा प्रभावीपणे सामना करण्यात सरकारला मदत मिळेल.


      पोलीस दलांच्या आधुनिकीकरण एकछत्री योजनेमुळे केंद्र आणि राज्य पोलीस दलांची क्षमता आणि कार्यक्षमता वाढवण्यात बरीच मदत मिळेल.


      N.Sapre /S.Kane/P.Kor

    
    
    (Release ID: 1504208) Visitor Counter : 8