      राष्ट्रपती कार्यालय

      ‘मेक इन इंडिया’ सारख्या उपक्रमात स्विस तंत्रज्ञान कंपन्यांनी सहभागी व्हावे- राष्ट्रपती
      Posted On: 01 SEP 2017 6:37PM by PIB Mumbai


      नवी दिल्ली 1 सप्टेंबर 201 7


      राष्ट्रपती रामनाथ कोविंद यांनी काल स्विस संघराज्याच्या राष्ट्राध्यक्ष डोरीस लेथूहार्ड यांचे काल राष्ट्रपती भवनात स्वागत केले. राष्ट्रपतींनी लेथूहार्ड यांच्या सन्मानार्थ मेजवानीही दिली.


      स्विस राष्ट्राध्यक्षांचं स्वागत करताना भारत आणि स्वित्झर्लंड नैसर्गिक भागीदार असल्याचं राष्ट्रपती कोविंद यांनी सांगितलं. स्वित्झर्लंड जगातील सर्वात जुन्या लोकशाही राष्ट्रांपैकी एक असून भारत हे सर्वात मोठं लोकशाही राष्ट्र असल्याचे राष्ट्रपती कोविंद म्हणाले.


      स्वित्झर्लंड हा भारतासाठी महत्त्वपूर्ण व्यापार आणि गुंतवणूक भागीदार आहे. वस्तू-सेवा कर आणि इतर सुधारणांद्वारे एक संघटीत बाजारपेठ भारतात तयार होत आहे, असं राष्ट्रपतींनी सांगितलं. स्विस कंपन्यांनी ‘मेक इन इंडिया’, ‘स्टार्ट अप इंडिया’, ‘स्वच्छ भारत आणि कुशल भारत’ सारख्या उपक्रमात सहभागी व्हावं असं राष्ट्रपती म्हणाले.


      भारत आणि स्वित्झर्लंड मैत्री आणि आस्थापना करार यंदा 70 व्या वर्षात पदार्पण करत आहे असंही कोविंद म्हणाले. स्वित्झर्लंड प्रमाणेच भारत बहुआयामी व्यवस्थेप्रती कटीबद्ध असल्याचं कोविंद यांनी सांगितलं.


      B.Gokhale /J.Patankar/P.Kor


    

    
    (Release ID: 1501486) Visitor Counter : 6