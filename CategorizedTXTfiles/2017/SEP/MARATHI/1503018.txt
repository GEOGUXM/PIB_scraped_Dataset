      गृह मंत्रालय

      गृह मंत्रालयाच्या “स्वच्छता ही सेवा” मोहिमेचा गृहमंत्र्यांनी केला शुभारंभ
      Posted On: 15 SEP 2017 5:23PM by PIB Mumbai


    नवी दिल्ली 15 सप्टेंबर 201 7


    केंद्रीय गृह मंत्री राजनाथ सिंह यांनी आज आयटीबीपी परिसरात केंद्रीय गृह मंत्रालयाच्या “ स्वच्छता ही सेवा ” मोहिमेचा शुभारंभ केला. यावेळी गृहमंत्र्यांनी जवानांना स्वच्छतेची शपथ दिली.


    ऑक्टोबर 2019 पर्यंत संपूर्ण देश उघड्यावरील शौच मुक्त करण्याचे पंतप्रधानांचे उदिृष्ट साध्य करता येईल असा विश्वास सरकारला वाटतो असे गृहमंत्री म्हणाले. शौचालयाची सुविधा घरात उपलब्ध करुन दिल्यामुळे महिलांची सुरक्षा आणि आदर यांची जपणूक होते. स्वच्छता ही सेवा मोहिमेतून बालकांचे पोषण आणि उत्पादकता यांची स्थिती सुधारेल असा विश्वास त्यांनी व्यक्त केला. स्वच्छतेसाठी केंद्र सरकार 76 मंत्रालयांच्या माध्यमातून 12,000 कोटी रुपयांचा कृती आराखडा राबवत असल्याची माहिती गृहमंत्र्यांनी दिली.


    या मोहिमेचे उद्‌घाटन केल्यानंतर गृहमंत्र्यांनी आयटीबीपीचे जवान आणि अधिकाऱ्यांसह परिसरातील स्वच्छता मोहिमेत सक्रीय सहभाग नोंदवला. आज सुरु झालेली ही स्वच्छता मोहीम 2 ऑक्टोबर 2017 पर्यंत चालणार आहे.


    B.Gokhale/ M.Pange / P.Malandkar

    
    
    (Release ID: 1503018) Visitor Counter : 6