      निती आयोग

      जागतिक उद्योजकता शिखर परिषद 2017 मध्ये सहभागी होण्यासाठी नीती आयोगाचं भारतीय उद्योजकांना आवाहन
      Posted On: 29 SEP 2017 5:43PM by PIB Mumbai


    नवी दिल्ली 29 सप्टेंबर 201 7


    आठवी वार्षिक जागतिक उद्योजकता शिखर परिषद येत्या 28 ते 30 नोव्हेंबर दरम्यान हैदराबाद येथे होणार आहे. नीती आयोग आणि अमेरिकी सरकारच्या भागीदारीत या परिषदेचं आयोजन करत आहेत. दक्षिण आशियामध्ये प्रथमच जागतिक उद्योजकता शिखर परिषद होणार असून पंतप्रधान नरेंद्र मोदी या संमेलनाला संबोधित करणार आहेत. या परिषदेच्या यजमानपदामुळे भारतीय उद्योजकांना आपल्या कल्पना प्रत्यक्षात आणण्यासाठी, भागीदारी उभारण्यासाठी कल्पक उत्पादने आणि सेवानिर्मितीसाठी वाव मिळणार आहे. या परिषदेमुळे भारतात जगातल्या उत्तम प्रथा येतील असे नव्हे तर जागतिक उद्योजकता व्यवस्थेत भारतासाठी विशिष्ट स्थानही निर्माण होईल. या जागतिक परिषदेत सहभागी होण्यासाठी भारतातल्या उद्योजकांकडून 7 ऑक्टोबर 2017 पर्यंत http://www.ges2017.gov.in/entrepreneurs.php अर्ज मागवण्यात आले आहेत.


    B.Gokhale /N.Chitale/P.Kor

    
    
    (Release ID: 1504422) Visitor Counter : 8