      पर्यावरण, वन एवं जलवायु परिवर्तन मंत्रालय

      “वूड इज गुड” मोहिमेला पर्यावरण मंत्र्यांच्या हस्ते शुभारंभ
      Posted On: 12 SEP 2017 4:31PM by PIB Mumbai


    नवी दिल्ली , 12 सप्टेंबर 201 7


    देशातील जास्तीत जास्त क्षेत्र वन आणि वृक्ष आच्छादित करण्यासाठी नवीन आणि नाविन्यपूर्ण मार्गांचा वापर करण्याची गरज असल्याचे केंद्रीय वन आणि पर्यावरण मंत्री डॉ. हर्षवर्धन यांनी सांगितले. अधिक वृक्षारोपणावर भर देण्यासारख्या लहान पावलांच्या माध्यमातून पर्यावरण पूरक वातावरण निर्माण करणे शक्य असल्याचे मतही त्यांनी व्यक्त केले. यासंदर्भात नवी दिल्लीत आयोजित दोन दिवसीय परिषदेचे उद्‌घाटन करतांना ते आज बोलत होते. आजघडीला नाविन्य ही काळाची गरज आहे, असे त्यांनी आवर्जून सांगितले.


    देशातील वन आच्छादन 24 टक्क्यांवरुन 33 टक्क्यांपर्यंत विस्तारण्यासाठी केंद्र सरकार वचनबध्द असून हे ध्येय साध्य करण्यासाठी सर्वोतोपरी प्रयत्न सुरु असल्याची माहिती त्यांनी दिली. यासाठी वैज्ञानिक वन अभ्यासकांनी एकत्रित प्रयत्न करावे, असे आवाहन त्यांनी केले.


    यावेळी पर्यावरण मंत्र्यांनी वूड इज गुड मोहिमेचा शुभारंभ केला. लाकूड हे पर्यावरण स्नेही माध्यम असून तो नवीकरणीय स्रोत आहे, असे त्यांनी यावेळी नमूद केले. दोन दिवस चालणाऱ्या या परिषदेत वन, पर्यावरण तसेच ऊर्जा मंत्रालयाचे वरिष्ठ अधिकारी आणि राज्यांच्या संबंधित विभागांचे अधिकारी सहभागी झाले आहेत.


    B.Gokhale/M.Pange /Anagha

    
    
    (Release ID: 1502524) Visitor Counter : 15