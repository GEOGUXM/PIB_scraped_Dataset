      विज्ञान आणि तंत्रज्ञान मंत्रालय

      नेहरु विज्ञान केंद्रात ‘साऊंड अँड हिअरिंग गॅलरीचे’ उद्‌घाटन
      Posted On: 17 SEP 2017 2:34PM by PIB Mumbai


    मुंबई, 17 सप्टेंबर 201 7


    प्रसिद्ध चित्रपट लेखक, अभिनेता आणि दिग्दर्शक अतुल तिवारी यांच्या हस्ते अलीकडेच मुंबईतल्या नेहरु विज्ञान केंद्रात ‘साऊंड ॲण्ड हिअरिंग गॅलरीचे’ उद्‌घाटन झाले. ध्वनी आणि श्रवण या विषयावर विकसित केलेल्या या सुंदर गॅलरीचे तिवारी यांनी कौतुक केले. या गॅलरीत आवाजाच्या विविध कंपनांबरोबर आवाजाची वेगळीच अविस्मरणीय अनुभूती मिळते. ध्वनी आणि श्रवण यासंदर्भातली विविध गुणवैशिष्ट्यांचा अनुभव इथे भेट देणाऱ्याला मिळेल, असे ते म्हणाले.


    आपल्या भाषणात तिवारी पंचेद्रियांबाबत बोलले. आपण गर्भात असल्यापासून कार्यरत असणारे एकमेव इंद्रिय म्हणजे श्रवणेंद्रिय आहे, असे ते म्हणाले. तिवारी यांनी अभियंता दिनानिमित्त सर एम.विश्वेश्वरय्या यांना आदरांजली वाहिली.


    यावेळी नेहरु विज्ञान केंद्राचे महासंचालक ए.एस.मणेकर आणि संचालक एस.एम.खेनेड उपस्थित होते.


    B.Gokhale/S.Kakade/D.Rane

    
    
    (Release ID: 1503084) Visitor Counter : 13