      कृषी मंत्रालय

      कृषी क्षेत्राला सरकारचे सर्वोच्च प्राधान्य, अर्थ मंत्रालयाकडून 2017-18 मध्ये या क्षेत्रासाठी 62,376 कोटी रुपयांची तरतूद : राधा मोहन सिंग
      Posted On: 19 SEP 2017 4:16PM by PIB Mumbai


    नवी दिल्ली 19 सप्टेंबर 201 7


    कृषी क्षेत्राचे महत्व लक्षात घेऊन सरकारने या क्षेत्राला सर्वोच्च प्राधान्य दिले असून, अर्थ मंत्रालयानेही 2017-18 या वर्षात 62,376 कोटी रुपयांच्या तरतुदीची घोषणा केली आहे. उत्पादकता वाढवणे आणि शेतकऱ्यांना त्यांच्या मालाला योग्य भाव मिळावा हे सरकारचे उद्दिष्ट आहे. दुग्ध व्यवसाय, पशुसंवर्धन याबरोबरच कृषी संशोधन, शिक्षण आणि विस्तार यावर सरकार विशेष भर देत आहे. कृषी क्षेत्रात सुधारणा घडवून आणण्यासाठी विशेष प्रयत्न करण्याची जबाबदारी आपली आहे. जेणेकरुन मजबूत व्यापार संधी उपलब्ध होतील, असे राधा मोहन सिंग म्हणाले. नवी दिल्लीत विज्ञान भवन येथे आयोजित दोन दिवसीय रबी परिषदेत ते बोलत होते.


    पीक निहाय उद्दिष्ट निश्चित करण्यात आले असून, विविध राज्यांना पुरवठा करण्याच्या व्यवस्थेबाबत विविध राज्य सरकारांच्या अधिकाऱ्यांशी चर्चा करण्यात आली आहे, असे ते म्हणाले. नवीन तंत्रज्ञानाचा वापर आणि कृषी क्षेत्रातील नवीन पद्धती यांचाही आढावा घेण्यात आला तसेच, आगामी रबी हंगामासाठी रणनीती ठरवण्यात आली.


    2022 पर्यंत शेतकऱ्यांचे उत्पन्न दुपटीने वाढवण्याचे पंतप्रधान नरेंद्र मोदी यांचे स्वप्न असून, ते प्रत्यक्ष साकारण्यासाठी अनेक योजना सुरु केल्याचे त्यांनी सांगितले.


    B.Gokhale/ S.Kane/D.Rane

    
    
    (Release ID: 1503309) Visitor Counter : 10