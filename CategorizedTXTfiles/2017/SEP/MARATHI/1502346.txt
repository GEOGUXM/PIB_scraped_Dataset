      पंतप्रधान कार्यालय

      श्रीलंकेचे परराष्ट्र व्यवहार मंत्री तिलक मारपाना पंतप्रधानांना भेटले
      Posted On: 09 SEP 2017 4:33PM by PIB Mumbai


    नवी दिल्ली , 9 सप्टेंबर 201 7


    श्रीलंकेचे परराष्ट्र व्यवहार मंत्री तिलक मारपाना यांनी आज दुपारी पंतप्रधान नरेंद्र मोदी यांची सदिच्छा भेट घेतली.


    परराष्ट्र व्यवहार मंत्री तिलक मारपाना भारताच्या तीन दिवसाच्या द्विपक्षीय दौऱ्यावर आले आहेत.


    श्रीलंकेचे परराष्ट्र व्यवहार मंत्री म्हणून नवीन जबाबदारी स्वीकारल्याबद्दल तिलक मारपाना यांचे पंतप्रधानांनी अभिनंदन केले. यावर्षी मे महिन्यात आंतराष्ट्रीय वेसक दिनानिमित्त श्रीलंकेचा यशस्वी दौरा केल्याची आठवण पंतप्रधानांनी यावेळी करून दिली.


    श्रीलंकेबरोबरच्या संबंधांना भारताने नेहमीच सर्वाधिक महत्व दिल्याचा पुनरुच्चार पंतप्रधानांनी केला. दोन्ही देशांमध्ये दृढ आणि व्यापक संबंध आहेत. द्विपक्षीय सहकार्य अधिक बळकट आणि विस्तारण्यासाठी श्रीलंकेचे राष्ट्रपती आणि पंतप्रधान यांच्याबरोबर यापुढेही काम करायला उत्सुक असल्याचे पंतप्रधानांनी सांगितले.


    N.Sapre/ S.Kane/Anagha

    
    
    (Release ID: 1502346) Visitor Counter : 4