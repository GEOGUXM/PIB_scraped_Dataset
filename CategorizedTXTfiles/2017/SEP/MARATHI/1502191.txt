      गृह मंत्रालय

      केंद्रीय गृहमंत्री उद्यापासून चार दिवसांच्या जम्मू काश्मीर दौऱ्यावर
      Posted On: 08 SEP 2017 3:15PM by PIB Mumbai


    नवी दिल्ली 8 सप्टेंबर 201 7


    केंद्रीय गृहमंत्री राजनाथ सिंग उद्यापासून चार दिवसांच्या जम्मू काश्मीर दौऱ्यावर जाणार आहेत. दौऱ्यात त्यांच्यासोबत केंद्रीय गृहसचिव राजीव गौबा आणि गृह व्यवहार मंत्रालयातील वरिष्ठ अधिकारी असतील.


    जम्मू काश्मीर दौऱ्यादरम्यान सिंग राज्यपाल एन.एन.व्होरा आणि मुख्यमंत्री मेहबुबा मुफ्ती यांची भेट घेतील. सिंग जम्मू काश्मीरमधील सुरक्षा परिस्थितीचा तसेच राज्यात राबवण्यात येणाऱ्या पंतप्रधान विकास पॅकेजचा आढावा देखील घेणार आहेत.


    राजनाथ सिंग श्रीनगर आणि जम्मू येथील विविध प्रतिनिधी मंडळांसोबत बैठका करतील.


    ते जम्मू काश्मीर पोलिस, सीआरपीएफ आणि बीएसएफच्या जवानांशी देखील संवाद साधणार आहेत.


    B.Gokhale/ S.Mhatre / P.Malandkar

    
    
    (Release ID: 1502191) Visitor Counter : 2