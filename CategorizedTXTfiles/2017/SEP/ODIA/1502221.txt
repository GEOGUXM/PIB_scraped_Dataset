      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କୃଷି ଉତ୍ପାଦନ କ୍ଷେତ୍ରରେ ସମସ୍ୟାକୁ ଦୂର କରିବା ନେଇ ଆଲୋଚନା
      • କୃଷକମାନଙ୍କ ପାଇଁ ନୂତନ, ଉନ୍ନତ ଏବଂ ପ୍ରମାଣିକ ବିହନ ଉପଲବ୍ଧଧତାକୁ ସୁନିଶ୍ଚିତ କରିବା ଉପରେ ଗୁରୁତ୍ୱ
      • ମୃତ୍ତିକା ସ୍ୱାସ୍ଥ୍ୟ କାର୍ଡ଼ର ସୁଫଳ କୃଷକଙ୍କ ପାଖରେ ପହଞ୍ଚାଇବା ପାଇଁ ବିକଶିତ ହେବ ସହଜ ବ୍ୟବହାର ଯୋଗ୍ୟ ଯନ୍ତ୍ର
      • ରବି ଋତୁ ପାଇଁ ଜାତୀୟ କୃଷି ସମ୍ମେଳନ 19-20 ସେପ୍ଟେମ୍ବର 2017 ରେ ନୂଆଦିଲ୍ଲୀଠାରେ ଅନୁଷ୍ଠିତ ହେବ
      • ପ୍ରାକ୍ ରବି ଆଲୋଚନାଚକ୍ର
      Posted On: 07 SEP 2017 5:36PM by PIB Bhubaneshwar


    କୃଷି ସହଯୋଗ ଏବଂ କୃଷକ କଲ୍ୟାଣ ବିଭାଗର ସଂପ୍ରସାରଣ ବିଭାଜନ ( DAC&FW ) , ଭାରତୀୟ କୃଷି ଗବେଷଣା ପରିଷଦ ( ICAR ) ପଶୁପାଳନ , ଦୁଗ୍ଧ ଏବଂ ସତ୍ସ୍ୟ ବିଭାଗ , ( DAHD&F ) ପ୍ରତିବର୍ଷ ଦୁଇଟି ପ୍ରାକ ଋତୁ ପରିଚର୍ଚ୍ଚା ବା ଆଲୋଚନାଚକ୍ର ଆୟୋଜନ କରିଆସୁଛି , ଉଭୟ ଖରିଫ୍ ଓ ରବି ଋତୁରେ । ଫଳରେ କୃଷି ଏବଂ ଆନୁସଙ୍ଗିକ କ୍ଷେତ୍ରରେ ବୈଷୟିକ ସମନ୍ୱୟ , ଗବେଷଣା ଓ ବିକାଶ ଏବଂ ସଂଯୁକ୍ତ ରଣନୀତି କାର୍ଯ୍ୟକାରୀ କରାଯାଇପାରିବ । ଏହି ଆଲୋଚନାଚକ୍ର ମାଧ୍ୟମରେ କୃଷି ଏବଂ ଆନୁସଙ୍ଗିକ କ୍ଷେତ୍ରର ବିଭିନ୍ନ ପ୍ରସଙ୍ଗରେ ଚର୍ଚ୍ଚା ଏବଂ ଆଗାମୀ ଫସଲ ଋତୁ ପାଇଁ ବିଭିନ୍ନ ସୁପାରିଶକୁ ଚୁଡାନ୍ତ ରୂପ ଦେବା ପାଇଁ ଏକ ମଂଚ ପ୍ରସ୍ତୁତ କରିଥାଏ । ଏହି ସୁପାରିଶ ଗୁଡିକୁ ପ୍ରତ୍ୟେକ ବର୍ଷ ଜାତୀୟ ଖରିଫ ଏବଂ ରବି ଅଭିଯାନ ସମ୍ମେଳନରେ , ରାଜ୍ୟଗୁଡିକୁ ଅବଗତ କରାଯାଇଥାଏ , ଏହା ବ୍ୟତୀତ ଓଉଇଜ ଅନୁଷ୍ଠାନ , କୃଷି ବିଜ୍ଞାନ କେନ୍ଦ୍ର ଏବଂ ଅନ୍ୟାନ୍ୟ ସଂପୃକ୍ତ ଅନୁଷ୍ଠାନ ଗୁଡିକୁ ଅବଗତ କରାଯାଇ କ୍ଷେତ୍ର ସ୍ତରରେ ଲାଗୁ କରିବା ପାଇଁ ନିର୍ଦ୍ଦେଶ ଦିଆଯାଇଥାଏ ।


    ଏହି ପରିପ୍ରେକ୍ଷୀରେ ନୂଆଦିଲ୍ଳୀ ସ୍ଥିତ କୃଷି ଭବନରେ ପ୍ରାକ ରବି ଋତୁ ଆଲୋଚନାଚକ୍ର 05.09.2027 ରେ ଆୟୋଜିତ ହୋଇଥିଲା ଏବଂ ସଂଯୁକ୍ତ ଭାବରେ DAC&FW ର ସଚିବ ଓ ICAR ର ମହାନିର୍ଦ୍ଦେଶକ ଅଧ୍ୟକ୍ଷତା କରିଥିଲେ ।


    ଏହି ଅବସରରେ ଫସଲ , ବିହନ , ଫସଲର ସୁରକ୍ଷା , ଉଦ୍ୟାନ , ସମନ୍ୱିତ ପୋଷକ ତତ୍ୱ ପରିଚାଳନା ଆଦି ସମ୍ବନ୍ଧିତ କୌଶଳ ବିଷୟରେ ଆଲୋଚନା କରଯିବା ସହ କୃଷି ଉତ୍ପାଦନ କ୍ଷେତ୍ରରେ ଦେଖାଦେଉଥିବା ସମସ୍ୟାଗୁଡିକୁ ଦୂର କରାଯାଇ ପାରିବ ସେ ବିଷୟରେ ମତ ବିନିମୟ ହୋଇଥିଲା ।


    ଆଲୋଚନାଚକ୍ରରେ ମୁଖ୍ୟତଃ ରାଜ୍ୟଗୁଡିକରେ କୃଷକମାନଙ୍କ ପାଇଁ ନୂତନ , ଉନ୍ନତ ଏବଂ ପ୍ରମାଣିକ ବିହନ ଉପଲବ୍ଧଧତାକୁ ସୁନିଶ୍ଚିତ କରିବା ପାଇଁ ଗୁରୁତ୍ୱ ଦିଆଯାଇଛି । ଗୋବର ଏବଂ ଗୋ - ମୂତ୍ରରୁ ଜୈବ - କୀଟନାଶକ ବ୍ୟବହାର ପ୍ରସଙ୍ଗକୁ ଅଗ୍ରାଧିକାର ଦେବା ନେଇ ଆଲୋଚନା ସମୟରେ ଗୁରୁତ୍ୱ ପ୍ରଦାନ କରାଯାଇଥିଲା ।


    ମୃତ୍ତିକା ସ୍ୱାସ୍ଥ୍ୟ କାର୍ଡ଼ର ସୁଫଳ ସର୍ବାଧିକ ସଂଖ୍ୟକ କୃଷକମାନଙ୍କ ପହଂଚାଇବା ପାଇଁ ଏକ ସହଜ ବ୍ୟବହାର ଯୋଗ୍ୟ ଯନ୍ତ୍ର ବିକଶିତ କରିବା ପାଇଁ ବୈଠକରେ ନିଷ୍ପତି ନିଆଗଲା ।


    ଷ୍ଟାର୍ଟ ଅପ୍ କଂପାନୀ ସହିତ ଯୋଗାଯୋଗ କରି ଏହି ଯନ୍ତ୍ର ଉତ୍ପାଦନର ଅଗ୍ରଗତି ସଂପର୍କରେ ସମୀକ୍ଷା କରିବା ନେଇ ନିଷ୍ପତି ନିଆଯାଇଥିଲା ।


    ଦୁଇ ଅଧ୍ୟକ୍ଷ , କୃଷକମାନଙ୍କ ଆୟ ଦ୍ୱିଗୁଣିତ କରିବା ପାଇଁ ମହୁମାଛି ପାଳନ , କୃଷି ବନୀକରଣ , ଉନ୍ନତମାନର ବିହନ ବ୍ୟବହାର ଏବଂ ନୂତନ ଟେକ୍ନୋଲୋଜିର ବ୍ୟବହାର ନେଇ ବ୍ୟାପକ ପ୍ରଚାର ପ୍ରସାର ଆଦି ବିଷୟରେ ସହମତ ପ୍ରକାଶ କରିଥିଲେ ।


    କୃଷି ସହଯୋଗ ଏବଂ କୃଷକ କଲ୍ୟାଣ ବିଭାଗ ଦ୍ୱାରା କୃଷି ସମ୍ବନ୍ଧିୟ ଯେଉଁ ସବୁ ପ୍ରସଙ୍ଗର ଦୃଷ୍ଟି ଆକର୍ଷଣ କରାଗଲା , ଭାରତୀୟ କୃଷି ଗବେଷଣା ପରିଷଦ ( ICAR ) ନିର୍ଦ୍ଧାରିତ ସମୟରେ ତାହାର ସମାଧାନ କରିବ ଏବଂ ଏହାର ସୁଫଳ କୃଷକମାନଙ୍କ ପାଖରେ ପହଂଚିପାରିବ ସେ ସଂପର୍କରେ ସ୍ଥିର କରାଯାଇଥିଲା ।


    ଏହି ପ୍ରାକ୍ ରବି ଆଲୋଚନାଚକ୍ରର ସୁପାରିଶ ଗୁଡିକୁ ନୂଆଦିଲ୍ଳୀଠାରେ ଆଗାମୀ 19-20 ସେପ୍ଟେମ୍ବର 2017ରେ ଅନୁଷ୍ଠିତ ହେବାକୁ ଥିବା ଜାତୀୟ ରବି ଅଭିଯାନ ସମ୍ମେଳନରେ ରାଜ୍ୟଗୁଡିକୁ ଅବଗତ କରାଯିବ ।


    ***********

    
    
    (Release ID: 1502221) Visitor Counter : 4