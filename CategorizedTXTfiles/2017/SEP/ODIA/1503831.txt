      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବାରଣାସୀରେ ବିଭିନ୍ନ ବିକାଶ ପ୍ରକଳ୍ପ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 22 SEP 2017 6:20PM by PIB Bhubaneshwar


    ମଞ୍ଚ ଉପରେ ବିରାଜମାନ ଉତ୍ତରପ୍ରଦେଶର ରାଜ୍ୟପାଳ ଶ୍ରୀମାନ ରାମ ନାୟକ ମହୋଦୟ , ରାଜ୍ୟର ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀମାନ ଯୋଗୀ ଆଦିତ୍ୟନାଥ ମହୋଦୟ , କେନ୍ଦ୍ରରେ ମୋର ମନ୍ତ୍ରୀ ପରିଷଦର ସାଥୀ ଶ୍ରୀମତୀ ସ୍ମୃତି ଇରାନୀ , କେନ୍ଦ୍ରରେ ମୋର ମନ୍ତ୍ରୀ ପରିଷଦର ସାଥୀ ଶ୍ରୀ ଅଜୟ ଟମ୍ଟା ମହୋଦୟ , ରାଜ୍ୟର ଉପ ମୁଖ୍ୟମନ୍ତ୍ରୀ ଶ୍ରୀମାନ କେଶବ ପ୍ରସାଦ ମୌର୍ଯ୍ୟ ମହୋଦୟ , ଏହି କ୍ଷେତ୍ରର ସାଂସଦ ବହୁ ବର୍ଷ ପର୍ଯ୍ୟନ୍ତ ମନ୍ତ୍ରୀ ପରିଷଦରେ ମୋର ଉତ୍ତମ ସାଥୀ ହୋଇଥିବା ଆଉ ଏବେ ଉତ୍ତରପ୍ରଦେଶର ଭାରତୀୟ ଜନତା ଦଳର ମଙ୍ଗ ସମ୍ଭାଳୁଥିବା ଡକ୍ଟର ମହେନ୍ଦ୍ର ନାଥ ପାଣ୍ଡେ ମହୋଦୟ , ରେଲୱେ ବୋର୍ଡର ଅଧ୍ୟକ୍ଷ ଶ୍ରୀମାନ ଅଶ୍ୱିନୀ ମହୋଦୟ , ଯିଏ ଗରିବଙ୍କ କଲ୍ୟାଣ ପାଇଁ , ସେମାନଙ୍କୁ ଆତ୍ମ ନିର୍ଭର କରିବା ପାଇଁ ବହୁତ ବୁଦ୍ଧିମତାର ସହିତ , ସୂକ୍ଷ୍ମତାର ସହିତ ଅର୍ଥନୈତିକ ଅନ୍ତର୍ଭୁକ୍ତିକରଣର ଏକ ବହୁତ ବଡ଼ କଷ୍ଟ ଉଠାଇଛନ୍ତି । ଏଭଳି ଉତ୍କର୍ଷ ବ୍ୟାଙ୍କର ପ୍ରବନ୍ଧ ନିର୍ଦ୍ଦେଶକ ଶ୍ରୀମାନ ଗୋବିନ୍ଦ ସିଂହ ମହୋଦୟ ଆଉ ବିଶାଳ ସଂଖ୍ୟାରେ ଆସିଥିବା ମୋର ବନାରସର ପ୍ରିୟ ଭାଇ ଓ ଭଉଣୀମାନେ ।


    ଆଜି ଗୋଟିଏ ହିଁ କାର୍ଯ୍ୟକ୍ରମରେ ଗୋଟିଏ ମଞ୍ଚରୁ ଏକ ହଜାର କୋଟିରୁ ଅଧିକ ଟଙ୍କାର ବ୍ୟୟ ଅଟକଳ ପ୍ରକଳ୍ପର ଲୋକାର୍ପଣ ଆଉ କିଛି ପ୍ରକଳ୍ପର ଶିଳାନ୍ୟାସ ହେବାକୁ ଯାଉଛି । ମୁଁ ଉତ୍ତର ପ୍ରଦେଶ ସରକାରଙ୍କ ନିକଟରେ ମଧ୍ୟ କୃତଜ୍ଞ । କାରଣ ସେମାନେ ବନାରସ କ୍ଷେତ୍ରର ବିକାଶ ପାଇଁ ପୂର୍ବ ଭାରତର ବିକାଶ ପାଇଁ ଯାହା ଆମର ସ୍ୱପ୍ନ ଅଛି ସେଥିରେ ଏହା ବହୁତ ବଡ଼ ଭୂମିକା ରହିଛି । ଆଉ ଏଥିପାଇଁ ରାଜ୍ୟ ସରକାର ମଧ୍ୟ ହେଉଛନ୍ତି ଅଭିନନ୍ଦନର ଅଧିକାରୀ । ଆଜି ପ୍ରାୟ 300 କୋଟି ଟଙ୍କା ବ୍ୟୟରେ ବସ୍ତ୍ର ମନ୍ତ୍ରଣାଳୟ ଦ୍ୱାରା ନିର୍ମିତ ଯେଉଁ ପ୍ରକଳ୍କର ଲୋକର୍ପଣ ହେବାକୁ ଯାଉଛି , ମୁଁ ମାନୁ ନାହିଁ ଯେ ବିଗତ କିଛି ଦଶକରେ ବନାରସ ମାଟିରେ ଏତେ ବଡ଼ ପ୍ରକଳ୍ପର ଯୋଜନା ସାକାର ହୋଇଛି । ଆଉ ଯେଉଁ ପ୍ରକଳ୍ପର ଆମେ ଶିଳାନ୍ୟାସ କରୁଛୁ ତାହାର ଉଦ୍ଘାଟନ ମଧ୍ୟ ଆମେ ହିଁ କରୁଛୁ ନଚେତ ରାଜନୈତିକ ହିସାବ କିତାବରେ ଶିଳାନ୍ୟାସ ହୋଇ ଚାଲିଥାଏ , ଯୋଜନାଗୁଡିକ ପଡ଼ି ରହିଥାଏ , ସମ୍ପୂର୍ଣ୍ଣ ହୋଇ ନ ଥାଏ । ଏଠାରେ ଦୁଇଟି ସେତୁର ଲୋକାର୍ପଣ ହେଲା ଏବେ କେତେ ସମୟ ଧରି ପଡି ରହିଥିବା ଜିନିଷ , କିନ୍ତୁ ଯୋଗୀ ମହୋଦୟ ଆସି ସେହି କଷ୍ଟ ଉଠାଇଲେ ଆଜି ତାହା ସାକାର ହୋଇଗଲା ଆଉ ସେପଟର ଲୋକଙ୍କ ବିକାଶ ପାଇଁ ନୂତନ ଦ୍ୱାର ଖୋଲିଯାଇଥାଏ ସୁବିଧା ସୁଯୋଗ ବଢ଼ି ଯାଇଥାଏ ।


    ଆଜି ବୁଣାକାର ଏବଂ ଶିଳ୍ପକାର ଭାଇ ଓ ଭଉଣୀମାନଙ୍କ ପାଇଁ ମୋ ବୁଝିବାରେ ହେଉଛି ଏକ ସ୍ୱର୍ଣ୍ଣିମ ସୁଯୋଗ । ଆପଣଙ୍କ ପାଖରେ ନିଜ ପୂର୍ବପୁରୁଷଙ୍କ ଠାରୁ ଏହି କୌଶଳ ପ୍ରାପ୍ତ ହୋଇଛି । ଦୁନିଆର ଲୋକଙ୍କୁ ଆଶ୍ଚର୍ଯ୍ୟ କରିଦେବା ଭଳି ଜିନିଷ ନିର୍ମାଣ କରିବାର ସାମର୍ଥ୍ୟ ଆପଣଙ୍କ ପାଖରେ ଅଛି , କିନ୍ତୁ ଜଙ୍ଗଲରେ ମୟୂର ନାଚିଲା କିଏ ଦେଖିଲା । ଯଦି ଏଭଳି ଅବସ୍ଥା ରହିଲା ତ ଏହି କାଶୀ କ୍ଷେତ୍ରର ମୋର ଶିଳ୍ପକାର ଭାଇ , ବୁଣାକାର ଭାଇମାନଙ୍କୁ କେବେ ବିଶ୍ୱ ସମ୍ମୁଖରେ ନିଜର ସାମର୍ଥ୍ୟକୁ ପରିଚୟ କରିବାର ସୁଯୋଗ ଆସିପାରିବ ନାହିଁ । ଏହା ହେଉଛି ଏପରି ପଦକ୍ଷେପ ଯାହା ଆମର ଏହି ଛୋଟ ଛୋଟ ବୁଣାକାର ଭାଇ , ଶିଳ୍ପକାର ଭାଇ-ଭଉଣୀ ଯେଉଁମାନେ କଳାକୃତୀ ଦ୍ୱାରା ନିଜର ହସ୍ତକଳା ଦ୍ୱାରା ଯୋଉଁ ନିର୍ମାଣ କରୁଛନ୍ତି ଯଦି ସେମାନଙ୍କୁ ବିଶ୍ୱ ବଜାର ମିଳି ନ ଥାଏ । ତ ଏହାର ଆର୍ଥିକ କାର୍ଯ୍ୟକଳାପ ଅଟକି ରହି ଯାଇଥାଏ । ମୁଁ ଯେତେବେଳେ ନୂଆ ନୂଆ ସାଂସଦ ହୋଇ ଏଠାକାର ବୁଣାକାର ଭାଇମାନଙ୍କ ସହିତ କଥାବାର୍ତ୍ତା କରୁଥିଲି ତ ମୁଁ ଗୋଟିଏ କଥା ଶୁଣୁଥିଲି କି ଆମ ପିଲାମାନେ ଏବେ ଏହି କାମ ସହିତ ଯୋଡି ହେବାକୁ ଚାହୁଁ ନାହାନ୍ତି । ଆମ ପରିବାର ସଦସ୍ୟ ଏବେ ଏଥିରୁ ବାହାରି ଯିବାକୁ ଚାହୁଁଛନ୍ତି । ସେମାନେ ପାଠ ପଢ଼ି ବାହାରକୁ କେଉଁଠିକି ଯିବାକୁ ଚାହୁଁଛନ୍ତି । ଆଉ ସେତେବେଳେ ମୋତେ ଲାଗିଲା କି ଏତେ ବଡ଼ ସାମର୍ଥ୍ୟବାନ ଆର୍ଥିକ କାର୍ଯ୍ୟକ୍ରମର କୌଶଳ ଯଦି ଆମର ଏହି ପରିବାରଠାରୁ ଅଲଗା ହୋଇଯିବ ତ ଆଗାମୀ ପିଢି ଆମକୁ କ୍ଷମା କରିବ ନାହିଁ । କାରଣ ଏଭଳି ଏକ ପୁଞ୍ଜି ଆପଣଙ୍କ ପାଖରେ ଅଛି ଯାହାଦ୍ୱାରା ଆପଣ ଆଶ୍ଚର୍ଯ୍ୟ ଚକିତ କରିଦେଇ ପାରିବେ । ଆଉ ଯେମିତି ଯେମିତି ଯୁଗ ଆଗକୁ ବଢ଼ୁଛି ଦୁନିଆ ମଧ୍ୟ ଭାରତର ଏହି ବିଶେଷତ୍ୱ ପ୍ରତି ଆକର୍ଷିତ ହେଉଛି । ଆଉ ଏଥିପାଇଁ 300 କୋଟି ଟଙ୍କା ବ୍ୟୟରେ ନିର୍ମିତ ଏହି ଅଟ୍ଟାଳିକା , ଏହା କେବଳ ଏକ ଅଟ୍ଟାଳିକା ନୁହେଁ । ଏହା ଭାରତର ସାମର୍ଥ୍ୟକୁ ପରିଚୟ କରାଇବାବାଲା , ଏହା ଆମର କାଶୀ କ୍ଷେତ୍ରର ଶିଳ୍ପକାର , ବୁଣାକାରମାନଙ୍କର ସାମର୍ଥ୍ୟର ଏଭଳି ଏକ କଥାକୁ ଏକାଠି କରି ରଖିଛି ଯାହା ଭବିଷ୍ୟତ ପାଇଁ ନୂତନ ଦ୍ୱାର ଖୋଲିବାର ଶକ୍ତି ରଖିଛି । ମୁଁ ଏଠାକାର ଅଟୋରିକ୍ସା ଡ଼୍ରାଇଭରମାନଙ୍କୁ , ଟେକ୍ସିବାଲାଙ୍କୁ ଅନୁରୋଧ କରିବି କି କାଶୀକୁ ଯଦି କେହି ବି ପର୍ଯ୍ୟଟକ ଆସୁଛନ୍ତି ସେହି ପର୍ଯ୍ୟଟକଙ୍କୁ ଏଠାକୁ ନିଶ୍ଚିତ ଆଣନ୍ତୁ । ଅନୁରୋଧ କରି ଆଣନ୍ତୁ , ଗୋଟିଏ ଜାଗାରେ କାଶୀ କ୍ଷେତ୍ରର ସାମର୍ଥ୍ୟ ସହିତ ତାଙ୍କୁ ପରିଚିତ କରାନ୍ତୁ , ଆଉ ଯିଏ ମଧ୍ୟ ପର୍ଯ୍ୟଟକ ଆସିବେ କିଛି ନା କିଛି ତ କିଣି କରି ନେଇଯିବେ । ବିଦେଶୀ ପର୍ଯ୍ୟଟକ ଆସିବେ ତ ସେମାନେ ଏଠାରୁ ଯିବାର ନା ନେବେ ନାହିଁ । ଏହି ଯେଉଁ ସଂଗ୍ରହାଳୟ ନିର୍ମାଣ ହୋଇଛି ତାହା କାଶୀର ପର୍ଯ୍ୟଟନକୁ ମଧ୍ୟ ଆଗକୁ ନେବ । ଯେଉଁମାନେ ଶ୍ରଦ୍ଧାର ସହିତ କାଶୀ ଯାତ୍ରା କରିବାକୁ ଆସିବେ ସେମାନେ ଯାହା ସହିତ ସାକ୍ଷାତ କରିବେ , ଯେଉଁ ଯେଉଁ ଜିନିଷକୁ ଦେଖିବେ , କାଶୀର ସାମର୍ଥ୍ୟକୁ ଜାଣିବେ ମୋର ବିଶ୍ୱାସ ଅଛି କି କାଶୀର ପର୍ଯ୍ୟଟନ କ୍ଷେତ୍ରର ବୃଦ୍ଧି ଦିଗରେ ସହାୟତା ମିଳିବ । କାଶୀର ଏହି କଳା କୌଶଳକୁ ମଧ୍ୟ ଶକ୍ତି ମିଳିବ । ଆଉ ଏକ ନୂଆ ଆର୍ଥିକ କାର୍ଯ୍ୟକ୍ରମର ଏକ କେନ୍ଦ୍ର ହୋଇପାରିବ ।


    ମୁଁ ଆଜି ମୋର ସମସ୍ତ ବୁଣାକାର ଭାଇ ଓ ଭଉଣୀମାନଙ୍କୁ , ମୋର ସମସ୍ତ ଶିଳ୍ପକାର ଭାଇ ଓ ଭଉଣୀମାନଙ୍କୁ ଏହି ଉପହାର ଦେଇ ହୃଦୟର ସହିତ ବହୁତ ବହୁତ ଅଭିନନ୍ଦନ ଜଣାଉଛି । ଆଉ ସେମାନଙ୍କ ପ୍ରଗତି ପାଇଁ ଶୁଭକାମନା କରୁଛି । ଭାଇ ଓ ଭଉଣୀମାନେ ପ୍ରତ୍ୟେକ ସମସ୍ୟାର ସମାଧାନ ଶେଷରେ ବିକାଶରେ ହିଁ ହୋଇଥାଏ । ପ୍ରଥମେ ଏପରି ସରକାର ଆସିକରି ଚାଲିଗଲେ ଯେଉଁମାନଙ୍କୁ ବିକାଶ ପ୍ରତି ଘୃଣାଭାବ ଭଳି ପରିବେଶ ଥିଲା , ସେମାନଙ୍କ ପାଇଁ ସରକାରୀ ରାଜକୋଷ , ନିର୍ବାଚନ ଜିତିବାର କାର୍ଯ୍ୟକ୍ରମ ସହିତ ନଷ୍ଟ ହୋଇଯାଇଥାଏ । ଆମର ପ୍ରଚେଷ୍ଟା ଏହା ’ କି ବିକାଶର କଥା ସାକାର ହେଉ ଫଳରେ ଗରିବରୁ ଗରିବର ଜୀବନରେ ପରିବର୍ତ୍ତନ ଆଣିବାର ସୁଯୋଗ ପ୍ରସ୍ତୁତ ହେଉ । ଆମ ଗରିବମାନଙ୍କର ସଶକ୍ତିକରଣ ହେଉ , ଯଦି ଆମ ଗରିବଙ୍କ ହାତକୁ କିଛି ସାମର୍ଥ୍ୟ ଆସିଯାଏ , କୌଣସି ଅର୍ଥ ବ୍ୟବସ୍ଥା ଆସିଯାଏ । ତାକୁ କାମ କରିବାର ସୁଯୋଗ ମିଳିଯାଏ ତ ମୋର ବିଶ୍ୱାସ ଅଛି କି ହିନ୍ଦୁସ୍ଥାନର କୌଣସି ମଧ୍ୟ ଗରିବ , ଗରିବ ହୋଇ ରହିବାକୁ ଚାହିଁବ ନାହିଁ । ଆପଣ କୌଣସି ମଧ୍ୟ ଜଣେ ଗରିବ ସହିତ କଥା ହୁଅନ୍ତୁ । ତାଙ୍କୁ ପଚାରନ୍ତୁ ଆପଣ ଯେଭଳି ଜୀବନ ବିତାଇଲେ କ ’ ଣ ଆପଣ ନିଜ ପିଲାମାନଙ୍କୁ ସେହିଭଳି ଜୀବନ ଜୀଇଁବାକୁ ପସନ୍ଦ କରିବେ କି ? ଗରିବରୁ ଗରିବ ଲୋକ କହିଥାଏ ମୋ ଭାଗ୍ୟରେ ଯାହାଥିଲା ମୁଁ ଭୋଗିଲି , ମୋ ବାପା ଜେଜେ ମୋତେ ଯାହା ଦେଇଥିଲେ ମୁଁ ତ ମୋ ଜୀବନ ବିତାଇ ଦେଲି କିନ୍ତୁ ମୁଁ ଚାହୁଁ ନାହିଁ ମୋର ଆଗାମୀ ପିଢି ଏଭଳି ଗରିବୀର ଜୀବନ ବଞ୍ଚିବାକୁ ବାଧ୍ୟ ହୁଅନ୍ତୁ । ପ୍ରତ୍ୟେକ ଗରିବର ହୃଦୟରେ ମୁଁ ନିଜ ସନ୍ତାନମାନଙ୍କ ପରମ୍ପରାରେ ଗରିବୀ ଦେବାକୁ ଇଚ୍ଛା କରେ ନାହିଁ । ସେ ମଧ୍ୟ ଚାହୁଁଛି କି ମୁଁ ଏଭଳି ଜୀବନ ଜୀଇଁବି କି ଫଳରେ ସନ୍ତାନମାନଙ୍କ ପରମ୍ପରାରେ ଗରିବୀ ନ ମିଳୁ । ସେ ନିଜ ଗୋଡରେ ଠିଆ ହୁଅନ୍ତୁ ପରିଶ୍ରମ କରନ୍ତୁ , ଶ୍ରମିକ ଭାବେ କାମ କରନ୍ତୁ , ନୂଆ କାମ ଶିଖନ୍ତୁ କିନ୍ତୁ ସମ୍ମାନର ସହିତ ବଂଚିଲାବାଲା ହୁଅନ୍ତୁ - ମୁଁ ତାକୁ ଏଭଳି ପ୍ରସ୍ତୁତ କରିବାକୁ ଚାହୁଁଛି । ପ୍ରତ୍ୟେକ ଗରିବଙ୍କର ଯେଉଁ ସ୍ୱପ୍ନ ଅଛି ନିଜର ଭବିଷ୍ୟତ ପିଢି ପାଇଁ ମୋ ସରକାରଙ୍କ ମଧ୍ୟ ସେହି ସ୍ୱପ୍ନ ଅଛି ଯାହା ମୋର ପ୍ରତ୍ୟେକ ଗରିବଙ୍କର ଭବିଷ୍ୟତ ପିଢି ପାଇଁ ସ୍ୱପ୍ନ ଅଛି । ଆଉ ଏଥିପାଇଁ ଆମେ ସମସ୍ତ ଯୋଜନାଗୁଡିକ ଦ୍ୱାରା ସମାଜର ପ୍ରତ୍ୟେକ ଗଳିକନ୍ଦିରେ ସଶକ୍ତିକରଣ ଆସୁ ନିଜ ଗୋଡରେ ଠିଆ ହୋଇ ରହିବାର ସାମର୍ଥ୍ୟ ଆସୁ ସେହି ଦିଗରେ ଆମେ ପ୍ରୟାସ କରୁଛୁ । ଏହି ଭୂ-ଭାଗରେ ବିଶେଷ କରି ଉତ୍କର୍ଷ ବ୍ୟାଙ୍କ ଦ୍ୱାରା ଏହି କାମକୁ ଶକ୍ତି ଦିଆଯାଉଛି । ମୁଁ ସମସ୍ତଙ୍କୁ ଶୁଭେଚ୍ଛା ଜଣାଉଛି । ଯେଉଁ ସମର୍ପଣର ଭାବ ସହିତ ଆମର ଗୋବିନ୍ଦ ମହୋଦୟ ଆଉ ସେମାନଙ୍କ ଟିମ୍ ଏହି କାମରେ ଲାଗିଛନ୍ତି ସେମାନେ ହେଉଛନ୍ତି ଧନ୍ୟବାଦର ପାତ୍ର ।


    ଭାଇ ଓ ଭଉଣୀମାନେ କାଶୀରେ ଆଜି ଏକ ଜଳ ଆମ୍ବୁଲାନ୍ସର ଲୋକାର୍ପଣ ହୋଇଛି । ଜଳ ଶବ ବାହିନୀର ମଧ୍ୟ ଲୋକାର୍ପଣ ହୋଇଛି । ଯେତେବେଳେ ମୁଁ ପ୍ରଥମେ ଜଳ ଶବ ବାହିନୀ କଥା ପ୍ରସ୍ତାବ ରଖିଥିଲି ତ ଅନେକ ଳୋକଙ୍କୁ ଆଶ୍ଚର୍ଯ୍ୟ ହୋଇଥିଲା । ମୁଁ କହିଲି କି କାଶୀର ଟ୍ରାଫିକ ସମସ୍ୟା ଏବଂ ଶ୍ମଶାନ ଯାତ୍ରା ସହିତ ଯୋଡି ହୋଇ ରହିଥିବା ଲୋକଙ୍କ ସମସ୍ୟା ତାହାର ନିରାକରଣ କରିବା ପାଇଁ ଆମକୁ ଜଳ ମାର୍ଗର ଉପଯୋଗ କରିବା ଦରକାର , ଜଳ ମାର୍ଗର ମଧ୍ୟ ଉପଯୋଗ କରିବା ଦରକାର । ଆମର ଜଳ ମାର୍ଗର ମଧ୍ୟ ଏକ ଶକ୍ତି ରହିଛି । ସେମାନଙ୍କୁ ଆର୍ଥିକ ବିକାଶ ସହିତ ଯୋଡିବା ଆମର ଜଳମାର୍ଗକୁ ସାଧାରଣ ମଣିଷର ସୁବିଧାଗୁଡିକ ସହିତ ଯୋଡିବା , ପର୍ଯ୍ୟଟନ ଦୃଷ୍ଟିକୋଣରୁ ଯେଉଁ କାର୍ଯ୍ୟକ୍ରମ ହେଉଛି ତାହାକୁ ଆହୁରି ଆଗକୁ ବଢ଼ାଇବା । ସେହି ଦିଗରେ ଆମେ ଅନେକ ପ୍ରୟାସ ଆରମ୍ଭ କରିଛୁ । ସେହି ଅନୁସାରେ ଆଜି ଏହାର ମଧ୍ୟ ଲୋକାପର୍ଣ ହେଉଛି ।


    ବନାରସର ମୋର ଭାଇ ଓ ଭଉଣୀମାନେ ଆପଣମାନଙ୍କୁ ଜଣାଥିବ ମୁଁ ଯେତେବେଳେ ବନାରସରେ ନିର୍ବାଚନ ଳଢିବାକୁ ଆସିଲି ତ ତା ସହିତ ବରୋଦାରେ ମଧ୍ୟ ନିର୍ବାଚନ ଳଢୁଥିଲି । ଆଉ ବରୋଦାରେ ମଧ୍ୟ ବହୁ ସଂଖ୍ୟାରେ ବିଜୟୀ ହୋଇଥିଲି । ବନାରସ ମଧ୍ୟ ମତେ ବହୁ ସଂଖ୍ୟାରେ ବିଜୟୀ କରାଇଥିଲା । କିନ୍ତୁ ଯେତେବେଳେ ଗୋଟିଏ ଆସନ ଛାଡିବାର କଥା ଆସିଲା ତ ମୁଁ ଭାବିଲି କି ବରୋଦାକୁ ଆଗକୁ ନେବାକୁ ମୋର ବହୁତ ସାଥୀ ସେଠାରେ ଅଛନ୍ତି । ବରୋଦାର ପ୍ରଗତି ପାଇଁ ସେ କେବେ ଅଭାବ ରଖିବେ ନାହିଁ । କିନ୍ତୁ କାଶୀ ପାଇଁ ଯଦି ମୁଁ ମୋ ସମୟ ଲଗାଇଦିଏ ତ ବୋଧହୁଏ ମୋ ଜୀବନକୁ ସନ୍ତୋଷ ମିଳିବ । ଆଉ ଏଥିପାଇଁ ମୁଁ କାଶୀର ସେବା କରିବା ପାଇଁ ବାଛି ନେଲି କିନ୍ତୁ ଆଜି ମତେ ଖୁସି ଲାଗୁଛି କି ବଦୋଦରା ଆଉ ବନାରସକୁ ଯୋଡା ଯାଉଛି । କି ବଦୋଦରା ଆଉ ବନାରସ ମହାମନା ଏକ୍ସପ୍ରେସ ମାଧ୍ୟମରେ ଯୋଡି ହେଉଛି । ଆଜି ଏଠାରୁ ବରୋଦାରୁ ମହାମନା ଏକ୍ସପ୍ରେସର ଆରମ୍ଭ ହେଲା । ବରୋଦାରୁ ସୁରତ ହୋଇ ଏହି ମହାମନା ଏକ୍ସପ୍ରେସ ବନାରସରେ ପହଁଚିବ । ଗୁଜରାଟରୁ ବୟନ ଶିଳ୍ପ ସର୍ବାଗ୍ରେ ଅହମ୍ମଦାବାଦ ହୋଇ ଏହି ବୟନ ଶିଳ୍ପ ବନାରସକୁ ଆସିଲା । ଆଜି ପୁଣି ଥରେ ମହାମନା ଏକ୍ସପ୍ରେସ ଦ୍ୱାରା , ବରୋଦା ତାହା ମଧ୍ୟ ହେଉଛି ଏକ ସାଂସ୍କୃତିକ ନଗରୀ । ତାହା ମଧ୍ୟ ହେଉଛି ଏକ ବିଦ୍ୟାର ଧାମ । ବନାରସ ମଧ୍ୟ ହେଉଛି ସାଂସ୍କୃତିକ ନଗରୀ , ଏବଂ ବିଦ୍ୟାର ଧାମ । ଦୁଇଟିକୁ ଯୋଡିବା ଆଉ ସୁରତ ଦେଇ ଯେଉଁ ବୟନ ଶିଳ୍ପର ଧାମ ତିଆରି ହୋଇଛି । ଏକ ଏଭଳି ରେଳର ବ୍ୟବସ୍ଥା ଯାହାର ସିଧା ସମ୍ବନ୍ଧ ପୂର୍ବ ଉତ୍ତର ପ୍ରଦେଶର ସାଧାରଣ ନାଗରିକଙ୍କ ସହିତ ହିଁ ହେଉଛି କିନ୍ତୁ ଏହାର ସମ୍ବନ୍ଧ ଆର୍ଥିକ କାର୍ଯ୍ୟକ୍ରମ ସହିତ ଅଧିକ ଅଛି । ମୁଁ ଭାରତର ରେଳ ମନ୍ତ୍ରଣାଳୟ ଆମର ରେଳ ମନ୍ତ୍ରଣାଳୟ ପିୟୁଷ ଗୋଏଲ ମହୋଦୟ ଏବେ ବରୋଦାରୁ ମହାମନାକୁ ବିଦାୟ ଦେଉଥିଲେ । ଏକ ଅଦ୍ଭୁତ ସଂଯୋଗ ଆଜି ଏହି ମହାମନା ଏକ୍ସପ୍ରେସର ଲୋକାର୍ପଣ ମଧ୍ୟ ରହିଛି । ଭାଇ ଓ ଭଉଣୀମାନେ ମୁଁ ଆପଣମାନଙ୍କର ଦୀର୍ଘ ସମୟ ନେବାକୁ ଚାହୁଁନାହିଁ । କିନ୍ତୁ ଆଜି ଦେଶ ଦ୍ରୁତ ଗତିରେ ପ୍ରଗତି କରୁଛି । ଗରିବ ଓ ମଧ୍ୟମ ବର୍ଗର କଲ୍ୟାଣକୁ କେନ୍ଦ୍ରରେ ରଖି କରାଯାଉଛି । ଅନେକ ସାହସପୂର୍ଣ୍ଣ ପଦକ୍ଷେପ ଉଠାଯାଉଛି । କୋଡିଏ-କୋଡିଏ , ପଚିଶ-ପଚିଶ ବର୍ଷ ଧରି ପଡି ରହିଥିବା ପ୍ରସଙ୍ଗର ସମାଧାନ ବଡ଼ ସାହସର ସହିତ କରାଯାଉଛି । ବଡ଼ ସାହସର ସହିତ ନିର୍ଣ୍ଣୟ କରାଯାଉଛି , ନିଷ୍ପତ୍ତି ନିଆଯାଉଛି । ଆଉ ତାହାର ପରିଣାମ ଆଜି ସମଗ୍ର ଦୁନିଆ ଦେଖୁଛି । କି ଭାରତ ଦ୍ରୁତ ଗତିରେ ଆଗକୁ ବଢ଼ୁଛି । ଭାରତ ବଦଳୁଛି । ଆମକୁ ପୂର୍ବ ଉତ୍ତର ପ୍ରଦେଶକୁ ମଧ୍ୟ ବଦଳାଇବାର ଅଛି । ଆମକୁ ପୂର୍ବ ଭାରତକୁ ମଧ୍ୟ ବଦଳାଇବାର ଅଛି । ଦେଶର ଅର୍ଥ ବ୍ୟବସ୍ଥାରେ ଯେପରି ପଶ୍ଚିମର ଶକ୍ତି ଅଛି ସେହିପରି ପୂର୍ବର ଶକ୍ତି ହେଉ ସେହି ଦିଗରେ ଆମେ କାମ କରୁଛୁ । ଆଜିର ଏହି ଯୋଜନାଗୁଡିକ ଏକ ହଜାର କୋଟି ଟଙ୍କାର ଏହି ପ୍ରକଳ୍ପ ମୋର ବିଶ୍ୱାସ ଅଛି କି ଏଠାକାର ଆର୍ଥିକ ଜୀବନରେ ପରିବର୍ତ୍ତନ ଆଣିବା ପାଇଁ , ଏଠାକାର ସାମାଜିକ ଜୀବନରେ ପରିବର୍ତ୍ତନ ଆଣିବା ପାଇଁ , ଏଠାକାର ଭିତ୍ତିଭୂମିରେ ପରିବର୍ତ୍ତନ ଆଣିବା ପାଇଁ ଏକ ବହୁତ ବଡ଼ ଶକ୍ତି ଭାବେ କାମରେ ଆସିବ । ମୁଁ ପୁଣି ଥରେ ଉତ୍ତର ପ୍ରଦେଶରେ ଯୋଗୀମହୋଦୟଙ୍କ ନେତୃତ୍ୱରେ ଯେଉଁ ଅନେକ କାର୍ଯ୍ୟକ୍ରମ ଦ୍ରୁତ ଗତିରେ ଚାଲୁ ରହିଛି । ଛଅ ମାସର ଅଳ୍ପସମୟରେ ଯୋଗୀମହୋଦୟ ଯେଉଁ ଚମତ୍କାର କରି ଦେଖାଇଛନ୍ତି । ମୁଁ ତାଙ୍କୁ ହୃଦୟର ସହିତ ବହୁତ ବହୁତ ଅଭିନନ୍ଦନ ଜଣାଉଛି । ବହୁତ ବହୁତ ଧନ୍ୟବାଦ ଦେଉଛି ।


    **********

    
    
    (Release ID: 1503831) Visitor Counter : 2