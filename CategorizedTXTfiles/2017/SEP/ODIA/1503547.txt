      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ପ୍ରଥମ ଏଆଇସିଟିଇ-ଇସିଆଇ ଛାତ୍ର ବିଶ୍ୱକର୍ମା ପୁରସ୍କାର- 2017
      Posted On: 19 SEP 2017 8:56PM by PIB Bhubaneshwar


    ସର୍ବଭାରତୀୟ ବୈଷୟିକ ଶିକ୍ଷା ପରିଷଦ ( AICTE ) ଏବଂ ଭାରତୀୟ ଇଞ୍ଜିନିୟରିଂ ପରିଷଦ ( ECI ) ଆଜି ନୂଆଦିଲ୍ଲୀଠାରେ “ ଏଆଇସିଟିଇ - ଇସିଆଇ ଛାତ୍ର ବିଶ୍ୱକର୍ମା ପୁରସ୍କାର ” ଜିତିଥିବା ଏଆଇସିଟିଇ ଅନୁମୋଦିତ ଡିଗ୍ରୀ ଓ ଡିପ୍ଲୋମା ସ୍ତରୀୟ ବୈଷୟିକ ଶିକ୍ଷାନୁଷ୍ଠାନ / ବିଶ୍ୱବିଦ୍ୟାଳୟମାନଙ୍କୁ ସମ୍ବର୍ଦ୍ଧିତ କରିଛନ୍ତି । ଏହି ଅବସରରେ ଭାରତ ସରକାରଙ୍କ ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଡଃ ସତ୍ୟ ପାଲ ସିଂ ମୁଖ୍ୟ ଅତିଥି ଭାବେ ଯୋଗଦେଇଥିଲେ ।


    ନିଜର ବକ୍ତବ୍ୟ ରଖି ମନ୍ତ୍ରୀ ମହୋଦୟ କହିଲେ ଯେ ବିଜ୍ଞାନର ପ୍ରଗତି ବିନା କୌଣସି ଦେଶ ପ୍ରଗତି ଲାଭ କରିପାରିବ ନାହିଁ ଏବଂ ଦେଶର ପ୍ରଗତି ପାଇଁ ଆମକୁ 20 ବର୍ଷ ଆଗୁଆ ବୈଷୟିକ ଆବଶ୍ୟକତାକୁ ଆଖି ଆଗରେ ରଖି ସେହି ଅନୁସାରେ କାର୍ଯ୍ୟ କରିବାକୁ ପଡିବ । ଆମକୁ ତତ୍କାଳୀନ ସମୟରେ ଆବିଷ୍କାର କରିଥିବା ମହାନ ବୈଜ୍ଞାନିକମାନଙ୍କର ପୁରାତନ ବିଜ୍ଞାନ ଓ ବୈଷୟିକ ଜ୍ଞାନରୁ ଶିକ୍ଷାଲାଭ କରିବାକୁ ପଡିବ । ଅନ୍ୟଠାରୁ ବୌଦ୍ଧିକତା ଚୋରି କରିବାର ଅଭ୍ୟାସ ଛାଡି ନକଲ କରାଯାଇ ନପାରିଲା ଭଳି ନୂତନ ବୈଷୟିକ ଜ୍ଞାନ ଆବିଷ୍କାର କ୍ଷେତ୍ରରେ ଭଗବାନ ବିଶ୍ୱକର୍ମାଙ୍କ ଅନୁକରଣ କରିବା ଲାଗି ସେ ଛାତ୍ରମାନଙ୍କୁ କହିଥିଲେ । ଏପରି ଚମତ୍କାର ପଦକ୍ଷେପ ଲାଗି ସେ ଏଆଇସିଟିଇକୁ ଅଭିନନ୍ଦନ ଜଣାଇଥିଲେ ଏବଂ ଯୁବ ବୈଜ୍ଞାନିକ ଓ ଇଞ୍ଜିନିୟରମାନଙ୍କୁ ବିକଶିତ କରିବାକୁ ଓ ସେମାନଙ୍କ ମଧ୍ୟରେ ବୈଜ୍ଞାନିକ ଚିନ୍ତାଧାରାର ଉଦ୍ରେକ କରିବା ଲାଗି ସେ ଏହି ଅନୁଷ୍ଠାନକୁ ଅନୁରୋଧ କରିଥିଲେ । ‘ ଏଆଇସିଟିଇ - ଇସିଆଇ ଛାତ୍ର ବିଶ୍ୱକର୍ମା ପୁରସ୍କାର ’ ହେଉଛି ଦେଶର ବିକାଶ ଓ ଉନ୍ନତି ଲାଗି ମହତ୍ତ୍ୱପୂର୍ଣ୍ଣ ଯୋଗଦାନ ଦେବାଲାଗି ବ୍ୟକ୍ତିଗତ ଓ ଆନୁଷ୍ଠାନିକ ପ୍ରଦର୍ଶନକୁ ଜୋରଦାର କରିବା ପାଇଁ ଏକ ପ୍ରେରଣାର ପ୍ରତୀକ । ବର୍ତ୍ତମାନର ପ୍ରଚଳିତ ଅନୁଷ୍ଠାନକୁ ସ୍ମାର୍ଟ ଓ ଅଭିନବ ଅନୁଷ୍ଠାନରେ ପରିଣତ କରିବା ଲାଗି ନବୀନତମ ସମାଧାନର ସୂତ୍ର ପ୍ରଦାନ କରିବା ପାଇଁ ଡିଗ୍ରୀ ଓ ଡିପ୍ଲୋମା ଛାତ୍ରମାନଙ୍କୁ ( ଏଆଇସିଟିଇ ଅନୁମୋଦିତ କମ୍ୟୁନିଟି ମହାବିଦ୍ୟାଳୟ ) ଭିନ୍ନ ଭିନ୍ନ ଭାବେ ଏହି ପୁରସ୍ପାର ନିମ୍ନଲିଖିତ ବର୍ଗରେ ପ୍ରଦାନ କରାଯାଇଥାଏ । ଏଗୁଡ଼ିକ ହେଲା ..


    1 ) ବର୍ଗ - 1 : ଇଞ୍ଜିନିୟରିଂ କ୍ଷେତ୍ରରେ ଉତ୍କର୍ଷତା ଲାଭ କରିଥିବା ଛାତ୍ର ( ସିଭିଲ , ଇଲେକ୍ଟ୍ରୋନିକ୍ସ , ମେକାନିକାଲ , ଇଲେକ୍ଟ୍ରୋନିକ୍ସ ଇଞ୍ଜିନିୟରିଂ , କମ୍ପ୍ୟୁଟର ସାଇନ୍ସ ଓ ବାୟୋଟେକନଲୋଜି ଏବଂ ସେମାନଙ୍କର ସହାୟକ ଶାଖା ଆଦି ପ୍ରତ୍ୟେକଟି କ୍ଷେତ୍ରରେ 3 ଟି ଲେଖାଁଏ ପୁରସ୍କାର )


    2 ) ବର୍ଗ - 2 : ଉତ୍କୃଷ୍ଟ ଶିକ୍ଷକ ପୁରସ୍କାର ( ସିଭିଲ , ଇଲେକ୍ଟ୍ରୋନିକ୍ସ , ମେକାନିକାଲ , ଇଲେକ୍ଟ୍ରୋନିକ୍ସ ଇଞ୍ଜିନିୟରିଂ , କମ୍ପ୍ୟୁଟର ସାଇନ୍ସ ଓ ବାୟୋଟେକନଲୋଜି ଏବଂ ସେମାନଙ୍କର ସହାୟକ ଶାଖା ଆଦି ପ୍ରତ୍ୟେକଟି କ୍ଷେତ୍ରରେ 3 ଟି ଲେଖାଁଏ ପୁରସ୍କାର )


    3 ) ବର୍ଗ - 3 : ଉତ୍କୃଷ୍ଟ ଅନୁଷ୍ଠାନ ପୁରସ୍କାର ( ଉପରଲିଖିତ ଦୁଇଟି ବର୍ଗରେ ସର୍ବାଧିକ ପୁରସ୍କାର ଜିତିଥିବା ଆଧାରରେ 3 ଟି ଅନୁଷ୍ଠାନକୁ ପୁରସ୍କୃତ କରାଯିବ )


    ପରିଷଦ ପ୍ରତ୍ୟେକ 3-4 ଜଣ ବିଶିଷ୍ଟ ସଦସ୍ୟ ଥିବା ଦଳମାନଙ୍କଠାରୁ 965 ଟି ମନୋନୀତ ନାମାଙ୍କନ ପ୍ରାପ୍ତ କରିଥିଲା । 23 ଟି ରାଜ୍ୟରୁ ଗଠିତ ଟିମ ଦ୍ୱାରା ନାମାଙ୍କନ ମନୋନୟନ ମିଳିଥିଲା । ସମସ୍ତ ନାମକୁ ପୁଣିଥରେ ଅଭିନବତା , କାର୍ଯ୍ୟାନ୍ୱୟନ ଯୋଗ୍ୟତା , ପରିବେଶ ଉପଯୋଗୀ ଏବଂ ସାମାଜିକ ପ୍ରଭାବ ଆଦି ପରିମାପକ ଆଧାରରେ ସଂକ୍ଷିପ୍ତ ତାଲିକା ଭୁକ୍ତ କରାଯାଇଥିଲା ।


    ସିପ୍ଲେକ୍ସ ଇନଫ୍ରାଷ୍ଟ୍ରକ୍ଚରର ଅଧ୍ୟକ୍ଷ ଡଃ ବିଡି ମୁନ୍ଧାରାଙ୍କ ନେତୃତ୍ୱରେ ଗଠିତ ଏକ ବିଚାରକ ଦଳ ଦ୍ୱାରା ମୋଟରେ 55 ଟି ଅଭିନବତା ସମ୍ପନ୍ନ ସମାଧାନକୁ ସଂକ୍ଷିପ୍ତ ତାଲିକା ଭୁକ୍ତ କରାଯାଇଥିଲା । ଏଥିରୁ 5 ଟି ଯୋଜନା ଡିଗ୍ରୀ ଇଞ୍ଜିନିୟରିଂ କଲେଜମାନଙ୍କ ତରଫରୁ ପ୍ରଦାନ କରାଯାଇଥିବା ବେଳେ , ଡିପ୍ଲୋମା ଇଞ୍ଜିନିୟରିଂ ଅନୁଷ୍ଠାନମାନଙ୍କଠାରୁ ତରଫରୁ 5 ଟି ସମାଧାନ ଆସିଥିଲା । ସମସ୍ତ 55 ଟି ଦଳର 250 ଜଣ ଛାତ୍ର ଓ ସେମାନଙ୍କ ମେଣ୍ଟରମାନେ ମଧ୍ୟ ସେମାନଙ୍କୁ ଦିଆଯାଇଥିବା ସମସ୍ୟାର ସମାଧାନର ପ୍ରୋଟୋଟାଇପକୁ 2017 ସେପ୍ଟେମ୍ବର 19 ତାରିଖ 10 ରୁ 11 ଟା ମଧ୍ୟରେ ନୂଆଦିଲ୍ଲୀର ନେଲସନ ମାଣ୍ଡେଲା ମାର୍ଗରେ ଥିବା ଏଆଇସିଟିଇ ହେଡକ୍ୱାର୍ଟରରେ ପ୍ରଦର୍ଶିତ କରିଥିଲେ ।


    ପୁରସ୍କାର ବିଜୟୀଙ୍କ ତାଲିକା ନିମ୍ନରେ ପ୍ରଦାନ କରାଗଲା ...


    କମ୍ପ୍ୟୁଟର ସାଇନ୍ସ ( ଡିପ୍ଲୋମା )


    ପିଏସଜି ପଲିଟେକନିକ କଲେଜ , ତାମିଲ ନାଡୁ


    ମେଣ୍ଟର - ଡଃ ଏସ . ବ୍ରିନ୍ଦା


    ଦଳର ସଦସ୍ୟ : 1 ) ଏସ . ପ୍ରଣୀତ , 2 ) କେ . ଆର ଧରଣୀ ଧରମ , 3 ) ଏସ . ଶ୍ରୀନାଥ , 4 ) ନିରଞ୍ଜନ


    ଇଲେକ୍ଟ୍ରିକାଲ ଇଞ୍ଜିନିୟରିଂ ( ଡିଗ୍ରୀ )


    ସମ୍ରାଟ ଅଶୋକ ଟେକନଲୋଜିକାଲ ଇନଷ୍ଟିଚ୍ୟୁଟ ( ଡିଗ୍ରୀ ) , ମଧ୍ୟପ୍ରଦେଶ


    ମେଣ୍ଟର : ଏସ . ପି . ଫୁଲାମ୍ବ୍ରିକାର


    ଦଳର ନାମ : ଆଡଭାନ୍ସ


    ଦଳର ସଦସ୍ୟ : 1 . ଦୀପା ମାର୍ସକୋଲେ , 2 . ପ୍ରିୟଙ୍କା ଚୌକସେ , 3 . ରିୟା ରାୱତ ସୋନି , 4 ) କପିଲ କୁମାର


    ସିଭିଲ ଇଞ୍ଜିନିୟରିଂ ( ଡିଗ୍ରୀ )


    ସେଣ୍ଟ ଯୋଶେଫ୍ସ କଲେଜ ଅଫ ଇଞ୍ଜିନିୟରିଂ


    ମେଣ୍ଟର : ଏସ ଶିବଶଙ୍କର


    ଦଳର ନାମ : ଦି ନ୍ୟୁ କ୍ର୍ୟୁ


    ଦଳର ସଦସ୍ୟ : 1 . ପି . କେ . ହରିହରନ , 2 . ପି . ପ୍ରୀତି ଜୈନ , 3 . ଜେ . ଡି . ଜିବିତ ପ୍ରଭୁ , 4 . ଏମ . ନୀଲା


    ମେକାନିକାଲ ଇଞ୍ଜିନିୟରିଂ ( ଡିଗ୍ରୀ )


    ପୂର୍ଣ୍ଣିମା ଗ୍ରୁପ ଅଫ ଇନଷ୍ଟିଟ୍ୟୁସନ୍ସ , ରାଜସ୍ଥାନ


    ମେଣ୍ଟର : ରତ୍ନେଶ ଶର୍ମା


    ଦଳର ନାମ : ସ୍ମାର୍ଟ ଇନୋଭେଟର୍ସ


    ଦଳର ସଦସ୍ୟ : 1 . ଓଶିନ ଗାଙ୍ଗୱାଲ , 2 . ପ୍ରାସୁନ ବିକ୍ରମ ସିଂ , 3 . ରାହୁଲ ମୀନା , 4 . ରାହୁଲ ସାଇନି


    କମ୍ପ୍ୟୁଟର ସାଇନ୍ସ ( ଡିଗ୍ରୀ )


    ସିଜିସି କଲେଜ ଅଫ ଇଞନଜିନିୟରିଂ , ପଞ୍ଜାବ


    ମେଣ୍ଟର : ତେଜପାଲ ଶର୍ମା


    ଦଳର ନାମ : ଜିଲ ଥିଂକର୍ସ


    ଦଳର ସଦସ୍ୟ : 1 . ବିଶାଳ ସିଂ , 2 . ଶାମଲି କନୱାର , 3 . ରଜତ ଶର୍ମା , 4 . ତମନା ଜାଙ୍ଗରା


    ଇଲେକ୍ଟ୍ରୋନିକ୍ସ ( ଡିଗ୍ରୀ )


    ଏସସିଏମଏସ ସ୍କୁଲ ଅଫ ଇଞ୍ଜିନିୟରିଂ ଆଣ୍ଡ ଟେକନଲୋଜି , କାରୁକୁଟ୍ଟି


    ମେଣ୍ଟର : ଡଃ ସୁନିଲ ଜାକବ


    ଦଳର ନାମ : ଏ ଡି - ଆଡିକ୍ସନ କଏଲ ଫର ଡ୍ରଗ ଆଡିକ୍ଟସ


    ଦଳର ସଦସ୍ୟ : 1 . ଏ . ଏନ . ଜର୍ଜ , 2 . ଅଜିଶ ସୁରେଶ , 3 . ଅମୃତା ଅନିଲ କୁମାର , 4 . ଅନୁ ପାଉଲସନ


    ବାୟୋ ଟେକନଲୋଜି ( ଡିଗ୍ରୀ )


    କୁମାରଗୁରୁ କଲେଜ ଅଫ ଟେକନଲୋଜି


    ମେଣ୍ଟର : ଜି . ରାମକ୍ରିଷ୍ଣନ


    ଦଳର ନାମ : ଇକୋ ଇନୋଭେଟର୍ସ


    ଦଳର ସଦସ୍ୟ : 1 . ନିବେଦା ଆର , 2 . ଗୋଥାମ ଏସ


    ଏଆଇସିଟିଇର ଅଧ୍ୟକ୍ଷ ପ୍ରଫେସର ଅନିଲ ଡି ସହସ୍ରବୁଦ୍ଧେ ଏହି ଉତ୍ସବରେ ଅଧ୍ୟକ୍ଷତା କରିଥିଲେ । ଅନ୍ୟ ମାନ୍ୟଗଣ୍ୟ ବ୍ୟକ୍ତିମାନଙ୍କ ମଧ୍ୟରେ ଇଣ୍ଡିଆନ ନ୍ୟାସନାଲ ଏକାଡେମୀ ଅଫ ଇଞ୍ଜିନିୟରିଂର ସଭାପତି ଡଃ ବିଏନ ସୁରେଶ , ଟେଲିକମ କ୍ଷେତ୍ରର ଦକ୍ଷତା ପରିଷଦର ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ଲେଫ୍ଟେନାଂଟ ଜେନେରାଲ ଏସପି କୋଚ୍ଚାର , ସିଆଇଡିଜିସର ଡିଜି ଡଃ ପିଆର ସ୍ୱରୂପ , ସିଗ୍ନସ ହସପିଟାଲର ପ୍ରତିଷ୍ଠାତା ନିର୍ଦ୍ଦେଶକ ଡଃ ସୁଚିନ ବାଜାଜ , ଆଇଆଇଟି ( BHU ) , ବାରାଣାସୀର ନିର୍ଦ୍ଦେଶକ ପ୍ରଫେସର ରାଜୀବ ସଙ୍ଗଲ ପ୍ରମୁଖ ଉପସ୍ଥିତ ଥିଲେ ।


    **********

    
    
    (Release ID: 1503547) Visitor Counter : 2