      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ୱାଲଥେରସ ମାରିଜନେ ଭାରତୀୟ ବରିଷ୍ଠ ପୁରୁଷ ହକି ଦଳର କୋଚ୍ ନିଯୁକ୍ତ ହରେନ୍ଦ୍ର ସିଂଙ୍କୁ ବରିଷ୍ଠ ମହିଳା ହକି ଦଳର କୋଚ୍ ଦାୟିତ୍ୱ
      Posted On: 08 SEP 2017 5:58PM by PIB Bhubaneshwar


    2017 ସେପ୍ଟେମର 7ରେ ଅନୁଷ୍ଠିତ ସାଇ ଓ ହକି ଇଣ୍ଡିଆର ଯୁଗ୍ମ କମିଟି ବୈଠକରେ ଦ୍ରୋଣାଚାର୍ଯ୍ୟ ପୁରସ୍କାର ବିଜେତା ହକି କୋଚ୍ ଶ୍ରୀ ହରେନ୍ଦ୍ର ସିଂଙ୍କୁ ଭାରତୀୟ ମହିଳା ହକି ଦଳର ବିଶେଷଜ୍ଞ କୋଚ୍ ଭାବେ ନିଯୁକ୍ତ କରାଯିବା ଲାଗି ନିଷ୍ପତି ନିଆଯାଇଛି । ଶ୍ରୀ ହରେନ୍ଦ୍ର ସିଂଙ୍କ ବର୍ତ୍ତମାନ ଓ ଅତୀତର ପ୍ରଦର୍ଶନ ଭିତ୍ତିରେ ସାଇ ଓ ହକି ଇଣ୍ଡିଆ ଯୁଗ୍ମ ଭାବେ ଏହି ନିଷ୍ପତି ଗ୍ରହଣ କରିଛନ୍ତି । ତାଙ୍କ ତତ୍ଵାବଧାନରେ ଭାରତୀୟ କନିଷ୍ଠ ଦଳ 2016 ରେ ଲକ୍ଷ୍ନୌଠାରେ ଅନୁଷ୍ଠିତ କନିଷ୍ଠ ପୁରୁଷ ବିଶ୍ୱକପରେ ଚାମ୍ପିଅନ ହୋଇଥିଲା । ସେ ମଧ୍ୟ 2008 ରୁ 2009 ମଧ୍ୟରେ ବରିଷ୍ଠ ପୁରୁଷ ହକି ଦଳର ମୁଖ୍ୟ କୋଚ୍ ଓ 2009 ରୁ 2010 ମଧ୍ୟରେ ଜାତୀୟ ଦଳର କୋଚ୍ ଥିଲେ । ସେ ଜଣେ ତୃତୀୟ ସ୍ତରର ପ୍ରମାଣପତ୍ର ପାଇଥିବା କୋଚ୍ । ଖୁବ ଶୀଘ୍ର ଶ୍ରୀ ହରେନ୍ଦ୍ର ସିଂ ନୂତନ କୋଚ୍ ଭାବେ ଦାୟିତ୍ୱ ଗ୍ରହଣ କରିବେ ।


    ବୈଠକରେ ଏହା ମଧ୍ୟ ନିଷ୍ପତି ନିଆଯାଇଛି ଯେ ଭାରତୀୟ ବରିଷ୍ଠ ମହିଳା ଦଳର ବର୍ତ୍ତମାନର ମୁଖ୍ୟ କୋଚ୍ ଶ୍ରୀ ୱାଲଥେରସ ନୋର୍ବେର୍ଟସ ମାରିଆ ମାରିଜନେ ୟୁରୋପ ଗସ୍ତରୁ ଫେରିବା ପରେ ଭାରତୀୟ ବରିଷ୍ଠ ପୁରୁଷ ହକି ଦଳର କୋଚ୍ ଭାବେ ଦାୟିତ୍ୱ ଗ୍ରହଣ କରିବେ । ଶ୍ରୀ ମାରିଜନେ ବରିଷ୍ଠ ଭାରତୀୟ ପୁରୁଷ ଦଳର ମୁଖ୍ୟ କୋଚ୍ ପ୍ରସ୍ତାବକୁ ଗ୍ରହଣ କରିଛନ୍ତି ।


    ****************

    
    
    (Release ID: 1502241) Visitor Counter : 2