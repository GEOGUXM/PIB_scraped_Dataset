      ପ୍ରତିରକ୍ଷା ମନ୍ତ୍ରଣାଳୟ

      କେନ୍ଦ୍ରୀୟ ସଶସ୍ତ୍ର ପୋଲିସ ବଳ ସମର୍ଥନରେ ସାର୍ବଜନିକ ପ୍ରତିରକ୍ଷା ପ୍ରତିଷ୍ଠାନ ଓ ଆୟୁଧ ନିର୍ମାଣ ବୋର୍ଡ
      Posted On: 07 SEP 2017 5:54PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ପ୍ରତିରକ୍ଷା ଉତ୍ପାଦନରେ ଆହୁରି ଅଧିକ ସ୍ୱଦେଶୀ ହେବା ଲାଗି ଗୁରୁତ୍ୱ ପ୍ରଦାନ କରିଛନ୍ତି । ସେ ଏହି ଦିଗରେ ସାର୍ବଜନିକ କ୍ଷେତ୍ରର ପ୍ରତିରକ୍ଷା ପ୍ରତିଷ୍ଠାନ ଏବଂ ଆୟୁଧ ନିର୍ମାଣ କାରଖାନାମାନଙ୍କର ନିରନ୍ତର ପ୍ରୟାସକୁ ପ୍ରଶଂସା କରିଛନ୍ତି । ଶ୍ରୀମତି ନିର୍ମଳା ସୀତାରମଣ ସାର୍ବଜନିକ ପ୍ରତିରକ୍ଷା ପ୍ରତିଷ୍ଠାନ ଏବଂ ଆୟୁଧ ନିର୍ମାଣ କାରଖାନା ଦ୍ୱାରା ବିକଶିତ ଉତ୍ପାଦକୁ କେନ୍ଦ୍ରୀୟ ସଶସ୍ତ୍ର ବାହିନୀକୁ ପ୍ରଦାନ କରାଯିବା ଅବସରରେ ଆୟୋଜିତ ସମାରୋହକୁ ସମ୍ବୋଧିତ କରୁଥିଲେ ।


    ଏହି ଅବସରରେ ଗୃହମନ୍ତ୍ରୀ ଶ୍ରୀ ରାଜନାଥ ସିଂ କହିଲେ ଯେ ଭାରତ ପ୍ରତିରକ୍ଷା ସାମଗ୍ରୀରେ ଆମଦାନୀ ହ୍ରାସ କରିବାକୁ ଚାହୁଁଛି ଏବଂ ଏହି ଲକ୍ଷ୍ୟକୁ ହାସଲ କରିବା ଲାଗି ମେକ ଇନ ଇଣ୍ଡିଆ ହେଉଛି ସଠିକ କାର୍ଯ୍ୟକ୍ରମ । ସେ ଏହି ବିଷୟ ଉପରେ ସନ୍ତୋଷ ବ୍ୟକ୍ତ କରିଥିଲେ ଯେ ପ୍ରତିରକ୍ଷା ଉତ୍ପାଦନ କ୍ଷେତ୍ରରେ ସ୍ୱଦେଶୀକରଣର ବୃଦ୍ଧି ହୋଇଛି । ସେ ଆଶାବ୍ୟକ୍ତ କରିଛନ୍ତି ଯେ ନିକଟ ଭବିଷ୍ୟତରେ ସାର୍ବଜନିକ କ୍ଷେତ୍ରର ପ୍ରତିରକ୍ଷା ପ୍ରତିଷ୍ଠାନ ଓ ଆୟୁଧ ନିର୍ମାଣ କାରଖାନା ସମ୍ପୂର୍ଣ୍ଣ ଭାବେ ସ୍ୱଦେଶୀ ଜ୍ଞାନକୌଶଳରେ ଉତ୍ପାଦ ନିର୍ମାଣ କରିବେ । ଗୃହମନ୍ତ୍ରୀ କହିଲେ ଯେ ସଶସ୍ତ୍ର ବଳ ଲାଗି କମ ଓଜନର ବୁଲେଟ ପ୍ରୁଫ ଜ୍ୟାକେଟ ଏବଂ ହେଲମେଟର ଡିଜାଇନ ବିକଶିତ କରିବାର ଆବଶ୍ୟକତା ରହିଛି ।


    ସାର୍ବଜନିକ ପ୍ରତିଷ୍ଠାନ ଓ ଆୟୁଧ ନିର୍ମାଣ କାରଖାନାରେ ପ୍ରସ୍ତୁତ ଉତ୍ପାଦ ସିଆରପିଏଫର ମହାନିର୍ଦ୍ଦେଶକ ଶ୍ରୀ ଆର . ଆର . ଭଟ୍ଟନାଗରଙ୍କୁ MIDHANI ର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଡଃ ଦିନେଶ କୁମାର ଲେଖିଙ୍କ ଦ୍ୱାରା ପ୍ରଦାନ କରାଯାଇଛି । halର ଅଧ୍ୟକ୍ଷ ଓ ପ୍ରବନ୍ଧ ନିର୍ଦ୍ଦେଶକ ଶ୍ରୀ ଟି , ସୁବର୍ଣ୍ଣ ରାଜୁ ସିଆରପିଏଫର ମହାନିର୍ଦ୍ଦେଶକଙ୍କୁ ମାନବ ବିହୀନ ବିମାନ ପ୍ରଦାନ କରିଥିଲେ । ଏସଲଟ ରାଇଫଲ ତଥା କାରବାଇନ ଭଳି ଛୋଟ ହତିଆର ସିଆରପିଏଫର ମହାନିର୍ଦ୍ଦେଶକଙ୍କୁ ଡିଜିଏଫଓର ଅଧ୍ୟକ୍ଷ ଶ୍ରୀ ଏସ . ସି ବାଜପେୟୀ ପ୍ରଦାନ କରିଥିଲେ । ସୀମା ସୁରକ୍ଷା ବଳର ମହାନିର୍ଦ୍ଦେଶକ ଶ୍ରୀ କେ . କେ . ଶର୍ମାଙ୍କୁ ବିଇଏମଏଲର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଶ୍ରୀ ଦୀପକ କୁମାର ହୋତା ସମସ୍ତ ସ୍ଥଳ ଯାନ ପ୍ରଦାନ କରିଥିଲେ ।


    ଏହି ଅବସରରେ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁଭାଷ ଭାମରେ , ପ୍ରତିରକ୍ଷା ଉତ୍ପାଦନ ସଚିବ ଶ୍ରୀ ଅଶୋକ କୁମାର ଗୁପ୍ତା ତଥା ପ୍ରତିରକ୍ଷା ଓ ଗୃହ ମନ୍ତ୍ରଣାଳୟ , ସାର୍ବଜନିକ ପ୍ରତିରକ୍ଷା ପ୍ରତିଷ୍ଠାନ ଓ ଓଏଫବିର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    *************

    
    
    (Release ID: 1502238) Visitor Counter : 2