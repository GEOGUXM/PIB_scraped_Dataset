      ଶକ୍ତି ମନ୍ତ୍ରଣାଳୟ

      ନୂତନ ଶକ୍ତି ଓ ଅକ୍ଷୟ ଶକ୍ତି ମନ୍ତ୍ରୀ ଭାବେ ଦାୟିତ୍ୱ ଗ୍ରହଣ କଲେ ଶ୍ରୀ ଆର କେ ସିଂ
      Posted On: 05 SEP 2017 2:37PM by PIB Bhubaneshwar


    ଶ୍ରୀ ରାଜକୁମାର ସିଂ ଆଜି ନୂତନ ଶକ୍ତି ଓ ଅକ୍ଷୟ ଶକ୍ତି ରାଷ୍ଟ୍ରମନ୍ତ୍ରୀ ଭାବେ ଦାୟିତ୍ୱ ଗ୍ରହଣ କରିଛନ୍ତି । ନୂତନ ରେଳ ମନ୍ତ୍ରୀ ତଥା ପୂର୍ବତନ ଶକ୍ତି ମନ୍ତ୍ରୀ ଶ୍ରୀ ପୀୟୁଷ ଗୋଏଲ ଶ୍ରୀ ସିଂଙ୍କୁ ଦାୟିତ୍ୱ ହସ୍ତାନ୍ତରିତ କରିବା ପାଇଁ ଉପସ୍ଥିତ ଥିଲେ । କାର୍ଯ୍ୟାଳୟରେ ଦାୟିତ୍ୱ ଗ୍ରହଣ କରିବା ପରେ ଗଣମାଧ୍ୟମକୁ ସମ୍ବୋଧିତ କରି ଶ୍ରୀ ସିଂ କହିଲେ ଯେ ଉଭୟ ଶକ୍ତି ଓ ଅକ୍ଷୟ ଶକ୍ତି ମନ୍ତ୍ରଣାଳୟ କ୍ଷେତ୍ରରେ ଅନେକ ଗତିଶୀଳତା ରହିଛି ଏବଂ ଏହାକୁ ଚାଲୁ ରଖାଯିବ । ଶ୍ରୀ ସିଂ କହିଲେ ଯେ ତାଙ୍କ ପୂର୍ବବର୍ତ୍ତୀ ମନ୍ତ୍ରୀ ଏବଂ ନୂତନ ରେଳ ମନ୍ତ୍ରୀ ଶ୍ରୀ ପୀୟୁଷ ଗୋଏଲଙ୍କ ଦ୍ୱାରା ଶକ୍ତି ଓ ଅକ୍ଷୟ ଶକ୍ତି ମନ୍ତ୍ରଣାଳୟର ପ୍ରଦର୍ଶନ କ୍ଷେତ୍ରରେ ଉଚ୍ଚତମ ସ୍ତର ହାସଲ କରାଯାଇଛି ଓ ସେ ଏହାକୁ ବଜାୟ ରଖିବେ । ବର୍ତ୍ତମାନ ଦେଶ ଶକ୍ତି କ୍ଷେତ୍ରରେ ବଳକା ରହିଛି ଏବଂ ମନ୍ତ୍ରଣାଳୟର ଅନ୍ତର୍ଦ୍ଦୁଷ୍ଟିକୁ ଏହାର ପୂର୍ବବର୍ତ୍ତୀ ମନ୍ତ୍ରୀମାନେ ସ୍ଥିର କରିଥିବା , ଶ୍ରୀ ସିଂ କହିଥିଲେ । ସେ ଶ୍ରୀ ଗୋଏଲଙ୍କୁ ଆଶ୍ୱାସନା ଦେଇଥିଲେ ଯେ ତାଙ୍କ ଦ୍ୱାରା ଆରମ୍ଭ କରାଯାଇଥିବା ଉତ୍ତମ କାର୍ଯ୍ୟକୁ ପୂରଣ କରାଯିବ ଓ ପ୍ରଧାନମନ୍ତ୍ରୀଙ୍କ ଅନ୍ତର୍ଦ୍ଦୁଷ୍ଟି ମଧ୍ୟ ସଫଳ ହେବ ।


    ଏହି ଅବସରରେ ଶ୍ରୀ ଗୋଏଲ କହିଲେ ଯେ ଭାରତ ସରକାରଙ୍କ ସର୍ବୋତ୍ତମ ପଦାଧିକାରୀଙ୍କ ଟିମ ତାଙ୍କୁ ଉତ୍ତରାଧିକାର ସୂତ୍ରରୁ ମିଳିଛି କାରଣ ମନ୍ତ୍ରଣାଳୟ ଓ ପିଏସୟୁ ସହିତ ସମ୍ପର୍କିତ ସମସ୍ତେ କର୍ମତତ୍ପର ଓ ଭାବପ୍ରବଣ ।


    ଶ୍ରୀ ଗୋଏଲ କହିଲେ ଯେ ମନ୍ତ୍ରଣାଳୟ ଓ ପିଏସୟୁ ଗୁଡ଼ିକରେ ଥିବା ପଦାଧିକାରୀମାନେ ସମସ୍ତ ସୀମାକୁ ଅତିକ୍ରମ କରିବାକୁ ଚାହାନ୍ତି । ପିଏସୟୁ ଗୁଡ଼ିକ ସଂକଳ୍ପବଦ୍ଧ । ଶ୍ରୀ ସିଂଙ୍କ ବିଷୟରେ ଶ୍ରୀ ଗୋଏଲ କହିଲେ ଯେ ସବୁ ଘରକୁ ବିଜୁଳୀ ଯୋଗାଣ କରିବାକୁ ସେ ସବୁବେଳେ ଇଚ୍ଛା ପ୍ରକାଶ କରିଛନ୍ତି ଓ ତାଙ୍କ ନେତୃତ୍ୱରେ ଏବେ ଶକ୍ତି ଓ ଅକ୍ଷୟ ଶକ୍ତି ମନ୍ତ୍ରଣାଳୟ ପ୍ରଦର୍ଶନ ଓ ଲକ୍ଷ୍ୟ ନିର୍ଦ୍ଧାରଣର ନୂତନ ସୀମାରେଖା ସ୍ପର୍ଶ କରିବ ।


    ************

    
    
    (Release ID: 1502033) Visitor Counter : 2