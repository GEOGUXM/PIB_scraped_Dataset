      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଶ୍ରମ ଓ ନିୟୋଜନ ରାଷ୍ଟ୍ରମନ୍ତ୍ରୀ ଭାବେ ସନ୍ତୋଷ କୁମାର ଗଙ୍ଗୱାରଙ୍କ ଦାୟିତ୍ୱ ଗ୍ରହଣ
      Posted On: 04 SEP 2017 9:05PM by PIB Bhubaneshwar


    ଶ୍ରୀ ସନ୍ତୋଷ କୁମାର ଗଙ୍ଗୱାର ଆଜି ଶ୍ରମ ଓ ନିୟୋଜନ ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଭାବେ ଦାୟିତ୍ୱ ଗ୍ରହଣ କରିଛନ୍ତି । ଦାୟିତ୍ୱ ଗ୍ରହଣ ପରେ ସାମ୍ବାଦିକମାନଙ୍କ ସହ ଭାବ ବିନିମୟ କରି ଶ୍ରୀ ଗଙ୍ଗୱାର କହିଲେ ଯେ ଦେଶର ଆବଶ୍ୟକତାକୁ ପ୍ରାଥମିକତା ଦେଇ ସେ କାର୍ଯ୍ୟ କରିବେ । ସମସ୍ତଙ୍କୁ ସାଥିରେ ନେଇ ଏବଂ ସମସ୍ତ ପକ୍ଷଙ୍କ ସହ ପରାମର୍ଶ କରି ସେ ନୀତିଗତ ପ୍ରସଙ୍ଗରେ କାର୍ଯ୍ୟକରିବେ । 1989 ମସିହା ଠାରୁ (2009-14 କୁ ଛାଡ଼ି) ଉତ୍ତର ପ୍ରଦେଶର ବରେଲୀ ଲୋକସଭା ଆସନରୁ ଶ୍ରୀ ଗଙ୍ଗୱାର ସାତଥର ନିର୍ବାଚିତ ହୋଇଛନ୍ତି । ଅର୍ଥ, ନିୟୋଜନ, ଭାରୀ ଶିଳ୍ପ ଓ ପବ୍ଲିକ ଏଣ୍ଟରପ୍ରାଇଜ୍, ବୟନଶିଳ୍ପ ଓ ଜଳ ସଂପଦ, ନଦୀ ବିକାଶ ଓ ଗଙ୍ଗା ପୁନର୍ଜାଗରଣ ଆଦି ମନ୍ତ୍ରଣାଳୟ ଦାୟିତ୍ୱରେ ରହି ଶାସନ କ୍ଷେତ୍ରରେ ତାଙ୍କର ଦୀର୍ଘ ଦିନର ଅଭିଜ୍ଞତା ରହିଛି । ଏହା ବ୍ୟତୀତ ଶ୍ରୀ ଗଙ୍ଗୱାର ସଂସଦର ବିଭିନ୍ନ କମିଟିରେ ମଧ୍ୟ ସଦସ୍ୟ ଭାବେ କାର୍ଯ୍ୟ କରିଛନ୍ତି । 1948 ମସିହା ନଭେମ୍ବର 1 ତାରିଖ ଦିନ ଉତ୍ତର ପ୍ରଦେଶର ବରେଲୀ ଠାରେ ଶ୍ରୀ ଗଙ୍ଗୱାର ଜନ୍ମଗ୍ରହଣ କରିଥିଲେ । ଆଗ୍ରା ବିଶ୍ୱବିଦ୍ୟାଳୟରୁ ସେ ବିଏସସି ପାଶ୍ କରିବା ସହ ରୋହିଲଖଣ୍ଡ ବିଶ୍ୱବିଦ୍ୟାଳୟରୁ ଏଲଏଲବି ଡ଼ିଗ୍ରୀ ହାସଲ କରିଛନ୍ତି ।

    
    
    (Release ID: 1501970) Visitor Counter : 4