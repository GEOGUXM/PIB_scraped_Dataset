      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଭାବେ ଦାୟିତ୍ୱ ଗ୍ରହଣ କଲେ ସୁଦର୍ଶନ ଭଗତ
      Posted On: 04 SEP 2017 2:26PM by PIB Bhubaneshwar


    ସୁଦର୍ଶନ ଭଗତ ଆଜି ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଭାବେ ଦାୟିତ୍ଵ ଗ୍ରହଣ କରିଛନ୍ତି । ନୂତନ ମନ୍ତ୍ରଣାଳୟ ଦାୟିତ୍ୱ ଗ୍ରହଣ କରିବା ପୂର୍ବରୁ ଶ୍ରୀ ଭଗତ କୃଷି ଏବଂ କୃଷକ କଲ୍ୟାଣ ମନ୍ତଣାଳୟର ରାଷ୍ଟ୍ରମନ୍ତ୍ରୀ ଭାବେ ଦାୟିତ୍ୱ ସଂପାଦନ କରୁଥିଲେ । ନୂତନ ଦାୟିତ୍ୱ ଗ୍ରହଣ କରିବା ପରେ ମନ୍ତ୍ରୀ ଶ୍ରୀ ଭଗତ ତାଙ୍କ ପ୍ରାଥମିକ ପ୍ରତିକ୍ରିୟାରେ କହିଲେ ଯେ ଆଦିବାସୀ ବର୍ଗର ଲୋକମାନଙ୍କ ଉନ୍ନତି ତଥା ପ୍ରଗତି ଦିଗରେ ସେ ସବୁମତେ ଉଦ୍ୟମ କରିବେ ଏବଂ ପ୍ରାଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସ୍ୱପ୍ନକୁ ସାକାର କରିବେ ।


    ଶ୍ରୀ ଭଗତ 1969 ମସିହା ଅକ୍ଟୋବର 20 ତାରିଖ ଦିନ ଝାଡ଼ଖଣ୍ଡର ଲୋହରଡ଼ଗା ଲୋକସଭା ସଂସଦୀୟ କ୍ଷେତ୍ରରେ ଜନ୍ମଗ୍ରହଣ କରିଥିଲେ । ପ୍ରଥମ ଥର ପାଇଁ ସେ ପଞ୍ଚଦଶ ଲୋକସଭା ( 2009-2014 ) କୁ ନିର୍ବାଚିତ ହୋଇଥିଲେ । ଏହା ପୂର୍ବରୁ ଶ୍ରୀ ଭଗତ 2000 ରୁ 2005 ମସିହା ପର୍ଯ୍ୟନ୍ତ ଝାଡ଼ଖଣ୍ଡ ବିଧାନସଭାକୁ ବିଧାୟକ ଭାବେ ନିର୍ବାଚିତ ହୋଇଥିଲେ । ଝାଡ଼ଖଣ୍ଡ ସରକାରରେ ସେ 2000-2003 ମସିହା ପର୍ଯ୍ୟନ୍ତ ମାନବସମ୍ବଳ ବିକାଶ ରାଷ୍ଟ୍ରମନ୍ତ୍ରୀ , ଏବଂ 2003-2004 ମସିହା ପର୍ଯ୍ୟନ୍ତ ମୁଖ୍ୟମନ୍ତ୍ରୀଙ୍କ କାର୍ଯ୍ୟାଳୟ ବିଭାଗର ମନ୍ତ୍ରୀ ଭାବେ ସ୍ୱାଧୀନ ଦାୟିତ୍ୱ ତୁଲାଇଥିଲେ । ସେହିଭଳି ଝାଡ଼ଖଣ୍ଡ ସରକାରରେ 2004 ମସିହା ଠାରୁ 2005 ମସିହା ପର୍ଯ୍ୟନ୍ତ ସେ କ୍ୟାବିନେଟ୍ ପାହ୍ୟାରେ କଲ୍ୟାଣ ମନ୍ତ୍ରୀ ଭାବେ କାର୍ଯ୍ୟ କରିଥିଲେ । ଏହା ବ୍ୟତୀତ ଶ୍ରୀ ଭଗତ ବିଭିନ୍ନ ସଂସଦୀୟ କମିଟିରେ ସଦସ୍ୟ ଭାବେ କାର୍ଯ୍ୟ କରିଛନ୍ତି ।


    ************

    
    
    (Release ID: 1501880) Visitor Counter : 3