      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଆଜି ଆରମ୍ଭ ହେବ ଦ୍ୱିତୀୟ ରାଜ୍ୟ ଷ୍ଟାର୍ଟ ଅପ ସମ୍ମିଳନୀ
      Posted On: 11 SEP 2017 3:20PM by PIB Bhubaneshwar


    କେନ୍ଦ୍ର ସରକାରଙ୍କ ଔଦ୍ୟୋଗିକ ନୀତି ଏବଂ ପ୍ରୋତ୍ସାହନ ବିଭାଗ ଆଜିଠାରୁ ନୂଆଦିଲ୍ଲୀରେ ଦ୍ୱିତୀୟ ରାଜ୍ୟ ଷ୍ଟାର୍ଟ ଅପ ସମ୍ମିଳନୀର ଆୟୋଜନ କରୁଛି । କେନ୍ଦ୍ର ବାଣିଜ୍ୟ ଉଦ୍ୟୋଗ ରାଷ୍ଟ୍ରମନ୍ତ୍ରୀ ସି . ଆର . ଚୌଧୁରୀ ସମ୍ମିଳନୀର ଉଦଘାଟନ କରିବେ । ଏଥିରେ ରାଜ୍ୟ ଏବଂ କେନ୍ଦ୍ରଶାସିତ ପ୍ରଦେଶର ବରିଷ୍ଠ ଅଧିକାରୀ , ଉଦ୍ୟୋଗ ଜଗତର ପ୍ରତିନିଧି , ଅନୁଦାନ ପ୍ରଦାନ କରୁଥିବା ଏଜେନ୍ସି , ନିବେଶକ ଓ ଷ୍ଟାର୍ଟଅପ୍ସମାନେ ଭାଗନେବେ ।


    ସମ୍ମିଳନୀରେ ମୋଟ ଉପରେ 4ଟି ବିଷୟ ଉପରେ ମୁଖ୍ୟତଃ ଚର୍ଚ୍ଚା ହେବ । ଏଗୁଡ଼ିକ ହେଲା ..

      * ଷ୍ଟାର୍ଟଅପ୍ସ ପାଇଁ ରାଜ୍ୟ ସରକାରମାନଙ୍କ ଦ୍ୱାରା ପ୍ରଶାସନିକ ସୁଧାର ।
      * ଷ୍ଟାର୍ଟଅପ୍ସ ପାଇଁ ବର୍ତ୍ତମାନର ପ୍ରଚଳିତ ସୁବିଧା ଓ ଏହାର ବିକାଶ ଲାଗି ରାଜ୍ୟ ସରକାରଙ୍କ ଭୂମିକା ।
      * ଷ୍ଟାର୍ଟଅପ୍ସ ପାଇଁ ପାଣ୍ଠି ସ୍ଥାପିତ କରିବା ଲାଗି ରାଜ୍ୟ ସରକାରଙ୍କ ଭୂମିକା ।
      * ଷ୍ଟାର୍ଟଅପ୍ସ ଲାଗି ନିୟମର ସରଳୀକରଣ ।

    ସମ୍ମିଳନୀରେ ଷ୍ଟାର୍ଟଅପ୍ସ ନେଇ ରାଜ୍ୟ ସରକାର ଓ କେନ୍ଦ୍ରଶାସିତ ପ୍ରଦେଶମାନଙ୍କ ଦ୍ୱାରା ଉଠାଯାଇଥିବା ପଦକ୍ଷେପ ଉପରେ ଚର୍ଚ୍ଚା ହେବ । ଏଥିସହିତ ଷ୍ଟାର୍ଟଅପ୍ସ ପାଇଁ ସକାରାତ୍ମକ ପରିବେଶ ସୃଷ୍ଟି କରିବା ନେଇ କାର୍ଯ୍ୟ ଯୋଜନା ଉପରେ ମଧ୍ୟ ଆଲୋଚନା ହେବ । ଆଶା କରାଯାଉଛି ଯେ ଏହି ସମ୍ମିଳନୀ ଷ୍ଟାର୍ଟଅପ୍ସ ପାଇଁ ଉତ୍ତମ ପରିବେଶ ସୃଷ୍ଟି କରିବାରେ ମହତ୍ୱପୂର୍ଣ୍ଣ ଭୁମିକା ଗ୍ରହଣ କରିବ ।


    **********

    
    
    (Release ID: 1502499) Visitor Counter : 3
    
    
    
    
    

*