      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଭାରତୀୟ ଭୂଆସ୍ତରଣ ଅବବାହିକା କ୍ଷେତ୍ରର 48,243 ଲାଇନ କିଲୋମିଟର ଅଞ୍ଚଳରେ ଅଣଆକଳିତ ତଥ୍ୟ ଆହରଣ ପ୍ରକଳ୍ପକୁ କେବିନେଟ ମଞ୍ଜୁରି
      Posted On: 12 SEP 2017 8:20PM by PIB Bhubaneshwar


    ଭାରତୀୟ ଭୂଆସ୍ତରଣ ଅବବାହିକା କ୍ଷେତ୍ରରେ ଏବେ ସୀମିତ ତଥ୍ୟ ଉପଲବ୍ଧ ହେଉଛି । ଏହି ପରିପ୍ରେକ୍ଷୀରେ 48 ହଜାର 243 ଲାଇନ୍ କିଲୋମିଟର ଦୀର୍ଘ ଅଞ୍ଚଳର 2ଡି ଭୂକମ୍ପ ତଥ୍ୟ ହାସଲ ପାଇଁ ଏକ ପ୍ରକଳ୍ପ କାର୍ଯ୍ୟକାରୀ ହେବ । ଏହାଦ୍ୱାରା ଅଣଆକଳିତ ଭୂଆସ୍ତରଣରେ ସର୍ଭେ କାର୍ଯ୍ୟ ପାଇଁ ଅଧିକ ତଥ୍ୟ ଉପଲବ୍ଧ ହୋଇପାରିବ । କେନ୍ଦ୍ର କ୍ୟାବିନେଟର ଅର୍ଥନୈତିକ ବ୍ୟାପାର ସଂକ୍ରାନ୍ତ କମିଟି ଆଜି ଏହି ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ଏହି ବିଷୟରେ ବ୍ୟାପକ ଆଲୋଚନା କରାଯାଇଥିଲା । ତଦନୁସାରେ ଭାରତ ଭୂଆସ୍ତରଣ ଅବବାହିକାରେ ଏକ ଗୁରୁତ୍ୱପୂର୍ଣ୍ଣ ପ୍ରକଳ୍ପ ଜରିଆରେ 48 , 243 ଲାଇନ୍ କିଲୋମିଟର ଅଞ୍ଚଳରେ 2ଡ଼ି ଭୂକମ୍ପନ ତଥ୍ୟାବଳୀ ସଂଗ୍ରହ କରାଯିବ । ଏହି ପ୍ରକଳ୍ପ ତୈଳ ଓ ବାଷ୍ପ ଉତ୍ପାଦନ କ୍ଷେତ୍ରରେ ଘରୋଇ ନିବେଶ ବୃଦ୍ଧି ଦିଗରେ ବିଶେଷ ଭାବେ ସହାୟକ ହେବ ।


    ରାଷ୍ଟ୍ରାୟତ ତୈଳ ସଂସ୍ଥା ଯଥା ଅଏଲ ଇଣ୍ଡିଆ ଲିମିଟେଡ଼ , ଅଏଲ ଏଣ୍ଡ ନେଚୁରାଲ ଗ୍ୟାସ୍ କର୍ପୋରେସନ୍ (ଓଏନଜିସି) ଦ୍ୱାରା ଏହି ପ୍ରକଳ୍ପ କାର୍ଯ୍ୟକାରୀ ହେବ । ଓଆଇଏଲ ପୂର୍ବାଞ୍ଚଳ ରାଜ୍ୟମାନଙ୍କରେ ଏହି ସର୍ଭେ କାର୍ଯ୍ୟ କରିବା ବେଳେ ଓଏନଜିସି ଉତ୍ତର ପୂର୍ବାଞ୍ଚଳ ରାଜ୍ୟମାନଙ୍କରେ ନିଜ କାର୍ଯ୍ୟ ସଂପାଦନ କରିବ । ଏହି ପ୍ରକଳ୍ପ ମାଧ୍ୟମରେ ମୋଟ 24ଟି ରାଜ୍ୟରେ ସର୍ଭେ କରାଯିବ । ଏଥିପାଇଁ ମୋଟ 2932.99 କୋଟି ଟଙ୍କା ପାଞ୍ଚ ବର୍ଷରେ ବ୍ୟୟ କରାଯିବ ।


    ପ୍ରାଥମିକ ଭାବେ ରାଷ୍ଟ୍ରାୟତ୍ତ ତୈଳ ଉଦ୍ୟୋଗମାନେ ସେମାନଙ୍କ ନିଜସ୍ୱ ସୂତ୍ରରୁ ଏହି ବ୍ୟୟଭାର ବହନ କରିବେ ଯାହା ପରବର୍ତ୍ତୀ ପର୍ଯ୍ୟାୟରେ ସରକାର ଭରଣା କରିବେ । ସମସ୍ତ ସର୍ଭେ କାର୍ଯ୍ୟ 2019-20 ମସିହା ସୁଦ୍ଧା ଶେଷ ହେବ ଏବଂ ଏହି କାର୍ଯ୍ୟ ପ୍ରଗତିକୁ ହାଇଡ଼୍ରୋକାର୍ବନ ନିର୍ଦ୍ଦେଶାଳୟ ପ୍ରତି ମାସରେ ସମୀକ୍ଷା କରିବେ ।

    
    
    (Release ID: 1503073) Visitor Counter : 2