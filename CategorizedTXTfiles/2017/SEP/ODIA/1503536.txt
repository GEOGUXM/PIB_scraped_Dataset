      ଇସ୍ପାତ ମନ୍ତ୍ରଣାଳୟ

      ଷଷ୍ଠ ଭାରତୀୟ ଖଣିଜ ଦ୍ରବ୍ୟ ଓ ଧାତବ ପଦାର୍ଥ ମଞ୍ଚର 2025 ପର୍ଯ୍ୟନ୍ତ ଭାରତୀୟ ଇସ୍ପାତ ଶିଳ୍ପର ଦିଶା ନିର୍ଦ୍ଦେଶ, ଖନନ, ଉତ୍ପାଦନ ଚାହିଦା ଏବଂ ବିତରଣ ଉପରେ ଗୁରୁତ୍ୱ ପ୍ରଦାନ
      Posted On: 19 SEP 2017 8:42PM by PIB Bhubaneshwar


    ଷଷ୍ଠ ଭାରତୀୟ ଖଣିଜ ଦ୍ରବ୍ୟ ଓ ଧାତବ ପଦାର୍ଥର ମଞ୍ଚ ଭାରତୀୟ ଚ୍ୟାମ୍ବର ଅଫ କମର୍ସ ( ICC ) ଦ୍ୱାରା ଆସନ୍ତାକାଲି ନୂଆଦିଲ୍ଲୀଠାରେ ଆରମ୍ଭ ହେବ । ଇସ୍ପାତ ମନ୍ତ୍ରୀ ଚୌଧୁରୀ ବିରେନ୍ଦ୍ର ସିଂ ଏହାର ଉଦଘାଟନ କରିବେ ।


    ଏହି ଆଲୋଚନା ଚକ୍ରରେ 2025 ପର୍ଯ୍ୟନ୍ତ ଭାରତୀୟ ଇସ୍ପାତ ଶିଳ୍ପର ବିବିଧ କ୍ଷେତ୍ର ପ୍ରତି ଗୁରୁତ୍ୱ ଦିଆଯିବ । ଏଗୁଡ଼ିକ ହେଲା - ଖନନ , ଉତ୍ପାଦନ ଚାହିଦା ଓ ବିତରଣ , ଭବିଷ୍ୟତ ଲାଗି ଏକ ଅଣ - ଲୌହ ପରିସ୍ଥାନ ପ୍ରସ୍ତୁତି କରିବା ଲାଗି ଅଭିନବ ପଦକ୍ଷେପ ଏବଂ ଧାତବ ପଦାର୍ଥ ଶିଳ୍ପ ଲାଗି ଦୃଷ୍ଟିକୋଣ - ବର୍ତ୍ତମାନର ଆହ୍ୱାନ ଏବଂ ଭବିଷ୍ୟତର ସମ୍ଭାବନା । ଗତ କିଛି ବର୍ଷ ଧରି ଭାରତୀୟ ଇସ୍ପାତ ଶିଳ୍ପ ଦ୍ରୂତ ଗତିରେ ପ୍ରଗତି ଲାଭ କରିଛି ଏବଂ ସମ୍ପ୍ରତି ଏହା ବିଶ୍ୱରେ ତୃତୀୟ ସର୍ବାଧିକ ଷ୍ଟିଲ ଉତ୍ପାଦନକାରୀ ରାଷ୍ଟ୍ର । ଦେଶର ମୋଟ ଘରୋଇ ଉତ୍ପାଦରେ ଏହାର ଯୋଗଦାନ ହେଉଛି ଶତକଡା 2 ପ୍ରତିଶତ । ବିକ୍ରୟ ପାଇଁ ଉତ୍ପାଦନ କ୍ଷେତ୍ରରେ ଭାରତ 100 ମେଟ୍ରିକ ଟନ୍ ଅତିକ୍ରମ କରିସାରିଛି । ନିର୍ମାଣ , ମୋଟର ବାହନ ଏବଂ ଭିତ୍ତିଭୂମି କ୍ଷେତ୍ରରେ କ୍ଷମତା ଓ ଚାହିଦା ବୃଦ୍ଧି କରିବା ଲାଗି ସରକାରଙ୍କ ପ୍ରୋତ୍ସାହନ କାରଣରୁ ବିଶ୍ୱ ଇସ୍ପାତ ଉତ୍ପାଦନ ବୃଦ୍ଧି କ୍ଷେତ୍ରରେ ଭାରତ ଏକ ଉଜ୍ଜ୍ୱଳ କ୍ଷେତ୍ର ଭାବେ ପରିଗଣିତ ହେଉଛି । ଇସ୍ପାତ ଉତ୍ପାଦନ କ୍ଷମତାରେ ବୃଦ୍ଧି କ୍ଷେତ୍ରରେ ସରକାର ପ୍ରମୁଖ ଭୂମିକା ଗ୍ରହଣ କରୁଛନ୍ତି । ବର୍ତ୍ତମାନର ଇସ୍ପାତ ନିର୍ମାଣକାରୀ କମ୍ପାନୀମାନଙ୍କର ଅତ୍ୟାଧୁନିକରଣ କରାଯିବା ସହ ରାଷ୍ଟ୍ରାୟତ କମ୍ପାନୀମାନେ ନୂତନ ଇସ୍ପାତ କାରଖାନା ନିର୍ମାଣ କରିବା ନେଇ ଆଗଭର ହେଉଛନ୍ତି ।


    କ୍ୟାବିନେଟ ଜାତୀୟ ଇସ୍ପାତ ନୀତି 2017 ର ଅନୁମୋଦନ କରିଛନ୍ତି । ଏହି ନୀତି ଅନୁଯାୟୀ ଇସ୍ପାତ କ୍ଷେତ୍ରରେ ଅଧିକ କ୍ଷମତା ବୃଦ୍ଧି ପାଇଁ 10 ଲକ୍ଷ କୋଟି ଟଙ୍କାର ପୁଞ୍ଜିନିବେଶ କରାଯିବା ଲାଗି ଲକ୍ଷ୍ୟ ନିର୍ଦ୍ଧାରଣ କରାଯାଇଛି । ଏହି ପ୍ରଗତି ଅତ୍ୟନ୍ତ ତାତ୍ପର୍ଯ୍ୟପୂର୍ଣ୍ଣ କାରଣ ଇସ୍ପାତ କ୍ଷେତ୍ରରେ ଚାହିଦା କମ ରହିଛି ଓ କଞ୍ଚାମାଲର ମୂଲ୍ୟ ମଧ୍ୟ ବୃଦ୍ଧି ପାଉଛି । ଏହି ନୀତି ଅଧୀନରେ ଘରୋଇ କୋଇଲା ଯୋଗାଣରେ ବୃଦ୍ଧିର ଲକ୍ଷ୍ୟ ନିର୍ଦ୍ଧାରଣ କରାଯାଇଛି । ଏହା ଫଳରେ ଆମଦାନୀ ଉପରେ ଅଧାଅଧି ନିର୍ଭରତା ହ୍ରାସ ପାଇବ ଏବଂ 2030 ସୁଦ୍ଧା ଚାହିଦା 300 ମିଲିଅନକୁ ବୃଦ୍ଧି ପାଇବ ।


    ଏହି ନୀତି ମଧ୍ୟ 2030 ସୁଦ୍ଧା ମୁଣ୍ଡପିଛା ଇସ୍ପାତ ଆବଶ୍ୟକତାକୁ 160 କିଲୋଗ୍ରାମକୁ ବୃଦ୍ଧି କରିବା ନେଇ ଗୁରୁତ୍ୱ ପ୍ରଦାନ କରିଛି । ଘରୋଇ ଇସ୍ପାତ ଉତ୍ପାଦର ଗୁଣାତ୍ମକ ମାନ ରକ୍ଷାକରି ନିରାପଦ ଓ ଦୀର୍ଘକାଳୀନ ଭିତ୍ତିରେ ଶକ୍ତି ଓ କଞ୍ଚାମାଲ ସାମର୍ଥ୍ୟତା ଭିତ୍ତିରେ ଇସ୍ପାତ ଉତ୍ପାଦନ ଲାଗି ବିଶ୍ୱରେ ଶ୍ରେଷ୍ଠତା ହାସଲ ଲାଗି ଏହି ନୀତି ଇସ୍ପାତ ଶିଳ୍ପକୁ ପ୍ରୋତ୍ସାହିତ କରୁଛି ।


    ଭାରତରେ ସହାରାଂଚଳ ଭିତ୍ତିଭୂମି ଏବଂ ନିର୍ମାଣକାରୀ କ୍ଷେତ୍ରରେ ବୃଦ୍ଧି ହେତୁ ଏହା ସୂଚାଇଥାଏ ଯେ ଆଗାମୀ ବର୍ଷମାନଙ୍କରେ ଅଧିକ ପରିମାଣରେ ଚାହିଦା ରହିବ ।


    ସାମ୍ପ୍ରଦିକ ଚାହିଦା ସତ୍ତ୍ୱେ , ଭାରତୀୟ ଇସ୍ପାତ ଶିଳ୍ପ କ୍ଷେତ୍ରରେ ପ୍ରଗତି ଲାଗି ଅନେକ ସୁଯୋଗ ରହିଛି । ଏହାର କାରଣ ହେଲା ଏବେ ଦେଶରେ ମୁଣ୍ଡପିଛା ଇସ୍ପାତ ଆବଶ୍ୟକତା 61 କିଲୋଗ୍ରାମ ରହିଥିବା ବେଳେ ବିଶ୍ୱରେ ଏହା ହାରାହାରି 208 କିଲୋଗ୍ରାମ ରହିଛି । ତେଣୁ ଦେଶରେ ଏହା ଅନେକ ପରିମାଣର କମ ରହିଛି ।


    ତେବେ ଅଣ - ଲୌହ କ୍ଷେତ୍ରରେ , ଅଣଲୌହ ଧାତବ ଶିଳ୍ପ ( ଆଲମିନିୟମ , କପର ଜିଙ୍କ , ଲେଡ , ଟିଣ ଓ ନିକେଲ ) ଆଦି ଇସ୍ପାତର ସ୍ଥାନ ଅଧିକାର କରିବାକୁ ବସିଛନ୍ତି । ଏହାର କାରଣ ହେଲା ଆମଦାନୀ ଶିଳ୍କର ଅନୁକୂଳ ଅବସ୍ଥା ଯୋଗୁ ଆମଦାନୀ ବୃଦ୍ଧି ପାଇବା ଏବଂ ବଜାରରେ ଚୀନ ଦ୍ୱାରା ଶସ୍ତା ତଥା ସବସିଡି ଯୁକ୍ତ ଜିନିଷର ପ୍ରାବଲ୍ୟ । ଆସିଆନ ଦେଶଗୁଡ଼ିକ ସହ ଭାରତର ମୁକ୍ତ ବାଣିଜ୍ୟ ରାଜିନାମା ଯୋଗୁ ପରିସ୍ଥିତି ଆହୁରି ଗୁରୁତର ହୋଇପଡିଛି । ଏହି ରାଜିନାମା ଯୋଗୁ ଶେଷ ଉତ୍ପାଦ ଦ୍ରବ୍ୟଗୁଡ଼ିକୁ ଆମଦାନୀ ଶୁଳ୍କରୁ ମୁକ୍ତ କରାଯିବା ଫଳରେ ଏପରି ପରିସ୍ଥିତି ଦେଖାଦେଇଛି ।


    ଶିଳ୍ପ ଉତ୍ପାଦନ ଓ ଭିତ୍ତିଭୂମିକୁ ସୁଦୃଢ଼ କରିବା ନେଇ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ପଦକ୍ଷେପ ଫଳରେ ଇସ୍ପାତର ଚାହିଦା ଏବେ ମଧ୍ୟ ଅଧିକ ରହିଛି । ସ୍ମାର୍ଟ ସିଟି ଏବଂ ନିର୍ମାଣ ଶିଳ୍ପ କ୍ଷେତ୍ରରେ ବ୍ୟବସାୟିକ ପ୍ରଗତି ଉପରେ ଗୁରୁତ୍ୱ ଦିଆଯାଉଥିବାରୁ ଚାହିଦା ଅଧିକ ବୃଦ୍ଧି ପାଇବାର ଆଶା କରାଯାଉଛି ।


    ଦୀର୍ଘସ୍ଥାୟୀ ପ୍ରଗତି ହାସଲ ଓ ପ୍ରତିଦ୍ୱନ୍ଦ୍ୱୀତା ବୃଦ୍ଧି କରିବା ଲାଗି ବୈଷୟିକ ଜ୍ଞାନକୌଶଳ ଓ ଅଭିନବତା ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିଥାଏ । ଦ୍ରବ୍ୟର କ୍ରମାଗତ ମୂଲ୍ୟ ହ୍ରାସ , ଉଚ୍ଚ ଗୁଣାତ୍ମକ ମାନର ଖଣିଜ ଦ୍ରବ୍ୟ ଉପଲବ୍ଧ ନହେବା , କଠୋର ପରିବେଶ ସମ୍ବନ୍ଧୀୟ ନିୟମ ଓ ସାମାଜିକ ଅପେକ୍ଷା ଫଳରେ ସମ୍ପ୍ରତି ବିଶ୍ୱବ୍ୟାପୀ ଖଣିଜ ଦ୍ରବ୍ୟ ଓ ଧାତବ ଶିଳ୍ପ ଗୁରୁତର ଅର୍ଥନୈତିକ ସମସ୍ୟା ଦେଇ ଗତି କରୁଛି । ଏହି ଆଲୋଚନାକୁ ଆଗକୁ ବଢ଼ାଇବା ଲାଗି ଭାରତୀୟ ଚ୍ୟାମ୍ବର ଅଫ କମର୍ସ ( ଆଇସିସି ) ଷଷ୍ଠ ଭାରତୀୟ ଖଣିଜ ଦ୍ରବ୍ୟ ଓ ଧାତବ ପଦାର୍ଥ ମଞ୍ଚ ନୂଆଦିଲ୍ଲୀଠାରେ 2017 ସେପ୍ଟେମ୍ବର 20 ରେ ଆୟୋଜିତ କରୁଛି । ଏହି ଅବସରରେ ଅର୍ଣ୍ଣେଷ୍ଟ ଆଣ୍ଡ ୟଙ୍ଗ ଧାତବ ପଦାର୍ଥ କ୍ଷେତ୍ରରେ ଜ୍ଞାନଭିତ୍ତିକ ଏକ ଦସ୍ତାବିଜ ପ୍ରସ୍ତୁତ କରିଛି , ଯାହାକି ଧାତବ ପଦାର୍ଥ କ୍ଷେତ୍ରର ଅସ୍ଥିରତା ସମ୍ବନ୍ଧରେ ଏକ ଅବଲୋକନ ପ୍ରଦାନ କରିବ । ଉଦଘାଟନୀ ସମାରୋହରେ ଯୋଗଦେଇ ମୁଖ୍ୟ ଅତିଥି ଭାରତ ସରକାରଙ୍କ କେନ୍ଦ୍ର ଇସ୍ପାତ ମନ୍ତ୍ରୀ ଚୌଧୁରୀ ବୀରେନ୍ଦ୍ର ସିଂ , ଭାରତ ସରକାରଙ୍କ ଖଣି ସଚିବ ଶ୍ରୀ ଅରୁଣ କୁମାର ଏବଂ ଅନ୍ୟାନ୍ୟ ପଦାଧିକାରୀ ଏ ସମ୍ବନ୍ଧରେ ବିବରଣୀ ପ୍ରକାଶ କରିବେ ।


    ************

    
    
    (Release ID: 1503536) Visitor Counter : 2