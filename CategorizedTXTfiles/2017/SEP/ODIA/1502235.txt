      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ମନ୍ତ୍ରୀ ଭାବେ ଦାୟିତ୍ୱଭାର ଗ୍ରହଣ କଲେ ଶ୍ରୀମତି ନିର୍ମଳା ସୀତାରମଣ
      Posted On: 07 SEP 2017 5:51PM by PIB Bhubaneshwar


    ଶ୍ରୀମତି ନିର୍ମଳା ସୀତାରମଣ ଆଜି ପ୍ରତିରକ୍ଷା ମନ୍ତ୍ରୀ ଭାବେ ଦାୟିତ୍ୱ ଗ୍ରହଣ କରିଛନ୍ତି । ଦକ୍ଷିଣ ବ୍ଲକରେ ଥିବା ପ୍ରତିରକ୍ଷା ମନ୍ତ୍ରଣାଳୟରେ ପହଂଚିବା ପରେ ପୂର୍ବତନ ପ୍ରତିରକ୍ଷା ମନ୍ତ୍ରୀ ଶ୍ରୀ ଅରୁଣ ଜେଟଲୀ , ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁଭାଷ ଭାମରେ , ପ୍ରତିରକ୍ଷା ସଚିବ ଶ୍ରୀ ସଂଜୟ ମିତ୍ରା , ପ୍ରତିରକ୍ଷା ସଚିବ ( ପ୍ରତିରକ୍ଷା ଉତ୍ପାଦନ ) ଶ୍ରୀ ଏ . କେ . ଗୁପ୍ତା , ଡିଆରଡିଓ ଅଧ୍ୟକ୍ଷ ଏବଂ ପ୍ରତିରକ୍ଷା ବିଭାଗ ଅନୁସନ୍ଧାନ ଏବଂ ବିକାଶ ସଚିବ ଡଃ ଏସ କ୍ରିଷ୍ଟଫୋର ଏବଂ ଅନ୍ୟ ବରିଷ୍ଠ ଅଧିକାରୀ ଶ୍ରୀମତି ସୀତାରମଣଙ୍କୁ ସ୍ୱାଗତ କରିଥିଲେ । ସମ୍ପୂର୍ଣ୍ଣ ଭାବେ ଦାୟିତ୍ୱରେ ରହିବାରେ ଶ୍ରୀମତି ସୀତାରମଣ ହେଉଛନ୍ତି ଭାରତର ପ୍ରଥମ ମହିଳା ପ୍ରତିରକ୍ଷା ମନ୍ତ୍ରୀ । ଦାୟିତ୍ୱ ଗ୍ରହଣ କରିବା ପରେ ପ୍ରତିରକ୍ଷା ମନ୍ତ୍ରୀ 13 କୋଟି ଟଙ୍କାର ମଞ୍ଜୁରି ପ୍ରଦାନ କରିଛନ୍ତି , ଯାହାକୁ କି ସଶସ୍ତ୍ର ସେନା ପତାକା ଦିବସ ପାଣ୍ଠିରୁ 8685 ଜଣ ପୂର୍ବତନ ସୈନିକ , ସେମାନଙ୍କ ବିଧବା ପତ୍ନୀ ଏବଂ ଆଶ୍ରିତମାନଙ୍କୁ ପ୍ରଦାନ କରାଯିବ । ଶ୍ରୀମତି ସୀତାରମଣ ପ୍ରତିରକ୍ଷା ମନ୍ତ୍ରୀ ପୂର୍ବତନ ସୈନିକ ପାଣ୍ଠିରୁ ଆର୍ଥୀକ ସହାୟତା ପ୍ରଦାନ କରିବା ଲାଗି ମଧ୍ୟ ମଞ୍ଜୁରି ପ୍ରଦାନ କରିଛନ୍ତି ।


    **********

    
    
    (Release ID: 1502235) Visitor Counter : 2