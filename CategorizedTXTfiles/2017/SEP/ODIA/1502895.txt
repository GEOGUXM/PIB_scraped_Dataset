      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ନୂତନ ଭାରତ ନିର୍ମାଣ ପାଇଁ 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବାର ସଂକଳ୍ପ
      Posted On: 13 SEP 2017 7:14PM by PIB Bhubaneshwar


    କୃଷକମାନଙ୍କର ଆର୍ଥିକ ସ୍ଥିତିରେ ଉନ୍ନତି ଆଣିବା ପାଇଁ , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଦେଶ ସମ୍ମୁଖରେ ଏକ ମହତ୍ୱାକାଂକ୍ଷୀ ଲକ୍ଷ୍ୟ ରଖିଛନ୍ତି । ଆଉ ଏହି ଲକ୍ଷ୍ୟ ହେଉଛି 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା । ଦେଶରେ ପ୍ରଥମ ଥର ପାଇଁ କୌଣସି ପ୍ରଧାନମନ୍ତ୍ରୀ କୃଷକ ମାନଙ୍କର ସାମଗ୍ରିକ କଲ୍ୟାଣ ପାଇଁ ଦେଶବାସୀଙ୍କ ସମ୍ମୁଖରେ ଏଭଳି ଏକ ଲକ୍ଷ୍ୟ ରଖିଛନ୍ତି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସଫଳ ମାର୍ଗ ଦର୍ଶନରେ କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ 2022 ସୁଦ୍ଧା ଏହି ଲକ୍ଷ୍ୟ ହାସଲ ପାଇଁ କାର୍ଯ୍ୟ କରୁଛି । ତାଙ୍କ ସ୍ୱପ୍ନକୁ ସାକାର କରିବା ପାଇଁ ମନ୍ତ୍ରଣାଳୟ ପ୍ରତିଶ୍ରୃତିବଦ୍ଧ । କୃଷକମାନେ ଓ କର୍ମଚାରୀମାନେ କୃଷକମାନଙ୍କ ଆୟ ଦ୍ୱିଗୁଣିତ କରିବା ଲକ୍ଷ୍ୟରେ ଯୋଜନାଗୁଡିକୁ କାର୍ଯ୍ୟକାରୀ କରୁଛନ୍ତି । କୃଷି ବିଜ୍ଞାନ କେନ୍ଦ୍ର ଗୁଡିକ ( KVK ) ଦେଶର 562 ଜିଲ୍ଲାରେ 19 ଅଗଷ୍ଟ 2017 ଠାରୁ 11 ସେପ୍ଟେମ୍ବର , 2017 ପର୍ଯ୍ୟନ୍ତ ସଂକଳ୍ପ ସମାରୋହ ଆୟୋଜନ କରି 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା ନେଇ ସଂକଳ୍ପ କରିଛନ୍ତି , ଯେଉଁଥିରେ ମୋଟ୍ 47,08,47 କୃଷକ ଓ କୃଷି କର୍ମଚାରୀ ଭାଗନେଇଥିଲେ ।


    • ଦେଶର 562 ଜିଲ୍ଲାରେ କେଭିକେଗୁଡିକ ଏହି କାର୍ଯ୍ୟକ୍ରମ ଆୟୋଜନ କରିଥିଲେ । ପ୍ରତ୍ୟେକ ଜିଲ୍ଳାରୁ ରାଜ୍ୟ ସରକାର ଏବଂ କେନ୍ଦ୍ର ସରକାରୀ ଅଧିକାରୀ , କୃଷି ଅଧିକାରୀ , ଛାତ୍ର ଏବଂ ବହୁ ସଂଖ୍ୟାରେ କୃଷକ ଅଂଶ ଗ୍ରହଣ କରିଥିଲେ ।


    • ଗୋଟିଏ ସ୍ଥାନରେ ଲୋକସଭା ବାଚସ୍ପତି ଶ୍ରୀମତୀ ସୁମିତ୍ରା ମହାଜନ ଗୋଟିଏ କାର୍ଯ୍ୟକ୍ରମରେ ଭାଗ ନେଇଥିଲେ ।


    • ଦୁଇଟି ସ୍ଥାନରେ ସଂପୃକ୍ତ ରାଜ୍ୟର ରାଜ୍ୟପାଳ କାର୍ଯ୍ୟକ୍ରମରେ ଅଂଶ ଗ୍ରହଣ କରିଥିଲେ ।


    • ତିନୋଟି ରାଜ୍ୟର ମୁଖ୍ୟମନ୍ତ୍ରୀ ଚାରୋଟି ସ୍ଥାନରେ ସଂକଳ୍ପ ସମାରୋହରେ ଯୋଗ ଦେଇଥିଲେ ।


    • କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ , ଶ୍ରୀ ରାଧାମୋହନ ସିଂହ 5ଟି ସମାରୋହରେ ଯୋଗ ଦେଇଥିଲେ ।


    • 49 ଜଣ କେନ୍ଦ୍ରମନ୍ତ୍ରୀ 79 ଟି ସ୍ଥାନରେ ( ଜିଲ୍ଲାରେ ) ସଂକଳ୍ପ ସମାରୋହରେ ଯୋଗ ଦେଇଥିଲେ ।


    • 284 ସ୍ଥାନରେ ( ଜିଲ୍ଲାରେ ) , ସାଂସଦମାନେ କାର୍ଯ୍ୟକ୍ରମରେ ଅଂଶ ଗ୍ରହଣ କରିଥିଲେ ।


    • 111 ସ୍ଥାନରେ ( ଜିଲ୍ଲାରେ ) ରାଜ୍ୟ ସରକାରଙ୍କ ମନ୍ତ୍ରୀମାନେ କାର୍ଯ୍ୟକ୍ରମରେ ଯୋଗ ଦେଇଥିଲେ ।


    • 350 ସ୍ଥାନରେ ( ଜିଲ୍ଲାରେ ) ବିଧାୟକମାନେ କାର୍ଯ୍ୟକ୍ରମରେ ଯୋଗ ଦେଇଥିଲେ ।


    • 398 ସ୍ଥାନରେ ( ଜିଲ୍ଲାରେ ) ଜିଲ୍ଲା ପଞ୍ଚାୟତର ଅଧ୍ୟକ୍ଷମାନେ କାର୍ଯ୍ୟକ୍ରମରେ ଭାଗ ଦେଇଥିଲେ ।


    ************

    
    
    (Release ID: 1502895) Visitor Counter : 4