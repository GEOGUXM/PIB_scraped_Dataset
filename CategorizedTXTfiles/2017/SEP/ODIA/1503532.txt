      ଉପରାଷ୍ଟ୍ରପତିଙ୍କ ସଚିବାଳୟ

      ଏମଏସ ସୁବୁଲକ୍ଷ୍ମୀ ଏଭଳି ବିସ୍ମୟ ପ୍ରତିଭା ଥିଲେ ଯିଏ ସମସ୍ତଙ୍କୁ ବିମୋହିତ କରିପାରୁଥିଲେ : ଉପରାଷ୍ଟ୍ରପତି ଏମଏସ ସୁବୁଲକ୍ଷ୍ମୀଙ୍କ ଉପରେ ଆୟୋଜିତ ପ୍ରଦର୍ଶନୀ ଉପରାଷ୍ଟ୍ରପତିଙ୍କ ଦ୍ୱାରା ଉଦଘାଟିତ
      Posted On: 19 SEP 2017 8:36PM by PIB Bhubaneshwar


    ପ୍ରଖ୍ୟାତ ଶାସ୍ତ୍ରୀୟ ସଂଗୀତଜ୍ଞ ଏମଏସ ସୁବୁଲକ୍ଷ୍ମୀ ଜଣେ ବିସ୍ମୟ ପ୍ରତିଭା ଥିଲେ ବୋଲି ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ମତପୋଷଣ କରିଛନ୍ତି । ତାଙ୍କ ଜନ୍ମ ଶତବାର୍ଷିକୀ ଉପଲକ୍ଷେ ଏହି ସଂଗୀତ ବିସ୍ମୟଙ୍କ ଉପରେ ଆୟୋଜିତ ଏକ ପ୍ରଦର୍ଶନୀ ଉଦଘାଟନ ଏବଂ ତାଙ୍କ ସ୍ମୃତିରେ ଜାରି ଏକ ସ୍ମାରକୀ ମୁଦ୍ରାର ଉନ୍ମୋଚନ କରି ଉପ ରାଷ୍ଟ୍ରପତି କହିଲେ ଯେ ତାଙ୍କ କଣ୍ଠରେ ସଂଗୀତର ଏପରି ଯାଦୁକରୀ ସ୍ପର୍ଶ ଥିଲା ଯେ ସେ ମହାତ୍ମା ଗାନ୍ଧୀଙ୍କ ଠାରୁ ଆରମ୍ଭ କରି ସାଧରଣ ଜନତାଙ୍କ ପର୍ଯ୍ୟନ୍ତ ସମସ୍ତଙ୍କୁ ବିମୋହିତ କରିପାରୁଥିଲେ । କେନ୍ଦ୍ର ସଂସ୍କୃତି ( ସ୍ୱାଧୀନ ଦାୟିତ୍ୱ ) ଓ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ମହେଶ ଶର୍ମା ଓ ଅନ୍ୟ ମାନ୍ୟଗଣ୍ୟ ବ୍ୟକ୍ତିମାନେ ଏହି କାର୍ଯ୍ୟକ୍ରମରେ ଉପସ୍ଥିତ ଥିଲେ ।


    ନିଜ ଅଭିଭାଷଣରେ ଉପ ରାଷ୍ଟ୍ରପତି କହିଲେ ଯେ ଭାରତ ଏପରି ଏକ କ୍ଷେତ୍ର ଯେଉଁଠାରେ ଉନ୍ନତ ସାଂସ୍କୃତିକ ବୈଭବ ସାଙ୍ଗକୁ ବିଭିନ୍ନ ପ୍ରକାର ଶାସ୍ତ୍ରୀୟ ସଂଗୀତର ବିଶାଳ ଭଣ୍ଡାର ରହିଛି । ଏହା ଦେଶର ବିବିଧତାର ବାସ୍ତବ ପ୍ରତୀକ । ଭାରତର ଯାହା ବାସ୍ତବରେ ସଜ୍ଞା ନିରୂପିତ କରେ ତାହା ହେଲା ଏହାର ଅତି ଉଚ୍ଚକୋଟୀର ସଙ୍ଗୀତର ଐତିହ୍ୟର ଓ ପରମ୍ପରା । ଏହାର ଐକ୍ୟ ଭୂମିକା ବିଭିନ୍ନ ଧର୍ମ , ଜାତି , ବର୍ଣ୍ଣ , କ୍ଷେତ୍ର ଓ ଗୋଷ୍ଠୀଙ୍କୁ ଏକତା ସୂତ୍ରରେ ବାନ୍ଧି ରଖିଛି ।


    ଉପରାଷ୍ଟ୍ରପତି କହିଲେ ଯେ ସଂଗୀତର ମୂଳ ଆଧାର ବୈଦିକ ଶାସ୍ତ୍ର ପର୍ଯ୍ୟନ୍ତ ଲମ୍ବିଛି । ବିଶେଷ କରି ସାମବେଦରେ ଏହା ବର୍ଣ୍ଣିତ ରହିଛି । ସଂଗୀତର ପ୍ରତ୍ୟେକଟି ରାଗ , ସ୍ୱର , ତାଳ , ଲୟ ଯାହାକି ଆମର ପ୍ରାଚୀନ ସଂଗୀତ ବ୍ୟବସ୍ଥାକୁ ପ୍ରତିନିଧିତ୍ୱ କରେ ତାହାର ସଂରକ୍ଷଣ ଓ ପ୍ରସାର କରାଯିବା ଦରକାର । ଏହା ଯେପରି ଅତୁଟ ଓ ସଂରକ୍ଷିତ ରହେ ତାହା ସୁନିଶ୍ଚିତ କରିବା ଆମ ସମସ୍ତଙ୍କ ପରମକର୍ତ୍ତବ୍ୟ । ଆମର ପୂର୍ବଜମାନେ ଏହା ଆମ ହାତରେ ସେଇ ଆଶାରେ ଅର୍ପଣ କରିଛନ୍ତି । ତେଣୁ ପୀଢ଼ି ପରେ ପୀଢ଼ି ଏହି ପରମ୍ପରା ଗଡି ଚାଲିଛି ।


    ଉପ ରାଷ୍ଟ୍ରପତି କହିଲେ ଯେ ଡକ୍ଟର ଏମ ସୁବୁଲକ୍ଷ୍ମୀଙ୍କ ସଂଗୀତ କାଳଜୟୀ ଏବଂ ଏ ଦେଶର ପ୍ରତ୍ୟେକ ବ୍ୟକ୍ତି ତାଙ୍କ ସଂଗୀତ ଦ୍ୱାରା ପ୍ରଭାବିତ ଓ ବିମୋହିତ । ସଂଗୀତର ଏକ ଦିବ୍ୟ ଦିଗ ରହିଛି ଯାହାକି ଡକ୍ଟର ସୁବୁଲକ୍ଷ୍ମୀ ତାଙ୍କର କାଳଜୟୀ କଣ୍ଠରେ ସଂଗୀତ ମାଧ୍ୟମରେ ଆମ ସମସ୍ତଙ୍କୁ ପରିବେଷଣ କରିଛନ୍ତି । ଦେଶର ସର୍ବୋଚ୍ଚ , ବେସାମରିକ ସମ୍ମାନ ଲାଭ କରିବାରେ ସେ ଥିଲେ ଦେଶର ପ୍ରଥମ ସଂଗୀତଜ୍ଞ । ପୁଣି ପ୍ରଥମ ଭାରତୀୟ ସଂଗୀତଜ୍ଞ ଭାବେ ସେ ମିଳିତ ଜାତିସଂଘ ସାଧାରଣ ପରିଷଦରେ ସଂଗୀତ ପରିବେଷଣ କରିଥିଲେ ।


    ***********


    

    
    (Release ID: 1503532) Visitor Counter : 9