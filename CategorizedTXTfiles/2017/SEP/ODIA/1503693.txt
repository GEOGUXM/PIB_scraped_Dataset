      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଜାମ୍ମୁ-କାଶ୍ମୀର ପାଇଁ ସ୍ୱତନ୍ତ୍ର ଉଦ୍ୟୋଗ ପ୍ରୟାସ ଯୋଜନା ‘ଉଡ଼ାଣ’ର ଅବଧି ବୃଦ୍ଧିକୁ କ୍ୟାବିନେଟ ମଞ୍ଜୁରି
      Posted On: 20 SEP 2017 8:07PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ଜାମ୍ମୁ-କାଶ୍ମୀର ନିମନ୍ତେ ସ୍ୱତନ୍ତ୍ର ଉଦ୍ୟୋଗ ପ୍ରୟାସ ଯୋଜନା ‘ ଉଡ଼ାଣ ’ ର ସମୟସୀମାକୁ 2018 ଡିସେମ୍ବର 31 ତାରିଖ ପର୍ଯ୍ୟନ୍ତ ବୃଦ୍ଧି କରିଛନ୍ତି । ଗୃହ ମନ୍ତ୍ରଣାଳୟ ଏହି ଯୋଜନାରେ କୌଣସି ସଂଶୋଧନ କିମ୍ବା ଖର୍ଚ୍ଚ ବୃଦ୍ଧି ନକରି କେବଳ ସମୟସୀମା ବୃଦ୍ଧି ପାଇଁ ପ୍ରସ୍ତାବ ଦେଇଥିଲା ।


    ଉଡାଣ ଯୋଜନା ଜାମ୍ମୁ-କାଶ୍ମୀରର ଯୁବବର୍ଗଙ୍କୁ ସର୍ବୋତ୍ତମ କର୍ପୋରେଟ ଇଣ୍ଡିଆ ତଥା କର୍ପୋରେଟ୍ ଇଣ୍ଡିଆ ରାଜ୍ୟର ଉପଲବ୍ଧ ସମୃଦ୍ଧ ପ୍ରତିଭାଙ୍କୁ ସୁଯୋଗ ଉପଲବ୍ଧ କରାଇବ । ଉଡ଼ାଣ ଅନ୍ତର୍ଗତ ଏପର୍ଯ୍ୟନ୍ତ 109 ଅଗ୍ରଣୀ କର୍ପୋରେଟ ସଂସ୍ଥା ସଂଗଠିତ ରିଟେଲ , ବ୍ୟାଙ୍କିଙ୍ଗ , ଆର୍ଥିକ ସେବା , ସୂଚନା-ପ୍ରଯୁକ୍ତିବିଦ୍ୟା , ଆଇଟିଇଏସ , ଭିତ୍ତିଭୂମି , ଆତିଥ୍ୟ ଆଦି କ୍ଷେତ୍ରରେ ରାଷ୍ଟ୍ରୀୟ ଦକ୍ଷତା ବିକାଶ ନିଗମ(ଏନ୍ଏସଡିସି) ସହ ଭାଗିଦାରୀ କରିଛନ୍ତି । ଏପର୍ଯ୍ୟନ୍ତ 34 , 587 ପ୍ରାର୍ଥୀଙ୍କ ଚୟନ ହୋଇଥିଲା , ଯେଉଁଥିରେ 31 , 903 ପ୍ରାର୍ଥୀ ଯୋଗ ଦେଇଥିଲେ । 22 , 237 ପ୍ରାର୍ଥୀ ପ୍ରଶିକ୍ଷଣ ପୂରା କରିସାରିଛନ୍ତି । 7 , 649 ପ୍ରାର୍ଥୀ ଏବେ ପ୍ରଶିକ୍ଷଣ ନେଉଥିବାବେଳେ 14 , 694 ଜଣଙ୍କୁ ଚାକିରୀ ପ୍ରସ୍ତାବ ଦିଆଯାଇଛି ।


    ଏହି ଅଂଳରେ ଚାରି ମାସର ଅଶାନ୍ତି ସତ୍ତ୍ୱେ ଏହି ଯୋଜନାକୁ ଆରମ୍ଭରୁ ବେଶ ଲୋକପ୍ରିୟତା ମିଳିଛି । 2016-17 ମସିହାରେ ଏହାର କାର୍ଯ୍ୟକାରିତା ମଧ୍ୟ ବୃଦ୍ଧି ପାଇଛି । 12 ହଜାରରୁ ଉର୍ଦ୍ଧ୍ଵ ପ୍ରାର୍ଥୀ ପ୍ରଶିକ୍ଷଣରେ ଭାଗ ନେଇଥିବା ବେଳେ ପ୍ରାୟ 10 ହଜାର ପ୍ରାର୍ଥୀଙ୍କୁ ଚାକିରି ପ୍ରସ୍ତାବ ଦିଆଯାଇଛି । ରାଜ୍ୟର ସମସ୍ତ ଜିଲ୍ଲାରେ ଏପର୍ଯ୍ୟନ୍ତ 140 ମେଗାଚିହ୍ନଟ ଅଭିଯାନ ଚାଲିଛି ।


    ଉଡ଼ାଣ ଏକ ଜାତୀୟ ଏକୀକୃତ ଯୋଜନା , ଯାହାର ଲକ୍ଷ୍ୟ ଜାମ୍ମୁ-କାଶ୍ମୀରର ଯୁବକଙ୍କୁ ଅବଶିଷ୍ଟ ଭାରତର ମୁଖ୍ୟ ଧାରା ସହ ଯୋଡ଼ିବା । ଏହି ଯୋଜନା ନା ’ କେବଳ ଦକ୍ଷତା ବିକାଶ ଓ ଚାକିରିର ସୁଯୋଗ ଉପଲବ୍ଧ କରାଉଛି ବରଂ ଜାମ୍ମୁ-କାଶ୍ମୀରର ଏହି ଉଦୀୟମାନ ଯୁବବର୍ଗଙ୍କୁ ଭାରତର ଅତୁଲ୍ୟ କର୍ପୋରେଟ ଜଗତ ସହ ମଧ୍ୟ ଯୋଡ଼ିବା କାର୍ଯ୍ୟ କରୁଛି ।


    **********

    
    
    (Release ID: 1503693) Visitor Counter : 3