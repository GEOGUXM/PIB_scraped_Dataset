      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ମୁମ୍ବାଇରେ ‘ନିଉ ଇଣ୍ଡିଆ –ୱି ରିଜଲ୍ଭ ଟୁ ମେକ୍’ ପ୍ରଦର୍ଶନୀ ଏବଂ ସାଂସ୍କୃତିକ କାର୍ଯ୍ୟକ୍ରମ ଉଦଘାଟନ କଲେ ମୁକ୍ତାର ଅବାସ ନକଭୀ
      Posted On: 07 SEP 2017 4:41PM by PIB Bhubaneshwar


    ମୁମ୍ବାଇର ବାନ୍ଦ୍ରା ରେଳ ଷ୍ଟେସନଠାରେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ଶ୍ରୀ ମୁକ୍ତାର ଅବାସ ନକଭୀ ଆଜି ‘ ନିଉ ଇଣ୍ଡିଆ - ୱି ରିଜଲ୍ଭ ଟୁ ମେକ୍ ’ ପ୍ରଦର୍ଶନୀ ତଥା ସାଂସ୍କୃତିକ କାର୍ଯ୍ୟକ୍ରମକୁ ଉଦଘାଟନ କରିଛନ୍ତି । ସଂସଦୀୟ ବ୍ୟାପାର ମନ୍ତ୍ରାଳୟ ଏବଂ କଣ୍ଟେନର କର୍ପୋରେସନ ଅଫ୍ ଇଣ୍ଡିଆର ମିଳିତ ଆନୁକୂଲ୍ୟରେ ଅନୁଷ୍ଠିତ ହେଉଥିବା ଏହି କାର୍ଯ୍ୟକ୍ରମକୁ ଉଦଘାଟନ କରି ମନ୍ତ୍ରୀ କହିଲେ ଯେ , ସହିଷ୍ଣୁତା ଭାରତ ଓ ଭାରତୀୟଙ୍କ ସଂସ୍କୃତି ଓ ପ୍ରତିବଦ୍ଧତା । ଏହି ସଂସ୍କୃତିକୁ ରକ୍ଷା କରିବା ଆମର ସାମ୍ବିଧାନିକ କର୍ତ୍ତବ୍ୟ ।


    ସେ କହିଲେ ଯେ , ଯେକୌଣସି ପ୍ରକାର ହିଂସା କିମ୍ବା ଅରାଜକତା କେବଳ ଦେଶର ସାମାଜିକ ଐକ୍ୟ ଏବଂ ଦୃଢ଼ତାକୁ ଧ୍ୱଂସ କରିବା ପାଇଁ ଏକ ଷଡ଼ଯନ୍ତ୍ର । ସାମାଜିକ ଐକ୍ୟକୁ ଧ୍ୱଂସ କରିବାକୁ ଚାହୁଁଥିବା ଦୁଷ୍ଟ ଶକ୍ତିମାନଙ୍କୁ ପ୍ରତିହତ କରିବା ଆମର ସାମ୍ବିଧାନିକ କର୍ତ୍ତବ୍ୟ ।


    ସ୍ୱାଧୀନତାର ଦୀର୍ଘ ସାତ ଦଶନ୍ଧି ପରେ ମଧ୍ୟ ସମାଜର ଦାରିଦ୍ର୍ୟ ସୀମା ରେଖା ତଳେ ଥିବା ଗରିବ ଶ୍ରେଣୀର ଉନ୍ନତି ତଥା ସଶକ୍ତିକରଣ ନିମନ୍ତେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ କେନ୍ଦ୍ର ସରକାର ‘ ନୂତନ ଭାରତ ’ ଲକ୍ଷ୍ୟରେ କାର୍ଯ୍ୟ କରୁଛନ୍ତି ।


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ‘ ନୂତନ ଭାରତ ’ ଆହ୍ୱାନ ଦେଇଥିବା ଉଲ୍ଲେଖ କରି ମନ୍ତ୍ରୀ କହିଥିଲେ ଯେ ସମାଜର ସମସ୍ତ ବର୍ଗ ଏହି ଦିଗରେ ମିଳିତ ଭାବେ ଉଦ୍ୟମ କରିବା ଉଚିତ ।


    ଶ୍ରୀ ନକଭୀ କହିଲେ ଯେ , ଦେଶକୁ ଭ୍ରଷ୍ଟାଚାର , ଦାରିଦ୍ର୍ୟ , ସାମ୍ପ୍ରଦାୟିକତା , ଆତଙ୍କବାଦ , ଅଶ୍ଳୀଳତା ଏବଂ ଜାତିବାଦ କବଳରୁ ମୁକ୍ତ କରିବା ଲାଗି ସମସ୍ତଙ୍କୁ ‘ ସଙ୍କଳ୍ପ ସେ ସିଦ୍ଧି ’ ରେ ଯୋଡ଼ିବାକୁ କେନ୍ଦ୍ର ସରକାର ଉଦ୍ୟମ କରୁଛନ୍ତି । 2022 ମସିହା ସୁଦ୍ଧା ‘ ନୂତନ ଭାରତ ’ ଗଠନ ଲାଗି ସମସ୍ତେ ଶପଥ ନେଇଥିବା ସେ କହିଥିଲେ ।


    ଏହି ଲକ୍ଷ୍ୟରେ ସଂସଦୀୟ ବ୍ୟାପାର ମନ୍ତ୍ରାଳୟ ଦେଶର ବିଭିନ୍ନ ସ୍ଥାନରେ ‘ ନିଉ ଇଣ୍ଡିଆ - ୱି ରିଜଲ୍ଭ ଟୁ ମେକ୍ ’ ଶୀର୍ଷକ ଫଟୋ ପ୍ରଦର୍ଶନୀ ଆୟୋଜନ କରୁଛି । ପ୍ରଧାନମନ୍ତ୍ରୀଙ୍କ ଦ୍ୱାରା ଆରମ୍ଭ କରାଯାଇଥିବା ଅଭିଯାନକୁ ପ୍ରୋତ୍ସାହିତ କରିବା ଏହି ପ୍ରଦର୍ଶନୀର ଲକ୍ଷ୍ୟ ।


    1857 ମସିହାରୁ 1947 ମସିହା ମଧ୍ୟରେ ବ୍ରିଟିଶ ଶାସନରୁ ମୁକୁଳିବାକୁ ହୋଇଥିବା ଦେଶର ସ୍ୱାଧୀନତା ସଂଗ୍ରାମର ବିଭିନ୍ନ ପର୍ଯ୍ୟାୟ , ଯଥା : ‘ ପ୍ରଥମ ସ୍ୱାଧୀନତା ସଂଗ୍ରାମ , 1857 ’, ‘ ଚମ୍ପାରଣ ସତ୍ୟାଗ୍ରହ ’, ‘ ଅସହଯୋଗ ଆନ୍ଦୋଳନ ’, ‘ ଦାଣ୍ଡି ଯାତ୍ରା ’ ଏବଂ ‘ ଭାରତ ଛାଡ଼ ଆନ୍ଦୋଳନ ’ ଏହି ପ୍ରଦର୍ଶନରେ ସ୍ଥାନ ପାଇଛି ।


    ଏଥିସହ 1942 ମସିହାରୁ 1947 ମସିହା ମଧ୍ୟରେ କିପରି ସମଗ୍ର ଦେଶ ଏକ ହୋଇ ବ୍ରିଟିଶ ଶାସକଙ୍କ ବିରୋଧରେ ସ୍ୱାଧୀନତା ସଂଗ୍ରାମରେ ସାମିଲ ହୋଇଥିଲା ତାହା ମଧ୍ୟ ପ୍ରଦର୍ଶନୀରେ ଦର୍ଶାଯାଇଛି । 2017 ରୁ 2022 ମସିହା ମଧ୍ୟରେ ‘ ନୂତନ ଭାରତ ’ ଗଠନର ଅଭିଯାନ , ଏବଂ ସ୍ୱାଧୀନତାର 75 ବର୍ଷ ପୂର୍ତ୍ତି ପାଳନର ଲକ୍ଷ୍ୟ ମଧ୍ୟ ଏଥିରେ ସ୍ଥାନିତ ହୋଇଛି ।


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦୃଷ୍ଟିକୋଣ ଏବଂ କେନ୍ଦ୍ର ସରକାରଙ୍କ ବିଭିନ୍ନ ଜନକଲ୍ୟାଣମୂଳକ କାର୍ଯ୍ୟକ୍ରମର ବିବରଣୀ ମଧ୍ୟ ପ୍ରଦର୍ଶନୀରେ ପ୍ରଦର୍ଶିତ ହେଉଛି ।


    *************

    
    
    (Release ID: 1502062) Visitor Counter : 3