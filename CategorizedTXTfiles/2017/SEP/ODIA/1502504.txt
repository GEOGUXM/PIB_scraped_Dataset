      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଇମ୍ଫାଲ ବିମାନ ବନ୍ଦରରେ ଭାରତୀୟ ବିମାନବନ୍ଦର ପ୍ରାଧିକରଣର ସମନ୍ୱିତ କାର୍ଗୋ ଟର୍ମିନାଲ ନିର୍ମାଣ
      Posted On: 11 SEP 2017 3:27PM by PIB Bhubaneshwar


    ଇମ୍ଫାଲ ବିମାନ ବନ୍ଦରରେ ଭାରତୀୟ ବିମାନବନ୍ଦର ପ୍ରାଧିକରଣ ସମନ୍ୱିତ କାର୍ଗୋ ଟର୍ମିନାଲ ନିର୍ମାଣ ଆରମ୍ଭ କରିଛି । ଭାରତ ସରକାରଙ୍କ ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ ଅଧୀନସ୍ଥ ଟ୍ରେଡ଼୍ ‌ ଇନଫ୍ରାଷ୍ଟ୍ରକ୍ ‌ ଚର୍ ‌ ଫର୍ ‌ ଏକ୍ସପୋର୍ଟ ସ୍କିମ୍ ‌ ( TIES ) ଠାରୁ ଅନୁଦାନ ପାଇବା ପରେ ବିମାନ ବନ୍ଦର ପ୍ରାଧିକରଣ ଏହି ନିର୍ମାଣ କାର୍ଯ୍ୟ ଆରମ୍ଭ କରିଥିବା ଜଣାଯାଏ । ମଣିପୁର ସରକାର ଇମ୍ଫାଲ ବିମାନବନ୍ଦରର ତୁଲିହାଲଠାରେ ‘ ଆସାଇଡ଼୍ ‌ ’ ସ୍କିମରେ ଏକ ରପ୍ତାନୀ ଆମଦାନୀ କାର୍ଗୋ ଟର୍ମିନାଲ ସ୍ଥାପନ ପାଇଁ ସ୍ଥିର କରିଛନ୍ତି । କେନ୍ଦ୍ର ସରକାରଙ୍କ ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ ଦ୍ୱାରା ASIDE ସ୍କିମ୍ ‌ କାର୍ଯ୍ୟକାରୀ କରାଯାଉଛି । ପ୍ରସ୍ତାବିତ ସମନ୍ୱିତ କାର୍ଗୋ ଟର୍ମିନାଲ ରାଜ୍ୟରୁ ହସ୍ତଶିଳ୍ପ ପଦାର୍ଥ ତଥା ପଚନଶୀଳ ପଦାର୍ଥର ରପ୍ତାନିକୁ ବିଶେଷ ଭାବେ ସହାୟକ ହେବ ତଥା ପୋତ୍ସାହନ ପ୍ରଦାନ କରିବାର ଆଶା କରାଯାଏ । ଏହା ଉତ୍ତର ପୂର୍ବାଂଚଳ କ୍ଷେତ୍ରରେ ନିଯୁକ୍ତି ସୁଯୋଗ ସୃଷ୍ଟିରେ ମଧ୍ୟ ସହାୟକ ହେବ ଯଦ୍ୱାରା ସେ କ୍ଷେତ୍ରର ଆର୍ଥିକ ବିକାଶ ପ୍ରକ୍ରିୟା ମଧ୍ୟ ତ୍ୱରାନ୍ୱିତ ହୋଇପାରିବ । ଏହା ବ୍ୟତୀତ EICT ମଧ୍ୟ ଦକ୍ଷିଣ ଓ ଦକ୍ଷିଣ ପୂର୍ବ ଏସିଆ କ୍ଷେତ୍ର ସହ ଉତ୍ତମ ଭାବେ ଯୋଡ଼ିହୋଇପାରିବ । ଭାରତ ଏବଂ ଆସିଆନ୍ ‌ ରାଷ୍ଟ୍ରମାନଙ୍କ ସହ ତଦ୍ୱାରା ବାଣିଜ୍ୟ କ୍ଷେତ୍ରରେ ସଂଯୋଗ ସ୍ଥାପନ ଓ ପ୍ରସାର ଘଟିବ । ଏହି କାର୍ଗୋ ନିର୍ମାଣ ପାଇଁ 16.20 କୋଟି ଟଙ୍କା ବ୍ୟୟ କରାଯିବାର ପ୍ରାଥମିକ ଆକଳନ କରାଯାଇଛି । ସେଥିରୁ ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ 12.96 କୋଟି ଟଙ୍କା TIES ସ୍କିମରେ ଯୋଗାଇଦେବ ଏବଂ ଅବଶିଷ୍ଟ ଅର୍ଥ AAI ଆଭ୍ୟନ୍ତରୀଣ ସୂତ୍ରରୂ ସଂଗ୍ରହ କରଯିବ ।


    *******

    
    
    (Release ID: 1502504) Visitor Counter : 3