      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ଆସନ୍ତା ଅକ୍ଟୋବରରୁ ଶୁଭାରମ୍ଭ ହେବ 6 କ୍ଷେତ୍ରୀୟ ହେଲ୍ପଲାଇନ୍: ଶ୍ରୀ ରାମବିଳାଶ ପାଶୱାନ
      • ରାଷ୍ଟ୍ରୀୟ ଉପଭୋକ୍ତା ହେଲ୍ପଲାଇନ୍ କାଉଣ୍ଟର 14ରୁ 60କୁ ବୃଦ୍ଧି ପାଇଛି : ଶ୍ରୀ ପାଶୱାନ
      • ମାର୍ଚ୍ଚ 2018 ସୁଦ୍ଧା ରାଷ୍ଟ୍ରୀୟ ଉପଭୋକ୍ତା ହେଲ୍ପଲାଇନ୍ ସହିତ ଯୋଡି ହେବେ 18 ରାଜ୍ୟ
      Posted On: 09 SEP 2017 5:47PM by PIB Bhubaneshwar


    କେନ୍ଦ୍ର ଉପଭୋକ୍ତା ବ୍ୟାପାର , ଖାଦ୍ୟ ଓ ସାଧାରଣ ବଂଟନ ମନ୍ତ୍ରୀ ଶ୍ରୀ ରାମବିଳାଶ ପାଶୱାନ , ଆଜି ନୂଆଦିଳ୍ଲୀଠାରେ ଏକ ସାମ୍ବାଦିକ ସମ୍ମିଳନୀରେ ରାଷ୍ଟ୍ରୀୟ ଉପଭୋକ୍ତା ହେଲ୍ପଲାଇନ୍ ( NCH ) ବିଷୟରେ ସୂଚନା ଦେଇଛନ୍ତି । ଗଣମାଧ୍ୟମ ସହିତ ଆଲୋଚନା ବେଳେ ଶ୍ରୀ ପାଶୱାନ କହିଛନ୍ତି ଆସନ୍ତା ଅକ୍ଟୋବରରୁ ଦେଶରେ 6ଟି କ୍ଷେତ୍ରୀୟ ହେଲ୍ପଲାଇନର ଶୁଭାରମ୍ଭ ହେବ । ପ୍ରତ୍ୟେକ କ୍ଷେତ୍ରୀୟ ହେଲ୍ପଲାଇନରେ 10ଟି ଉପଭୋକ୍ତା ଡେସ୍କ ରହିବ । ଏହିପରି ଭାବେ ଦେଶରେ ରାଷ୍ଟ୍ରୀୟ ଉପଭୋକ୍ତା ହେଲ୍ପଲାଇନ୍ ବ୍ୟତୀତ 60ଟି ଉପଭୋକ୍ତା ଡେସ୍କ ଅତିରିକ୍ତ ଭାବେ କାର୍ଯ୍ୟ କରିବ ।


    ଶ୍ରୀ ପାଶୱାନ ସୂଚନା ଦେଇ କହିଛନ୍ତି ପୁର୍ବରୁ ଉପଭୋକ୍ତା ମାନଙ୍କର ବିବାଦର ସମାଧାନ ପାଇଁ 14ଟି ( NCH ) କାଉଂଟର କାର୍ଯ୍ୟ କରୁଥିଲା , ଯାହା ଏବେ 60କୁ ବୃଦ୍ଧି ପାଇଛି । ସେ କହିଥିଲେ ପୂର୍ବରୁ ରାଷ୍ଟ୍ରୀୟ ଉପଭୋକ୍ତା ହେଲ୍ପଲାଇନରେ ପ୍ରତିକ୍ରିୟା ପ୍ରତିଶତ ସମୟ 7 ମିନିଟ୍ ଥିଲା , ଯାହା ଏବେ ପ୍ରାୟ ତୁରନ୍ତ ଉପଲବ୍ଧ ହେଉଛି ।


    ଶ୍ରୀ ପାଶୱାନ ପୁଣି କହିଛନ୍ତି ଯେ ରାଷ୍ଟ୍ରୀୟ ଉପଭୋକ୍ତା ହେଲ୍ପଲାଇନରେ ଅଭିଯୋଗ ଦାଖଲ କରୁଥିବା ଲୋକଙ୍କ ସଂଖ୍ୟା ପ୍ରାୟ 3ଗୁଣା ବୃଦ୍ଧି ପାଇଛି । ରାଷ୍ଟ୍ରୀୟ ଉପଭୋକ୍ତା ହେଲ୍ପଲାଇନ୍ 2014ରେ 1.30 ଲକ୍ଷ ଅଭିଯୋଗ ପାଇଥିବା ବେଳେ 2017ରେ ଏହା 3ଲକ୍ଷକୁ ବୃଦ୍ଧି ପାଇଛି ।


    ମନ୍ତ୍ରୀ କହିଛନ୍ତି ଯେ 2018 ମାର୍ଚ୍ଚ ସୁଦ୍ଧା 18 ଟି ରାଜ୍ୟ ରାଷ୍ଟ୍ରୀୟ ଉପଭୋକ୍ତା ହେଲ୍ପଲାଇନ୍ ସହିତ ସଂଯୁକ୍ତ ହେବେ ।


    *********

    
    
    (Release ID: 1502378) Visitor Counter : 2