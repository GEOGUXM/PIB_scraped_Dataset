      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      25 ପ୍ରତିଶତ ଆମଦାନୀ ଶୁଳ୍କରେ ଦକ୍ଷିଣ ଭାରତର ବନ୍ଦର ଗୁଡିକ ଦେଇ ତିନି ଏଲଏମଟି କଞ୍ଚା ଚିନି ଆମଦାନୀ ପାଇଁ ଅନୁମତି ଦେଲେ କେନ୍ଦ୍ର ସରକାର
      Posted On: 07 SEP 2017 5:42PM by PIB Bhubaneshwar


    ଦକ୍ଷିଣ ଭାରତରେ ଚିନିର ଉପଲବ୍ଧତାକୁ ପୂରଣ କରିବା ଓ ଚିନିର ଦରରେ ସ୍ଥିରତା ଆଣିବା ପାଇଁ 25 ପ୍ରତିଶତ ଆମଦାନୀ ଶୁଳ୍କରେ ଖୋଲା ସାଧାରଣ ଲାଇସେନ୍ସ ( ଦର ନିର୍ଦ୍ଧାରଣ କୋଟା ) ଦ୍ୱାରା ମିଲର ଓ ରିଫାଇନରଙ୍କ ଠାରୁ ଦକ୍ଷିଣ ଭାରତର ବନ୍ଦର ମାଧ୍ୟମରେ ଆଣିବା ପାଇଁ ଅନୁମତି ପ୍ରଦାନ କରାଯାଇଛି । ଏହି ଆମଦାନୀ ମିଲର ଓ ରିଫାଇନରଙ୍କ ପାଇଁ ଖୋଲା ରହିଛି ଯେଉଁମାନେ ନିଜସ୍ୱ ଦକ୍ଷତା ବଳରେ କଞ୍ଚା ଚିନିକୁ ପରିଷ୍କାର କରି ଧଳା କରିପାରିବେ । ଆମଦାନୀକାରୀମାନଙ୍କୁ ଦକ୍ଷିଣ ଭାରତର ବନ୍ଦର , ତୁତିକୋରିନ , କରାଇକଲ , ଚେନ୍ନାଇ , ମାଙ୍ଗାଲୋର , କାକିନାଡା , ଗଙ୍ଗାବରମ୍ ଓ ବିଶାଖାପାଟନମ୍ ବନ୍ଦର ଦେଇ ଆଣିବା ପାଇଁ ଅନୁମତି ପ୍ରଦାନ କରାଯିବ । ଏହି ଯୋଜନା ବର୍ହିବାଣିଜ୍ୟ ମହାନିର୍ଦ୍ଦେଶାଳୟ ( DGFT ) ର ନୀତି ନିୟମ ଅନୁସାରେ ପରିଚାଳିତ ହେବ । ଆବେଦନ ପତ୍ର ଅନଲାଇନରେ ଡିଜିଏଫଟିର ମେଲ ଆଇଡି sugarimporttrq-dgft@nic.in ରେ 8 ରୁ 12 ସେପ୍ଟେମ୍ବର 2017 ପର୍ଯ୍ୟନ୍ତ ଗ୍ରହଣ କରାଯିବ । ଏହି ଯୋଜନାର ସବିଶେଷ ତଥ୍ୟ ର ୱେବସାଇଟ୍ ( www.dgft.gov.in ) ରେ ଦେଖି ହେବ ।


    **********

    
    
    (Release ID: 1502224) Visitor Counter : 2