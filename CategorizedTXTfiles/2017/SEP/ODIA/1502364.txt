      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଆନ୍ତର୍ଜାତିକ ସାକ୍ଷରତା ଦିବସ-2017 ସାକ୍ଷର ଭାରତ ପୁରସ୍କାର-2017
      • ସାକ୍ଷର, ଶିକ୍ଷିତ, ଅଧିକାର ସମ୍ପନ୍ନ ଜନତା ହିଁ ନବଭାରତର ନିର୍ମାଣ କରିବେ - ଶ୍ରୀ ଭେଙ୍କେୟା ନାଇଡୁ
      • ସ୍କୁଲ ଚାଲ ଅଭିଯାନ ଖୁବ ଶୀଘ୍ର ଆରମ୍ଭ ହେବ-ଶ୍ରୀ ପ୍ରକାଶ ଜାୱଡେକର
      Posted On: 08 SEP 2017 5:26PM by PIB Bhubaneshwar


    ମାନବ ସମ୍ବଳ ବିକାଶ ମନ୍ତ୍ରଣାଳୟ ଆଜି ଏଠାରେ 51ତମ ଆନ୍ତର୍ଜାତିକ ସାକ୍ଷରତା ଦିବସ ଉପଲକ୍ଷେ ଏକ ଜାତୀୟସ୍ତରୀୟ ସମାରୋହର ଆୟୋଜନ କରିଥିଲା । ଉପରାଷ୍ଟ୍ରପତି ଶ୍ରୀ ଏମ . ଭେଙ୍କେୟା ନାଇଡୁ ସମାରୋହରେ ମୁଖ୍ୟ ଅତିଥି ଥିଲେ । ଏହି ଅବସରରେ ସେ ରାଜ୍ୟ , ଜିଲ୍ଲା ଏବଂ ପଂଚାୟତ ସ୍ତରର ବିଜେତାଙ୍କୁ ସାକ୍ଷର ଭାରତ ପୁରସ୍କାର - 2017 ପ୍ରଦାନ କରିଥିଲେ ।


    ଏହି ଅବସରରେ ଶ୍ରୀ ଏମ . ଭେଙ୍କେୟା ନାଇଡୁ କହିଥିଲେ ଯେ ସାକ୍ଷର ଲୋକ ଓ ଅଧିକାର ସମ୍ପନ୍ନ ବ୍ୟକ୍ତି ଜୀବନକୁ ଉତ୍ତମ କରିବାରେ ମହତ୍ତ୍ୱପୂର୍ଣ୍ଣ ଭୂମିକା ଗ୍ରହଣ କରିଥାନ୍ତି । ସେ କହିଲେ ଯେ ସାକ୍ଷରତା ଅଭାବରେ ବିକାଶର କୌଣସି ମୂଲ୍ୟ ନାହିଁ ।


    ଶ୍ରୀ ନାଇଡୁ କହିଥିଲେ ଯେ ଆମକୁ ଏବେ ଲମ୍ବା ରାସ୍ତା ଚାଲିବାକୁ ପଡିବ , କାରଣ ଏବେ ପାଖାପାଖି 35 କୋଟି ଯୁବକ ଓ ବୟସ୍କ ଲୋକ ସାକ୍ଷର ଦୁନିଆ ବାହାରେ ରହିଛନ୍ତି । ସେ ମାନବ ସମ୍ବଳ ବିକାଶ ମନ୍ତ୍ରଣାଳୟର ପ୍ରଶଂସା କରି କହିଥିଲେ ଯେ ମନ୍ତ୍ରଣାଳୟ ଦେଶରେ ଉନ୍ନତ ଶିକ୍ଷା ଓ ସାକ୍ଷରତା କ୍ଷେତ୍ରରେ ସଫଳତା ପାଇଁ ଅନେକ ପଦକ୍ଷେପ ଗ୍ରହଣ କରିଛନ୍ତି ।


    ଶ୍ରୀ ପ୍ରକାଶ ଜାୱଡେକର କହିଲେ ଯେ 1947ରେ ସାକ୍ଷରତା ହାର 18 ପ୍ରତିଶତ ଥିଲା , ଯାହାକି ଏବେ ବୃଦ୍ଧି ପାଇ 81 ପ୍ରତିଶତରେ ପହଂଚିଛି । ସେ କହିଲେ ଯେ ଆମେ ସେହି ପିଲାମାନଙ୍କୁ ଦୃଷ୍ଟିଦେବାକୁ ପଡିବ ଯେଉଁମାନେ କି ବିଦ୍ୟାଳୟକୁ ଯାଇପାରୁନାହାନ୍ତି । ଏପରି ପିଲାମାନଙ୍କୁ ସ୍କୁଲରେ ସାମିଲ କରାଯିବା ଆବଶ୍ୟକ । ସେ କହିଲେ ଯେ ଆଗାମୀ ବର୍ଷ ସରକାର ସ୍କୁଲ ଚାଲ ଅଭିଯାନ କାର୍ଯ୍ୟକ୍ରମ ଆରମ୍ଭ କରିବେ । ଏହି ପଦକ୍ଷେପ ସ୍ୱରୂପ ଶେଷ 19 ପ୍ରତିଶତ ସାକ୍ଷରତା ବିହୀନ ଜନସଂଖ୍ୟାଙ୍କୁ ଏହି ପରିସରରେ ସାମିଲ କରି ଶତ ପ୍ରତିଶତ ସାକ୍ଷରତା ହାସଲ କରାଯିବାର ଲକ୍ଷ୍ୟ ଧାର୍ଯ୍ୟ କରାଯାଇଛି । ଏହି ଲକ୍ଷ୍ୟ 100 ପ୍ରତିଶତ ଡିଜିଟାଲ ସାକ୍ଷରତା ସହିତ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସ୍ୱପ୍ନ ମୁତାବକ 2022 ପର୍ଯ୍ୟନ୍ତ ହାସଲ କରାଯିବ ।


    ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଶ୍ରୀ ଉପେନ୍ଦ୍ର କୁଶୱାହା କହିଲେ ଯେ ଆଜି ସବୁ ବ୍ୟକ୍ତି ଜୀବନରେ ଶିକ୍ଷାର ମହତ୍ତ୍ୱକୁ ବୁଝିଲେଣି । ଅତି ଗରିବ ବ୍ୟକ୍ତିଟିଏ ମଧ୍ୟ ତା ’ ର ପିଲାଟିକୁ ଶିକ୍ଷିତ କରିବାକୁ ଚାହେଁ । ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଡଃ ସତ୍ୟ ପାଲ ସିଂ କହିଲେ ଯେ ସରକାରଙ୍କ ଦାୟିତ୍ୱ ହେଉଛି ସ୍କୁଲ , କଲେଜ ଅଧ୍ୟାପକଙ୍କୁ ମୂଳ ଢ଼ାଂଚା ଉପଲବ୍ଧ କରାଇବା , ଯାହାଫଳରେ କି ସମସ୍ତଙ୍କୁ ଉତ୍ତମ ଶିକ୍ଷା ମିଳିପାରିବ ।


    ସ୍କୁଲ ଶିକ୍ଷା ଓ ସାକ୍ଷରତା ବିଭାଗର ବିଶେଷ ସଚିବ ଶ୍ରୀମତି ରୀନା ରାୟ ଧନ୍ୟବାଦ ପ୍ରସ୍ତାବ ଦେଇଥିଲେ ।


    ଏହି ଅବସରରେ ବିଦ୍ୟାଳୟ ଶିକ୍ଷା ଓ ସାକ୍ଷରତା ବିଭାଗ ସଚିବ ଶ୍ରୀ ଅନିଲ ସ୍ୱରୂପ ଓ ୟୁନେସ୍କୋ ନୂଆଦିଲ୍ଲୀର ନିର୍ଦ୍ଦେଶକ ଶ୍ରୀ ଶିଗେରୁ ଆଓୟାଗୀ ମଧ୍ୟ ଉପସ୍ଥିତ ଥିଲେ । ଏହି ଅବସରରେ ୟୁନେସ୍କା ମହାନିର୍ଦ୍ଦେଶକ ସୁଶ୍ରୀ ଇରିନା ବୋକୋବଙ୍କ ସନ୍ଦେଶ ମଧ୍ୟ ପ୍ରସାରିତ କରାଗଲା ।


    ସାକ୍ଷର ଭାରତ ପୁରସ୍କାର - 2017 ବିଜେତାଙ୍କ ସୂଚନା -


    ଏସଏଲଏମଏ ( ରାଜ୍ୟ )


    ରାଜ୍ୟ ସାକ୍ଷରତା ଅଭିଯାନ ପ୍ରାଧିକରଣ , ଭୋପାଳ , ମଧ୍ୟପ୍ରଦେଶ


    ଜିଲ୍ଲା ଲୋକଶିକ୍ଷା ସମିତି ଜିଲ୍ଲା


    1 ) ଛତିଶଗଡର ଯଶପୁର ଜିଲ୍ଲା


    2 ) ଛତିଶଗଡର ଦନ୍ତୱାଡା ଜିଲ୍ଲା


    3 ) ମଧ୍ୟପ୍ରଦେଶର ଟୀକମଗଡ ଜିଲ୍ଲା


    ଗ୍ରାମ ପଂଚାୟତ ଲୋକଶିକ୍ଷା ସମିତି ( GPLSS )


    1 ) ବେଲ୍ଲାମପଲ୍ଲୀ ଗ୍ରାମପଂଚାୟତ , ପରାକଲା ବ୍ଲକ , ବରାଙ୍ଗଲ ଜିଲ୍ଲା , ତେଲଙ୍ଗାନା


    2 ) କରମହା ଗ୍ରାମପଂଚାୟତ , ସୁରଗୁଜା , ଛତିଶଗଡ


    3 ) ଡୁମାରୀ କଲାଣ ଗ୍ରାମ ପଂଚାୟତ , ମାଜୋରଗଂଜ ବ୍ଲକ , ସୀତାମରୀ ଜିଲ୍ଲା , ବିହାର


    4 ) ଟେମରୀ ଗ୍ରାମପଂଚାୟତ , ଧରସିବା ବ୍ଲକ , ରାୟପୁର ଜିଲ୍ଲା , ଛତିଶଗଡ


    5 ) ଗାଦାମଲ୍ଲଇୟା ଗୁଡା ଗ୍ରାମପଂଚାୟତ , ୟାଚାରାମ ବ୍ଲକ , ରଙ୍ଗା ରେଡ୍ଡୀ ଜିଲ୍ଲା , ତେଲଙ୍ଗାନା


    ସଂସାଧନ ସମର୍ଥନ କେନ୍ଦ୍ର


    1 ) ରାଜ୍ୟ ସଂଶାଧନ କେନ୍ଦ୍ର , ଇନ୍ଦୋର , ମଧ୍ୟପ୍ରଦେଶ


    2 ) ଜନଶିକ୍ଷଣ ସଂସ୍ଥାନ , ମେହେବୁବ ନଗର , ତେଲଙ୍ଗାନା


    ***********

    
    
    (Release ID: 1502364) Visitor Counter : 2