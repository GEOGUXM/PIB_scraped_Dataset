      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ସ୍କୁଲ ଛାତ୍ରଛାତ୍ରୀମାନଙ୍କ ସହିତ ଦୁର୍ବ୍ୟବହାର ରୋକିବା ପାଇଁ ହେବ ଉଚ୍ଚସ୍ତରୀୟ ବୈଠକ
      Posted On: 12 SEP 2017 5:58PM by PIB Bhubaneshwar


    ସ୍କୁଲଗୁଡିକରେ ଛାତ୍ରଛାତ୍ରୀମାନଙ୍କ ସହିତ ଦୁର୍ବ୍ୟବହାର ମାମଲାଗୁଡିକର ସ୍ଥିତିକୁ ଦେଖି ବୁଧବାର ଦିନ ନୂଆଦିଲ୍ଲୀଠାରେ ମହିଳା ଏବଂ ଶିଶୁବିକାଶ ମନ୍ତ୍ରଣାଳୟ ତଥା ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା ଏକ ଉଚ୍ଚସ୍ତରୀୟ ବୈଠକର ଆୟୋଜନ କରାଯାଇଛି । ବୈଠକରେ ମିଳିତ ଭାବେ ମହିଳା ଏବଂ ଶିଶୁ ବିକାଶମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ଏବଂ ମାନବ ସମ୍ବଳ ବିକାଶମନ୍ତ୍ରୀ ଶ୍ରୀ ପ୍ରକାଶ ଜାୱଡେକର ଅଧ୍ୟକ୍ଷତା କରିବେ ।


    ଏହି ବୈଠକରେ ଦୁଇ ମନ୍ତ୍ରଣାଳୟ , ଶିଶୁ ଅଧିକାର ସଂରକ୍ଷଣ ପାଇଁ ରାଷ୍ଟ୍ରୀୟ ଆୟୋଗ , ସିବିଏସଇ , ଏନସିଆରଟି ଏବଂ କେନ୍ଦ୍ରୀୟ ବିଦ୍ୟାଳୟ ସଂଗଠନର ଅଧିକାରୀମାନେ ଅଂଶ ଗ୍ରହଣ କରିବେ ।


    ଶ୍ରୀମତୀ ମେନକା ସଂଜୟ ଗାନ୍ଧୀ , ଶ୍ରୀ ଜାୱଡେକରଙ୍କ ସହିତ ଫୋନ ଯୋଗେ ଆଲୋଚନା କରିଥିଲେ ଏବଂ ସ୍କୁଲଗୁଡିକରେ ମହିଳା କର୍ମଚାରୀ , ଡ୍ରାଇଭର ଏବଂ କଣ୍ଡକ୍ଟରମାନଙ୍କୁ ନିଯୁକ୍ତି ପ୍ରଦାନ , ସ୍କୁଲଗୁଡିକରେ ପିଲାମାନଙ୍କ ସହ ହେଉଥିବା ଯୌନ ଉତ୍ପୀଡନ ଉପରେ ଶିକ୍ଷଣୀୟ ଚଳଚ୍ଚିତ୍ର ପ୍ରଦର୍ଶନ , POCSO e-Box ତଥା ଚାଇଲ୍ଡଲାଇନ 1098କୁ ଏନସିଇଆରଟି ପ୍ରକାଶନ ଗୁଡିକ ଜରିଆରେ ଲୋକପ୍ରିୟ କରାଇବା ଏବଂ କର୍ମଚାରୀମାନଙ୍କ ପାଇଁ କଠୋର ନିୟମ ଲାଗୁ କରିବା ନେଇ ଆଲୋଚନା କରିଥିଲେ ।


    ମହିଳା ଏବଂ ଶିଶୁବିକାଶ ମନ୍ତ୍ରଣାଳୟ ବୈଦ୍ୟୁତିକ ଗଣମାଧ୍ୟମ ଏବଂ ସୋସିଆଲ ମିଡିଆ ଜରିଆରେ ପ୍ରଚାର ଅଭିଯାନ ଆରମ୍ଭ କରିଛନ୍ତି ।


    ଶ୍ରୀମତୀ ମେନକା ସଂଜୟ ଗାନ୍ଧୀ କହିଥିଲେ ଯେ ସଂପୃକ୍ତ ଦୁଇ ମନ୍ତ୍ରଣାଳୟର ବୈଠକର ମୂଳଉଦ୍ଦେଶ୍ୟ ହେଉଛି ନୀତି ନିୟମ ଏବଂ ପ୍ରୋଟୋକଲ ବିକାଶ କରିବା । ଏହା ସ୍କୁଲଗୁଡିକରେ ଅନୁପାଳନ କରାଯିବ ଯାହା ଦ୍ୱାରା ପିଲାମାନଙ୍କୁ ଆଗାମୀ ଦିନରେ ଶାରିରୀକ ଏବଂ ମାନସିକ ଉତ୍ପୀଡନରୁ ସୁରକ୍ଷା ପ୍ରଦାନ କରିବ ।


    ମହିଳା ଏବଂ ଶିଶୁବିକାଶ ମନ୍ତ୍ରୀ କହିଥିଲେ ଯେ ମାତା - ପିତା , ଅଭିଭାବକ ତଥା ଶିକ୍ଷକମାନଙ୍କୁ ପିଲାମାନେ ଏବଂ ସେମାନଙ୍କର ବ୍ୟବହାର ପ୍ରତି ସତର୍କ ଦୃଷ୍ଟି ରଖିବାକୁ ପଡିବ ଏବଂ କୌଣସି ସନ୍ଦେହଜନକ ସ୍ଥିତି ପରିଲକ୍ଷିତ ହେଲେ ତୁରନ୍ତ ଚାଇଲ୍ଡଲାଇନ ନଂ 1098 ଏବଂ POCSO e-Box ଜରିଆରେ ସୂଚନା ଦେବା ଆବଶ୍ୟକ । POCSO ଇ - ଲିଙ୍କ http://www.ncpcr.gov.in/user_complaints.php ରେ ସୂଚନା ପ୍ରଦାନ କରିବା ପାଇଁ ଆହ୍ୱାନ କରିଥିଲେ ।


    **********

    
    
    (Release ID: 1502876) Visitor Counter : 2