      ପ୍ରତିରକ୍ଷା ମନ୍ତ୍ରଣାଳୟ

      ପତାକା ଦେଖାଇ ନାବିକ ସାଗର ପରିକ୍ରମା ଆରମ୍ଭ କଲେ ପ୍ରତିରକ୍ଷା ମନ୍ତ୍ରୀ
      Posted On: 10 SEP 2017 5:55PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଆଜି ( ଡିସେମ୍ବର 10 ) ଅପରାହ୍ନ 1ଟା ସମୟରେ ପତାକା ଦେଖାଇ ଗୋଆରୁ ଭାରତୀୟ ନୌସେନାର ପୋତ ବାହକ ଜାହାଜ ତାରିଣୀ ( ଆଇଏନଏସଭୀ ତାରିଣୀ ) ର ଯାତ୍ରା ଆରମ୍ଭ କରାଇଥିଲେ । ଗୋଆର ଆଇଏନଏସ ମାଣ୍ଡୋଭୀ ନୌକା ପୁଲରୁ ଯାତ୍ରା ଆରମ୍ଭ କରିଥିବା ଏହି ଯାହାଜର ବିଶେଷତ୍ୱ ହେଲା ଏଥିରେ ସମସ୍ତେ ହେଉଛନ୍ତି ମହିଳା କ୍ରୁ । ପ୍ରଥମ ଥର ପାଇଁ ଭାରତୀୟ ନୌସେନାର ପୋତବାହକ ଜାହାଜ ଆଇଏନଏସ ତାରିଣୀ ସମଗ୍ର ବିଶ୍ୱରେ ଜଳଯାତ୍ରା ଲାଗି ସମସ୍ତେ ମହିଳା ଥିବା ଚାଳିକାଙ୍କ ନେତୃତ୍ୱରେ ଯାତ୍ରା ଆରମ୍ଭ କରିଛି । ସାମୁଦ୍ରିକ ଯାତ୍ରା ଶେଷ କରିବା ପରେ ଏହି ଜାହାଜ 2018 ଏପ୍ରିଲରେ ଗୋଆ ଫେରି ଆସିବାର ଆଶା କରାଯାଉଛି । ଏହି ଅଭିଯାନ 5ଟି ପର୍ଯ୍ୟାୟରେ ପୂରଣ ହେବ । ଏହା ଅଷ୍ଟ୍ରେଲିଆର ଫ୍ରିମାଣ୍ଟେଲ , ନିଉଜିଲାଣ୍ଡର ଲିଟିଲଟନ , ଫକଲାଣ୍ଡ ଦ୍ୱିପର ଷ୍ଟାନଲେ ଏବଂ ଦକ୍ଷିଣ ଆଫ୍ରିକାର କେପ୍ ଟାଉନ ବନ୍ଦର ଦେଇ ବିଶ୍ୱ ସମୁଦ୍ର ପଥର ପରିକ୍ରମା କରିବ ।


    ଏହି ଅବସରରେ ଗୋଆ ମୁଖ୍ୟମନ୍ତ୍ରୀ ଶ୍ରୀ ମନୋହର ପାରିକର ନୌସେନାଧ୍ୟକ୍ଷ ଆଡମିରାଲ ସୁଶୀଲ ଲାମ୍ବା , ଫ୍ଲାଗଅଫିସର କମାଣ୍ଡିଂ - ଇନ - ଚିଫ ଭାଇସ ଆଡମିରାଲ ଏ . ଆର . କରବେ , ଦକ୍ଷିଣ ନୌସେନା କମାଣର କମାଣ୍ଡର - ଇନ - ଚିଫ ଭାଇସ ଆଡମିରାଲ ଆର . ହରିକୁମାର ଏବଂ ନୌସେନାର ସେବା ନିବୃତ ଏବଂ ସେବାରତ ଅଧିକାରୀଙ୍କ ସହିତ ସିଭିଲିଆନ ଗଣମାନ୍ୟ ବ୍ୟକ୍ତି , କ୍ରୁ ଚାଳକ ଦଳ ଏବଂ ନାବିକମାନଙ୍କର ପରିବାର ସଦସ୍ୟ ମଧ୍ୟ ଉପସ୍ଥିତ ଥିଲେ ।


    ଏହି ଅବସରରେ ଆୟୋଜିତ ସମାରୋହରେ ପ୍ରତିରକ୍ଷାମନ୍ତ୍ରୀ କହିଲେ ଯେ , “ ଆଜିର ଦିନ ଆମ ଦେଶ ପାଇଁ ଏକ ଐତିହାସିକ ଦିବସ । ଏହା ବିଶ୍ୱ ନୌପରିବହନ ଇତିହାସରେ ଲିପିବଦ୍ଧ ହେବ ଯେ ବିଶ୍ୱ ସମ୍ମୁଖରେ ଆମ ମହିଳାମାନେ ସେହି କାର୍ଯ୍ୟର ସଂଚାଳନ କରୁଛନ୍ତି ଯାହା ସମ୍ବନ୍ଧରେ କି ବିଶ୍ୱର ଅଧିକାଂଶ ନୌସେନା ଚିନ୍ତା ମଧ୍ୟ କରିପାରନ୍ତି ନାହିଁ । ” ଶ୍ରୀ ନିର୍ମଳା ସୀତାରମଣ ଆହୁରି ମଧ୍ୟ କହିଥିଲେ ଯେ , “ ଏହି ପଦକ୍ଷେପ ପାଇଁ ମୁଁ ଭାରତୀୟ ନୌସେନାର ପ୍ରଶଂସା କରୁଛି । ମୁଁ ସେହି ଅନୁଭବୀ ପରାମର୍ଶଦାତା ଓ ପ୍ରେରଣାଦାତାମାନଙ୍କୁ ପ୍ରଶଂସା କରୁଛି ଯେଉଁମାନେ ଏହି ସାହସୀ ଓ ନିର୍ଭିକ ମହିଳାମାନଙ୍କୁ ପ୍ରେରଣା ଓ ପ୍ରଶିକ୍ଷଣ ପ୍ରଦାନ କରିଛନ୍ତି । ” ସେ କହିଲେ ଯେ ଏହି ଐତିହାସିକ ଓ ମହତ୍ତ୍ୱପୂର୍ଣ୍ଣ ଅବସରରେ ଉପସ୍ଥିତ ରହିବା ମୋ ପାଇଁ ଗର୍ବର ବିଷୟ । ମୁଁ ଚାଳକ ଦଳର ମହିଳା ସଦସ୍ୟମାନଙ୍କର ସଫଳତା ପାଇଁ ଶୁଭକାମନା ଜଣାଉଛି ।


    ନୌସେନା ଅଧ୍ୟକ୍ଷ ଆଡମିରାଲ ସୁନୀଲ ଲାମ୍ବା ଭାରତୀୟ ନୌସେନାର ସାମୁଦ୍ରିକ ଯାତ୍ରା ଅଭିଯାନର ଉତ୍ତମ ପରମ୍ପରାକୁ ନେଇ ସନ୍ତୋଷ ବ୍ୟକ୍ତ କରି କହିଲେ ଯେ 1988 ରେ ସାମୁଦ୍ରିକ ଅଭିଯାନ ସହିତ ଏହାର ଶୁଭାରମ୍ଭ ହୋଇଥିଲା । ଏହି ଐତିହାସିକ ସାମୁଦ୍ରିକ ଯାତ୍ରାର ପ୍ରାରମ୍ଭ ପ୍ରଥମଥର ଏକୁଟିଆ କ୍ୟାପଟେନ ଦିଲୀନ ଡାଣ୍ଡେ ( ସେବାନିବୃତ ) କରିଥିଲେ । ତାଙ୍କ ସହିତ କମାଣ୍ଡର ଅଭିଳାଷ ଡୋମୀ ବିଶ୍ୱବ୍ୟାପୀ ଜଳଯାତ୍ରାରେ ନୂଆ ରାଷ୍ଟ୍ରମାନଙ୍କୁ ଜଳମାର୍ଗ ଜରିଆରେ ବିନା ଅଟକି ସାହସର ସହିତ ପୂରଣ କରିଥିଲେ । ସେ କହିଥିଲେ ଯେ ସମସ୍ତ ମହିଳା କ୍ରୁଙ୍କ ଏହି ଅଭିଯାନ ପଦକ୍ଷେପ ଉକ୍ତ ପ୍ରୟାସର ବିସ୍ତାରିତ ରୂପ । ଏହା ମହିଳା ସଶକ୍ତିକରଣ - “ ନାରୀ ଶକ୍ତି ” ଦିଗରେ ଗ୍ରହଣ କରାଯାଉଥିବା ସରକାରଙ୍କ ପ୍ରୟାସର ପ୍ରତିବିମ୍ବ ।


    ଆଇଏନଏସବି ତାରିଣୀ 55 ଫୁଟର ଜଳ ଜାହାଜ ଏବଂ ଏହାକୁ ସ୍ୱଦେଶୀ ଜ୍ଞାନକୌଶଳରେ ନିର୍ମାଣ କରାଯାଇଛି । ଏହାକୁ ଚଳିତବର୍ଷ ଆରମ୍ଭରୁ ଭାରତୀୟ ନୌସେନାରେ ସାମିଲ କରାଯାଇଛି । ବିଶ୍ୱ ଫୋରମରେ ଏହା ମେକ - ଇନ - ଇଣ୍ଡିଆ ପଦକ୍ଷେପକୁ ପ୍ରଦର୍ଶିତ କରିଥାଏ । ଆଇଏନଏସବି ତାରିଣୀ ଦଳରେ କ୍ୟାପଟେନ ଲେଫ୍ଟେନାଂଟ କମାଣ୍ଡର ବର୍ତ୍ତିକା ଯୋଶୀ ଏବଂ କ୍ରୁ ସଦସ୍ୟମାନଙ୍କ ମଧ୍ୟରେ ଲେଫ୍ଟେନାଂଟ କମାଣ୍ଡର ପ୍ରତିଭା ଜାମୱାଲ , ପି ସ୍ୱାତୀ , ଲେଫ୍ଟେନାଂଟ ଏସ ବିଜୟା ଦେବୀ , ଲେଫ୍ଟେନାଂଟ ବି . ଐଶ୍ୱର୍ଯ୍ୟା ଏବଂ ଲେଫ୍ଟେନାଂଟ ପାୟଲ ଗୁପ୍ତା ସାମିଲ ଅଛନ୍ତି ।


    ସାମୁଦ୍ରିକ ଯାତ୍ରା ସମୟରେ ଚାଳକ ଦଳ ଗଭୀର ସମୁଦ୍ରରେ ପ୍ରଦୂଷଣର ଯାଞ୍ଚ କରିବେ ଏବଂ ଏ ସମ୍ବନ୍ଧରେ ରିପୋର୍ଟ ପ୍ରଦାନ କରିବେ ଓ ସାମୁଦ୍ରିକ ସେଲିଂକୁ ବୃଦ୍ଧି କରିବା ଲାଗି ବିଭିନ୍ନ ବନ୍ଦରର ସ୍ଥାନୀୟ ପି . ଆଇ . ଓମାନଙ୍କ ସହ ବ୍ୟାପକ ବିଚାର ବିମର୍ଶ ମଧ୍ୟ କରିବେ ।


    ଏହି ସମୟରେ ଏହି ସାହସିକ ଦଳ ଭାରତୀୟ ପାଣିପାଗ ବିଜ୍ଞାନ ବିଭାଗ ( ଆଇଏମବି ) କୁ ପାଣିପାଗର ପୂର୍ବାନୁମାନର ସଠିକ ସୂଚନା ପ୍ରଦାନ କରିବା ପାଇଁ ପାଣିପାଗ ବିଜ୍ଞାନ / ସାମୁଦ୍ରିକ ଲହଡି ବାବଦରେ ନିୟମିତ ରୁପରେ ସୂଚନା ଏକାଠି କରିବ ଏବଂ ସେମାନଙ୍କୁ ଲଗାତାର ନୂତନ ସୂଚନା ପ୍ରଦାନ କରିବ । ଏହାଦ୍ୱାରା ଅନୁସନ୍ଧାନ ଏବଂ ବିକାଶ ସଙ୍ଗଠନର ବିଶ୍ଳେଷଣରେ ସହାୟତା ମିଳିବ ।


    ଏହି ଅଭିଯାନର ବିଷୟ ‘ ନାବିକ ସାଗର ପରିକ୍ରମା ’ ରଖାଯାଇଛି , ଯାହାକି ମହିଳାମାନଙ୍କୁ ସେମାନଙ୍କର ଅନ୍ତର୍ନିହିତ ଶକ୍ତି ଜରିଆରେ ସଶକ୍ତୀକରଣ କରିବା ନେଇ ରାଷ୍ଟ୍ରୀୟ ନୀତିର ଅନୁରୂପ । ଏହାର ଉଦ୍ଦେଶ୍ୟ ହେଉଛି ଭାରତର ମହିଳାଙ୍କ ପ୍ରତି ସାମାଜିକ ଦୃଷ୍ଟିକୋଣ ଓ ସାମାଜିକ ଚିନ୍ତାଧାରାରେ ପରିବର୍ତ୍ତନ ଆଣିବା । ସାମୁଦ୍ରିକ ଯାତ୍ରାରେ ପରିବେଶ ହିତୈଶୀ ଅଣପାରମ୍ପରିକ ଉର୍ଜାସ୍ରୋତର ବ୍ୟବହାରକୁ ପ୍ରୋତ୍ସାହନ ଦିଆଯିବ । ଅକ୍ଷୟ ଉର୍ଜା ସ୍ରୋତକୁ ଆପଣାଇବା ମଧ୍ୟ ଏହି ଅଭିଯାନର ଉଦ୍ଦେଶ୍ୟ ।


    **********

    
    
    (Release ID: 1502383) Visitor Counter : 2