      ପ୍ରତିରକ୍ଷା ମନ୍ତ୍ରଣାଳୟ

      ଭାରତ-ଆମେରିକା ଯୁଗ୍ମ ସମରାଭ୍ୟାସ-2017ର ଉଦଘାଟନୀ ଉତ୍ସବ ଆରମ୍ଭ
      Posted On: 16 SEP 2017 6:57PM by PIB Bhubaneshwar


    ଭାରତ - ଆମେରିକା ସେନାବାହିନୀ ମଧ୍ୟରେ ଯୁଗ୍ମ ସମରାଭ୍ୟାସ - 2017 ଆଜି ଆମେରିକାର ୱାଶିଂଟନଠାରେ ଜଏଣ୍ଟ ବେସ ଲୁଇସ ମ୍ୟାକର୍ଡଠାରେ ଆରମ୍ଭ ହୋଇଛି । ଏ ସଂକ୍ଷିପ୍ତ ଓ ଆକର୍ଷଣୀୟ ଉଦଘାଟନୀ ଉତ୍ସବ ପରେ ସାମରିକ ଅଭ୍ୟାସ ଆରମ୍ଭ ହୋଇଥିଲା ।


    ଆମେରିକୀୟ ସେନାବାହିନୀର 20 ପଦାତିକ ରେଜିମେଂଟର 5ଟି ପଦାତିକ ବାହିନୀ ଆମେରିକା ତରଫରୁ ଏହି ସମରାଭ୍ୟାସରେ ପ୍ରତିନିଧିତ୍ୱ କରୁଥିବା ବେଳେ ଭାରତ ତରଫରୁ ସୂର୍ୟ୍ୟା କମାଣ୍ଡର ଗୋର୍ଖା ରାଇଫଲ ସଦସ୍ୟମାନେ ପ୍ରତିନିଧିତ୍ୱ କରୁଛନ୍ତି । ଆମେରିକା ସୈନ୍ୟବାହିନୀ ଜିଓସି ସପ୍ତମ ପଦାତିକ ଡିଭିଜନର ମେଜର ଜେନେରାଲ ୱିଲାର୍ଡ ଏମ ବୁର୍ଲେସାନ ଭାରତୀୟ ସୈନ୍ୟମାନଙ୍କୁ ସ୍ୱାଗତ କରିଥିଲେ । ପ୍ରାରମ୍ଭିକ ବକ୍ତବ୍ୟରେ ସେ ଗଣତନ୍ତ୍ର , ସ୍ୱାଧୀନତା , ସମତା ଏବଂ ନ୍ୟାୟକୁ ନେଇ ଉଭୟ ଦେଶ ମଧ୍ୟରେ ଥିବା ମୂଲ୍ୟବାନ ସାଧାରଣ ବିଶ୍ୱାସର ଆଦାନ ପ୍ରଦାନ ଉପରେ ଗୁରୁତ୍ୱ ପ୍ରଦାନ କରିଥିଲେ ।


    ଦୁଇ ସପ୍ତାହର ଏହି ଲମ୍ବା ଅବଧି ମଧ୍ୟରେ ଉଭୟ ଦେଶର ସୈନିକ ସେମାନଙ୍କର ରଣନୀତି ସମ୍ବନ୍ଧୀୟ ଦକ୍ଷତା ସହ ପ୍ରତିଆକ୍ରମଣ ଏବଂ ସନ୍ତ୍ରାସବାଦୀ ବିରୋଧି ମୁକାବିଲା ଏକ ଯୁଗ୍ମ ବ୍ରିଗେଡ ହେଡକ୍ୱାର୍ଟର ଅଧୀନରେ ବୃଦ୍ଧି କରିବେ ।


    ଉଭୟ ପକ୍ଷ ମିଳିତ ଭାବେ ପ୍ରଶିକ୍ଷଣ ଗ୍ରହଣ କରିବେ , ଯୋଜନା ନିର୍ଦ୍ଧାରଣ କରିବେ ଏବଂ ଜାତିସଂଘର ଶାନ୍ତି ପ୍ରକ୍ରିୟା ବିରୋଧି ଆକ୍ରମଣକୁ ପ୍ରତିହତ କରିବା ଲାଗି ଉନ୍ନତ ରଣନୀତି ସମ୍ପନ୍ନ କେତେକ ଯୋଜନା ଉପରେ କାର୍ଯ୍ୟ କରିବେ । ବିଭିନ୍ନ ବିଷୟରେ ପରସ୍ପରର ଅନୁଭବ ଓ ବିଶେଷତାର ଆଦାନ ପ୍ରଦାନ କରିବା ନେଇ ଉଭୟ ପକ୍ଷର ବିଶେଷଜ୍ଞଙ୍କ ମଧ୍ୟରେ ବିସ୍ତୃତ ଆଲୋଚନା ହେବ ।


    ଟ୍ୟାଗ୍ସ : ଜଏଣ୍ଟ ବେସ ଲୁଇସ ମ୍ୟାକର୍ଡ , ୱାସିଂଟନ , ଆମେରିକା , ଆମେରିକା ସେନାର 20 ପଦାତିକ ରେଜିମେଣ୍ଟର ପଞ୍ଚମ ପଦାତିକ ବାହିନୀ , ଗୋର୍ଖା ରାଇଫଲ , ସପ୍ତମ ପଦାତିକ ବିଭାଗ , ଆମେରିକା ସେନାବାହିନୀ


    **********

    
    
    (Release ID: 1503349) Visitor Counter : 2