      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସାମାଜିକ ଗଣମାଧ୍ୟମରେ ଅଭିଯାନ ଆରମ୍ଭ କଲା ସିଆଇପିଏଏମ-ଡିଆଇପିପି
      Posted On: 04 SEP 2017 1:16PM by PIB Bhubaneshwar


    ବାଣିଜ୍ୟ ଏବଂ ଔଦ୍ୟୋଗିକ ମନ୍ତ୍ରଣାଳୟର ଔଦ୍ୟୋଗିକ ନୀତି ଓ ସମ୍ବର୍ଦ୍ଧନ ବିଭାଗ - ଡିଆଇପିପିର ତତ୍ତ୍ୱାବଧାନରେ ବୌଦ୍ଧିକ ସମ୍ପଦ ଅଧିକାର ( ଆଇପିଆର ) ସମ୍ବର୍ଦ୍ଧନ ଓ ପ୍ରବନ୍ଧନ ପ୍ରକୋଷ୍ଠ - ସିଆଇପିଏଏମ #ଲେଟ୍ସଟକଆଇପି ସହିତ ମିଶି ଭାରତୀୟ ଭୌଗୋଳିକ ସଂକେତକୁ ବୃଦ୍ଧି କରିବା ଲାଗି ଏକ ସାମାଜିକ ଗଣମାଧ୍ୟମ ଅଭିଯାନ ଆରମ୍ଭ କରିଛି । ବୌଦ୍ଧିକ ସମ୍ପଦ ଅଧିକାର ସମ୍ବନ୍ଧରେ ଜନସାଧାରଣଙ୍କୁ ସଚେତନ କରାଇବା ଉଦ୍ଦେଶ୍ୟରେ ସିଆଇପିଏଏମ ଦ୍ୱାରା #ଲେଟ୍ସଟକଆଇପି ଆନ୍ଦୋଳନ ପ୍ରଥମରୁ ଚାଲୁ କରାଯାଉଛି ।


    ଭୌଗୋଳିକ ସଂକେତ ବା ଜିଆଇ ଉତ୍ପାଦ ଉପରେ ଅଙ୍କିତ ଛାପ ହେଉଛି ସେହି ଛାପ ଯାହାକି ଉତ୍ପାଦର ବିଶେଷ ଭୌଗୋଳିକ ଚିହ୍ନଟ ହୋଇଥିବା ଏହାର ମୂଳ ଗୁଣବତ୍ତାକୁ ଦର୍ଶାଇଥାଏ । ଏହିପରି ନାମ ଉତ୍ପାଦର ଗୁଣବତ୍ତା ଏବଂ ଏହାର ବିଶିଷ୍ଟତା ବାବଦରେ ଏକ ଆଶ୍ୱାସନା ଦେଇଥାଏ ଯାହାକି ଏହି ଖାସ ଭୌଗୋଳିକ ସ୍ଥାନରେ ଏଥିରେ ମୁଖ୍ୟତଃ ନିହିତ ହୋଇଥାଏ । ଦାର୍ଜିଲିଂର ଚା , ମହାବଳେଶ୍ୱରର ଷ୍ଟ୍ରବେରୀ , ଜୟପୁରର ନୀଳ ବାସନ , ବନାରସର ଶାଢ଼ୀ ଏବଂ ତିରୁପତିର ଲଡୁ ଭୌଗୋଳିକ ସଂକେତକ ବା ଜିଆଇର କିଛି ଉଦାହରଣ ।


    ଭୌଗୋଳିକ ସଂକେତକ ଦେଶ ପାଇଁ ଅନେକ ଗୁରୁତ୍ୱ ବହନ କରିଥାଏ କାରଣ ଏହା ଭାରତର ମହାନ ସଂସ୍କୃତି ଓ ସାମୂହିକ ବୌଦ୍ଧିକ ଐତିହ୍ୟର ଏକ ଅଭିନ୍ନ ଅଙ୍ଗ । ଜିଆଇକୁ ବୃଦ୍ଧି କରିବା ସରକାରଙ୍କ ‘ ମେକ ଇନ ଇଣ୍ଡିଆ ’ ଅଭିଯାନର ଅନୁରୂପ ଅଟେ । ଭାରତ ପାଇଁ ଏହା ଶକ୍ତି ଓ ଆଶାର ପରିଚୟ ଯାହାଦ୍ୱାରା ଜିଆଇ ହସ୍ତ ନିର୍ମିତ ଏବଂ ବିନିର୍ମିତ ଉତ୍ପାଦ , ଖାସ କରି ଅଣ ଔପଚାରିକ କ୍ଷେତ୍ରକୁ ସୁରକ୍ଷା ପ୍ରଦାନ କରିଛି ।


    କିଛି ନିଶ୍ଚିତ୍ତ ଜିଆଇ ଉତ୍ପାଦ ଦୂର ଦୂରାନ୍ତ ଇଲାକାରେ ଶିଳ୍ପକାର , କୃଷକ ଏବଂ ବୁଣାକାରଙ୍କ ଆୟ ବୃଦ୍ଧି କରି ଗ୍ରାମୀଣ ଅର୍ଥ ବ୍ୟବସ୍ଥାକୁ ଲାଭବାନ କରିପାରେ । ଆମ ଗ୍ରାମୀଣ ଶିଳ୍ପକାରଙ୍କୁ ପାରମ୍ପରିକ କୌଶଳ ଓ ପ୍ରକ୍ରିୟା ବାବଦରେ ଜଣାଅଛି ଯାହାକୁ କି ସେମାନେ ପୀଡ଼ି ପରେ ପୀଢ଼ି ହସ୍ତାନ୍ତରଣ ଦ୍ୱାରା ଶିକ୍ଷାଲାଭ କରିଛନ୍ତି । ଏହି କୌଶଳକୁ ସଂରକ୍ଷିତ କରିବା ଓ ସମ୍ବର୍ଦ୍ଧିତ କରିବାର ଆବଶ୍ୟକତା ରହିଛି ।


    ଏଇ ନିକଟରେ ସରକାର ପାରମ୍ପରିକ ବୁଣାକାରଙ୍କୁ ପୁନର୍ଜୀବିତ କରିବା ଓ ସେମାନଙ୍କୁ ପ୍ରୋତ୍ସାହନ ପ୍ରଦାନ କରିବା ପାଇଁ #ଆଇ ଉୟର ହ୍ୟାଣ୍ଡଲୁମ ଓ #କଟନଇଜକୁଲ ଭଳି ପଦକ୍ଷେପ ଆରମ୍ଭ କରିଛନ୍ତି ।


    ସିଆଇପିଏଏମ #ଲେଟ୍ସଟକଆଇପି ହାସଟ୍ୟାଗର ବ୍ୟବହାର କରି ନିଜର ଟ୍ୱିଟର @CIPAM_India ଏବଂ ଫେସବୁକ ପେଜ @CIPAMIndia ରେ ସମଗ୍ର ଦେଶର ଜିଆଇ ସମ୍ବନ୍ଧିତ କାହାଣୀ ଓ ଜ୍ଞାନବର୍ଦ୍ଧକ ତଥ୍ୟ ବାବଦରେ ଖୁବ ଶୀଘ୍ର ସୂଚନା ପ୍ରଦାନ କରିବ । ସରକାର ଭବିଷ୍ୟତରେ ପଞ୍ଜୀକୃତ ଜିଆଇକୁ ପ୍ରୋତ୍ସାହନ ପ୍ରଦାନ କରିବା ପାଇଁ ଅନେକ ପଦକ୍ଷେପ ମଧ୍ୟ ଗ୍ରହଣ କରିବେ ।


    ********

    
    
    (Release ID: 1501864) Visitor Counter : 3