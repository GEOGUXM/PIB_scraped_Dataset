      ଉପରାଷ୍ଟ୍ରପତିଙ୍କ ସଚିବାଳୟ

      ଜାତୀୟ ଶିକ୍ଷକ ଦିବସ ଅବସରରେ ଦେଶବାସୀଙ୍କୁ ଉପରାଷ୍ଟ୍ରପତିଙ୍କ ଶୁଭେଚ୍ଛା
      Posted On: 04 SEP 2017 9:18PM by PIB Bhubaneshwar


    ଜାତୀୟ ଶିକ୍ଷକ ଦିବସ ଅବସରରେ ଉପରାଷ୍ଟ୍ରପତି ଶ୍ରୀ ଏମ. ଭେଙ୍କେୟା ନାଇଡୁ ଦେଶବାସୀଙ୍କୁ ଶୁଭେଚ୍ଛା ଜଣାଇଛନ୍ତି । ଏକ ବାର୍ତ୍ତାରେ ସେ କହିଛନ୍ତି ଯେ, ଭାରତର ଦ୍ଵିତୀୟ ରାଷ୍ଟ୍ରପତି ଡଃ ସର୍ବପଲ୍ଲୀ ରାଧାକୃଷ୍ଣନଙ୍କ ଜନ୍ମ ଦିବସ 5 ସେପ୍ଟେମ୍ବରକୁ ଜାତୀୟ ଶିକ୍ଷକ ଦିବସ ରୂପେ ପାଳନ କରାଯାଉଛି । ସେ ଆହୁରି ମଧ୍ୟ କହିଥିଲେ ଯେ, ଶିକ୍ଷକମାନେ ପ୍ରକୃତରେ ଦେଶ ନିର୍ମାଣ କରିଥାନ୍ତି କାରଣ ସେମାନେ ପ୍ରତ୍ୟେକ ଛାତ୍ର/ଛାତ୍ରୀଙ୍କୁ ଦେଶର ଭବିଷ୍ୟତ ଗଢିବା ଲାଗି ସେମାନଙ୍କୁ ଦେଶର ଦାୟିତ୍ଵସମ୍ପନ୍ନ ନାଗରିକ ରୂପେ ଗଢିଥାନ୍ତି ।
    
    “ଜାତୀୟ ଶିକ୍ଷକ ଦିବସ ଅବସରରେ ମୁଁ ଦେଶବାସୀଙ୍କୁ ହାର୍ଦ୍ଦିକ ଶୁଭେଚ୍ଛା ଜଣାଉଛି ।
    
    ଭାରତର ଦ୍ଵିତୀୟ ରାଷ୍ଟ୍ରପତି ଡଃ ସର୍ବପଲ୍ଲୀ ରାଧାକୃଷ୍ଣନଙ୍କ ଜନ୍ମ ଦିବସ 5 ସେପ୍ଟେମ୍ବରକୁ ଜାତୀୟ ଶିକ୍ଷକ ଦିବସ ରୂପେ ପ୍ରତ୍ୟେକ ବର୍ଷ ପାଳନ କରାଯାଉଛି । ଡଃ ରାଧାକୃଷ୍ଣନ ଜଣେ ସୁବିଖ୍ୟାତ ଶିକ୍ଷାବିତ୍ ଓ ପ୍ରତିଭାଶାଳୀ ବିଦ୍ଵାନ ଥିଲେ । ଶିକ୍ଷକମାନେ ହେଉଛନ୍ତି ପ୍ରକୃତ ଦେଶନିର୍ମାତା କାରଣ ଛାତ୍ର ଛାତ୍ରୀମାନଙ୍କ ଭବିଷ୍ୟତ ତିଆରି କରିବା ସହ ସେମାନଙ୍କୁ ଦାୟିତ୍ଵବାନ ନାଗରିକ ଭାବେ ଗଢିବାରେ ସେମାନଙ୍କ ଭୂମିକା ଅତୀବ ମହତ୍ଵପୂର୍ଣ୍ଣ । ଆମ ଦେଶରେ ଶିକ୍ଷକ ଦିବସ ଏକ ଗୁରୁତ୍ୱପୂର୍ଣ୍ଣ ଦିବସ, ଯେଉଁଦିନ ଶହ ଶହ ଶିକ୍ଷକଙ୍କୁ ଉଲ୍ଲେଖନୀୟ ଅବଦାନ ନିମନ୍ତେ ସମ୍ମାନିତ ଓ ସମ୍ବର୍ଦ୍ଧିତ କରାଯାଇଥାଏ ।
    
    ରାଷ୍ଟ୍ରୀୟ ଶିକ୍ଷକ ଦିବସ ଅବସରରେ ଆମ ଦେଶର ଅଗଣିତ ଶିକ୍ଷକମାନଙ୍କୁ ମୁଁ ଭବ୍ୟ ଶୁଭେଚ୍ଛା ଓ ଅଭିନନ୍ଦନ ଜଣାଉଛି ।

    
    
    (Release ID: 1501980) Visitor Counter : 2