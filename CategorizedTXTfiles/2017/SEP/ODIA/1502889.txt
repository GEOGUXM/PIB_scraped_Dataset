      କୋଇଲା ମନ୍ତ୍ରଣାଳୟ

      କୋଇଲା ମନ୍ତ୍ରଣାଳୟ ସଚିବ ତାପଜ ବିଦ୍ୟୁତ କେନ୍ଦ୍ରମାନଙ୍କରେ କୋଇଲା ଯୋଗାଣ ବ୍ୟବସ୍ଥା ସମୀକ୍ଷା କଲେ
      Posted On: 13 SEP 2017 7:04PM by PIB Bhubaneshwar


    କୋଇଲା ସଚିବ ଶ୍ରୀ ସୁଶୀଲ କୁମାର ଆଜି ଦେଶର ତାପଜ ବିଦ୍ୟୁତ କେନ୍ଦ୍ରମାନଙ୍କରେ କୋଇଲା ଯୋଗାଣ ବ୍ୟବସ୍ଥାର ସମୀକ୍ଷା କରିଛନ୍ତି । ଏହି ବୈଠକରେ କୋଲ ଇଣ୍ଡିଆ ଲିମିଟେଡ ( CIL ) ର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଓ କୋଲ ଇଣ୍ଡିଆ ଲିମିଟେଡର ସହାୟକ କମ୍ପାନୀମାନଙ୍କର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକମାନେ ଭାଗ ନେଇଥିଲେ ।


    କୋଇଲା ଆଧାରିତ ତାପଜ ବିଦ୍ୟୁତ ଉତ୍ପାଦନରେ 17 ପ୍ରତିଶତ ବୃଦ୍ଧି ହାସଲ କରାଯାଇଛି । 2016 ଅଗଷ୍ଟ ତୁଳନାରେ 2017 ଅଗଷ୍ଟରେ ଜଳ ବିଦ୍ୟୁତ ଉତ୍ପାଦନରେ 12 ପ୍ରତିଶତ , ପରମାଣୁ ବିଜୁଳି ଉତ୍ପାଦନରେ 36 ପ୍ରତିଶତ ଏବଂ ଅନ୍ୟ ଉତ୍ପାଦନରେ 7 ପ୍ରତିଶତ ହ୍ରାସ ହୋଇଛି । ଏବେ ବର୍ଷା କାରଣରୁ କୋଇଲା ଉତ୍ତୋଳନ ବଢ଼ିଛି ଓ କୋଇଲା ଆଧାରିତ ବିଦ୍ୟୁତ ଉତ୍ପାଦନ ଆକସ୍ମିକ ଭାବେ ବୃଦ୍ଧି ପାଇଛି । ଏହାର ପରିଣାମ ସ୍ୱରୂପ ତାପଜ ବିଦ୍ୟୁତ କେନ୍ଦ୍ରରେ କୋଇଲା ଭଣ୍ଡାର ହ୍ରାସ ପାଇଛି । ସେ ଏହା ମଧ୍ୟ କହିଥିଲେ ଯେ 2016 ଅଗଷ୍ଟ ତୁଳନାରେ 2017 ଅଗଷ୍ଟରେ କୋଇଲା ଉତ୍ତୋଳନରେ 17.8 ପ୍ରତିଶତ ବୃଦ୍ଧି ହୋଇଛି ଏବଂ ଗତବର୍ଷ ଏହି ଅବଧି ତୁଳନାରେ ଚଳିତ ବର୍ଷ କୋଇଲା ଉତ୍ତୋଳନରେ 7.2 ପ୍ରତିଶତ ବୃଦ୍ଧି ହୋଇଛି ।


    କୋଇଲା ଯୋଗାଣ ସ୍ଥିତିର ମୁକାବିଲା କରିବା ପାଇଁ କୋଇଲା ସଚିବ କୋଲ ଇଣ୍ଡିଆ ଲିମିଟେଡକୁ ନିମ୍ନଲିଖିତ ନିର୍ଦ୍ଦେଶ ଦେଇଛନ୍ତି ।


    i ) ରେଲୱେ ରେକ ମାଧ୍ୟମରେ କୋଇଲା ଲୋଡିଂ ସିଆଇଏଲ ଦ୍ୱାରା ବୃଦ୍ଧି କରି ପ୍ରତିଦିନ 250 ରେକ କରାଯିବ ।


    ii ) ରେଳ ମନ୍ତ୍ରଣାଳୟକୁ ଅନୁରୋଧ କରାଯାଇଛି ଯେ ଏହା ସିଆଇଏଲର ସହାୟକ କମ୍ପାନୀମାନଙ୍କ ସହ ବିଚାର ବିମର୍ଶ କରି ରେକ ପ୍ରସ୍ତୁତ କରିବ ।


    iii ) ଏଥିରୁ ପ୍ରତିଦିନ 225 ରେକ କୋଇଲାର ଯୋଗାଣ ବିଦ୍ୟୁତ କ୍ଷେତ୍ରକୁ କରାଯିବ ।


    iv ) ପ୍ରତ୍ୟେକ ବିଜୁଳି କେନ୍ଦ୍ର ପାଇଁ ସିଆଇଏସଏଲର ଏକ ସହାୟକ କମ୍ପାନୀ ଅଗ୍ରଣୀ କମ୍ପାନୀର ଭୂମିକା ନିର୍ବାହ କରିବ । ଅଗ୍ରଣୀ କମ୍ପାନୀ ସ୍ଥିତି ଉପରେ ନଜର ରଖିବା ନେଇ ଉତ୍ତରଦାୟୀ ରହିବ ଏବଂ ଏହା ସୁନିଶ୍ଚିତ କରିବ ଯେ ଏଥିସହିତ ଜଡିତ ବିଦ୍ୟୁତ କେନ୍ଦ୍ର ସଂକଟପୂର୍ଣ୍ଣ ସ୍ଥିତିରୁ ଯେପରି ବାହାରେ ରହିବ ।


    v ) ସିଆଇଏଲର ନିୟନ୍ତ୍ରଣ କକ୍ଷ 24x7 ଘଣ୍ଟା ଆଧାରରେ ତାପଜ ବିଦ୍ୟୁତ କେନ୍ଦ୍ରକୁ କୋଇଲା ଯୋଗାଣ ସ୍ଥିତିର ତଦାରଖ କରିବ ।


    vi ) ସିଆଇଏଲ ସ୍ଥିତି ମୁତାବକ ସମସ୍ତ ବିଦ୍ୟୁତ କେନ୍ଦ୍ରକୁ କୋଇଲା ପ୍ରଦାନ କରିବ । ସିଆଇଏଲ ବିଦ୍ୟୁତ ମନ୍ତ୍ରଣାଳୟକୁ ଅନୁରୋଧ କରିବ ଯେ ତାପଜ ବିଦ୍ୟୁତ କେନ୍ଦ୍ରକୁ କୋଇଲା ଯୋଗାଣ ବ୍ୟବସ୍ଥା ସୁଦୃଢ଼ କରିବାର ନିର୍ଦ୍ଦେଶ ଦିଆଯାଉ ।


    ************


    

    
    (Release ID: 1502889) Visitor Counter : 2