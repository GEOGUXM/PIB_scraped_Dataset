      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଦିଲ୍ଲୀର ଅଲୀପୁରଠାରେ ଯୁବ କ୍ରୀଡ଼ା କେନ୍ଦ୍ର ନିର୍ମାଣ ହେବ
      Posted On: 01 SEP 2017 7:00PM by PIB Bhubaneshwar


    ଯୁବସେବା ଓ କ୍ରୀଡ଼ା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) ଶ୍ରୀ ବିଜୟ ଗୋଏଲ ଦିଲ୍ଲୀର ଅଲିପୁରଠାରେ ଏକ ନୂତନ ଯୁବ କ୍ରୀଡ଼ା କେନ୍ଦ୍ର ନିର୍ମାଣ କରିବାର ଘୋଷଣା କରି ଆଜି କହିଛନ୍ତି ଯେ ଗ୍ରାମୀଣ ଦିଲ୍ଲୀର ଯୁବକମାନଙ୍କର ଇଚ୍ଛା ଥିଲା ଯେ ଆଧୁନିକ ସୁବିଧା ଯୁକ୍ତ ଏକ ଯୁବ କ୍ରୀଡ଼ା କେନ୍ଦ୍ରର ନିର୍ମାଣ ଏହି କ୍ଷେତ୍ରରେ କରାଯାଉ ।


    ଅଧିକରୁ ଅଧିକ ଯୁବକମାନଙ୍କ ଦ୍ୱାରା ଏହି ସୁବିଧାର ଲାଭ ଉଠାଇବା ଏବଂ ରାଜଧାନୀର ଗ୍ରାମୀଣ ଇଲାକାରେ କ୍ରୀଡ଼ାକୁ ପ୍ରୋତ୍ସାହନ ଦେବା ଏହି ପରିଯୋଜନାର ଉଦ୍ଦେଶ୍ୟ । ଶ୍ରୀ ଗୋଏଲ କହିଲେ ଯେ ପ୍ରସ୍ତାବିତ ଯୁବ ସ୍ପୋର୍ଟ୍ସ କେନ୍ଦ୍ର ସ୍ୱାମୀ ଶ୍ରଦ୍ଧାନନ୍ଦ କଲେଜ ନିକଟସ୍ଥ ଏନୱାଇକେଏସ ଜମିରେ ନିର୍ମିତ କରାଯିବ । ଏନୱାଇକେଏସ ଜମିର କ୍ଷେତ୍ରଫଳ 11 ଏକର ଯେଉଁଥିରୁ କି 8 ଏକରରେ ସ୍ପୋର୍ଟ୍ସ କେନ୍ଦ୍ର ନିର୍ମାଣ କରାଯିବ । ଏହି ପରିସରରେ ଫୁଟବଲ ପଡିଆ , ଆଥଲେଟିକ ଟ୍ରାକ , ଭଲିବଲ , କବାଡି , ଖୋ - ଖୋ ସୁବିଧା ଉପଲବ୍ଧ ରହିବ ଏବଂ ବକ୍ସିଂ ଓ କୁସ୍ତି ପାଇଁ ଏକ ଇନଡୋର ଷ୍ଟାଡିୟମ ମଧ୍ୟ ରହିବ । ଏକ ଆଧୁନିକ ଜିମର ମଧ୍ୟ ବିକାଶ କରାଯିବ । ଆଗାମୀ 3 ବର୍ଷ ମଧ୍ୟରେ ଏସଏଆଇ ଏକ ଏସଏଆଇ ପ୍ରଶିକ୍ଷଣ କେନ୍ଦ୍ର ମଧ୍ୟ ସ୍ଥାପନ କରିବ । ସେ କହିଲେ ଯେ ଏହି କମ୍ପ୍ଲେକ୍ସରେ 200 ବେଡର ଏକ ଯୁବ ହଷ୍ଟେଲ ମଧ୍ୟ ରହିବ । ଏତଦବ୍ୟତୀତ ଏଠାରେ ଯୁବ ନେତୃତ୍ୱ , କୌଶଳ ବିକାଶ , ଜୀବନ କୌଶଳ , ରାଷ୍ଟ୍ରୀୟ ଅଖଣ୍ଡତା ତଥା ସଂସ୍କୃତି ଏବଂ ଲୋକକଳା ଗତିବିଧିର ମଧ୍ୟ ପ୍ରଶିକ୍ଷଣ ପ୍ରଦାନ କରାଯିବ । ଏକ ସୂଚନା କେନ୍ଦ୍ର ମଧ୍ୟ ସ୍ଥାପନା କରାଯିବ ଯାହାକି ଯୁବକମାନଙ୍କୁ ଭାରତ ସରକାରଙ୍କ ମହତ୍ତ୍ୱପୂର୍ଣ୍ଣ ଯୋଜନା ସମ୍ବନ୍ଧରେ ସୂଚନା ପ୍ରଦାନ କରିବ ।


    ଏକ ନୂଆ ବ୍ୟବସ୍ଥା ଦ୍ୱାରା ନେହେରୁ ଯୁବ କେନ୍ଦ୍ର ସଂଗଠନ ( NYKS ) ଏବଂ ଭାରତୀୟ କ୍ରୀଡ଼ା ପ୍ରାଧିକରଣ ସଂଯୁକ୍ତ ଭାବେ ଏହି କ୍ରୀଡ଼ା କେନ୍ଦ୍ରର ପରିଚାଳନା କରିବେ ।


    ଏହି କେନ୍ଦ୍ର ଯୁବକମାନଙ୍କୁ ସୁସ୍ଥ ରହିବା ଏବଂ ବ୍ୟକ୍ତିତ୍ୱ ବିକାଶ ପାଇଁ ସୁବିଧା ପ୍ରଦାନ କରିବ । ଯୁବକମାନଙ୍କୁ ସେମାନଙ୍କ ଭବିଷ୍ୟତ ପାଇଁ ପରାମର୍ଶ ଦିଆଯିବ ଏବଂ କ୍ରୀଡ଼ା ପ୍ରତିଭାମାନଙ୍କର ଚିହ୍ନଟ ମଧ୍ୟ କରାଯିବ ।


    ଏନୱାଇକେଏସ ଏବଂ ଏସଏଆଇ ବିଭିନ୍ନ ଉଦ୍ଦେଶ୍ୟ ପାଇଁ ଏହି ସୁବିଧା କେନ୍ଦ୍ରର ଉପଯୋଗ କରିବ । ସ୍ଥାନୀୟ ସାମଗ୍ରୀକ ବିକାଶ ପାଇଁ ଏହି କେନ୍ଦ୍ରର ବ୍ୟବହାର କରାଯିବ । ଏହି ପରିଯୋଜନାରେ ପାଖାପାଖି 20 କୋଟି ଟଙ୍କା ଖର୍ଚ୍ଚ କରାଯିବ ।


    **********

    
    
    (Release ID: 1501528) Visitor Counter : 2