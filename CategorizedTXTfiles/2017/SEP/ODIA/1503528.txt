      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      MSME ମନ୍ତ୍ରୀଙ୍କୁ ପ୍ରଧାନମନ୍ତ୍ରୀ ନିଶ୍ଚିତ ନିଯୁକ୍ତି ଯୋଜନା ମୂଲ୍ୟାୟତି ସମ୍ପର୍କରେ ଅବଗତ କଲେ ଏମଡିଆଇ
      Posted On: 19 SEP 2017 8:29PM by PIB Bhubaneshwar


    ଗୁରୁଗ୍ରାମ ସ୍ଥିତ ପରିଚାଳନା ବିକାଶ ପ୍ରତିଷ୍ଠାନ ପକ୍ଷରୁ ପ୍ରଧାନମନ୍ତ୍ରୀ ନିଶ୍ଚିତ କର୍ମନିଯୁକ୍ତି କାର୍ଯ୍ୟକ୍ରମ ସମ୍ପର୍କୀତ ଅଧ୍ୟୟନ ସମ୍ପର୍କରେ ଅଣୁ , କ୍ଷୁଦ୍ର ଓ ମଧ୍ୟମ ଉଦ୍ୟୋଗ (ସ୍ୱାଧୀନ ଦାୟିତ୍ୱ) ରାଷ୍ଟ୍ରମନ୍ତ୍ରୀ ଶ୍ରୀ ଗିରିରାଜ ସିଂହଙ୍କୁ ଅବଗତ କରାଯାଇଛି । 2017 ଜାନୁଆରୀ ମାସରେ PMEGP ସମ୍ପର୍କରେ ବିସ୍ତୃତ ଅଧ୍ୟୟନ କରି ସରକାରଙ୍କୁ ରିପୋର୍ଟ ପ୍ରଦାନ ନିମନ୍ତେ ଏମଡିଆଇକୁ ଦାୟିତ୍ୱ ପ୍ରଦାନ କରାଯାଇଥିଲା ।


    ଏହି ଯୋଜନା କାର୍ଯ୍ୟକାରୀ କଲେ ତାହା କେତେ କର୍ମନିଯୁକ୍ତି ସୃଷ୍ଟି କରିବ ଏବଂ ଗ୍ରାମୀଣ ତଥା ସହରାଂଚଳ ଶିଳ୍ପୀ , ବେକାର ଯୁବକଙ୍କ ରୋଜଗାର ବୃଦ୍ଧିରେ କେତେ ଦୂର ସହାୟକ ହେବ ସେ ସମ୍ପର୍କରେ ଅଧ୍ୟୟନ କରି ରିପୋର୍ଟ ପ୍ରସ୍ତୁତ କରାଯିବାକୁ ସରକାରଙ୍କ ପକ୍ଷରୁ ନିର୍ଦ୍ଦେଶ ଦିଆଯାଇଥିଲା । ପୁନଶ୍ଚ ଏହି ଯୋଜନା କାର୍ଯ୍ୟକାରୀ କରିବାରେ କି କି ସମସ୍ୟା ରହିଛି ଓ ତାହା କିପରି ଭାବେ ଦୂର କରାଯାଇପାରିବ ସେ ସମ୍ପର୍କରେ ମଧ୍ୟ ଏହି ସଂସ୍ଥା ଅଧ୍ୟୟନ କରିଛି ।


    ଏଥିପାଇଁ “ ଷ୍ଟ୍ରାଟିଫାଏଡ ରାଣ୍ଡମ ସାମ୍ପଲିଂ ” ଆଧାର ଗ୍ରହଣ କରାଯାଇଥିଲା । 2012-13 ଠାରୁ 2015-16 ମଧ୍ୟରେ ସ୍ଥାପିତ ଅଣୁ ଉଦ୍ୟୋଗ ୟୁନିଟର ସଂଖ୍ୟା ଥିଲା 2 , 00 , 885 । ଏହିସବୁ ୟୁନିଟ ମାନଙ୍କରୁ 5% ଅର୍ଥାତ 10 , 108 ୟୁନିଟକୁ ରାଣ୍ଡର ସାମ୍ପଲିଂ ଆଧାରରେ ଲୋକଭୁକ୍ତ କରି ପ୍ରବର୍ତ୍ତନ ଏଜେନ୍ସି ଯଥା – କେଭିଆଇସି , କେଭିଆଇବି ଓ ଡିଆଇସି (30:30:40 ଅନୁପାତ ଆଧାରରେ) ମାଧ୍ୟମରେ ଏହାର ଅନୁଶୀଳନ କରାଯାଇଛି । ଏମଡିଆଇ ଏହି କାର୍ଯ୍ୟକ୍ରମ ପ୍ରବର୍ତ୍ତନ ସମ୍ପର୍କୀତ ବିଭିନ୍ନ ସୂଚନା ଯଥା ପ୍ରମୁଖ ସୁଗୁଣ , ସମସ୍ୟା ତଥା ସୁପାରିଶ ସରକାରଙ୍କୁ ପ୍ରଦାନ କରିଛନ୍ତି ।


    ****************

    
    
    (Release ID: 1503528) Visitor Counter : 2