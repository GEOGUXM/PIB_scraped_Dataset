      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଲକ୍ଷ୍ମଣ ରାଓ ଇନାମଦାରଙ୍କର ଜନ୍ମ ଶତବାର୍ଷିକୀରେ ସହକାର ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 21 SEP 2017 8:11PM by PIB Bhubaneshwar


    ଦେଶର ଭିନ୍ନ ଭିନ୍ନ ଅଂଚଳରୁ ଆସିଥିବା , ସମବାୟ ଆନ୍ଦୋଳନ ସହିତ ଯୋଡ଼ି ହୋଇଥିବା ଆପଣ ସମସ୍ତ ମହାନୁଭବ ।


    ଲକ୍ଷ୍ମଣ ରାଓ ଇନାମଦାର ମହୋଦୟଙ୍କ ଶତାବ୍ଦୀ ସମାରୋହ ସହିତ ଏହି ସମବାୟ ଆନ୍ଦୋଳନକୁ ଆହୁରି ଅଧିକ ବେଗ ମିଳୁ , ନୂତନ ଉର୍ଜ୍ଜା ମିଳୁ ଆଉ ସମାଜ ପ୍ରତି ଏକ ସମ୍ବେଦନାର ସହିତ ସାଧାରଣ ମଣିଷର ସମସ୍ୟାର ସମାଧାନ ପାଇଁ ମିଳିମିଶି ବସି କିଭଳି ରାସ୍ତା ଖୋଜାଯିବ , ତା ’ ସହିତ ସହାଯାଗ ଆଉ ସମବାୟ ଦ୍ୱାରା ସମସ୍ୟାର ସମାଧାନ କିଭଳି ହେବ , ଏଥିପାଇଁ ଆପଣମାନେ ସାରା ଦିନ ବସି କରି ବ୍ୟାପକ ଚିନ୍ତନ କରିବାକୁ ଯାଉଛନ୍ତି ।


    ଆମ ଦେଶ ହେଉଛି ‘ ବହୁରତ୍ନା ବସୁନ୍ଧରା ’ । ପ୍ରତ୍ୟେକ ସମୟରେ , ପ୍ରତି ଭୂଭାଗରେ ସମାଜ ପାଇଁ ବଂଚିବାବାଲା , ସମାଜକୁ କିଛି ନା କିଛି ଦେଇ ଯିବା ବାଲାଙ୍କର ଶୃଙ୍ଖଳା ହେଉଛି ଅଗଣିତ ।


    କୌଣସି ସମୟ ଏପରି ନାହିଁ , କୌଣସି ଭୂଭାଗ ଏପରି ନାହିଁ କି ଯେଉଁଠାରେ ଆଜି ମଧ୍ୟ ସମାଜରେ ସମର୍ପିତ ବ୍ୟକ୍ତି ଆମ ନଜରକୁ ଆସୁ ନଥିବେ । କିଛି ଲୋକ ଥାଆନ୍ତି ଯେଉଁମାନେ ଟିଭି କାରଣରୁ , ଖବରକାଗଜ କାରଣରୁ , ପ୍ରଚାର ମାଧ୍ୟମ କାରଣରୁ , ନିଜର କାର୍ଯ୍ୟକାଳ ମଧ୍ୟରେ ମାନ ସମ୍ମାନ କାରଣରୁ ଲୋକଙ୍କ ମଧ୍ୟରେ ଚର୍ଚ୍ଚାରେ ରହନ୍ତି ; ଆଉ ଚର୍ଚ୍ଚାରେ ରହନ୍ତି ତ କେବେ-କେବେ ବହୁତ ବଡ଼ ମଧ୍ୟ ଲାଗନ୍ତି । କିନ୍ତୁ ଏହି ଦେଶ ହେଉଛି ଏପରି ଯେ ଯେଉଁଥିରେ ବହୁତ ବଡ଼ ବର୍ଗ ଏପରି ରହିଛନ୍ତି , ଯେଉଁମାନେ କେବେ ଖବରକାଗଜ ମୁଖ୍ୟାଂଶରେ ନ ଥାଆନ୍ତି , ଟିଭିରେ କେବେ ଚମକନ୍ତି ନାହିଁ । ସେମାନଙ୍କର ସେଭଳି ବହୁତ ବାଃ-ହା ବାଃ-ହା , ମାନ ପ୍ରତିଷ୍ଠା , ପୁରସ୍କାର ଭଳି କିଛି ନ ଥାଏ । କିନ୍ତୁ ଜଣେ ମୁକ ସାଧକଙ୍କ ଭଳି ସମର୍ପିତ ଜୀବନ ଜୀଇଁ-ଜୀଇଁ ‘ ଗୋଟିଏ ଦୀପରୁ ଜଳୁ ଦ୍ୱିତୀୟ ଦୀପ , ଜଳୁ ଦୀପ ହଜାରେ ’, ଏହି ଭଳି ଭାବରେ ତିଳ-ତିଳ ଜଳୁଥିବା ଶରୀରର କୋଣ ଅନୁକୋଣ ଆଦର୍ଶ ପାଇଁ , ମୂଲ୍ୟବୋଧ ପାଇଁ ଉତ୍ସର୍ଗ କରି ନିଜର ଜୀବନ ବଂଚି ଥାଆନ୍ତି । ସେମାନେ ଅଜଣା ଚେହେରା ହୋଇଥିବା ପରେ ମଧ୍ୟ , ତାଙ୍କ ଦ୍ୱାରା ଦେଶକୁ ଯାହା ମିଳେ , ଏହାର ମୂଲ୍ୟ କେବେ ହେଲେ ମଧ୍ୟ କିଛି କମ ହୋଇ ନଥାଏ । ଓକିଲ ସାହେବ ଏଭଳି ଜୀବନ ମଧ୍ୟରୁ ଜଣେ ଥିଲେ ।


    ଆଜି କେତେ ଲୋକଙ୍କ ମନରେ ମଧ୍ୟ ଏ ପ୍ରଶ୍ନ ଉଠିବ କି ଆମେ ତ କେବେ ନାମ ମଧ୍ୟ ଶୁଣି ନଥିଲୁ , ଆପଣ ଶତାବ୍ଦୀ ପାଳନ କରୁଛନ୍ତି । ମୁଁ ମାନୁଛି ଯେ କେବେ ନାମ ଶୁଣି ନଥିଲେ , ତାହା ହିଁ ତ ତାଙ୍କର ସବୁଠାରୁ ବଡ଼ ବିଶେଷତା ଥିଲା । ନିଜକୁ ନିଜେ ସବୁବେଳେ ପଛରେ ରଖି ; ଆଉ ମୁଁ ମାନୁଛି ଯେ ସମବାୟର ସଫଳତାର ପ୍ରଥମ ମନ୍ତ୍ର ଏହା ହୋଇଥାଏ ଯେ ନିଜକୁ ଯେତେ ହୋଇ ପାରିବ ସେତେ ଦୂରରେ ରଖିବା ଆଉ ସମସ୍ତଙ୍କୁ ଏକାଠି କରି ଲୋକଙ୍କୁ ଆଗକୁ କରିବା , ତାହା ହିଁ ହେଉଛି ସମବାୟର ସବୁଠାରୁ ବଡ଼ ମନ୍ତ୍ର ।


    ସେ ବ୍ୟକ୍ତି ନିର୍ମାଣରେ ନିଜର ଜୀବନ ଲଗାଇ ଦେଲେ , ରାଷ୍ଟ୍ର ନିର୍ମାଣର ଗୋଟିଏ ରାସ୍ତା ସେ ଖୋଜିଲେ । ଏହା ମୋର ସୌଭାଗ୍ୟ ଥିଲା , ଜୀବନର ବହୁତ ସମୟ ତାଙ୍କ ସହିତ ବିତାଇବାର ସୁଯୋଗ ମୋତେ ମିଳିଥିଲା । ଯୁବକ ସମୟରେ ଅନେକ ବର୍ଷ ତାଙ୍କ ମାର୍ଗଦର୍ଶନରେ କାମ କରି ଚାଲିଥିଲି । ତେଣୁ ମୋ ପାଇଁ ଓକିଲ ସାହେବଙ୍କ ଜୀବନ ଏକ ନିତ୍ୟ ପ୍ରେରଣାର ସ୍ରୋତ ହୋଇ ରହିଛି । ଆଉ ଯେବେ ମୁଁ ତାଙ୍କ ଜୀବନ ଉପରେ ଗୋଟିଏ ପୁସ୍ତକ ଲେଖୁଥିଲି ; 25-30 ବର୍ଷ ତଳର କଥା । ଆଉ ଯେବେ ମୁଁ ସୂକ୍ଷ୍ମ ଭାବେ ଦେଖୁଥିଲି ତ ମୁଁ ଆଶ୍ଚର୍ଯ୍ୟ ହେଉଥିଲି କି ମୁଁ ମଧ୍ୟ ତାଙ୍କ ପାଖରେ ରହୁଥିଲି , ଏତେ ବର୍ଷ ଧରି ରହୁଥିଲି । କିନ୍ତୁ ବହୁତଗୁଡ଼ିଏ କଥା ଥିଲା ଯାହା , ତାଙ୍କ ଯିବା ପରେ ହିଁ ଜଣା ପଡ଼ିବାକୁ ଲାଗିଲା , ଅର୍ଥାତ ଜୀବନକୁ କିଭଳି ଜୀଇଁଥିବେ , ଏ ହେଉଛି ଏହାର ଏକ ଉତ୍ତମ ଉଦାହରଣ । ସରଳତାପୂର୍ଣ୍ଣ ଜୀବନ ଆଉ ପୁଣି ନିଜକୁ ସବୁବେଳେ ଛବିରେ ଆସିବାକୁ ନ ଦେବା ; ସାଥୀମାନେ ଆଗକୁ ବଢ଼ନ୍ତୁ , ସାଥୀମାନଙ୍କ ଶକ୍ତି ଆଗକୁ ବଢୁ , ବିଚାରଧାରାକୁ ଶକ୍ତି ମିଳୁ , ଏହା ନିଜକୁ ନିଜ ମଧ୍ୟରେ ଏହି ମହାନ ପରମ୍ପରାର ଗୋଟିଏ ଅମୂଲ୍ୟ ରତ୍ନ ଭାବେ ସେ କାମ କରିଛନ୍ତି ।


    ଶତାବ୍ଦୀ ବର୍ଷ ପାଇଁ ବହୁ କାର୍ଯ୍ୟକ୍ରମ ଥିବ । ସମବାୟ ଆନ୍ଦୋଳନକୁ ଏକ ନୂତନ ଶକ୍ତି ମିଳିବ । କିନ୍ତୁ ଆଜି ଆମେ ଯେବେ ଓକିଲ ସାହେବଙ୍କର ଶତାବ୍ଦୀ ବର୍ଷ ନିମନ୍ତେ ସହକାରିତା କ୍ଷେତ୍ରକୁ ଯାହା ତାଙ୍କର ଯୋଗଦାନ ଥିଲା , ତାକୁ ସ୍ମରଣ କରି ଆଗକୁ ବଢ଼ୁଅଛୁ ସେତେବେଳେ , ଆପଣ ଦିନ ସାରା ବସି ଚର୍ଚ୍ଚା କରିବାକୁ ଯାଉଛନ୍ତି । ବିଶ୍ୱରେ ସମବାୟ କ୍ଷେତ୍ରରେ କ ’ ଣ ସବୁ ସର୍ବୋତ୍ତମ ଅବଲମ୍ବନ ରହିଛି , ତାହାର ଚର୍ଚ୍ଚା କରିବାକୁ ଯାଉଛନ୍ତି ।


    କୃଷି କ୍ଷେତ୍ରରେ ଆମେ ସମବାୟ ମାଧ୍ୟମରେ କିଭଳି ଆଗକୁ ବଢ଼ିବା , 2022, ଆମର କୃଷକଙ୍କ ଆୟ କିପରି ଦୁଇଗୁଣା ହେବ , ଏଭଳି କେଉଁ ଜିନିଷ ଗୁଡ଼ିକୁ ଆମେ ଯୋଡ଼ିବା , ଏଭଳି କେଉଁ ଖରାପ ଅଭ୍ୟାସ ଗୁଡ଼ିକୁ ଆମେ ଛାଡ଼ିବା ଆଳରେ ଆମେ ଆମର କୃଷି ଜଗତକୁ ମଧ୍ୟ ଆମର ଗ୍ରାମୀଣ ଜୀବନକୁ ଆଧୁନିକ ଭାରତର ସନ୍ଦର୍ଭରେ ପ୍ରସ୍ତୁତ କରିବା । ବିକାଶର ସେହି ଦିଗରେ ପ୍ରସ୍ତୁତ କରିବା ।


    ଏବେ ତ ଇଏ ସମ୍ଭବ ନୁହେଁ କି ସହର ତ ଆଗକୁ ବଢ଼ିଯିବ ଆଉ ଗାଁ କୁ ଆମେ ପଛରେ ଛାଡ଼ିଦେବା । ଗୋଟିଏ ସମାନ ବିକାଶର ଆବଶ୍ୟକତା ରହିଛି । ସମାନ ସୁଯୋଗର ଆବଶ୍ୟକତା ରହିଛି । ଆଉ ସମାନ ବିକଶ , ସମାନ ସୁଯୋଗର ମୂଳରେ ସହକାର୍ଯ୍ୟ ହେଉଛି ଏକ ମନ୍ତ୍ର । କାଳକ୍ରମେ ବ୍ୟବସ୍ଥାଗୁଡ଼ିକରେ ଦୋଷ ଆସି ଥାଏ । କିଛି ବ୍ୟବସ୍ଥା ମଝିରେ ଅଟକି ଯାଇଥାଏ । ସମବାୟ କ୍ଷେତ୍ରରେ ଯୋଡ଼ି ହୋଇଥିବା ପ୍ରତ୍ୟେକଙ୍କୁ ଆତ୍ମ ଚିନ୍ତନ ମଧ୍ୟ କରି ଚାଲିଥିବା ଆବଶ୍ୟକ । କ ’ ଣ ଏହା ତ ନୁହେଁ କି ସମବାୟ ହେଉଛି ଏକ ଢ଼ାଂଚା । ଏକ ଆଇନଗତ ବ୍ୟବସ୍ଥା ରହିଛି , ଏକ ସାମ୍ବିଧାନିକ ପରିଧି , ନିୟମର ପରିସର ଭିତରେ ହୋଇଥିବା ଏକ କିଛି ଜିନିଷ । ଆଉ ସେହି ଦୂଆରେ ଆମେ ନିଜକୁ-ନିଜେ ବସାଇ ଦେବା ତା ’ ହେଲେ ମଧ୍ୟ ଆମେ ସହଯୋଗୀ ହୋଇଯିବା । ମୁଁ ଭାବୁଛି ତା ’ ହେଲେ ବଡ଼ ଭୁଲ ହୋଇଯିବ ।


    ଏତେ ବଡ଼ ଦେଶ । ବ୍ୟବସ୍ଥାର ଆବଶ୍ୟକତା ପଡ଼ିଥାଏ , ନିୟମ ଆବଶ୍ୟକ ହୋଇଥାଏ , କିଛି ଢାଞ୍ଚାର ଆବଶ୍ୟକତା ପଡ଼ିଥାଏ , କ ’ ଣ କରାଯିବ ଏବଂ କ ’ ଣ କରା ନ ଯିବ , ତାହାର ଆବଶ୍ୟକତା ପଡ଼ିଥାଏ , ତାହା ତ ଜରୁରୀ ଅଟେ । କିନ୍ତୁ ସମବାୟ ତାହା ଦ୍ୱାରା ଚାଲି ନଥାଏ , ସମବାୟ ହେଉଛି ଏକ ଜୀବନ ଶକ୍ତି । ସମବାୟ ଏକ ବ୍ୟବସ୍ଥା ନୁହେଁ , ହେଉଛି ଏକ ଆତ୍ମା । ଆଉ ଏହି ଆତ୍ମା ପାଇଁ ଆବଶ୍ୟକ ହେଉଛି ସଂସ୍କାର ଆଉ ଏଥିପାଇଁ ଇନାମଦାରଜୀ ବାରମ୍ବାର କହୁଥିଲେ , କୌଣସି ସଂସ୍କାର ବିନା ସମବାୟ ସମ୍ଭବ ନୁହେଁ ।


    ଆଜି କେବେ-କେବେ ଦୃଷ୍ଟିକୁ ଆସେ ଯେ ଉତ୍ସାହ କେଉଁଠି ଢାଞ୍ଚାରେ ହଜି ଯାଇ ନାହିଁ ତ । କ ’ ଣ ଆମକୁ ସମବାୟର ଆତ୍ମାକୁ ପୁର୍ନଜୀବୀତ କରିବା ପାଇଁ , ପୁନଃ-ଚେତନାବନ୍ତ କରିବା ପାଇଁ , ଓକିଲ ସାହେବଙ୍କ ଠାରୁ ବଡ଼ ପ୍ରେରଣା ଆଉ କ ’ ଣ ହୋଇପାରେ । ଆଉ ଆମେ ଯେତେ ଅଧିକ ମାତ୍ରାରେ ସମବାୟର ଆତ୍ମାକୁ ଶକ୍ତି ଦେବା , ତ ବ୍ୟବସ୍ଥାଗୁଡ଼ିକରେ ନିଜକୁ ନିଜେ ଯାହା କିଛି ଦୋଷ ଥିବ , ତାହା ହେଲେ ବୋଧହୁଏ ବ୍ୟବସ୍ଥାଗୁଡ଼ିକ ଠିକ ହୋଇଯିବ । ଆମ ଦେଶରେ ସମବାୟର ସମ୍ପୂର୍ଣ୍ଣ ଆନ୍ଦୋଳନ ଗ୍ରାମୀଣ ଆଧାରରେ ରହିଛି । କିନ୍ତୁ ଏହି କଥାକୁ ମନା କରି ହେବ ନାହିଁ ଯେ ଏହି ଆଇନ-କାନୁନ ଦ୍ୱାରା ଯେବେ ସହରାଞ୍ଚଳର ସମବାୟର ଦୁନିଆ ଠିଆ ହେବାକୁ ଲାଗିଲା , ସେଥିରେ ମଧ୍ୟ ଯେବେ ବ୍ୟାଙ୍କିଙ୍ଗ କ୍ଷେତ୍ରରେ , ତାହା ମଧ୍ୟ ସହରାଞ୍ଚଳ , ତା ’ ପରେ ତାହାର ଯେଉଁ ରୂପ-ରଙ୍ଗ ବଦଳିବାକୁ ଲାଗିଲା , ତାହାର କାୟା ବିସ୍ତାର ହେବାକୁ ଲାଗିଲା , ଆଶା-ଆଶଙ୍କାର ପରିସର ବଢ଼ି ଚାଲିଲା । ଆଜି ମଧ୍ୟ ଗ୍ରାମୀଣ ଜୀବନ ସହିତ ଯୋଡ଼ି ହୋଇଥିବା ସମବାୟ ଆନ୍ଦୋଳନରେ ସେହି ପବିତ୍ରତା ଅନୁଭବ ହୋଇଥାଏ ।


    କୃଷକଙ୍କୁ ମଧ୍ୟ ଲାଗିଥାଏ କି ହଁ ଏହା ହେଉଛି ମୋ ପାଇଁ ସଠିକ ରାସ୍ତା , ଆଉ ଏହି କାର୍ଯ୍ୟର ସମବାୟ ଆନ୍ଦୋଳନ ପାଇଁ ସମୟ ଦେଉଥିବା ଲୋକଙ୍କୁ ମଧ୍ୟ ଲାଗିଥାଏ , ହଁ , ମୁଁ ଏହା ମାଧ୍ୟରେ ଗାଁ , ଗରିବ କୃଷକ ପାଇଁ କିଛି କରି ପାରୁଛି । ଏବେ ଆପଣମାନେ ଆଜି ଏତେ କଥା ଚର୍ଚ୍ଚା କରିବେ । ଗୋଟିଏ ଛୋଟ ବିଷୟ ମୋ ମନରେ ଅଛି , ଯାହା ମୁଁ ଆପଣଙ୍କ ସାମ୍ନାରେ ରଖିବାକୁ ଚାହୁଁଛି , ଆପଣମାନେ ନିଶ୍ଚିତ ତା ’ ଉପରେ ଚର୍ଚ୍ଚା କରିବେ ।


    ଆମ ଦେଶରେ କୃଷକଙ୍କର ବହୁତ ସମସ୍ୟା ରହିଛି , କିନ୍ତୁ ଗୋଟିଏ କଥା ଯଦି ଆମେ ଦେଖିବା , କୃଷକ ଯାହା କିଣୁଛନ୍ତି ଖୁଚୁରା ଦରରେ କିଣୁଛନ୍ତି ଆଉ ଯେବେ ବିକ୍ରି କରିଥା ’ ନ୍ତି ତ ପାଇକାରୀ ଦରରେ ବିକ୍ରି କରିଥା ’ ନ୍ତି । ଏହା ଓଲଟା ହୋଇ ପାରିବ କି , ସେ କିଣିବେ ପାଇକାରୀ ଦରରେ ଆଉ ବିକ୍ରି କରିବେ ଖୁଚୁରା ଦରରେ ? ତ କେହି ତାଙ୍କୁ ଲୁଟି ପାରିବେ ନାହିଁ । କେହି ଦଲାଲ ତାକୁ ଳୁଟି ଖାଇବେ ନାହିଁ । ଯେଉଁ ଲୋକମାନେ ଡାଏରୀ ଉଦ୍ୟୋଗର ଅଧ୍ୟୟନ କରିଥିବେ , ସମବାୟ ଡାଏରୀ , ଏହି କଥା ଆଡ଼କୁ ଆପଣ ଧ୍ୟାନ ଦିଅନ୍ତୁ , ତାହାର ବିଶେଷତା ଅଛି ; ସେଥିରେ କୃଷକ ପାଇକାରୀ ଦରରେ କିଣନ୍ତି , ପାଇକାରୀ ଦରରେ ବିକ୍ରି କରନ୍ତି । ଏହା ଦେଖନ୍ତୁ , ଏହା ହେଉଛି ଏହାର ବିଶେଷତା । ଡାଏରୀ ଉଦ୍ୟୋଗର ସଫଳତାର ମୂଳରେ ସେ କିଣନ୍ତି ହୋଲସେଲରେ ବିକ୍ରି କରନ୍ତି ହୋଲସେଲରେ । କାହିଁକି ? ଆଗରୁ ଯେଉଁ କ୍ଷୀର ଉତ୍ପାଦନ କରୁଥିଲେ ତ ଦଶଟି ଘରେ ଯାଇ ଏକ-ଏକ ଲିଟର କ୍ଷୀର ବିକ୍ରି କରିବାକୁ ଯାଉଥିଲେ , ଆଜି ଦଶ ଲିଟର ନେଇ ଗୋଟିଏ ହିଁ ସଂଗ୍ରହ କେନ୍ଦ୍ରକୁ ଚାଲି ଯାଉଛନ୍ତି , କ୍ଷୀର ଦେଇ ଚାଲି ଆସୁଛନ୍ତି ; ଅର୍ଥାତ ହୋଲସେଲରେ ବିକ୍ରି କରୁଛନ୍ତି । ଆଉ ସେ କିଣୁଛନ୍ତି ତ ଡାଏରୀ ଦ୍ୱାରା , ତାହାର ପଶୁ ଆହାର ଅଛି , ଔଷଧ ଅଛି , ତାହାର ପଶୁମାନଙ୍କର ଯତ୍ନ ନେବାର ଅଛି ; ଏହି ସମସ୍ତ ବ୍ୟବସ୍ଥା ସାମୁହିକ ରୂପରେ ସମଗ୍ର ଗାଁକୁ ମିଳୁଛି ।


    ତାହାର ଗୋଟିଏ ପରିଣାମ ଆସିଲା ଯେ ଡାଏରୀରେ ତାହାକୁ କୌଣସି ନା କୌଣସି ଶକ୍ତି ମିଳିଲା , ସେ ବଂଚି ଚାଲିଲା , ଅତିରିକ୍ତ ଆୟର ସାଧନ ହେଲା । ଅନ୍ୟ ସବୁ କ୍ଷେତ୍ରରେ ତାହାର ଗୋଟିଏ କଷ୍ଟ ରହିଛି । ଆମେ ଯଦି ଏହା , ମାନି ନିଅନ୍ତୁ ସେ ଘରୋଇ ଭାବରେ ହୋଲସେଲରେ କ୍ଷୀର ଦେଉଥାଏ ତ ଏତେ ରୋଜଗାର ହୁଏ ନାହିଁ । ତାହା ସମବାୟ ଥିଲା ଆଉ ତେଣୁ ତାହାର ରୋଜଗାରର ଆଧାର ହେଲା । କ ’ ଣ ଆମେ ଏଭଳି ସମବାୟ ଆନ୍ଦୋଳନ ଠିଆ କରି ପାରିବା ଯାହା ଏକ ତ ପରମ୍ପରାଗତ ଚାଲି ଆସୁଅଛି । ଆଗରୁ ପାଞ୍ଚଟି ମଣ୍ଡଳି ଥିଲେ , ସେହି ମାନେ ଚଲାଉଥିଲେ , ମୁଁ ଦେଖେଇଦେବି , ମୁଁ ଷଷ୍ଠଟି ତିଆରି କରିଦେବି । ଗୋଟିଏ ନୂଆ ସମବାୟର ରୂପ ପ୍ରସ୍ତୁତ ହୋଇଛି । କିନ୍ତୁ ସେହି ପାଞ୍ଚଟି ଚାଲୁଛି , ଚାଲୁ । ଆଉ ଏଭଳି ଦଶଟି ବିଷୟ ଅଛି , କି ଯେଉଁଥିରେ ଏବେ କେହି ପାଦ ରଖି ନାହାଁନ୍ତି , କ ’ ଣ ଆମେ ସେହି ନୂଆ କ୍ଷେତ୍ରକୁ ଯାଇ ସମବାୟ ଦ୍ୱାରା ସମସ୍ୟାର ସମାଧାନ କରି ପାରିବି ମୁଁ ? ଅଗଣିତ କ୍ଷେତ୍ର ପଡ଼ିଛି ଯେଉଁଠିକି ଆଜି ମଧ୍ୟ ସମବାୟର କ୍ଷେତ୍ରର ପବନ ବାଜି ନାହିଁ । ଯେଉଁଠି ପଡ଼ିଛି ସେହିଠାରେ ପ୍ରତିଯୋଗିତା ବହୁତ ହେଉଛି ; ଚିନି ଅଛି ପ୍ରତିଯୋଗିତା ବହୁତ ଅଛି , କ୍ଷୀର ଅଛି ପ୍ରତିଯୋଗିତା ବହୁତ ଅଛି । ଯେଉଁଠାରେ କିଛି ନା କିଛି ଅଛି ସେହିଠାରେ ପ୍ରତିଯୋଗିତା ହେବା ଏକ ସ୍ୱାଭାବିକ କଥା । କିନ୍ତୁ ଏଭଳି ଅନେକ କ୍ଷେତ୍ର ଅଛି , ଯେଉଁଠାରେ ଗୋଟିଏ ପିଢିକୁ ଯୋଡ଼ିଲେ , ତେବେ ଯାଇ ସମବାୟର ଶକ୍ତି ବଢ଼ିବ ।


    କ ’ ଣ ଆମେ ଗୋଟିଏ ନୂଆ ପିଢିକୁ , ନୂଆ ଉତ୍ସାହ ସହିତ ଆଉ ବିଶେଷ କରି ଗ୍ରାମୀଣ ଜୀବନରେ ଆମୂଳ-ଚୂଳ ପରିବର୍ତ୍ତନ ଆଣିବା ପାଇଁ ସମବାୟ ଆନ୍ଦୋଳନରେ ପ୍ରେରିତ କରି ପାରିବା କି ? ଆମ ଦେଶର ସ୍ୱଭାବକୁ ସମବାୟ ଆନ୍ଦୋଳନ ସଠିକ ଭାବେ ସୁହାଇଥାଏ । ଏହା ଉଧାରରେ ଆଣାଯାଇଥିବା ବିଚାର-ବ୍ୟବସ୍ଥା ନୁହେଁ , ଏହା ହେଉଛି ଆମର ମୌଳିକ ଚିନ୍ତନ ସ୍ୱଭାବ-ସଂସ୍କାର ଅନୁକୂଳ ବ୍ୟବସ୍ଥା । ଆଉ ଏଥିପାଇଁ ଏହାର ଏଠାରେ ପଲ୍ଲବୀତ ହେବା ହେଉଛି ଖୁବ ସ୍ୱାଭାବିକ । ଏଥିପାଇଁ ଆପଣଙ୍କୁ ଅନ୍ତଃକ୍ଷେପଣ କରିବାକୁ ପଡ଼ିବ ନାହିଁ । ଅନ୍ୟ ସବୁ ବ୍ୟବସ୍ଥା ଯଦି ଆମେ ଆଣୁଛୁ , ଯଦି ଧାର ଆଣୁଛୁ ତାହେଲେ ଏକ ବିଦେଶୀ ଉପାଦାନ ଭାବେ ପ୍ରତିରୋଧ ରହିଥାଏ । ଏହା ହେଉଛି ଆମର ସହଜ ପ୍ରାକୃତିକ ବ୍ୟବସ୍ଥାର ଏକ ଅଂଶ , ଆମେ ମିଶି ଏହା କରିପାରିବୁ ।


    ଏବେ ଆଜି ଯେପରି ନିମ-ଲେପିତ ୟୁରିଆର କାମ ଚାଲୁ ରହିଛି । କୃଷକଙ୍କର ବହୁତ ଲାଭ ହୋଇଛି ଏହା କାରଣରୁ ୟୁରିଆ ପାଇଁ ହୋ-ହାଲ୍ଲା ବନ୍ଦ ହୋଇଛି । କିନ୍ତୁ ଏହି ନିମ-ଲେପିତ କରିବା ପାଇଁ ନିମର ଫଳକୁ ଏକାଠି କରିବା , ଏକାଠି କରି ତାହାର ତେଲ ବାହାର କରିବା , ଆଉ ତେଲ ବାହାର କରି ତାକୁ ୟୁରିଆ ପ୍ରସ୍ତୁତ କରୁଥିବା କାରଖାନା ପର୍ଯ୍ୟନ୍ତ ପହଞ୍ଚାଇବା ; ଏହା ଏତେ ବଡ଼ ନୂଆ କଥା ବାହାରିଛି । ଯଦି ଆମର ଗାଁର ମହିଳାଙ୍କର ଯଦି ସହକାରିତା ମଣ୍ଡଳୀ ଗଢ଼ା ହୋଇଯିବ ଆଉ ଏହି ନିମ ଲେପନ ପାଇଁ ଯେଉଁ ନିମର ଆବଶ୍ୟକତା ରହିଛି , କେବଳ ଫଳ ହିଁ ଏକାଠି କରନ୍ତୁ ଜଙ୍ଗଲରୁ , ଯେଉଁଠାରେ ନିମର ଗଛ ଅଛି ଫଳ ଏକାଠି କରନ୍ତୁ । ଏବେ ଦେଖନ୍ତୁ ଗୋଟିଏ ନୂଆ ସହଭାଗିତାର କ୍ଷେତ୍ର ଖୋଲି ପାରିବ , ନୂଆ ସମବାୟ ଆରମ୍ଭ ହୋଇ ପାରିବ ।


    ମୁଁ ଆମର ଯେତେ ଡାଏରୀବାଲା ମିତ୍ର ଅଛନ୍ତି , ତାଙ୍କୁ ବାରମ୍ବାର କହୁଛି କି ଆପଣ କୃଷକଙ୍କୁ ପଶୁପାଳନ ପାଇଁ ପ୍ରେରିତ କରନ୍ତୁ । ଆମକୁ ଆଗ୍ରହ ପୂର୍ବକ ମହୁମାଛି ରଖିବା ପାଇଁ ମଧ୍ୟ ଯୋର ଦେବା ଆବଶ୍ୟକ , ମଧୁ ବିପ୍ଳବ କରିବା ଆବଶ୍ୟକ , ଦେଶରେ ମଧୁ ବିପ୍ଳବ ଆଣିବା ଦରକାର । ସମବାୟ ଆନ୍ଦୋଳନ ଦ୍ୱାରା ଏହି ମଧୁ ବିପ୍ଳବ ଆସି ପାରିବ । ମହୁ , କୃଷକ ଯେପରି ପଶୁପାଳନ କରୁଛି , ଦୁଗ୍ଧ ଉତ୍ପାଦନ କରୁଛି , ସେହିପରି ନିଜର 50 ମହୁମାଛି ସ୍ଥିର କରି ନିଅନ୍ତୁ , ଆଉ ବାର୍ଷିକ ଆରାମରେ ଦେଢ଼ ଦୁଇ ଲକ୍ଷ ଟଙ୍କା ତାହା ତାଙ୍କର ରୋଜଗାର ବଢ଼ାଇ ଦେଇ ପାରିବ । ଆଉ ଯେଉଁ ଡାଏରୀ ଅଛି , କ୍ଷୀର ନେବାକୁ ଯାଉଛନ୍ତି , ତା ’ ସହିତ ମହୁ ମଧ୍ୟ ନେଇ କରି ଆସିଯିବେ , ମହୁ ନେଇ କରି ଆସିଯିବେ । ତାହାର ଯେପରି ଡାଏରୀରେ ପ୍ରକ୍ରିୟାକରଣ ହେଉଛି , ତାହାର ପ୍ରକ୍ରିୟାକରଣ ହେଉ , ତାହାର ବଜାର ସୃଷ୍ଟି ରହିଛି । ଯେଉଁ ରାସାୟନିକ ମହମ ରହିଥାଏ , ଯଦି ତାହା 100 ଟଙ୍କାରେ ମଧ୍ୟ ବିକ୍ରି ହୁଏ , ତ ମହୁ ମହମ , 400-450 ଟଙ୍କାରେ ବିକ୍ରି ହୁଏ , ବହୁତ ବଡ଼ ଚାହିଦା ଅଛି । ଭାରତରେ ମଧ୍ୟ ତାହାର ବହୁତ ବଡ଼ ବଜାର ଅଛି । କିନ୍ତୁ ଆମ କୃଷକ ଆଜି ମଧ୍ୟ ତା ’ ବିଷୟରେ ଅଜଣା । ମହୁମାଛି ମଧ୍ୟ ଶହ ଶହ ପ୍ରକାରର ଅଛନ୍ତି , ଆଉ ମହୁମାଛିଙ୍କ ଯୋଗୁଁ ଫସଲକୁ ମଧ୍ୟ ବହୁତ ବଡ଼ ଲାଭ ହୋଇଥାଏ । ଆଉ ଆଜି ଯେଉଁମାନେ ଉଦ୍ୟାନ କୃଷିରେ କାମ କରୁଛନ୍ତି , ସେମାନଙ୍କ ପାଇଁ ତ ମହୁମାଛି ଆମ୍ବାସଡ଼ର ଭଳି କାମ କରିଥାଏ , ଗୋଟିଏ ପ୍ରାଣୀକୁ ନିୟୋଜିତ କରିବା ଭଳି କାମ କରିଥାଏ । କହିବାର ଅର୍ଥ ଏହି କି ଏଭଳି ବହୁତ ନୂତନ କ୍ଷେତ୍ର ଅଛି ଯେଉଁ ନୂତନ କ୍ଷେତ୍ରରେ ଆମେ କିପରି ଆଗକୁ ବଢ଼ିବା ? ଏବେ ଆମର ସମୁଦ୍ର କୂଳ ଅଛି । ସମୁଦ୍ର କୂଳରେ ରହୁଥିବା ଆମର ଯେଉଁ ମତ୍ସ୍ୟଜୀବୀ ଭାଇ ଭଉଣୀ । ବର୍ଷରେ ପାଖା-ପାଖି ପାଞ୍ଚ ମାସ ସେମାନଙ୍କର କାମ ବନ୍ଦ ହୋଇ ଯାଇଥାଏ । ପାଣିପାଗ ଯୋଗୁଁ , ବର୍ଷା ଦିନେ ସମୁଦ୍ର ଭିତରକୁ ଯିବା ବିପଦଜନକ ହୋଇଥାଏ ଏଥିପାଇଁ ଯିବା ବନ୍ଦ ହୋଇ ଯାଇଥାଏ । କିନ୍ତୁ ସମୁଦ୍ର-ଘାସର ଚାଷ ହୋଇଥାଏ , ଆମର ଏଠାରେ ଲୋକପ୍ରିୟ ହୋଇ ନାହିଁ । ଆମର ସାମୁଦ୍ର କୂଳରେ ଆମର ମତ୍ସ୍ୟଜୀବୀ ଭାଇ ଭଉଣୀମାନେ ଯଦି ଏହି ସମବାୟ ଆନ୍ଦୋଳନ ଦ୍ୱାରା ସମୁଦ୍ର ପାଣିରେ ହିଁ ସମୁଦ୍ର-ଘାସର ଚାଷ କରିବେ ତ ଆଜି ଔଷଧ ପ୍ରସ୍ତୁତି ପାଇଁ , ଧରି ନିଅନ୍ତୁ ସମୁଦ୍ର-ଘାସର ବଜାର ମିଳିଲା ନାହିଁ , କେବଳ ତାହାକୁ ସମୁଦ୍ର ମଧ୍ୟରେ , 45 ଦିନର ଅବଧିରେ ତାହା ଅମଳ ହୋଇଥାଏ , 45 ଦିନ ପରେ ତା ’ ର ସେହି ଫସଲ ପ୍ରସ୍ତୁତ ହୋଇ ଯାଇଥାଏ , ପ୍ରତି 45 ଦିନରେ ଥରେ ଗୋଟିଏ ଫସଲ ମିଳିଥାଏ । ଯଦି ସେହି 45 ଆପଣ ଏମିତି ହିଁ ସମୁଦ୍ର ମଧ୍ୟରେ ଆପଣ ଖେଳାଇଦେଲେ ତ ପ୍ରତିଦିନ ଆପଣ ତାହାର ଫସଲ ନେଇ ପାରିବେ । କିଛି ନ କରନ୍ତୁ , ତାହାର କେବଳ ରସ ବାହାର କରନ୍ତୁ , ଆଉ କ୍ଷେତରେ କେବଳ ରସ ଛିଞ୍ଚିବାର କାମ କରନ୍ତୁ । ତା ’ ହେଲେ ମଧ୍ୟ ବହୁତ ବଡ଼ ବଜାରରୁ ଜମିକୁ ସୁରକ୍ଷା କରିବାର ବହୁତ ବଡ଼ କାମ ସମୁଦ୍ର-ଘାସ ରସ ଦ୍ୱାରା ହୋଇ ପାରିବ । କିଛି କରିବାର ନାହିଁ , ଏହା ହେଉଛି ବିନା ପରିଶ୍ରମ କାମ । କ ’ ଣ ସମବାୟ ଆନ୍ଦୋଳନ ଦ୍ୱାରା ସମୁଦ୍ର କୂଳର ଆମର ମତ୍ସ୍ୟଜୀବୀ ଭାଇ ଯାହାଙ୍କର ପାଖା-ପାଖି ପାଞ୍ଚ ମାସର କାମ ବନ୍ଦ ହୋଇ ଯାଇଥାଏ , ଯାହାଙ୍କ ପରିବାରର ମହିଳାମାନେ ଦିନ ରାତି ଘରେ ଥାଆନ୍ତି , ତାଙ୍କ ପାଇଁ ଅବସର/ସୁଯୋଗ ଖୋଲା ଯାଇ ପାରେ ।


    ମୋର କହିବାର ତାତ୍ପର୍ଯ୍ୟ ଏହା ହେଉଛି ଯେ ଆମର ଏଠି ଗ୍ରାମୀଣ ଆର୍ଥିକ ସ୍ଥିତିରେ ପରିବର୍ତ୍ତନ ଆଣିବା ପାଇଁ ସମବାୟ ଆନ୍ଦୋଳନ ଛୋଟ-ଛୋଟ ଜିନିଷଗୁଡ଼ିକ ଦ୍ୱାରା ମଧ୍ୟ ବହୁତ ବଡ଼ ପରିବର୍ତ୍ତନ ଆଣି ପାରିବା ।


    ମୁଁ ଅନୁରୋଧ କରିବି କି ଓକିଲ ସାହେବ ଯେଉଁ ଭାବ ତତ୍ତ୍ଵକୁ ସମବାୟ ଆନ୍ଦୋଳନ ଦ୍ୱାରା ଯୋଡ଼ିଛନ୍ତି , ଯେଉଁ ସଂସ୍କାର ତତ୍ତ୍ଵକୁ ସମବାୟ ଆନ୍ଦୋଳନ ଦ୍ୱାରା ଯୋଡ଼ିଛନ୍ତି , ଯେଉଁ ସମ୍ବେଦନଶୀଳତାକୁ ସମବାୟ ଆନ୍ଦୋଳନ ଦ୍ୱାରା ଯୋଡ଼ିବା ପାଇଁ ଆଗ୍ରହ କରିଛନ୍ତି , ସେହି ମୂଳଭୂତ ତତ୍ତ୍ଵଗୁଡ଼ିକୁ ନେଇ ମୂଳଭୂତ ବିଚାରଗୁଡ଼ିକୁ ନେଇ , ଆଜି ଯେଉଁ ସମବାୟ କ୍ଷେତ୍ର ଦ୍ୱାରା ଯୋଡ଼ି ହୋଇଥିବା ବନ୍ଧୁ ଏଠାକୁ ଆସିଛନ୍ତି , ସେମାନେ ଏହାର ଆହୁରି ଅଧିକ ପ୍ରଚାର ପ୍ରସାର କରିବେ , ଆଉ ଅଧିକ ଲୋକଙ୍କୁ ଯୋଡ଼ିବେ , ଆଉ ସମ୍ପୂର୍ଣ୍ଣ ଭାବେ ଆମର ସମବାୟ ଆନ୍ଦୋଳନ ସିଧା ଅର୍ଥରେ କହିଲେ ସାଧାରଣ ମଣିଷଙ୍କର ଅଧିକାରକୁ ରକ୍ଷା କରି ତାହାକୁ ସମାନ ସହଯୋଗ ସହିତ ଆଗକୁ ବଢ଼ାଇବାର କାମରେ ଆସିବ ।


    ଏହି ଏକ ଆଶା ସହିତ ଓକିଲ ସାହେବଙ୍କ ପୂଣ୍ୟ ସ୍ମରଣ କରି , ଆପଣ ସମସ୍ତଙ୍କୁ ହୃଦୟରୁ ବହୁତ-ବହୁତ ଶୁଭକାମନା ଜଣାଉଛି । ଧନ୍ୟବାଦ ।


    **********

    
    
    (Release ID: 1503801) Visitor Counter : 2