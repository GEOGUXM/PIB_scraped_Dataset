      ପ୍ରତିରକ୍ଷା ମନ୍ତ୍ରଣାଳୟ

      ତିନି ସେନା ମୁଖ୍ୟ ଓ ରକ୍ଷା ସଚିବଙ୍କ ସହ ପ୍ରତିଦିନ ବୈଠକ କରିବେ ପ୍ରତିରକ୍ଷା ମନ୍ତ୍ରୀ
      Posted On: 11 SEP 2017 3:17PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ରକ୍ଷା ମନ୍ତ୍ରଣାଳୟର ଗତିବିଧି ଓ କାର୍ଯ୍ୟକାରିତା ସହିତ ପରିଚିତ ହେବା ଲାଗି ବରିଷ୍ଠ ଅଧିକାରୀଙ୍କ ସହ ଅନେକ ବୈଠକ କରିଛନ୍ତି ଓ ନିର୍ଣ୍ଣାୟକ ବିଷୟ ଉପରେ ସିଧାସଳଖ ନିର୍ଦ୍ଦେଶ ଦେଇଛନ୍ତି । ରକ୍ଷାମନ୍ତ୍ରୀ ଅଧିଗ୍ରହଣ ପ୍ରସ୍ତାବର ଗତି ଦ୍ରୂତ କରିବା ନେଇ ଆବଶ୍ୟକତା ଉପରେ ବିଶେଷ ଗୁରୁତ୍ୱ ଦେଇଛନ୍ତି । କାର୍ଯ୍ୟକ୍ରମ ନିର୍ଦ୍ଧାରିତ ସମୟ ସୀମା ମଧ୍ୟରେ ଶୀଘ୍ର ଶେଷ କରିବା ପାଇଁ ପାକ୍ଷିକ ଡିଏସି ବୈଠକ ଆୟୋଜନ କରିବା ନେଇ ନିଷ୍ପତି ନିଆଯାଇଛି ।


    ରକ୍ଷା ପ୍ରସ୍ତୁତି ଓ ରଣନୀତି ସମ୍ବନ୍ଧୀୟ ହିତ ସହିତ ଜଡିତ ବିଷୟର ସମୀକ୍ଷା ପାଇଁ ତିନି ସେନା ପ୍ରମୁଖଙ୍କ ସହିତ ବୈଠକ ନିଶ୍ଚିତ କରାଯାଇଛି । ନୂତନ ବ୍ୟବସ୍ଥା ଅନୁଯାୟୀ କୌଣସି ବିଷୟ ଉପରେ ଶୀଘ୍ର ନିଷ୍ପତି ଗ୍ରହଣ କରିବା ପାଇଁ ତିନି ସେନା ପ୍ରମୁଖ ଏବଂ ରକ୍ଷା ସଚିବଙ୍କ ସହିତ ପ୍ରତିଦିନ ଅଲଗା - ଅଲଗା ସକାଳୁଆ ବୈଠକ ଆରମ୍ଭ କରାଯିବା ନେଇ ନିୟମ ପ୍ରସ୍ତୁତ କରାଯାଇଛି ।


    ସରଂଚନା ସହିତ ଜଡିତ ପରିଯୋଜନାଗୁଡ଼ିକ ଲାଗି ଜମି ସହିତ ସମ୍ବନ୍ଧିତ ବିଷୟ ଏବଂ ରକ୍ଷାକର୍ମୀ ଓ ସେମାନଙ୍କ ପରିବାର ସମ୍ବନ୍ଧିତ ବିଷୟର ସମାଧାନ ଉପରେ ମଧ୍ୟ ଜୋର ଦିଆଯିବ ।


    *************

    
    
    (Release ID: 1502496) Visitor Counter : 3