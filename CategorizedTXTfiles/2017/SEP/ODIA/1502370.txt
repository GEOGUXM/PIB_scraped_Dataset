      ଇସ୍ପାତ ମନ୍ତ୍ରଣାଳୟ

      ଇସ୍ପାତ ଉତ୍ପାଦନ ଉପରେ କାଉଂଟରଭେଲିଂ ଶୁଳ୍କ ଲାଗୁ ହେବା ପରେ ଭାରତୀୟ ଉଦ୍ୟୋଗ ଶକ୍ତିଶାଳୀ ହେବ: ଶ୍ରୀ ବିରେନ୍ଦର ସିଂ
      Posted On: 08 SEP 2017 5:36PM by PIB Bhubaneshwar


    ଇସ୍ପାତ ମନ୍ତ୍ରୀ ଶ୍ରୀ ବିରେନ୍ଦର ସିଂ ଆଜି ଏଠାରେ କହିଛନ୍ତି ଯେ ଇସ୍ପାତ ଉତ୍ପାଦନ ଉପରେ ଅର୍ଥ ମନ୍ତ୍ରଣାଳୟ ଦ୍ୱାରା ଲାଗୁକରାଯାଇଥିବା କାଉଂଟରଭେଲିଂ ଶୁଳ୍କ ସ୍ୱାଗତ ଯୋଗ୍ୟ ପଦକ୍ଷେପ ଅଟେ । ସେ କହିଲେ ଯେ ଏହାଫଳରେ ଶହେ ପ୍ରତିଶତ ଗୁଣବତ୍ତା ପ୍ରାପ୍ତ କରିବା ଦିଗରେ ଭାରତୀୟ ଉଦ୍ୟୋଗ ଦ୍ୱାରା ଜାରି ରହିଥିବା ପ୍ରୟାସ ଶକ୍ତିଶାଳୀ ହେବ । ସେ କହିଲେ ଯେ ଏହି ପଦକ୍ଷେପ ଫଳରେ ଉଦ୍ୟୋଗକୁ ଏହାର କାର୍ଯ୍ୟଧାରା ବାବଦରେ ଉପଯୁକ୍ତ ଅବସର ମିଳିବ ଓ ଏହା ପୁରା କ୍ଷମତାର ସହିତ କାର୍ଯ୍ୟ କରିବାରେ ସଫଳ ହେବ ।


    ଉଲ୍ଲେଖନୀୟ କଥା ହେଲା 2017 ସେପ୍ଟେମର 7ରେ ଅର୍ଥ ମନ୍ତ୍ରଣାଳୟ ଏ ସମ୍ବନ୍ଧୀୟ ଅଧିସୂଚନା ଜାରି କରିଥିଲା । ଏହି ଅଧିସୂଚନା ମୁତାବକ ଆସନ୍ତା ପାଂଚ ବର୍ଷ ଲାଗି ଚୀନରୁ ହେବାକୁ ଥିବା ଇସ୍ପାତ ଆମଦାନୀ ଉପରେ ମୋଟ 18.95 ପ୍ରତିଶତ କାଉଂଟରଭେଲିଂ ଶୁଳ୍କ ଲଗାଯାଇଛି । ଏ ସମ୍ବନ୍ଧରେ ଇସ୍ପାତ ସଚିବ ଡଃ ଅରୁଣ ଶର୍ମା କହିଛନ୍ତି ଯେ ଏହା ହେଉଛି ଭାରତରେ କାଉଂଟରଭେଲିଂ ଶୁଳ୍କ ଲଗାଯିବାର ପ୍ରଥମ ଘଟଣା । ଏହାଦ୍ୱାରା ଇସ୍ପାତ ଉଦ୍ୟୋଗ ଉପରେ ବୋଝ ଅନେକ ପରିମାଣର ହାଲକା ହୋଇଯିବ । ଡଃ ଶର୍ମା କହିଲେ ଯେ ଏହି ପ୍ରୟାସ ଘରୋଇ ଇସ୍ପାତ ଉଦ୍ୟୋଗକୁ ସହାୟତା କରିବା ପାଇଁ ଉଠାଯାଇଥିବା ପଦକ୍ଷେପରେ ସାମିଲ ରହିଛି ।


    ଅନ୍ତିମ ନିଷ୍କର୍ଷରେ ଚୀନ ଦ୍ୱାରା ପ୍ରଦାନ କରାଯିବାକୁ ଥିବା ସମ୍ଭାବିତ 81ଟି ସବସିଡ ସାମିଲ ରହିଛି । ଏହାକୁ ପାଂଚଟି ବିଭିନ୍ନ ବିଭାଗରେ ରଖାଯାଇଛି - ଅନୁଦାନ ( 0.55 ପ୍ରତିଶତ ) , ରପ୍ତାନୀ ଆର୍ଥିକ ସହାୟତା ( ଶୂନ୍ୟ ପ୍ରତିଶତ ) , କର ଓ ଭାଟ ଇନସେନଟିଭ ( 2.3 ପ୍ରତିଶତ ) , ବସ୍ତୁ ଓ ସେବା ପାଇଁ ପ୍ରାବଧାନ ( 15.78 ପ୍ରତିଶତ ) ଏବଂ ପ୍ରିଫରେନ୍ସିଆଲ ଋଣ ବା ଧାର ( 18.95 ପ୍ରତିଶତ ) ।


    **********

    
    
    (Release ID: 1502370) Visitor Counter : 2