      ଇସ୍ପାତ ମନ୍ତ୍ରଣାଳୟ

      ସର୍ଦ୍ଦାର ସରୋବର ପ୍ରକଳ୍ପ ଲାଗି ସେଲର 80 ପ୍ରତିଶତ ଷ୍ଟିଲ ଯୋଗାଣ
      Posted On: 17 SEP 2017 8:34PM by PIB Bhubaneshwar


    ପ୍ରଧାନମନ୍ତ୍ରୀ ବିଶିଷ୍ଟ ସର୍ଦ୍ଦାର ସରୋବର ପରିଯୋଜନାର ଉଦଘାଟନ କରିଛନ୍ତି । ଏହି ପ୍ରକଳ୍ପର ନିର୍ମାଣ ଲାଗି ଆବଶ୍ୟକତା ଅନୁଯାୟୀ ଭାରତୀୟ ଷ୍ଟିଲ ପ୍ରାଧିକରଣ ଲିମିଟେଡ ( SAIL ) ଶତକଡା 80 ପ୍ରତିଶତ କୋଇଲା ଉପଲବ୍ଧ କରାଇଛି । ସର୍ବାଧିକ ପ୍ରତିଷ୍ଠିତ ଏବଂ ମହତ୍ୱପୂର୍ଣ୍ଣ ରାଷ୍ଟ୍ରୀୟ ପ୍ରକଳ୍ପରେ ଭାରତୀୟ ଷ୍ଟିଲ ପ୍ରାଧିକରଣର ଭାଗିଦାରି ରହିଛି । ସେଲ ଉଲ୍ଲେଖନୀୟ ସର୍ଦ୍ଦାର ସରୋବର ନର୍ମଦା ନିଗମ ଲିମିଟେଡ ପ୍ରକଳ୍ପ ପାଇଁ ପାଖାପାଖି 85 ହଜାର ଟନ୍ ଷ୍ଟିଲ ଉପଲବ୍ଧ କରାଇଛି । ସର୍ଦ୍ଦାର ସରୋବର ପ୍ରକଳ୍ପ ବିଶ୍ୱର ଦ୍ୱିତୀୟ ବୃହତମ କଂକ୍ରିଟ ନଦୀବନ୍ଧ । ଏହା ବିଶ୍ୱର ତୃତୀୟ ସର୍ବାଧିକ ସ୍ଲିପୱେ ନିର୍ଗମନ କ୍ଷମତା ଯୁକ୍ତ ବନ୍ଧ । ସର୍ଦ୍ଦାର ସରୋବର ବନ୍ଧ ଗୁଜୁରାଟର ନବାଗ୍ରାମଠାରେ ନର୍ମଦା ନଦୀ ଉପରେ ନିର୍ମାଣ କରାଯାଇଛି । ଏହା ଫଳରେ ଚାରୋଟି ରାଜ୍ୟ ଗୁଜୁରାଟ , ମଧ୍ୟପ୍ରଦେଶ , ମହାରାଷ୍ଟ୍ର ଏବଂ ରାଜସ୍ଥାନ ଲାଭବାନ ହେବେ । ନର୍ମଦା ଘାଟି ପ୍ରକଳ୍ପର ଏକ ଭାଗ ସ୍ଵରୂପ ଜଳସେଚନ ଓ ବିଜୁଳି ଉତ୍ପାଦନରେ ସହାୟତା ମିଳିବ । ନର୍ମଦା ନଦୀ ଉପରେ ବହୁଦେଶୀୟ ଜଳସେଚନ ଓ ହାଇଡ୍ରଲିକ ପ୍ରକଳ୍ପ ଶୃଙ୍ଖଳାରେ ଏହା ସବୁଠାରୁ ଦୀର୍ଘ ହାଇଡ୍ରଲିକ ଇଞ୍ଜିନିୟରିଂ ପ୍ରକଳ୍ପ । ନର୍ମଦା ନଦୀ ଉପରେ 30 ଟି ବନ୍ଧ ନିର୍ମାଣ କରାଯିବାର ଯୋଜନା ରହିଛି ଏବଂ ସର୍ଦ୍ଦାର ସରୋବର ଯୋଜନାର ଢ଼ାଂଚା ଏଥିମଧ୍ୟରୁ ସବୁଠାରୁ ବଡ । ଏହି ପ୍ରକଳ୍ପ ଦ୍ୱାରା କଚ୍ଛ ଏବଂ ସୌରାଷ୍ଟ୍ରର ଅଧିକାଂଶ ମରୁଡି ଗ୍ରସ୍ତ କ୍ଷେତ୍ରରେ 18,000 ଏକର ( 190 ହଜାର ବର୍ଗ ଫୁଟ କ୍ଷେତ୍ର ) ଅଞ୍ଚଳରେ ଜଳସେଚନ କରାଯାଇ ପାରିବ । ଏହା ଫଳରେ 1450 ମେଗାୱାଟ ବିଜୁଳି ସୁବିଧା ଉପଲବ୍ଧ କରାଯାଇ ପାରିବ । ସେଲ ପୂର୍ବରୁ ମଧ୍ୟ ସରକାରଙ୍କ ଅନେକ ବିଶିଷ୍ଟ ଯୋଜନାରେ ଷ୍ଟିଲ ଉପଲବ୍ଧ କରାଇଛି ।


    *************

    
    
    (Release ID: 1503256) Visitor Counter : 2