      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ନାରସନ୍ନାପେଟା-ରଣସ୍ଥଳମ୍‌ 16 ନମ୍ବର ଜାତୀୟ ରାଜମାର୍ଗର 6 ଲେନ ପ୍ରସ୍ତାବକୁ କେବିନେଟର ମଞ୍ଜୁରି
      Posted On: 12 SEP 2017 8:19PM by PIB Bhubaneshwar


    ଆନ୍ଧ୍ରପ୍ରଦେଶର ନାରସନ୍ନାପେଟା-ରଣସ୍ଥଳମ୍‌ ମଧ୍ୟରେ 16 ନମ୍ବର ଜାତୀୟ ରାଜମାର୍ଗ (ପୁରୁଣା ପାଞ୍ଚନମ୍ବର ଜାତୀୟ ରାଜପଥ)କୁ ଛଅ ଲେନ କରିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟର ଆର୍ଥିକ ବ୍ୟାପାର ସଂକ୍ରାନ୍ତ କମିଟି (ସିସିଇଏ) ମଞ୍ଜୁରି ପ୍ରଦାନ କରିଛନ୍ତି ।


    ଏହି ପ୍ରକଳ୍ପ ପାଇଁ ମୋଟ 1423 କୋଟି ଟଙ୍କା ବ୍ୟୟ କରାଯିବ ଯେଉଁଥିରେ ଭୂମି ଅଧିଗ୍ରହଣ , ପୁନଃଥଇଥାନ , ପୁନର୍ବାସ ଓ ଅନ୍ୟାନ୍ୟ ପ୍ରାକ୍‌-ନିର୍ମାଣ କାର୍ଯ୍ୟ ସଂପାଦନ ଆଦିର ମୂଲ୍ୟ ସାମିଲ । ଏହି ଛଅ ଲେନ ବିଶିଷ୍ଟ ରାଜମାର୍ଗର ମୋଟ ଦୈର୍ଘ୍ୟ 54 କିଲୋମିଟର ।


    ଜାତୀୟ ରାଜମାର୍ଗ ବିକାଶ ପ୍ରକଳ୍ପ (ଏନଏଚଡ଼ିପି)ର ପଞ୍ଚମ ପର୍ଯ୍ୟାୟ ଅଧିନରେ ହାଇବ୍ରିଡ଼ି ଆନୁଇଟି ମୋଡ଼ରେ ଏହି କାର୍ଯ୍ୟ ସଂପନ୍ନ କରାଯିବ ।


    ଏହି ପ୍ରକଳ୍ପ କରିଡ଼ର କାର୍ଯ୍ୟକାରୀ ହେବା ଦ୍ୱାରା ଯେଉଁ ପ୍ରମୁଖ ଶିଳ୍ପ ବିକାଶ କେନ୍ଦ୍ରଗୁଡ଼ିକ ଉପକୃତ ହେବେ ସେଥି ମଧ୍ୟରେ ପିଡ଼ିଭିମାଭରମ୍‌ , ଭୋଗପୁରମ୍‌ ବିମାନବନ୍ଦର , ଭାଇଜାଗ ଷ୍ଟିଲ୍‌ ପ୍ଲାଣ୍ଟ୍‌ , ବିଶାଖାପାଟଣା ବନ୍ଦର , ଗଙ୍ଗାବରମ୍‌ ବନ୍ଦର , ଡ଼ିଭିଏସ ଲେବୋରେଟରିଜ୍‌ ଲିମିଟେଡ଼୍‌ ଏବଂ ଆଇଏନଏସ ବର୍ଷା ରହିଛି । 2016-17 ଆର୍ଥିକ ବର୍ଷର ହିସାବ ଅନୁସାରେ ପ୍ରତିଦିନ ଏହି ମାର୍ଗଦେଇ 33000 ମୋଟର ବାହନ ଯାତାୟାତ କରିଥାନ୍ତି । ଏହି ରାସ୍ତାରେ ଆଗାମୀ ଦିନର ଟ୍ରାଫିକ୍‌ ଅଭିବୃଦ୍ଧିକୁ ଆଖିରେ ରଖି ଏଭଳି ସଂପ୍ରସାରଣ କରାଯାଉଛି । ବର୍ତ୍ତମାନ ଏହି ରାଜମାର୍ଗ ଚାରିଲେନ୍‌ ବିଶିଷ୍ଟ ଥିବା ବେଳେ ଏହାକୁ ଛଅଲେନବିଶିଷ୍ଟ କରିବାକୁ ଭାରତ ସରକାର ସମୟୋପଯୋଗୀ ପଦକ୍ଷେପ ଗ୍ରହଣ କରିଛନ୍ତି ।


    ଏଥିରେ ଦୁଇଟି ବାଇପାସର ବ୍ୟବସ୍ଥା ରହିବ ଯାହା ଯାନବାହନ ଭିଡ଼ ଆଶଙ୍କାକୁ ଏଡ଼ାଇପାରିବ । ସେହି ବାଇପାସ୍‌ ଏଚେର୍ଲା ଏବଂ ରଣସ୍ଥଳମ୍‌ ନିକଟରେ ହେବ । ସେହିଭଳି ଏହି ମାର୍ଗରେ 29ଟି ଫ୍ଲାଏଓଭର୍‌/ଭିୟୁପି/ସିୟୁପି ରହିବ ଯାହା ଟ୍ରାଫିକ୍‌ ବ୍ୟବସ୍ଥାକୁ ଦ୍ରୁତତର କରିବ ଏବଂ ବିଭିନ୍ନ ସ୍ଥାନରେ ଭିଡ଼କୁ କମାଇବ । ଟ୍ରକ୍‌ ଡ଼୍ରାଇଭରମାନେ ମଧ୍ୟ ଏହି ବ୍ୟବସ୍ଥାରୁ ସୁବିଧା ହାସଲ କରିପାରିବେ । ପ୍ରକଳ୍ପର ଉଭୟ ପାଶ୍ୱର୍ରେ 37 କିଲୋମିଟରର ସର୍ଭିସ ରୋଡ , 43 କିଲୋମିଟରର ସ୍ଲିପ୍‌ ରୋଡ ଏବଂ 42 କିଲୋମିଟରର ବସ୍‌ ବେ ’ ବ୍ୟବସ୍ଥା ରହିବ ଯାହା ଦୂରଗାମୀ ବ୍ୟବସାୟିକ ଯାନବାହନର ନିରାପଦ , ଆରାମଦାୟକ ଏବଂ ସୁଗମ ପରିବହନରେ ସହାୟକ ହେବ । ବିଶେଷ କରି ସ୍ଥାନୀୟ ଅଞ୍ଚଳ ଓ ସହାରାଞ୍ଚଳର ଟ୍ରାଫିକ୍‌ ସ୍ଥାନରେ ଏହା ବିଶେଷ ଭାବେ ସାହାଯ୍ୟ କରିବ ।


    ଏହା ସ୍ଥାନୀୟ ଲୋକମାନଙ୍କୁ ପ୍ରକଳ୍ପ କାର୍ଯ୍ୟରେ ନିଯୁକ୍ତି ପାଇବାରେ ସହାୟକ ହେବେ । ଆକଳିତ ତଥ୍ୟ ଅନୁସାରେ ଏକ କିଲୋମିଟର ଜାତୀୟ ରାଜପଥ ନିର୍ମାଣ ସକାଶେ 4076 ମାନବ ଦିବସର ଆବଶ୍ୟକ ପଡ଼ିଥାଏ । ତେଣୁ ସ୍ଥାନୀୟ ଭାବେ ଏହି ପ୍ରକଳ୍ପ ମୋଟ 2 , 21 , 000 (ଆନୁମାନିକ) କର୍ମଦିବସ ସୃଷ୍ଟି କରିବ । ଟ୍ରାଫିକ୍‌ ବୃଦ୍ଧି ଘଟିବା ଫଳରେ ଅଧିକ ଆତ୍ମ ନିଯୁକ୍ତି ସୁଯୋଗ ସୃଷ୍ଟି ହେବାର ଆକଳନ କରାଯାଇଛି ।


    **********

    
    
    (Release ID: 1503072) Visitor Counter : 2