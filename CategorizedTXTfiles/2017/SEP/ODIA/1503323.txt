      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ପ୍ରଧାନମନ୍ତ୍ରୀଙ୍କ ସ୍ୱପ୍ନ 2022 ସୁଦ୍ଧା କୃଷକମାନଙ୍କର ଆୟ ଦ୍ୱିଗୁଣିତ କରିବା ପାଇଁ କୃଷି ମନ୍ତ୍ରଣାଳୟ ସମ୍ପୂର୍ଣ୍ଣ ଆନ୍ତରିକତା ଓ ସଚ୍ଚୋଟତାର ସହିତ କାର୍ଯ୍ୟ କରୁଛି : ଶ୍ରୀ ରାଧା ମୋହନ ସିଂହ
      ଏକ ନୂତନ ଭାରତର ନିର୍ମାଣ : 2022 ସୁଦ୍ଧା କୃଷକମାନଙ୍କ ଆୟ ଦ୍ୱିଗୁଣିତ କରିବା ପାଇଁ ସାତ ସୂତ୍ରୀ କାର୍ଯ୍ୟକ୍ରମ

      Posted On: 08 SEP 2017 5:48PM by PIB Bhubaneshwar

    କୃଷକମାନଙ୍କର ଆର୍ଥିକ ସ୍ଥିତିରେ ଉନ୍ନତି ଆଣିବା ପାଇଁ , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏକ ଲକ୍ଷ୍ୟ ସ୍ଥିର କରିଛନ୍ତ । ଏହି ଲକ୍ଷ୍ୟ ହେଉଛି 2022 ସୁଦ୍ଧା କୃଷକମାନଙ୍କର ଆୟ ଦ୍ୱିଗୁଣିତ କରିବା । ଦେଶରେ ପ୍ରଥମ ଥର ପାଇଁ କୌଣସି ପ୍ରଧାନମନ୍ତ୍ରୀ କୃଷକମାନଙ୍କର ସାମଗ୍ରିକ କଲ୍ୟାଣ ପାଇଁ ଦେଶବାସୀଙ୍କ ସମ୍ମୁଖରେ ଏଭଳି ଏକ ଲକ୍ଷ୍ୟ ରଖିଛନ୍ତି । ପ୍ରଧାନମନ୍ତ୍ରୀଙ୍କ ନେତୃତ୍ୱରେ କୃଷି ମନ୍ତ୍ରଣାଳୟ 2022 ସୁଦ୍ଧା ଏହି ଲକ୍ଷ୍ୟ ହାସଲ ପାଇଁ କାର୍ଯ୍ୟ କରୁଛି । ପ୍ରଧାନମନ୍ତ୍ରୀଙ୍କ ସ୍ୱପ୍ନକୁ ସାକାର କରିବା ପାଇଁ କୃଷି ମନ୍ତ୍ରଣାଳୟ ସମ୍ପୂର୍ଣ୍ଣ ଆନ୍ତରିକତା ଓ ସଚ୍ଚୋଟତାର ସହିତ କାର୍ଯ୍ୟ କରୁଛି । କୃଷକମାନଙ୍କ ଆୟ ଦ୍ୱିଗୁଣିତ କରିବା ଲକ୍ଷ୍ୟରେ 16 ଅଗଷ୍ଟ 2017 ଠାରୁ କେଭିକେ ଗୁଡିକରେ ବହୁ ସଂଖ୍ୟକ କର୍ମଚାରୀ ଓ କୃଷକମାନେ କାର୍ଯ୍ୟକ୍ରମମାନ ଆୟୋଜନ କରି ସଂକଳ୍ପ ନେଉଛନ୍ତି ।


    ସାତ ସୂତ୍ରୀ କାର୍ଯ୍ୟକ୍ରମ


    1.ଉତ୍ପାଦନ ବୃଦ୍ଧି


    କୃଷି ଉତ୍ପାଦନ ବୃଦ୍ଧି ପାଇଁ ଜଳସେଚନ ବ୍ୟବସ୍ଥାରେ ଉନ୍ନତି ଆଣିବା ଏକ ଗୁରୁତ୍ୱପୂର୍ଣ୍ଣ କାର୍ଯ୍ୟ । ସେଥିପାଇଁ ଆମ ସରକାର ଜଳସେଚନର ବଜେଟ୍ ବୃଦ୍ଧି କରିଛନ୍ତି । ‘ ପ୍ରତି ବୁନ୍ଦା ଜଳ ଅଧିକ ଫସଲ ’ ଏହା ହିଁ ଆମର ଉଦ୍ଦେଶ୍ୟ । ମରୁଡି ଭଳି ସମସ୍ୟାର ମୁକାବିଲା ପାଇଁ ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନାର ଶୁଭାରମ୍ଭ କରାଯାଇଛି , ଯାହାର ଲକ୍ଷ୍ୟ ହେଉଛି ‘ ପ୍ରତ୍ୟେକ କ୍ଷେତକୁ ପାଣି ’ ପହଂଚାଇବା । ଏଥିପାଇଁ ପଡି ରହିଥିବା ମଧ୍ୟମ ଓ ବୃହତ ପ୍ରକଳ୍ପକୁ ସମ୍ପୂର୍ଣ୍ଣ କରିବା କାର୍ଯ୍ୟ ଦ୍ରୁତ ଗତିରେ ଆଗେଇ ଚାଲିଛି । ଜଳଛାୟା ବିକାଶ ଓ ଜଳଅମଳ ଏବଂ ପରିଚାଳନା ପ୍ରକଳ୍ପ ମଧ୍ୟ ଦ୍ରୁତ ଗତିରେ କାର୍ଯ୍ୟକାରୀ କରାଯାଉଛି ।


    2.ପ୍ରଭାବଶାଳୀ ଢ଼ଙ୍ଗରେ ଚାଷ ଖର୍ଚ୍ଚର ଉପଯୋଗ


    ପ୍ରଥମ ଥର ପାଇଁ ଆମ ସରକାର , ମୃତ୍ତିକା ସ୍ୱାସ୍ଥ୍ୟ କାର୍ଡ଼ ଯୋଜନା ପ୍ରଚଳନ କରି କୃଷକମାନଙ୍କୁ ମାଟିର ଉତ୍ପାଦନ କ୍ଷମତା ବିଷୟରେ ସୂଚନା ଦେଉଛନ୍ତି । ଏହା ଦ୍ୱାରା କୃଷକମାନଙ୍କର ଚାଷ ଖର୍ଚ୍ଚ ହ୍ରାସ ପାଉଛି କାରଣ ମୃତ୍ତିକା ସ୍ୱାସ୍ଥ୍ୟ କାର୍ଡ଼ ଅନୁସାରେ ସେମାନେ ଅନୁମୋଦିତ ପରିମାଣର ସନ୍ତୁଳିତ ସାର ବ୍ୟବହାର କରୁଛନ୍ତି । ଏହା ବ୍ୟତୀତ ସରକାର , ଅବୈଧ ଭାବେ ୟୁରିଆର ବ୍ୟବହାରକୁ ରୋକିବା ଏବଂ ନିମ ଲେପିତ ୟୁରିଆ ଯୋଜନା ମାଧ୍ୟମରେ ଆବଶ୍ୟକତା ଅନୁସାରେ ୟୁରିଆ ଯୋଗାଣକୁ ସୁନିଶ୍ଚିତ କରିଛନ୍ତି । ସରକାର ମଧ୍ୟ ଜୈବିକ କୃଷିକୁ ପ୍ରୋତ୍ସାହିତ କରୁଛନ୍ତି । କୃଷି କ୍ଷେତ୍ରରେ ନୂତନ କୌଶଳର ବ୍ୟବହାର ଯଥା: ଉପଯୁକ୍ତ ବ୍ୟବଧାନରେ ଫସଲ ଚାଷ କରିବାର କୌଶଳ ଦ୍ୱାରା ଫସଲ ଉତ୍ପାଦନ ଆକଳନ ନେଇ ଯୋଜନା ପ୍ରସ୍ତୁତ କରିବା , ଚାଷ ଉପଯୋଗୀ ଜମିର ଅନୁମାନ(ମ୍ୟାପିଂ) କରିବା , ମରୁଡ଼ି ନେଇ ପୂର୍ବାନୁମାନ କରିବା , ଧାନ ଚାଷ ନ ହୋଇ ଖାଲି ପଡିଥିବା ଜମିକୁ ରବି ଚାଷ ପାଇଁ ବ୍ୟବହାର କରିବା ସହଜ ହୋଇ ପାରୁଛି । ଏହା ବ୍ୟତୀତ , କୃଷକମାନେ ସଠିକ୍ ସମୟରେ କୃଷି ସୂଚନା ଓ ପରାମର୍ଶ ସେବା ଅନଲାଇନରେ ଏବଂ ଟେଲିକମ୍ ମାଧ୍ୟମ କିଷାନ କଲ ସେଣ୍ଟର ଓ କିଷାନ ସୁବିଧା ଆପ ଦ୍ୱାରା ପାଇ ପାରୁଛନ୍ତି ।


    3. ଅମଳ ପରବ ର୍ତ୍ତୀ କ୍ଷତିକୁ ହ୍ରାସ କରିବା


    ଫସଲ ଉତ୍ପାଦନ ପରେ କୃଷକମାନଙ୍କର ସବୁଠାରୁ ବଡ଼ ସମସ୍ୟା ହେଉଥିଲା ଅମଳ ଶସ୍ୟକୁ ସାଇତି ରଖିବା , ତେଣୁ ସେମାନେ କୃଷି ଉତ୍ପାଦକୁ କମ୍ ଦରରେ ବିକ୍ରି କରିବାକୁ ବାଧ୍ୟ ହେଉଥିଲେ । ତେଣୁ ସରକାର କୃଷକମାନଙ୍କୁ ଗେଦାମଗୃହ ବ୍ୟବହାର କରିବା ପାଇଁ ଉତ୍ସାହିତ କରି ଅଭାବୀ ବିକ୍ରିକୁ ରୋକିବା ପାଇଁ ପଦକ୍ଷେପ ନେଉଛନ୍ତି । ପ୍ରାପ୍ତ ଜମା ରାଶି ଆଧାରରେ ଗୋଦାମଗୃହ ତିଆରି କରିବା ପାଇଁ କୃଷକମାନଙ୍କୁ ସୁଧ ଛାଡ କରାଯାଇ ଋଣ ପ୍ରଦାନ କରାଯାଉଛି । କୃଷକମାନଙ୍କୁ କ୍ଷତିରୁ ରକ୍ଷା କରିବା ପାଇଁ ସରକାର ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ ମାଧ୍ୟମରେ ଗ୍ରାମାଂଚଳରେ ଭଣ୍ଡାରଣ ବ୍ୟବସ୍ଥା ଉପରେ ଗୁରୁତ୍ୱ ଦେଉଛନ୍ତି ।


    4. ମୂଲ୍ୟଯୁକ୍ତ କରିବା


    ସରକାର ଖାଦ୍ୟ ପ୍ରକ୍ରିୟାକରଣ ମାଧ୍ୟମରେ ଗୁଣବତାକୁ ପ୍ରୋତ୍ସାହିତ କରୁଛନ୍ତି । ପ୍ରଧାନମନ୍ତ୍ରୀ କୃଷି ସଂପଦା ଯୋଜନା ଆରମ୍ଭ କରାଯାଇଛି ଏବଂ 6000 କୋଟି ଟଙ୍କା ଏହି ପ୍ରକଳ୍ପ ପାଇଁ ଆବଣ୍ଟିତ କରାଯାଇଛି । ଏହି ଯୋଜନା ଅଧିନରେ , କୃଷି ପ୍ରକ୍ରିୟାକରଣ ପୁଞ୍ଜ ଦ୍ୱାରା ପୂର୍ବ ଏବଂ ପରବର୍ତ୍ତୀ ସଂଯୁକ୍ତ ବ୍ୟବସ୍ଥା ମାଧ୍ୟମରେ ଖାଦ୍ୟ ପ୍ରକ୍ରିୟାକରଣ ଦକ୍ଷତା ବିକାଶ କରାଯିବ , ଯାହା 20 ଲକ୍ଷ କୃଷକଙ୍କୁ ଲାଭବାନ କରିବ ଏବଂ ପ୍ରାୟ 5 , 00 , 000 ନିଯୁକ୍ତି ସୁଯୋଗ ସୃଷ୍ଟି କରିବ ।


    5.କୃଷି ବିପଣନ(ବଜାର ବ୍ୟବସ୍ଥା)ରେ ସଂସ୍କାର


    କେନ୍ଦ୍ର ସରକାର କୃଷି ବିପଣନ ବା ବଜାର ବ୍ୟବସ୍ଥାରେ ସଂସ୍କାରର ଆବଶ୍ୟକତା ଉପରେ ଗୁରୁତ୍ୱ ଦେଉଛନ୍ତି । ତିନୋଟି ସଂସ୍କାର ସହିତ ଇ-ନାମର ଶୁଭାରମ୍ଭ କରାଯାଇଥିଲା ବର୍ତ୍ତମାନ ସୁଦ୍ଧା 455 ମଣ୍ଡି(ବଜାର) ଏହି ପ୍ଲାଟଫର୍ମ ସହିତ ଯୋଡି ହୋଇଛନ୍ତି । ଅନେକ ମଣ୍ଡିରେ ଅନଳାଇନ୍ ବ୍ୟବସାୟ ଆରମ୍ଭ ହୋଇଯାଇଛି । ଏହା ବ୍ୟତୀତ , ସରକାର ଆଦର୍ଶ କୃଷି ଉତ୍ପାଦ ବଜାର କମିଟି ଆଇନ ଜାରି କରିଛନ୍ତି , ଯେଉଁଥିରେ ଘରୋଇ ଭାବେ ବଜାର ପ୍ରାଙ୍ଗଣ ପ୍ରତିଷ୍ଠା ଓ ସିଧାସଳଖ ବିପଣନ ଅନ୍ତର୍ଭୁକ୍ତ । ଏହାଛଡା , ସରକାର କଣ୍ଟାକ୍ଟ ଫାର୍ମିଙ୍ଗକୁ ପ୍ରୋତ୍ସାହନ ଦେବାପାଇଁ ଏକ ଆଦର୍ଶ ଆଇନ ପ୍ରଣୟନ କରିବା ଦିଗରେ କାର୍ଯ୍ୟ କରୁଛନ୍ତି ।


    6. ସଂକଟ , ସୁରକ୍ଷା ଏବଂ ସହାୟତା


    କେନ୍ଦ୍ର ସରକାର ପ୍ରଧାନମନ୍ତ୍ରୀ ଫସଲବୀମା ଯୋଜନା(ଚଗୠଈଣ)ଶୁଭାରମ୍ଭ କରିଛନ୍ତି , ସମ୍ଭାବ୍ୟ ସଂକଟକୁ ହ୍ରାସ କରିବା ପାଇଁ । ଏହି ଯେଜନା ଏକ ସୁରକ୍ଷା କବଚ ହୋଇପାରିଛି । ଉଭୟ ଖରିଫ୍ ଓ ରବି ଫସଲ ପାଇଁ ସବୁଠାରୁ କମ୍ ଦର ସ୍ଥିର କରାଯାଇଛି , ସର୍ବାଧିକ ଦର ଯଥାକ୍ରମେ 2% ଏବଂ 1.5% । ଏହି ଯୋଜନାରେ ବିଲରେ ଥିବା(ଠିଆ ହୋଇଥିବା) ଫସଲ ସହିତ ବୁଣିବା ପୂର୍ବରୁ ଏବଂ ଅମଳ ପରବର୍ତ୍ତୀ କ୍ଷତିକୁ ସାମିଲ କରାଯାଇଛି । କେବଳ ସେତିକି ନୁହେଁ , ତତ୍କାଳ 25% ଦାବିକୁ ଅନଲାଇନ୍ ମାଧ୍ୟମରେ ଭରଣା କରାଯାଏ । ନୂତନ କୌଶଳ ଯେପରିକି ସ୍ମାର୍ଟପୋନ , ଉପଗ୍ରହ ଅନୁଧ୍ୟାନ ଏବଂ ଡ୍ରୋନ ସୁବିଧାକୁ ବ୍ୟବହାର କରାଯାଇ ଚଗୠଈଣରେ ତ୍ୱରିତ କ୍ଷତିର ଆକଳନ କରାଯାଉଛି । ଚଳିତ ଖରିଫ୍ ଋତୁରୁ କୃଷକମାନେ ଉପଭୋକ୍ତା ସେବା କେନ୍ଦ୍ର ଏବଂ ଅନଲାଇନ୍ ବ୍ୟାଙ୍କିଙ୍ଗ ସୁବିଧା ମାଧ୍ୟମରେ ପ୍ରିମିୟମ୍ ରାଶି ଜମା କରିବାର ବ୍ୟବସ୍ଥା କରାଯାଇଛି । ସେହିପରି ସରକାର SDRF ଏବଂ NDRF ମାଧ୍ୟମରେ ସହାୟତା ପ୍ରଦାନର ନିୟମରେ ପରିବର୍ତ୍ତନ ଆଣିଛନ୍ତି । ବର୍ତ୍ତମାନ ସରକାର ମାତ୍ର 33% ଫସଲ କ୍ଷତି ହେଲେ ମଧ୍ୟ ସହାୟତା ପ୍ରଦାନ କରୁଛନ୍ତି । ସହାୟତା ପରିମାଣ 1.5 ଗୁଣା ବୃଦ୍ଧି ହୋଇଛି ।


    7.ଆନୁସଙ୍ଗିକ କାର୍ଯ୍ୟକ୍ରମ


    I . ଉଦ୍ୟାନ କୃଷି : ସମନ୍ୱିତ ଉଦ୍ୟାନ କୃଷି ବିକାଶ ମିଶନ ଯୋଜନା କୃଷକମାନଙ୍କ ଆୟ ଦ୍ୱିଗୁଣିତ କରିବାରେ ଗୁରୁତ୍ୱପୂର୍ଣ୍ଣ ଭୁମିକା ତୁଲାଉଛି ।ଏଥିପାଇଁ ଆମେ ଉନ୍ନତ ଧରଣର ରୋପଣ ସାମଗ୍ରୀ , ଉନ୍ନତମାନର ମଞ୍ଜି ଓ ସୁରକ୍ଷିତ ଚାଷ , ଉଚ୍ଚ ଘନତ୍ୱ ବିଶିଷ୍ଟ ଚାରା ରୋପଣ , ଫଳ ବଗିଚାର ପୁନଃରୁଦ୍ଧାର ଓ ମୂଲ୍ୟବାନ ବା ଅଧିକ ଆୟ ମିଳୁଥିବା କୃଷି ଉପରେ ଗୁରୁତ୍ୱ ଦେଉଛୁ ।


    II . ସମନ୍ୱିତ କୃଷି : ଆମ ସରକାର ମଧ୍ୟ ସମନ୍ୱିତ କୃଷି ପଦ୍ଧତି ବ୍ୟବହାର କରୁଛନ୍ତି । କୃଷି ବ୍ୟତୀତ ଉଦ୍ୟାନ କୃଷି , ଗୋ ପାଳନ ଏବଂ ମହୁମାଛି ପାଳନ ଉପରେ ଗରୁତ୍ୱ ଦେଉଛନ୍ତି । ଏହି ଯୋଜନା କେବଳ କୃଷକ ମାନଙ୍କର ଆୟ ବୃଦ୍ଧି କରୁ ନାହିଁ ବରଂ ମରୁଡ଼ି , ବନ୍ୟା ଏବଂ ଅନ୍ୟାନ ପ୍ରାକୃତିକ ବିପର୍ଯ୍ୟୟର ପ୍ରଭାବକୁ ମୁକାବିଲା କରିବା ଦିଗରେ ସାହାଯ୍ୟ କରୁଛି ।


    III . ଶ୍ୱେତ ବିପ୍ଳବ : ରାଷ୍ଟ୍ରୀୟ ଗୋକୁଳ ମିଶନ ଅଧିନରେ ଦେଶୀ ପ୍ରଜାତିର ଗୋ ବଂଶର ସଂରକ୍ଷଣ କରାଯାଇ ପାରୁଛି । ଏହି ପ୍ରଜାତିର ଆନୁବଂଶିକ ସଂରଚନା ଦ୍ୱାରା ଦୁଗ୍ଧ ଉତ୍ପାଦନ ବୃଦ୍ଧି ପାଉଛି । ସରକାର ଦୁଗ୍ଧ ପ୍ରକ୍ରିୟାକରଣ ଏବଂ ଭିତ୍ତିଭୁମି ବିକାଶ ପାଣ୍ଠି ପ୍ରତିଷ୍ଠା କରିବାକୁ ଯାଉଛନ୍ତି । ଏହାଛଡା ଡାଏରୀ ଉଦ୍ୟୋଗ ବିକାଶ ଯୋଜନା ଆତ୍ମନିଯୁକ୍ତି ସୁଯୋଗ ସୃଷ୍ଟି କରିପାରୁଛି । ଶ୍ୱେତ ବିପ୍ଳବ କୃଷକଙ୍କ ଆୟବୃଦ୍ଧିକୁ ଗତିଶୀଳ କରାଉଛି ।


    IV . ନୀଳ ବିପ୍ଳବ : ନୀଳ ବିପ୍ଳବ ଏକ ସମନ୍ୱିତ ମତ୍ସ୍ୟଚାଷ ବିକାଶ ଓ ପରିଚାଳନା ବ୍ୟବସ୍ଥାର ଏକ ନୂତନ ଶୁଭାରମ୍ଭ , ଜାତୀୟ ମତ୍ସ୍ୟଚାଷ ଉନ୍ନୟନ ବୋର୍ଡ଼ ଅନ୍ତର୍ଗତ ଅର୍ନ୍ତଦେଶୀୟ ମତ୍ସ୍ୟଚାଷ , ଜଳଜୀବ ପାଳନ ଏବଂ ସାମୁଦ୍ରିକ ମତ୍ସ୍ୟଚାଷକୁ ଏଥିରେ ସାମିଲ କରାଯାଇଛି ।


    V . କୃଷି ବନୀକରଣ ଉପ ମିଶନ : ପ୍ରଥମ ଥର ପାଇଁ କୃଷି ବନୀକରଣ ଉପ ମିଶନ ଆରମ୍ଭ କରାଯାଇଛି , ଯାହାର ଲକ୍ଷ୍ୟ ହେଉଛି ଅନ୍ତ ଫସଲ ଚାଷକୁ ପ୍ରୋତ୍ସାହନ ଦେବା । ଏହି ଯୋଜନା ଅଧିନରେ , ‘ ପ୍ରତ୍ୟେକ କ୍ଷେତ ଗଛ ଲଗାଇବା ପାଇଁ ଉପଯୁକ୍ତ କରିବା ’ “Med Per Ped” ଅଭିଯାନକୁ ଅନ୍ତର୍ଭୁକ୍ତ କରାଯାଇଛି ।


    VI . ମହୁମାଛି ପାଳନ : ବହୁ ସଂଖ୍ୟାରେ କୃଷକ/ମହୁମାଛି ପାଳକମାନଙ୍କୁ ମହୁମାଛି ପାଳନ ବିଷୟରେ ତାଲିମ ଦିଆଯାଇଛି । ମହୁମାଛି ପାଳକ ଏବଂ ମହୁ ସମିତି/କଂପାନୀ/ଫାର୍ମ ଗୁଡିକର ପଞ୍ଜିକରଣ କରାଯାଉଛି । ସମନ୍ୱିତ ମହୁମାଛି ପାଳନ ବିକାଶ କେନ୍ଦ୍ର ରାଜ୍ୟଗୁଡିକରେ ପ୍ରତିଷ୍ଠା କରାଯାଉଛି ।


    VII . ଗ୍ରାମାଂଚଳରେ ଘର ଅଗଣାରେ କୁକୁଡା ପାଳନର ବିକାଶ : ଏହି ଯୋଜନା ଅଧିନରେ , କୁକୁଡା ପାଳକମାନଙ୍କୁ ଅତିରିକ୍ତ ଆୟ ଏବଂ ପୁଷ୍ଟି ସାଧନ ଯୋଗାଇ ଦିଆଯାଇ ପାରୁଛି । ଛେଳି , ମେଣ୍ଢା , ଘୁଷୁରୀ ଓ ବତକ ପାଳନ ମାଧ୍ୟମରେ କୃଷକମାନଙ୍କର ଆୟ ବୃଦ୍ଧି କରିବାର ସୁଯୋଗ ସୃଷ୍ଟି ସଂପର୍କରେ ସଚେତନତା କାର୍ଯ୍ୟକ୍ରମକୁ ଗ୍ରାମାଂଚଳରେ ଘର ଅଗଣାରେ କୁକୁଡା ପାଳନର ବିକାଶ ମିଶନ ମାଧ୍ୟମରେ ବ୍ୟାପକ କରାଯାଉଛି ।


    **********

    
    
    (Release ID: 1503323) Visitor Counter : 4