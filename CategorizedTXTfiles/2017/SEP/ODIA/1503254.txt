      ପ୍ରତିରକ୍ଷା ମନ୍ତ୍ରଣାଳୟ

      ସ୍ୱଚ୍ଛତା ଅଭିଯାନ ପାଇଁ କ୍ୟାଣ୍ଟନମେଣ୍ଟ ବୋର୍ଡମାନଙ୍କୁ ପ୍ରତିରକ୍ଷା ମନ୍ତ୍ରୀଙ୍କ ପ୍ରଶଂସା
      Posted On: 17 SEP 2017 8:31PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଆଜି ଦିଲ୍ଲୀ କ୍ୟାଣ୍ଟନମେଣ୍ଟରେ ସ୍ୱଚ୍ଛତା ହିଁ ସେବା ଅଭିଯାନ ଆରମ୍ଭ କରିଛନ୍ତି । ଏହି ଅବସରରେ ରକ୍ଷାମନ୍ତ୍ରୀ କହିଲେ ଯେ ସ୍ୱଚ୍ଛ ଭାରତ ମିଶନ ଅନ୍ତର୍ଗତ କ୍ୟାଣ୍ଟନମେଣ୍ଟ ବୋର୍ଡର ପ୍ରୟାସ ପ୍ରଶଂସନୀୟ । ସେ କହିଲେ ଯେ ସ୍ୱଚ୍ଛତାର ସଂକଳ୍ପ ଉପରେ କାର୍ଯ୍ୟ ଜାରି ରହୁ । ସେ କ୍ୟାଣ୍ଟନମେଣ୍ଟର ସମସ୍ତ ସଦସ୍ୟଙ୍କୁ ଏହି ଅଭିଯାନରେ ସକ୍ରିୟ ଭାଗିଦାରି ଲାଗି ଅନୁରୋଧ କରିଥିଲେ । ଶ୍ରୀମତି ସୀତାରମଣ କହିଥିଲେ ଯେ ପ୍ରଧାନମନ୍ତ୍ରୀ ଏହି ଅଭିଯାନର ଆରମ୍ଭ 2014 ଅକ୍ଟୋବର 2ରେ ମହାତ୍ମା ଗାନ୍ଧୀଙ୍କ ସୁସ୍ଥ ଓ ସ୍ୱଚ୍ଛ ଭାରତର ସ୍ୱପ୍ନକୁ ସାକାର କରିବା ଲାଗି କରିଥିଲେ । ଅନ୍ତରୀକ୍ଷ ଓ ସୂଚନା ପ୍ରାଦ୍ୟୋଗୀକି କ୍ଷେତ୍ରରେ ଦେଶର ଉପଲବ୍ଧି ସମ୍ବନ୍ଧରେ ଉଲ୍ଲେଖ କରି ସେ କହିଥିଲେ ଯେ ସ୍ୱଚ୍ଛତା କ୍ଷେତ୍ରରେ ମଧ୍ୟ ଏହାକୁ ହାସଲ କରାଯାଇ ପାରେ । ଏହା ବିକାଶର ମହତ୍ୱପୂର୍ଣ୍ଣ ଅଂଶବିଶେଷ । କ୍ୟାଣ୍ଟନମେଣ୍ଟ ବୋର୍ଡର ପ୍ରଶଂସା କରି କହିଲେ ଯେ ସେମାନେ ସ୍ୱଚ୍ଛତା ହିଁ ସେବା ଅଭିଯାନ ଅନ୍ତର୍ଗତ ଭଲ ପ୍ରଦର୍ଶନ କରିଛନ୍ତି ।


    ସମାରୋହରେ ବହୁ ସଂଖ୍ୟାରେ ଉପସ୍ଥିତ ବିଦ୍ୟାଳୟ ଓ ବିଦ୍ୟାର୍ଥୀଙ୍କୁ ସମ୍ବୋଧିତ କରି ସେ କହିଲେ ଯେ ସେମାନେ ହେଉଛନ୍ତି ସ୍ୱଚ୍ଛତାର ରାଜଦୂତ । ସେ ସୂଚନା ପ୍ରଦାନ କରି କହିଲେ ଯେ ତାଙ୍କ ମନ୍ତ୍ରଣାଳୟ କ୍ୟାଣ୍ଟନମେଣ୍ଟ ବୋର୍ଡର ସ୍ୱଚ୍ଛତା ସମ୍ବନ୍ଧୀୟ ଗତିବିଧି କାର୍ଯ୍ୟକ୍ରମ , ଶୌଚାଳୟ ନିର୍ମାଣ ଏବଂ କ୍ୟାଣ୍ଟନମେଣ୍ଟ କ୍ଷେତ୍ରକୁ ଖୋଲା ଶୌଚରୁ ମୁକ୍ତ କରିବା ଲାଗି 50 କୋଟି ଟଙ୍କାର ଅର୍ଥରାଶିର ବ୍ୟବସ୍ଥା କରିଛି । ଏହି ଅବସରରେ ପ୍ରତିରକ୍ଷା ସଚିବ ଶ୍ରୀ ସଞ୍ଜୟ ମିତ୍ର କହିଲେ ଯେ ପ୍ରତ୍ୟେକ ଘରେ ଆବର୍ଜନାର ପୃଥକୀକରଣ ହେବା ଆବଶ୍ୟକ ଏବଂ ମୁନସିପାଲିଟି ସଂଗ୍ରହ ବ୍ୟବସ୍ଥାକୁ ସୁଦୃଢ଼ କରିବା ଆବଶ୍ୟକ । ପ୍ରତିରକ୍ଷା ଇଷ୍ଟେଟର ମହାନିର୍ଦ୍ଦେଶକ ଶ୍ରୀ ରାଜେଶ୍ୱର ଶର୍ମା କହିଲେ ଯେ ସମଗ୍ର ଦେଶରେ କ୍ୟାଣ୍ଟନମେଣ୍ଟ ବୋର୍ଡ ସ୍ୱଚ୍ଛତା କାର୍ଯ୍ୟକୁ ମିଶନ ମୋଡରେ ଚାଲୁ ରଖିଛି ଏବଂ ଏଥିରେ ସଫଳତା ମିଳୁଛି । ସେ କହିଲେ ଯେ 62 ଟି କ୍ୟାଣ୍ଟନମେଣ୍ଟ କ୍ଷେତ୍ର ମଧ୍ୟରୁ 27 ଟି କ୍ୟାଣ୍ଟନମେଣ୍ଟ ବୋର୍ଡକୁ ଖୋଲାରେ ଶୌଚମୁକ୍ତ ଘୋଷଣା କରାଯାଇଛି । ପ୍ରତିରକ୍ଷା ଇଷ୍ଟେଟର ଅତିରିକ୍ତ ମହାନିର୍ଦ୍ଦେଶକ ସମାରୋହରେ ପ୍ରତିରକ୍ଷା ମନ୍ତ୍ରୀ , ଅଧିକାରୀ ଗଣ ଓ ଦୁଇ ହଜାରରୁ ଅଧିକ ଏକତ୍ରିତ ଜନସମୁଦାୟକୁ ସ୍ୱଚ୍ଛତାର ଶପଥ ପାଠ କରାଇଥିଲେ । ଏହି ଅବସରରେ ଶ୍ରୀମତି ସୀତାରମଣ 11 ଟି କଠିନ ଆବର୍ଜନା ପରିଚାଳନା ଯାନ ଏବଂ ଅଳିଆ ସଂଗ୍ରହ କରିବା ଲାଗି ବିଶେଷ ରିକ୍ସାକୁ ପତାକା ଦେଖାଇ ଶୁଭାରମ୍ଭ କରିଥିଲେ ।


    *************

    
    
    (Release ID: 1503254) Visitor Counter : 2