      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      ଦେଶବ୍ୟାପୀ ସେବା ଦିବସ ପାଳିତ - ସ୍ୱଚ୍ଛତା ପାଇଁ ଶ୍ରମଦାନ କଲେ ନେତାଙ୍କ ଠାରୁ ଜନତା
      Posted On: 17 SEP 2017 8:38PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସ୍ୱଚ୍ଛତାର ଆହ୍ୱାନକ୍ରମେ ବିଭିନ୍ନ ରାଜ୍ୟର ଲକ୍ଷାଧିକ ଲୋକ ସ୍ୱଚ୍ଛତା ପାଇଁ ଶ୍ରମଦାନ କରିଛନ୍ତି । 15 ସେପ୍ଟେମ୍ବର 2017 ଠାରୁ ସ୍ୱଚ୍ଛତା ହିଁ ସେବା ଅଭିଯାନର ଶୁଭାରମ୍ଭ ହୋଇଛି । ଏହି ଅଭିଯାନ ଅନ୍ତର୍ଗତ ସମସ୍ତ ବର୍ଗର ଜନସାଧାରଣ ଶୌଚାଳୟ ନିର୍ମାଣ କରାଉଛନ୍ତି । ସାରା ଦେଶରେ ବସଷ୍ଟାଣ୍ଡ , ମନ୍ଦିର , ରେଳଷ୍ଟେସନ , ରାସ୍ତାଘାଟ ଆଦିରେ ସଫେଇ କରାଯାଉଛି । କେନ୍ଦ୍ରୀୟ ପାନୀୟଜଳ ଓ ପରିମଳ ମନ୍ତ୍ରୀ ସୁଶ୍ରୀ ଉମା ଭାରତୀ ଉତ୍ତରପ୍ରଦେଶରେ ରବିବାର ଦିନ ଏହି ଅଭିଯାନର ନେତୃତ୍ୱ ନେଇଥିଲେ । ସେ ନିଜେ ଶ୍ରମଦାନ କରିବା ସହ ଏହି ଅଭିଯାନରେ ଅଧିକ ଲୋକଙ୍କ ସହଭାଗୀତା ଉତ୍ସାହଜନକ ବୋଲି ମତପ୍ରକାଶ କରିଥିଲେ ।


    ସୂଚନା ଓ ପ୍ରସାରଣ ମନ୍ତ୍ରୀ ଶ୍ରୀମତୀ ସ୍ମୃତି ଇରାନୀ ରାୟପୁରର କେନ୍ଦ୍ରୀ ଗ୍ରାମରେ ଲୋକମାନଙ୍କ ସହ ସ୍ୱଚ୍ଛତା ଅଭିଯାନରେ ସାମିଲ ହୋଇଥିଲେ । ଏହି ଅବସରରେ ଛତିଶଗଡ଼ର ମୁଖ୍ୟମନ୍ତ୍ରୀ ଶ୍ରୀ ରମଣ ସିଂ ମଧ୍ୟ ଉପସ୍ଥିତ ଥିଲେ । ଶ୍ରୀମତୀ ଇରାନୀ କହିଥିଲେ ଯେ , ଛତିଶଗଡ଼ ଶୀଘ୍ର ଖୋଲା ମଳମୁକ୍ତ ରାଜ୍ୟ ଘୋଷିତ ହେବ । ପ୍ରତିରକ୍ଷା ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଆଜି ଦିଲ୍ଲୀର ଛାୱନୀ ଅଞ୍ଚଳକୁ ଲୋକମାନଙ୍କୁ ଖୋଲାରେ ଶୌଚରୁ ମୁକ୍ତ ହେବା ଲାଗି ନିଜ ଯୋଗଦାନ ଦେବା ଏବଂ ପରିବେଶକୁ ସ୍ୱଚ୍ଛ କରିବାରେ ସହାୟକ ହେବା ପାଇଁ ଆହ୍ୱାନ ଦେଇଥିଲେ । ପାନୀୟ ଜଳ ଏବଂ ପରିମଳ ରାଷ୍ଟମନ୍ତ୍ରୀ ଶ୍ରୀ ଏସ୍ଏସ୍ ଆଲୁୱାଲିଆ ତ୍ରିପୁରାରେ ଭାରତ - ବାଲାଂଦେଶ ସୀମା ନିକଟ ଭାଗଲପୁର ଗ୍ରାମରେ ଶୌଚାଳୟ ପାଇଁ ଖାତ ଖୋଳିବା କାମର ଶୁଭାରମ୍ଭ କରିଥିଲେ । ଏହି ଅବସରରେ ଅନ୍ୟ କେନ୍ଦ୍ରମନ୍ତ୍ରୀ ଏବଂ ମୁଖ୍ୟମନ୍ତ୍ରୀ ଓ ଅନ୍ୟ ବିଶିଷ୍ଟ ଅତିଥିମାନେ ଭାଗ ନେଇଥିଲେ ।


    ପାନୀୟଜଳ ଏବଂ ପରିମଳ ଓ ଭାରତୀୟ ରେଳବାଇ ଅଧିକାରୀ ଓ କର୍ମଚାରୀମାନେ ଦିଲ୍ଲୀର ନିଜାମୁଦ୍ଦିନ ରେଳଷ୍ଟେସନରେ ସ୍ୱଚ୍ଛତା କାର୍ଯ୍ୟକ୍ରମ କରିଥିଲେ । ପାନୀୟଜଳ ଏବଂ ପରିମଳ ମନ୍ତ୍ରଣାଳୟ ତରଫରୁ ଟୟଲେଟ୍ - ଏକ ପ୍ରେମକଥା ବିଭିନ୍ନ ଗ୍ରାମରେ ଗାଁ ମୁଖିଆମାନଙ୍କୁ ଦେଖାଇବାର ବ୍ୟବସ୍ଥା କରାଯାଇଥିଲା । ଗ୍ରାମୀଣ ଭାରତରେ ସ୍ୱଚ୍ଛତାର ଆବଶ୍ୟକତା ସମ୍ପର୍କରେ ଏକ ସ୍ପଷ୍ଟ ବାର୍ତ୍ତା ଏହି ଚଳଚ୍ଚିତ୍ରରେ ରହିଛି । ଏହା ବ୍ୟତୀତ ପାନୀୟଜଳ ଏବଂ ପରିମଳ ମନ୍ତ୍ରଣାଳୟ ପକ୍ଷରୁ ଗ୍ରାମସଭାଗୁଡ଼ିକ ଜରିଆରେ ସ୍ୱଚ୍ଛତା ପାଇଁ ସଚେତନତା କରାଯାଉଛି ତଥା ରାଜ୍ୟଗୁଡ଼ିକରେ ସ୍ୱତନ୍ତ୍ର ସ୍ୱଚ୍ଛତାର ରଥ ବୁଲାଯାଇ ସଚେତନତା କରାଯାଉଛି ।


    ***************


    

    
    (Release ID: 1503258) Visitor Counter : 2