      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପର୍ଯ୍ୟାବରଣ, ଜଙ୍ଗଲ ତଥା ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଭାବେ ଡ଼କ୍ଟର ମହେଶ ଶର୍ମାଙ୍କ ଦାୟିତ୍ୱ ଗ୍ରହଣ
      Posted On: 04 SEP 2017 9:02PM by PIB Bhubaneshwar


    ଡ଼କ୍ଟର ମହେଶ ଶର୍ମା ପର୍ଯ୍ୟାବରଣ, ଜଙ୍ଗଲ ତଥା ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଭାବେ ଆଜି ଦାୟିତ୍ୱ ଗ୍ରହଣ କରିଛନ୍ତି । ଦାୟିତ୍ୱ ଗ୍ରହଣ କରିବା ପରେ ଡ଼କ୍ଟର ଶର୍ମା କହିଲେ ଯେ ଏହା ଏକ ଗୁରୁତ୍ୱପୂର୍ଣ୍ଣ ତଥା ଚାଲେଞ୍ଜିଂ ମନ୍ତ୍ରଣାଳୟ । କାରଣ ଏବେ ସାରା ବିଶ୍ୱ ପର୍ଯ୍ୟାବରଣ ସୁରକ୍ଷା, ଜଙ୍ଗଲ କ୍ଷୟ ଏବଂ ଜଳବାୟୁ ପରିବର୍ତ୍ତନକୁ ରୋକିବା ଦିଗରେ ଉଦ୍ୟମ ଚଲାଇଛି । ତେଣୁ ପର୍ଯ୍ୟାବରଣ ସୁରକ୍ଷା କ୍ଷେତ୍ରରେ ଢ଼େର୍ କିଛି କାର୍ଯ୍ୟ କରିବାର ଅଛି । ତାହା ବାୟୁ ଏବଂ ଜଳକୁ ପ୍ରଦୂଷଣମୁକ୍ତ ରଖିବାଠାରୁ ଆରମ୍ଭ କରି ଜଙ୍ଗଲର ସୁରକ୍ଷା ପର୍ଯ୍ୟନ୍ତ ବ୍ୟାପ୍ତ । ଡ଼କ୍ଟର ହର୍ଷବର୍ଦ୍ଧନଙ୍କ ମାର୍ଗଦର୍ଶନରେ ତଥା ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ବଳିଷ୍ଠ ନେତୃତ୍ୱରେ ସଭିଏଁ ମିଶି ଏଭଳି ଗୁରୁତ୍ୱପୂର୍ଣ୍ଣ ପ୍ରସଙ୍ଗରେ କାର୍ଯ୍ୟ କରିବାକୁ ସେ ସମସ୍ତଙ୍କ ସହଯୋଗ ଲୋଡ଼ିଥିଲେ । ରାଷ୍ଟ୍ରମନ୍ତ୍ରୀ ଭାବେ ଦାୟିତ୍ୱ ଗ୍ରହଣ ପୂର୍ବରୁ ଡ଼କ୍ଟର ଶର୍ମା ପର୍ଯ୍ୟାବରଣ, ଜଙ୍ଗଲ ତଥା ଜଳବାୟୁ ପରିବର୍ତ୍ତନ ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନଙ୍କୁ ସାକ୍ଷାତ କରିଥିଲେ । ଡ଼କ୍ଟର ଶର୍ମାଙ୍କୁ ସ୍ୱାଗତ କରି ଡ଼କ୍ଟର ହର୍ଷବର୍ଦ୍ଧନ କହିଲେ ଯେ ଉଭୟେ ମିଶି, ପ୍ରଧାନମନ୍ତ୍ରୀ ଦେଶର 125 କୋଟି ଜନତାଙ୍କ ପାଇଁ ଯେଉଁ ସ୍ୱପ୍ନ ଦେଖିଛନ୍ତି ତାକୁ ସାକାର କରିବା ଦିଗରେ କାର୍ଯ୍ୟକରିବେ । ଏହା ଫଳରେ 2022 ମସିହା ସୁଦ୍ଧା ଏହି ଲକ୍ଷ୍ୟ ପୂରଣ ହୋଇପାରିବ । ତାଙ୍କର ଅଭିଜ୍ଞତା ବଳରେ ମନ୍ତ୍ରଣାଳୟ ପାଇଁ ଡ଼କ୍ଟର ଶର୍ମା ଜଣେ ସଫଳ ସହଯୋଗୀ ସାବ୍ୟସ୍ତ ହେବେ ବୋଲି ଡ଼କ୍ଟର ହର୍ଷବର୍ଦ୍ଧନ ଆଶାପୋଷଣ କରିଥିଲେ ।


    **********

    
    
    (Release ID: 1501968) Visitor Counter : 3