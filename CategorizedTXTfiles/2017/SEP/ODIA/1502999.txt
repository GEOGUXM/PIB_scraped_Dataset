      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      17 ରାଜ୍ୟର 225 ଜିଲ୍ଲାରେ ମରୁଡି ସତର୍କତା ଜାରି ନେଇ ପ୍ରକାଶିତ ଗଣମାଧ୍ୟମ ରିପୋର୍ଟ ଭୁଲ ତଥ୍ୟ ଉପରେ ଆଧାରିତ : କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ
      Posted On: 14 SEP 2017 4:02PM by PIB Bhubaneshwar


    ନିକଟରେ ଦେଶର 17 ରାଜ୍ୟର 225 ଜିଲ୍ଳାରେ ମରୁଡି ସତର୍କତା ଜାରି ନେଇ କେତେକ ଗଣମାଧ୍ୟମରେ ପ୍ରକାଶିତ ଖବର ଭୁଲ ତଥ୍ୟ ଉପରେ ଆଧାରିତ । କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ରାଜ୍ୟଗୁଡିକର କୃଷି ପରିସ୍ଥିତି ନେଇ ନିୟମିତ ଅନୁଧ୍ୟାନ କରୁଛନ୍ତି । ଚଳିତ ମୌସୁମୀ ଋତୁରେ , ମୌସୁମୀ ବର୍ଷା ସ୍ୱଭାବିକ ରହିଛି । 10.09.2017 ସୁଦ୍ଧା ସ୍ଵାଭାବିକ 782.2 ମିମି ବର୍ଷା ହେବା ବଦଳରେ 738.8 ମିମି ବର୍ଷା ହୋଇଛି । ସାରାଦେଶରେ ମୋଟାମୋଟି ସ୍ଵାଭାବିକ ବର୍ଷା ହୋଇଛି ( -6% । ଦେଶରେ ମୌସୁମୀ ଋତୁ 1 ଜୁନରୁ 30 ସେପ୍ଟେମ୍ବର ପର୍ଯ୍ୟନ୍ତ ଧରାଯାଏ । ଅନେକ ରାଜ୍ୟ , ବିଶେଷକରି ଉତର ପୂର୍ବାଚଂଳ ରାଜ୍ୟରେ ଅଧିକ ମୌସୁମୀ ବର୍ଷା ଅନୁଭୂତ ହୋଇଛି ।


    ଦେଶର ସମସ୍ତ ରାଜ୍ୟଗୁଡିକରେ ଖରିଫ୍ ଫସଲ ଚାଷ ସନ୍ତୋଷଜନକ ରହିଛି ଏବଂ 1 - 10 ସେପ୍ଟେମ୍ବର ମଧ୍ୟରେ କେରଳ , କର୍ଣ୍ଣାଟକ , ମହାରାଷ୍ଟ୍ର , ତେଲଙ୍ଗାନା , ଓଡ଼ିଶା ଏବଂ ଝାଡଖଣ୍ଡରେ ମୃତିକାର ଆର୍ଦ୍ରତା ବୃଦ୍ଧି ପାଇଛି । ତେଣୁ ଦେଶ ବ୍ୟାପୀ ବର୍ଷାର ବିସ୍ତୃତ ବିବରଣୀ ଚଳିତ ଖରିଫ ଋତୁରେ ଭଲ ଉତ୍ପାଦନର ସମ୍ଭାବନାକୁ ଉଜ୍ଜ୍ୱଳ କରିଛି । 2017-18 ରେ , ଖରିଫ୍ ଫସଲ ବୁଣାବୁଣି କାର୍ଯ୍ୟ ସ୍ୱାଭାବିକ ଭାବେ 1041.17 ଲକ୍ଷ ହେକ୍ଟର ବଦଳରେ 8.09.2017 ସୁଦ୍ଧା ସେହି ସମୟରେ 1014.00 ଲକ୍ଷ ହେକ୍ଟରରେ ବୁଣାବୁଣି କାର୍ଯ୍ୟ ହୋଇଛି । ଯଦିଓ କେତେକ ଅଂଚଳରେ ଖରିଫ୍ ବୁଣା ପରେ କମ୍ ବର୍ଷା ଅନୁଭୂତ ହୋଇଛି । ସେହି ରାଜ୍ୟଗୁଡିକ ଫସଲ ଉପରେ କମ୍ ବର୍ଷାର ପ୍ରଭାବ ନେଇ ଆକଳନ ଆରମ୍ଭ କରିଦେଇଛନ୍ତି । କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ , କମ୍ ଆର୍ଦ୍ରତା ରହୁଥିବା ଅଂଚଳରେ ଫସଲକୁ ବଂଚାଇ ରଖିବା ପାଇଁ ଜଳସେଚନ କରିବା ନିମନ୍ତେ ପରାମର୍ଶ ଜାରି କରିଛି । ଯଦିଓ ୯୫ଟି ଜିଲ୍ଲାରେ କମ୍ ବର୍ଷା ହୋଇଛି ତେବେ ବୁଣାବୁଣି କାର୍ଯ୍ୟ ସ୍ୱାଭାବିକ ଓ ସନ୍ତୋଷଜନକ ରହିଛି । ସେପ୍ଟେମ୍ବର ପ୍ରଥମ ଭାଗର ବର୍ଷା ଅନେକ ରାଜ୍ୟରେ ସ୍ଥିତିରେ ଉନ୍ନତି ଆଣିବ । ଫସଲ ଅମଳ ଗତ ବର୍ଷ ଭଳି ସମାନ ରହିବ ବୋଲି ଅନୁମାନ କରାଯାଉଛି । ତେବେ ଦେଶରେ ମରୁଡି ଭଳି ପରିସ୍ଥିତି ନାହିଁ ବୋଲି ମନ୍ତ୍ରଣାଳୟ ତରଫରୁ କୁହାଯାଇଛି ।


    ************

    
    
    (Release ID: 1502999) Visitor Counter : 6