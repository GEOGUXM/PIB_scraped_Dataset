      ରେଳ ମନ୍ତ୍ରଣାଳୟ

      ନିରାପଦ ଟ୍ରେନ୍ ଚଳାଚଳ ପାଇଁ ରେଳ ମନ୍ତ୍ରୀ ପୀୟୁଷ ଗୋଏଲଙ୍କ ଅଧ୍ୟକ୍ଷତାରେ ଉଚ୍ଚସ୍ତରୀୟ ବୈଠକ
      • ନିରାପତ୍ତାକୁ ସର୍ବାଧିକ ଗୁରୁତ୍ୱ ଦେଲେ ରେଳ ମନ୍ତ୍ରୀ
      
      • ଜଗୁଆଳି ବିହୀନ ଲେଭଲ କ୍ରସିଂ ଏବଂ ଟ୍ରେନ୍ ଦୁର୍ଘଟଣା ଉପରେ ଗୁରୁତ୍ୱ ଦେବାପାଇଁ ରେଳମନ୍ତ୍ରୀଙ୍କ ନିର୍ଦ୍ଦେଶ
      Posted On: 07 SEP 2017 6:02PM by PIB Bhubaneshwar


    ନିରାପଦ ଟ୍ରେନ୍ ଚଳାଚଳ ପାଇଁ କେନ୍ଦ୍ର ରେଳ ଓ କୋଇଲା ମନ୍ତ୍ରୀ ପୀୟୁଷ ଗୋଏଲ ଆଜି ରେଳବୋର୍ଡ ଏବଂ ରେଳବୋର୍ଡ ନିରାପତ୍ତା ନିର୍ଦ୍ଦେଶାଳୟର ଅଧିକାରୀମାନଙ୍କ ସହ ବୈଠକରେ ଆଲୋଚନା କରିଛନ୍ତି । ରେଳ ନିରାପତ୍ତା ସଂକ୍ରାନ୍ତ ବୈଠକରେ ରିପୋର୍ଟ ଉପସ୍ଥାପନ ହୋଇଥିଲା । ଏହି ପ୍ରସଙ୍ଗରେ ବୈଠକରେ ସବିଶେଷ ଆଲୋଚନା ହେବା ସହ ବାରମ୍ବାର ଟ୍ରେନ ଲାଇନଚ୍ୟୁତ ଏବଂ ଦୁର୍ଘଟଣାର କାରଣ ସଂକ୍ରାନ୍ତରେ ବି ଆଲୋଚନା କରାଯାଇଥିଲା । ନିରାପତ୍ତାକୁ ସର୍ବାଧିକ ଗୁରୁତ୍ୱ ଦିଆଯିବ ଏବଂ ଏ ବାବଦରେ କୌଣସି ପ୍ରକାର ବୁଝାମଣା ବରଦାସ୍ତ ହେବନାହିଁ ବୋଲି ବୋଲି ବୈଠକରେ ରେଳମନ୍ତ୍ରୀ ସ୍ପଷ୍ଟ କରିଥିଲେ ।


    ଦୁଇଟି କାରଣରୁ ବାରମ୍ବାର ଟ୍ରେନ୍ ଦୁର୍ଘଟଣା ହେଉଥିବା ବୈଠକରେ ସୂଚନା ଦିଆଯାଇଥିଲା :


    1 . ଜଗୁଆଳୀ ବିହୀନ ଲେଭଲକ୍ରସିଂ


    2 . ଖରାପ ରେଳ ଧାରଣା


    ଟ୍ରେନ୍ ଲାଇନଚ୍ୟୁୟତ ଯୋଗୁ ହେଉଥିବା ଦୁର୍ଘଟଣାଜନିତ କ୍ଷୟକ୍ଷତି ହ୍ରାସ କରିବା ଉପରେ ବୈଠକରେ ବିଶେଷ ଗୁରୁତ୍ୱ ଦିଆଯାଇଥିଲା ।


    ନିରାପଦ ଟ୍ରେନ୍ ଚଳାଚଳ ପାଇଁ କେତେକ ଦିଗ ଉପରେ ବିଶେଷ ଧ୍ୟାନ ଦେବାକୁ ରେଳମନ୍ତ୍ରୀ ରେଳବୋର୍ଡ ଅଧିକାରୀଙ୍କୁ ବୈଠକରେ ନିର୍ଦ୍ଦେଶ ଦେଇଥିଲେ :


    1 . ଆଗାମୀ ଏକ ବର୍ଷ ମଧ୍ୟରେ ରେଳ ନେଟୱର୍କରେ ଥିବା ସମସ୍ତ ଜଗୁଆଳୀ ବିହୀନ ଲେଭଲକ୍ରସିଂ ଗୁଡ଼ିକର ଉଚ୍ଛେଦ ।


    2 . ଅଗ୍ରାଧିକାର ଭିତ୍ତିରେ ରେଳ ଧାରଣା ବଦଳାଯିବା ଏବଂ ନବୀକରଣ କାର୍ଯ୍ୟ ସମ୍ପନ୍ନ କରିବା । ଦୁର୍ଘଟଣାପ୍ରବଣ ସ୍ଥାନଗୁଡ଼ିକରେ ଧାରଣାର ନବୀକରଣକୁ ଅଗ୍ରାଧିକାର ଦିଆଯିବା ଉଚିତ ।


    3 . ନେଟୱର୍କରେ ଅଧିକ ରେଳ ସାମିଲ କରାଯିବା ସହ ନିର୍ଦ୍ଧାରିତ ସମୟରେ ନୂତନ ରେଳ ଧାରଣା ତିଆରି ଶେଷ କରାଯିବା ଉଚିତ ।


    4 . ଆଇସିଏଫ୍ ଡିଜାଇନର ବଗି ନିର୍ମାଣ ବନ୍ଦ କରିବା ସହ ଏଲ୍ଏଚବି ଡିଜାଇନର କୋଚ୍ ନିର୍ମାଣକୁ ଗୁରୁତ୍ୱ ଦିଆଯିବା ।


    5 . ଟ୍ରେନ୍ ଇଞ୍ଜିନ ଗୁଡ଼ିକରେ କୁହୁଡ଼ି ନିରୋଧୀ ଏଲ୍ଇଡି ଲାଇଟ ସଂଯୋଗ କରାଯିବ , ଯଦ୍ୱାରାକି କୁହୁଡ଼ି ସମୟରେ ନିରାପଦ ଟ୍ରେନ୍ ଚଳାଚଳ ସମ୍ଭବ ହେବ ।


    ନିୟମିତ ଭାବେ ଏହି ନିର୍ଦ୍ଦେଶାବଳୀକୁ ଲାଗୁ କରିବାକୁ ରେଳ ବୋର୍ଡର ଅଧିକାରୀମାନଙ୍କୁ ମନ୍ତ୍ରୀ ବୈଠକରେ ନିର୍ଦ୍ଦେଶ ଦେଇଥିଲେ ।


    ***********

    
    
    (Release ID: 1502244) Visitor Counter : 2