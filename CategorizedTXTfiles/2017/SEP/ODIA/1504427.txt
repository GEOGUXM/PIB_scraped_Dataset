      କ୍ୟାବିନେଟ

      ଭାଗିଦାରୀଭିତ୍ତିକ ଯୋଗାଯୋଗ ଟାୱାର ଏବଂ ଆନୁସଙ୍ଗିକ ମୌଳିକ ଭିତ୍ତିଭୂମି ନିର୍ମାଣ ଲାଗି ଯୋଗାଯୋଗ ଅପରେଟରମାନଙ୍କୁ ପ୍ରତିରକ୍ଷା ଜମି ଉପଲବ୍ଧ କରାଇବା ନିମନ୍ତେ ନୀତି ସଂଶୋଧନ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 27 SEP 2017 6:52PM by PIB Bhubaneshwar


    ଏଣିକି ପ୍ରତିରକ୍ଷା ବିଭାଗର ଜମିରେ ଯୋଗାଯୋଗ ଅପରେଟରମାନେ ଭାଗିଦାରୀଭିତ୍ତିକ ଯୋଗାଯୋଗ ଟାୱାର ଏବଂ ଆନୁସଙ୍ଗିକ ଭିତ୍ତିଭୂମି ନିର୍ମାଣ କରିପାରିବେ । ତେବେ କାର୍ଯ୍ୟକାରୀତାର ଅଭିଜ୍ଞତା ଏବଂ ଦୂରସଂଚାର ବିଭାଗ (ଡିଓଟି) ଦ୍ୱାରା ମୋବାଇଲ ଟାୱାର ସ୍ଥାପନ ପାଇଁ ମଞ୍ଜୁରି ଲାଗି ଆବଶ୍ୟକ ନୀତିନିୟମ ଆଧାରରେ ଏହା ସମ୍ପାଦନ କରାଯିବ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା କେନ୍ଦ୍ର କ୍ୟାବିନେଟ ବୈଠକରେ ଯୋଗାଯୋଗ ଅପରେଟରମାନଙ୍କୁ ପ୍ରତିରକ୍ଷା ଭୂମି ଉପଲବ୍ଧ କରାଇବା ସଂକ୍ରାନ୍ତ ନୀତି ସଂଶୋଧନ ପ୍ରସ୍ତାବକୁ ମଞ୍ଜୁରି ପ୍ରଦାନ କରାଯାଇଛି ।


    ସଂଶୋଧିତ ନୀତିରେ ଭାଗିଦାରୀଭିତ୍ତିକ ଯୋଗାଯୋଗ ଟାୱାର ଏବଂ ଆନୁସଙ୍ଗିକ ମୌଳିକ ଭିତ୍ତିଭୂମି ନିର୍ମାଣ ଲାଗି ସେବା ଲାଇସେନ୍ସ ଓ ଦୂରସଂଚାର ବିଭାଗ ସହିତ ମୌଳିକ ସେବା ପ୍ରଦାତା-1 ଭାବେ ପଞ୍ଜିକୃତ କମ୍ପାନୀଗୁଡ଼ିକୁ ପ୍ରତିରକ୍ଷା କ୍ଷେତ୍ର ଏବଂ ଛାଉଣିରେ ଲିଜ ଆଧାରରେ ଜମି ଆବଂଟନ ଏବଂ ଅନୁମତି ପ୍ରଦାନ କରାଯିବା ଲାଗି ନିୟମ ଏବଂ ସର୍ତ୍ତାବଳୀ ନିର୍ଦ୍ଧାରଣ କରାଯାଇଛି ।


    ଏହାଦ୍ୱାରା ଛାଉଣି ଏବଂ ସୈନ୍ୟ ଷ୍ଟେସନଗୁଡ଼ିକରେ ଯୋଗାଯୋଗ ସେବାର ଗୁଣବତ୍ତାରେ ଉନ୍ନତି ଆସିପାରିବ ।


    **********

    
    
    (Release ID: 1504427) Visitor Counter : 2