      ପ୍ରତିରକ୍ଷା ମନ୍ତ୍ରଣାଳୟ

      ଏଏନଏସି ଦ୍ୱାରା ହାଭଲକରୁ ପର୍ଯ୍ୟଟକଙ୍କୁ ଉଦ୍ଧାର
      Posted On: 18 SEP 2017 7:22PM by PIB Bhubaneshwar


    ଆଣ୍ଡାମାନ ନିକୋବର ଦ୍ୱୀପପୁଞ୍ଜରେ ପ୍ରବଳ ବର୍ଷା ଲାଗି ରହିଛି । 2017 ସେପ୍ଟେମ୍ବର 13 ରୁ ସମୁଦ୍ର ପ୍ରବଳ ଭାବେ ଅଶାନ୍ତ ରହୁଛି । ନାଗରିକ ପ୍ରଶାସନ ତରଫରୁ ଏହି ସୂଚନା ମିଳିଥିଲା ଯେ ଜାହାଜରେ ବୈଷୟିକ ସମସ୍ୟା କାରଣରୁ ହାଭଲକରୁ ସୁରକ୍ଷିତ ପର୍ଯ୍ୟଟକମାନଙ୍କୁ ଫେରାଇ ଆଣିବାର ଯାତ୍ରା ରବ୍ଦ କରିଦିଆଯାଇଛି । ଏହା ମଧ୍ୟ କୁହାଯାଇଥିଲା ଯେ 2017 ସେପ୍ଟେମ୍ବର 18 ସକାଳେ ଯେଉଁ ଯାତ୍ରୀମାନଙ୍କର ବିମାନ ପ୍ରସ୍ଥାନ କରିବାର ଥିଲା ସେମାନେ ଅଟକି ରହିଯାଇଛନ୍ତି ଓ ସେମାନଙ୍କୁ ପୋର୍ଟବ୍ଲେୟାରକୁ ଅଣାଯିବାର ଆବଶ୍ୟକତା ରହିଛି । ରାତିରେ ଅସୈନିକ ଯାହାଜ ହାଭଲକ ଯାତ୍ରା ନକରିପାରିବାରୁ ପର୍ଯ୍ୟଟକମାନଙ୍କୁ ଫେରାଇ ଆଣିବା ଲାଗି ଆଣ୍ଡାମାନ ନିକୋବର କମାଣ ସହିତ ସମ୍ପର୍କ କରାଯାଇଥିଲା ।


    ନୌସେନାର ଦୁଇ ଯାହାଜ ଆଇଏନଏସ ବଙ୍ଗରାମ ତଥା ଆଇଏନଏସ ବତୀମାଲ୍ୱକୁ ଅତ୍ୟଧିକ ଖରାପ ପାଣିପାଗ ସତ୍ତ୍ୱେ ସେଠାକୁ ପଠାଯାଇଥିଲା । 24 ଜଣ ପର୍ଯ୍ୟଟକ ( 10 ମହିଳା , 10 ପୁରୁଷ ଓ 4 ଛୋଟ ପିଲା ) ହାଭଲକଠାରେ ଆଇଏନଏସ ବଙ୍ଗରାମରେ ଚଢ଼ିଥିଲେ ଏବଂ ସେମାନଙ୍କୁ ପୋର୍ଟ ବ୍ଲେୟାର ଯାତ୍ରାରେ ପଠାଯାଇଥିଲା । ଏତଦବ୍ୟତୀତ ପ୍ରତିରକ୍ଷା ସେବା ଷ୍ଟାଫ ମହାବିଦ୍ୟାଳୟର 54 ଅଧିକାରୀ ଏହି ଯାହାଜରେ ଚଢ଼ିଥିଲେ । ଏହି ଅଧିକାରୀମାନେ ଦ୍ୱୀପପୁଞ୍ଜକୁ ଯାଇଥିଲେ ଏବଂ ନିରାପତ୍ତା ନିମନ୍ତେ ଜାହାଜର ଫେରନ୍ତା ଯାତ୍ରା ସ୍ଥଗିତ ହୋଇଯାଇଥିବାରୁ ସେଠାରେ ଅଟକି ଯାଇଥିଲେ । ଏହିପରି ଦୁଇଟି ଯାହାଜରେ ଅଟକି ରହିଥିବା 78 କର୍ମୀଙ୍କୁ ପୋର୍ଟବ୍ଲେୟାର ଅଣାଯାଇଥିଲା । ସମୁଦ୍ର ସ୍ଥିତି ଖରାପ ହୋଇଥିବା କାରଣରୁ ପର୍ଯ୍ୟଟକମାନଙ୍କୁ ଜାହାଜ ଭିତରେ ରଖାଯାଇଥିଲା ଏବଂ ସେମାନଙ୍କ ପାଇଁ ଜଳପାନର ବ୍ୟବସ୍ଥା ମଧ୍ୟ କରାଯାଇଥିଲା । 10.30 ପାଖାପାଖି ପୋର୍ଟ ବ୍ଲେୟାର ପହଂଚିବା ପରେ ସେମାନଙ୍କୁ ନୌସେନା ପରିବହନ ବ୍ୟବସ୍ଥା ଦ୍ୱାରା ରହିପାରିଲା ଭଳି ସ୍ଥାନରେ ପହଂଚାଯାଇଥିଲା । ଅଟକି ରହିଯାଇଥିବା ପର୍ଯ୍ୟଟକ ଏନଏସସି ଦ୍ୱାରା ଗ୍ରହଣ କରାଯାଇଥିବା ତୁରନ୍ତ ପଦକ୍ଷେପ ଏବଂ ଯାହାଜ ସହାୟତାକୁ ଅନେକ ପ୍ରଶଂସା କରିଛନ୍ତି ।


    ************

    
    
    (Release ID: 1503364) Visitor Counter : 2