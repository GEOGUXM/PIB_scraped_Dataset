      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      “ନାରୀଶକ୍ତି ପୁରସ୍କାର” 2017 ପାଇଁ ନାମାଙ୍କନ ପତ୍ର ଆମନ୍ତ୍ରିତ
      Posted On: 12 SEP 2017 6:03PM by PIB Bhubaneshwar


    ମହିଳା ଏବଂ ଶିଶୁବିକାଶ ମନ୍ତ୍ରଣାଳୟ ଦ୍ୱାରା ନାରୀଶକ୍ତି ପୁରସ୍କାର 2017 ପାଇଁ ନାମାଙ୍କନ ପତ୍ର ଆମନ୍ତ୍ରିତ କରାଯାଇଛି । ସରକାର 8 ମାର୍ଚ୍ଚ ଅନ୍ତରାଷ୍ଟ୍ରୀୟ ମହିଳା ଦିବସ ଦିନ ପ୍ରତ୍ୟେକ ବର୍ଷ “ ମହିଳାମାନଙ୍କ ପାଇଁ ସର୍ବୋଚ୍ଚ ନାଗରିକ ସମ୍ମାନ ” “ ନାରୀଶକ୍ତି ପୁରସ୍କାର ” ପ୍ରଦାନ କରନ୍ତି । ଏହି ପୁରସ୍କାରର ଉଦ୍ଦେଶ୍ୟ ହେଉଛି ମହିଳାମାନଙ୍କ ସଶକ୍ତିକରଣ କ୍ଷେତ୍ରରେ ବହୁମୂଲ୍ୟ ଯୋଗଦାନ କରିଥିବା ବ୍ୟକ୍ତି ଏବଂ ସଂସ୍ଥାନଗୁଡିକୁ ଚିହ୍ନଟ କରିବା । ଏହି ପୁରସ୍କାର ମାଧ୍ୟମରେ ଏଭଳି ଲୋକମାନଙ୍କୁ ସାମ୍ନାକୁ ଆଣିବାର ଅଛି ଯେଉଁମାନେ ଯୁବଗୋଷ୍ଠୀ ଏବଂ ମହିଳାମାନଙ୍କ ପାଇଁ ସମାଜରେ ପରିବର୍ତ୍ତନ କ୍ଷେତ୍ରରେ ଏକ ମାଇଲଖୁଣ୍ଟ ସୃଷ୍ଟି କରିଛନ୍ତି ।


    ନାରୀଶକ୍ତି ପୁରସ୍କାର ଜରିଆରେ ସରକାର , ସମାଜରେ ମହିଳାମାନଙ୍କର ସ୍ଥିତି ମଜବୁତ କରିବା କ୍ଷେତ୍ରରେ ନିଜର ପ୍ରତିଶୃତିକୁ ପୂରଣ କରିବା ଦିଗରେ ପଦକ୍ଷେପକୁ ସୂଚାଉଛି ।


    ମହିଳା ଏବଂ ଶିଶୁବିକାଶ ମନ୍ତ୍ରଣାଳୟ ଦ୍ୱାରା ଏଭଳି ବ୍ୟକ୍ତିମାନଙ୍କୁ ଏବଂ ସଂସ୍ଥାଗୁଡିକର ନାମାଙ୍କନ ପତ୍ର ଆମନ୍ତ୍ରଣ କରାଯାଇଛି , ଯେଉଁମାନେ ମହିଳାମାନଙ୍କର ଆର୍ଥିକ ଏବଂ ସାମାଜିକ ସଶକ୍ତିକରଣ ଦିଗରେ ଅସାଧାରଣ ପରିସ୍ଥିତିରେ ମଧ୍ୟ ଉତ୍କୃଷ୍ଟ କାର୍ଯ୍ୟ କରିଛନ୍ତି । ଏହା ସହିତ ଯେଉଁମାନେ ମହିଳାମାନଙ୍କ ସମ୍ବନ୍ଧିତ ଆଇନଗୁଡିକୁ ପ୍ରଭାବୀ ଢଙ୍ଗରେ କାର୍ଯ୍ୟକାରୀ କରିଛନ୍ତି ଏବଂ ସମାନତା ଉପରେ ମଧ୍ୟ କାର୍ଯ୍ୟ କରିଛନ୍ତି । ଏହି ବିଷୟରେ ମନ୍ତ୍ରଣାଳୟ 2 ସେପ୍ଟେମ୍ବର , 2017 ରେ ସ୍ଥାନୀୟ ଭାଷାଗୁଡିକ ଜରିଆରେ ସମସ୍ତ ପ୍ରମୁଖ ସମ୍ବାଦପତ୍ରରେ ଏକ ବିଜ୍ଞାପନ ମଧ୍ୟ ପ୍ରକାଶିତ କରିଛନ୍ତି ।


    ନାମାଙ୍କନ ପତ୍ରପ୍ରଦାନ କରିବାର ଶେଷ ତାରିଖ 15 ଅକ୍ଟୋବର 2017 ରଖାଯାଇଛି । ଏହି ପୁରସ୍କାର ଅନ୍ତର୍ରାଷ୍ଟ୍ରୀୟ ମହିଳା ଦିବସ 8 ମାର୍ଚ୍ଚ , 2018ରେ ପ୍ରଦାନ କରାଯିବ । ନାମାଙ୍କନ ସମ୍ବନ୍ଧିତ ବିସ୍ତୃତ ସୂଚନା http://www.wcd.nic.in/sites/default/files/NSP-25x33%20-English.pdf ରେ ପ୍ରଦାନ କରାଯାଇଛି । ନାରୀଶକ୍ତି ପୁରସ୍କାର 2017 ସମ୍ବନ୍ଧିତ ସୂଚନା http://www.wcd.nic.in/sites/default/files/Approved%20Guidelines%20for%20NSP_1.pdf ରେ ପ୍ରଦାନ କରାଯାଇଛି ।


    ***********

    
    
    (Release ID: 1502879) Visitor Counter : 2