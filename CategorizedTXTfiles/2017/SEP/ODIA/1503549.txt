      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଟ୍ରେନ ନଂ 12225 କୈଫିୟତ ଏକ୍ସପ୍ରେସ ଲାଇନଚ୍ୟୁତ ହେବା ସମ୍ପର୍କୀତ ପ୍ରାଥମିକ ତଦନ୍ତ ରିପୋର୍ଟ ପ୍ରକାଶ
      Posted On: 19 SEP 2017 9:02PM by PIB Bhubaneshwar


    ଉତ୍ତର ପୂର୍ବ ସର୍କଲର ରେଳବାଇ ନିରାପତ୍ତା କମିଶନର ଶ୍ରୀ ସତୀଶ କୁମାର ପାଣ୍ଡେ କୈଫିୟତ ଏକ୍ସପ୍ରେସ (ଟ୍ରେନ ସଂଖ୍ୟା : 12225) ଲାଇନଚ୍ୟୁତ ଓ ଦୁର୍ଘଟଣାଗସ୍ତ ହେବା ସର୍ମ୍ପକୀତ ପ୍ରାଥମିକ ତଦନ୍ତ ରିପୋର୍ଟ ସରକାରଙ୍କୁ ପ୍ରଦାନ କରିଛନ୍ତି । ଉତ୍ତର କେନ୍ଦ୍ର ରେଳବାଇର କାନପୁର ଟୁଣ୍ଡଲା ବ୍ରଡଗେଜ ଇଲେକ୍ଟ୍ରିଫାଏଡ ସେକ୍ସନରେ ଅଚଲଦା-ପାଟା ଷ୍ଟେସନ ମଧ୍ୟରେ ଏହି ଏକ୍ସପ୍ରେସ ଟ୍ରେନଟି 23.08.2017 ତାରିଖ ଦିନ ରାତି ପ୍ରାୟ 02.40 ମିନିଟ ବେଳେ ଲାଇନଚ୍ୟୁତ ହୋଇଥିବାବେଳେ 30 ଜଣ ଯାତ୍ରୀ ସାମାନ୍ୟ ଆହତ ହୋଇଥିଲେ ।


    ରେଳବାଇ ନିରାପତ୍ତା କମିଶନରଙ୍କ ପ୍ରାରମ୍ଭିକ ତଦନ୍ତ ଅନୁସାରେ ଯାହାକି ପୂର୍ବରୁ ପ୍ରଦତ୍ତ ପ୍ରାଥମିକ ରିପୋର୍ଟ ସହ ସଂଯୋଗ କରାଯାଇଛି । ଏହି ଦୁର୍ଘଟଣା “ ଜନୈକ ସଡକ ଯାନ ଡ୍ରାଇଭରଙ୍କ ତ୍ରୁଟି ଯୋଗୁ ଘଟିଥିଲା । ଡ୍ରାଇଭରଙ୍କ ତ୍ରୁଟି ଯୋଗୁ ତାଙ୍କ ଡମ୍ପର (ନଂ HR : 63 B -9175) ଟି ଓଲଟି ପଡିଥିଲା ଯାହାକି ଟ୍ରେନ ଯାତାୟାତରେ ପ୍ରତିବଦ୍ଧକ ସୃଷ୍ଟି କରିଥିଲା । ”


    ସରକାର ଏହି ତଦନ୍ତ ରିପୋର୍ଟକୁ ତର୍ଜମା କରି ଦେଖୁଛନ୍ତି ।


    (ସୂଚନା : ଭାରତ ସରକାରଙ୍କ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ , ରେଳବାଇ ନିରାପତ୍ତା କମିଶନଙ୍କ କାର୍ଯ୍ୟାଳୟ , ଉତ୍ତର ପୂର୍ବ ସର୍କଲଙ୍କ ପକ୍ଷରୁ ଉପଲବ୍ଧ ସୂଚନା ଆଧାରରେ ଏହି ପ୍ରେସ ବିଜ୍ଞପ୍ତି ଜାରି କରାଯାଇଛି ।)


    *************


    

    
    (Release ID: 1503549) Visitor Counter : 2