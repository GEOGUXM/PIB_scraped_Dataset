      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ମଣ୍ଟ୍ରିଲ ପ୍ରୋଟୋକଲର 30 ତମ ବାର୍ଷିକୀ ଏବଂ 23 ତମ ବିଶ୍ୱ ଓଜୋନ ଦିବସ ପାଳିତ
      ସଚେତନତା ଅଭିଯାନ ଦେଶର 28 ଲକ୍ଷ ଛାତ୍ରଛାତ୍ରୀମାନଙ୍କ ନିକଟରେ ପହଞ୍ଚିପାରିଛି

      Posted On: 16 SEP 2017 6:49PM by PIB Bhubaneshwar

    ଦେଶରେ ଓଜୋନ ସ୍ତର ହ୍ରାସ କରୁଥିବା ଦ୍ରବ୍ୟ ଦୂର କରିବା କାର୍ଯ୍ୟକ୍ରମକୁ ତ୍ୱରାନ୍ୱିତ କରିବା ସକାଶେ ସରକାର ଶିଳ୍ପସଂସ୍ଥା ତଥା ଅନ୍ୟାନ୍ୟ ଅଂଶୀଦାର ପକ୍ଷମାନେ ସକ୍ରିୟ ଭାବେ ପରସ୍ପର ସହ ସହଭାଗୀ ହେବା ନିମନ୍ତେ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଆହ୍ୱାନ ଜଣାଇଛନ୍ତି । ଏଥିପାଇଁ ଜନସାଧାରଣଙ୍କ ବ୍ୟକ୍ତିଗତ ସଚେତନତା ତଥା ସାମୂହିକ କାର୍ଯ୍ୟାନୁଷ୍ଠାନ ସାମର୍ଥ୍ୟ ବୃଦ୍ଧି ହେବା ଉଚିତ । ଏଭଳି ଅଭିଯାନକୁ ସଫଳ କରାଇବାରେ ଶିଶୁମାନଙ୍କ ଭୂମିକା ଉପରେ ସେ ଗୁରୁତ୍ୱ ଆରୋପ କରିଥିଲେ ।


    ଆଜି ମଣ୍ଟ୍ରିଲ ଚୁକ୍ତିନାମା ଘୋଷଣାର 30 ତମ ବାର୍ଷିକୀ ତଥା 23 ତମ ବିଶ୍ୱ ଓଜୋନ ଦିବସ ପାଳନ ଉପଲକ୍ଷେ “ ସଂସାରର ସମସ୍ତ ଜୀବଙ୍କ ପ୍ରତି ଯତ୍ନଶୀଳ ହେବା ” ଶୀର୍ଷକ ଅଭିଯାନ ପର୍ଯ୍ୟାବରଣ ମନ୍ତ୍ରଣାଳୟ ପକ୍ଷରୁ ଆରମ୍ଭ କରାଯାଇଛି । ଏହା ମନ୍ତ୍ରଣାଳୟର ସବୁଠାରୁ କାର୍ଯ୍ୟକ୍ରମ ବହୁଳ ତଥା ସୁଦୂରପ୍ରସାରୀ ଅଭିଯାନ ଯେଉଁଥିରେ ରାଜ୍ୟମାନଙ୍କ ସମସ୍ତ ବିଦ୍ୟାଳୟ ଓ ଶୈକ୍ଷିକ / ଗବେଷଣା ପ୍ରତିଷ୍ଠାନଙ୍କ ସକ୍ରିୟ ଅଂଶଗ୍ରହଣ ମାଧ୍ୟମରେ ଦେଶବ୍ୟାପୀ କାର୍ଯ୍ୟକାରୀ କରାଯାଉଛି । ଏହି ସଚେତନା କାର୍ଯ୍ୟକ୍ରମ ଏବେ ସୁଦ୍ଧା ଦେଶର 16 ଟି ରାଜ୍ୟର 214 ଟି ଜିଲ୍ଲାର 13000 ବିଦ୍ୟାଳୟ 28 ଲକ୍ଷ ଛାତ୍ରଛାତ୍ରୀଙ୍କ ନିକଟରେ ପହଞ୍ଚିସାରିଛି । ମଣ୍ଟ୍ରିଲ ଘୋଷଣାନାମାରେ କିଗାଲି ସଂଶୋଧନ ପାଇଁ ହୋଇଥିବା ଆଲୋଚନାରେ ଭାରତ ଯେଉଁ ଦୃଢ଼ ନୀତିଗତ ନେତୃତ୍ୱ ପ୍ରଦାନ କରିଥିଲା ସେ ସମ୍ପର୍କରେ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଉଲ୍ଲେଖ କରିଥିଲେ । ଏହି ସଂଶୋଧନ ଘଟାଇବାରେ ଭାରତର ମହତ୍ୱପୂର୍ଣ୍ଣ ଭୂମିକାକୁ ସମସ୍ତେ ସ୍ୱୀକାର କରିଛନ୍ତି ।


    ଏହି ଅବସରରେ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଅନେକ ଗୁଡିଏ ପୁସ୍ତିକା ଉନ୍ମୋଚନ କରିଥିଲେ । ସେଥି ମଧ୍ୟରେ HCFC ପର୍ଯ୍ୟାୟଶ୍ରମିକ ଦୂରୀକରଣ ଏବଂ ଶକ୍ତି ସଂରକ୍ଷଣକାରୀ ଭବନ , “ ନିଉ - ଟ୍ରାକ ” ର ପ୍ରଥମ ସଂସ୍କରଣ , ରେଫ୍ରିଜିରେସନ ଏବଂ ଏୟାରକଣ୍ଡିସନିଂ ( RAC ) ମରାମତି ଟେକ୍ନିସିଆନମାନଙ୍କ ପାଇଁ ଏକ ନ୍ୟୁଜଲେଟର ସାମିଲ । ଭାରତରୁ HCFC ର ପର୍ଯ୍ୟାୟଶ୍ରମିକ ଦୂରୀକରଣ ନିମନ୍ତେ ଏହି ଦୁଇଟି ପ୍ରକାଶନ ବିଶେଷ ଭାବେ ସହାୟକ ହେବ । ସେଥିପାଇଁ ଏଥିରେ ପରିଚାଳନା ଯୋଜନା ଏ ଦିଗରେ ମିଳିତ ଜାତିସଂଘ ପର୍ଯ୍ୟାବରଣ କାର୍ଯ୍ୟକ୍ରମ ସମନ୍ୱୟ ରକ୍ଷାକାରୀ ଏଜେନ୍ସି ଭୂମିକା ନିର୍ବାହ କରିବା ବେଳେ “ ଏନର୍ଜି ଏଫିସିଏନ୍ସି ସର୍ଭିସେସ ଲିମିଟେଡ ” ଏବଂ “ ଦି ଏନର୍ଜି ଆଣ୍ଡ ରିସୋର୍ସେସ ଇନଷ୍ଟିଚ୍ୟୁଟ ” ଜାତୀୟ ସ୍ତରରେ ପ୍ରବର୍ତ୍ତକ ଭାଗୀଦାର ଭାବେ କାର୍ଯ୍ୟ କରିବେ । ଏତଦବ୍ୟତୀତ ମଣ୍ଟ୍ରିଲ ପ୍ରୋଟୋକଲ ଓ ଏଚସିଏଫସିର ପର୍ଯ୍ୟାୟ ଶ୍ରମିକ ଦୂରୀକରଣ ଓ ଶକ୍ତି ସଂରକ୍ଷକ ଭବନ ଯୋଜନାରୁ ଭାରତ ହାସଲ କରିଥିବା ସଫଳତା ସମ୍ପର୍କରେ ଦୁଇଟି ଭିଡିଓର ଉନ୍ମୋଚନ କରାଯାଇଥିଲା ।


    **************


    

    
    (Release ID: 1503345) Visitor Counter : 2