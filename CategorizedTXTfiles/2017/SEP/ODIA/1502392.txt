      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ପଦ୍ମ ପୁରସ୍କାର ପାଇଁ ମନୋନୟନ ପତ୍ର ଦାଖଲର ଶେଷ ତାରିଖ ସେପ୍ଟେମ୍ବର 15, 2017
      Posted On: 11 SEP 2017 6:30PM by PIB Bhubaneshwar


    2018 ମସିହାର ପଦ୍ମ ପୁରସ୍କାର ପାଇଁ ମନୋନୟନ ପ୍ରକ୍ରିୟା ଏବେ ଆରମ୍ଭ ହୋଇଛି । 2018 ମସିହା ପାଇଁ ବିଭିନ୍ନ ପଦ୍ମ ପୁରସ୍କାର ସକାଶେ ମନୋନୟନ ପତ୍ର ଦାଖଲର ଶେଷ ତାରିଖ ସେପ୍ଟେମ୍ବର 15 , 2017କୁ ଧାର୍ଯ୍ୟ କରାଯାଇଛି । କେବଳ ଅନଲାଇନରେ ପଦ୍ମ ପୁରସ୍କାର ପାଇଁ ମନୋନୟନ / ସୁପାରିଶମାନ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଦ୍ୱାରା ଡ଼ିଜାଇନ୍ କରାଯାଇଥିବା ପଦ୍ମ ପୋର୍ଟାଲରେ ଦିଆଯାଇପାରିବ । ଏହା www.padmaawards.gov.in. ଠିକଣାରେ ଉପଲବ୍ଧ । ଏହି ଅନଲାଇନ୍ ପୋର୍ଟାଲ୍ ଉପଲବ୍ଧ ହେବାପରେ ଅଧିକରୁ ଅଧିକ ସଂଖ୍ୟକ ଜନସାଧାରଣ ମନୋନୟନ ପ୍ରକ୍ରିୟାରେ ସାମିଲ ହୋଇପାରୁଛନ୍ତି । ତଦନୁସାରେ 2018 ବର୍ଷ ପାଇଁ ଏହି ପୁରସ୍କାର ନିମନ୍ତେ ମନୋନୟନ ପ୍ରକ୍ରିୟା ସେପ୍ଟେମ୍ବର 15 , 2017 ( ଶୁକ୍ରବାର ) ମଧ୍ୟରାତ୍ରରେ ଶେଷ ହେଉଛି । ସେପ୍ଟେମ୍ବର 15 , 2017 ପରେ ଗ୍ରହଣ କରାଯାଇଥିବା ମନୋନୟନ ପତ୍ରକୁ ବିଚାରକୁ ନିଆଯିବନାହିଁ ।


    **********

    
    
    (Release ID: 1502392) Visitor Counter : 2