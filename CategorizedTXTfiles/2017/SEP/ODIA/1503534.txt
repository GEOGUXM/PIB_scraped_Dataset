      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ମିଶନ କୁପୋଷଣ ମୁକ୍ତ ଭାରତ-2022 ଲକ୍ଷ୍ୟ ହାସଲ ପାଇଁ ପ୍ରଥମ ଥର ରାଷ୍ଟ୍ରୀୟ ସମ୍ମିଳନୀ ଆୟୋଜିତ
      କୁପୋଷଣ ମୁକ୍ତ କରିବା ପାଇଁ ଡେପୁଟି କମିଶନର, ଜିଲ୍ଲାପାଳ ଏବଂ ଅନ୍ୟ ଜିଲାସ୍ତରୀୟ ଅଧିକାରୀମାନଙ୍କୁ ଦାୟିତ୍ୱ ପ୍ରଦାନ

      Posted On: 19 SEP 2017 8:39PM by PIB Bhubaneshwar

    ମିଶନ କୁପୋଷଣ ମୁକ୍ତ ଭାରତ - 2022 ଲକ୍ଷ୍ୟ ହାସଲ କରିବା ଉଦ୍ଦେଶ୍ୟରେ ଆଜି ନୂଆଦିଲ୍ଲୀଠାରେ ପ୍ରଥମ ଥର ପାଇଁ ମିଶନ ମୋଡ ଜରିଆରେ ପୁଷ୍ଟିହୀନତା ଉପରେ ରାଷ୍ଟ୍ରୀୟ ସମ୍ମିଳନୀ ଆୟୋଜିତ ହୋଇଛି । ମହିଳା ଓ ଶିଶୁ ବିକାଶ ଏବଂ ପାନୀୟ ଜଳ ଓ ସ୍ୱଚ୍ଛତା ମନ୍ତ୍ରଣାଳୟ ଦ୍ୱାରା ଆୟୋଜିତ ଏହି ସମ୍ମିଳନୀକୁ ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ଉଦଘାଟନ କରିଥିଲେ । ଦେଶକୁ 2022 ସୁଦ୍ଧା କୁପୋଷଣ ମୁକ୍ତ କରିବା ପାଇଁ ଡେପୁଟି କମିଶନର , ଜିଲ୍ଲାପାଳ ଏବଂ ଅନ୍ୟ ଜିଲାସ୍ତରୀୟ ଅଧିକାରୀମାନଙ୍କୁ ଦାୟିତ୍ୱ ପ୍ରଦାନ କରାଯିବ ।


    ଏହି ଅବସରରେ ଶ୍ରୀମତୀ ମେନକା ସଂଜୟ ଗାନ୍ଧୀ କହିଥିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କର ବେଟି ବଚାଓ , ବେଟି ପଢାଓ କାର୍ଯ୍ୟକ୍ରମକୁ ସଫଳତା ମିଳିବା ପରେ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ କୁପୋଷଣ ଦୂର କରିବା ପାଇଁ ଲକ୍ଷ୍ୟ ରଖିଛି । ଏଥିପାଇଁ ଅତିରିକ୍ତ ପୁଷ୍ଟିର ମାନ ବୃଦ୍ଧି କରିବା ସହିତ ଏହାର ବଣ୍ଟନ ପ୍ରକ୍ରୀୟାକୁ ସୁଚାରୁ କରାଯିବ ବୋଲି ସେ କହିଥିଲେ । ସେ କହିଥିଲେ ଯେ ଆଇସିଡିଏସ ଜରିଆରେ ମହିଳାମାନଙ୍କୁ 1 ହଜାର କ୍ୟାଲୋରୀ ଏବଂ ପିଲାମାନଙ୍କୁ 6 ଶହ କ୍ୟାଲୋରୀର ପୁଷ୍ଟି ପ୍ରଦାନ କରାଯିବାର ଆବଶ୍ୟକତା ରହିଛି । ହିତାଧିକାରୀମାନଙ୍କୁ ନ୍ୟୁଟ୍ରିଏଣ୍ଟ ଡେନ୍ସ ଫୁଡ ପ୍ରଦାନ ନ କରି ସଂପୂର୍ଣ୍ଣ ପୁଷ୍ଟି କାର୍ଯ୍ୟକ୍ରମ ଉପରେ ଅଧିକ ଗୁରୁତ୍ୱ ପ୍ରଦାନ କରିବାର ଆବଶ୍ୟକତା ରହିଛି । ଏହାକୁ କାର୍ଯ୍ୟକାରୀ କରିବା ପାଇଁ ନୀତିରେ ପରିବର୍ତ୍ତନ କରାଯିବା ଆବଶ୍ୟକ । ମନ୍ତ୍ରଣାଳୟ ଦ୍ୱାରା ଅତିଶୀଘ୍ର ନୂତନ ନିୟମାବଳୀ ପ୍ରସ୍ତୁତ କରାଯିବ । ଅତ୍ୟନ୍ତ ଗୁରୁତର ଭାବେ କୁପୋଷିତ ପିଲାମାନଙ୍କ ପାଇଁ ନୂତନ ନିୟମାବଳୀ ପ୍ରସ୍ତୁତ କରାଯିବ ।


    ଆଜିର ଏହି କାର୍ଯ୍ୟକ୍ରମକୁ ମହିଳା ଓ ଶିଶୁ ବିକାଶ ରାଷ୍ଟ୍ର ମନ୍ତ୍ରୀ ଡ . ବିରେନ୍ଦ୍ର କୁମାର ଏକ ମାଇଲଖୁଣ୍ଟ କାର୍ଯ୍ୟକ୍ରମ ବୋଲି ଅଭିହିତ କରିଥିଲେ । ସେ କହିଥିଲେ ଯେ ହାଡଫୁଟି , ପୋଲିଓ ଆଦି ବିଭିନ୍ନ ଶାରିରୀକ ସମସ୍ୟାଗୁଡିକୁ ଦୂର କରିବା ଦିଗରେ ଦେଶକୁ ସଫଳତା ମିଳିଛି ଏବଂ କୁପୋଷଣ ଦିଗରେ ଥିବା ସମସ୍ୟାକୁ ଦୂର କରିବା କ୍ଷେତ୍ରରେ ଦେଶ ନିଶ୍ଚିତ ରୂପେ ସଫଳ ହେବ ।


    ନୀତି ଆୟୋଗର ସିଇଓ ଶ୍ରୀ ଅମିତାବ କାନ୍ତ କହିଥିଲେ ଯେ କୁପୋଷଣ ଦୂର କରିବା ପାଇଁ ଡେପୁଟି କମିଶନର , ଜିଲ୍ଲାପାଳଙ୍କୁ ଉପରେ ଦାୟିତ୍ୱ ନ୍ୟସ୍ତ କରାଯାଇଛି । ଯେଉଁମାନେ ସୂଚନା ପ୍ରଯୁକ୍ତି ବିଦ୍ୟା ଟୁଲ ବ୍ୟବହାର କରି ରିଅଲ ଟାଇମ ମନିଟରିଂ ଦ୍ୱାରା ଏହି କାର୍ଯ୍ୟକୁ ସଫଳ କରିପାରିବେ ।


    ପାନୀୟ ଜଳ ଓ ସ୍ୱଚ୍ଛତା ମନ୍ତ୍ରଣାଳୟ ସଚିବ ଶ୍ରୀ ପରମେଶ୍ୱର ଆୟାର କହିଥିଲେ ଯେ କୁପୋଷଣ ସମସ୍ୟା , ପେୟ ଜଳ ଓ ସ୍ୱଚ୍ଛତା ସମସ୍ୟାର ଅତି ନିକଟତର । ସ୍ୱଚ୍ଛ ଭାରତ ମିଶନ ଜରିଆରେ ସଂପୂର୍ଣ୍ଣ ସ୍ୱଚ୍ଛତ , କୁପୋଷଣ ଦରକୁ ହ୍ରାସ କରିବାରେ ସହାୟକ ହେବ ।


    ମହିଳା ଓ ଶିଶୁ ବିକାଶ ସଚିବ ଶ୍ରୀ ରାକେଶ ଶ୍ରୀବାସ୍ତବ ଭାରତରେ ଆନେମିଆ ସମସ୍ୟା ଉପରେ ଆଲୋକପାତ କରିଥିଲେ ।


    ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ଅତିରିକ୍ତ ସଚିବ ଶ୍ରୀ ମନୋଜ ଜାଲାନି ମାତୃ ଓ ଶିଶୁ ସ୍ୱାସ୍ଥ୍ୟ କ୍ଷେତ୍ରରେ ସ୍ୱାସ୍ଥ୍ୟ ମନ୍ତ୍ରଣାଳୟ ଦ୍ୱାରା ନିଆଯାଇଥିବା ପଦକ୍ଷେପଗୁଡିକ ଉପରେ ବିସ୍ତୃତ ବିବରଣୀ ପ୍ରଦାନ କରିଥିଲେ ।


    ଆଜିର ଏହି ସମ୍ମିଳନୀରେ ଦେଶର 113 ଟି ଅତ୍ୟଧିକ ପ୍ରବଣ ଜିଲାର ଜିଲାପାଳ , ଡେପୁଟି କମିାନର , ଜିଲା ମାଜିଷ୍ଟ୍ରେଟମାନଙ୍କ ସହ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ବିଭାଗ , ପୁଷ୍ଟି ( ଆଇସିଡିଏସ / ଏସଡବ୍ଲୁ ) , ପେୟ ଜଳ ଓ ସ୍ୱଚ୍ଚତା ବିଭାଗର ଜିଲାସ୍ତରୀୟ ଅଧିକାରୀମାନଙ୍କ ସହ ପ୍ରିନସିପାଲ ସେକ୍ରେଟାରୀ , ସଚିବ ପ୍ରମୁଖ ଉପସ୍ଥିତ ଥିଲେ ।


    ****************

    
    
    (Release ID: 1503534) Visitor Counter : 2