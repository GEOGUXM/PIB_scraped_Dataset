      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଭାରତୀୟ ପର୍ଯ୍ୟଟନ ବିକାଶ ନିଗମର ହୋଟେଲ ୟୁନିଟ ଜୟପୁର ଅଶୋକ, ମହୀଶୂରର ଲଲିତା ମହଲ ପେଲେସ ରାଜସ୍ଥାନ ଓ କର୍ଣ୍ଣାଟକ ସରକାରଙ୍କୁ ହସ୍ତାନ୍ତର,
      ମେସର୍ସ ଡୋନଇ ପୋଲୋ ଅଶୋକ ହୋଟେଲ କର୍ପୋରେସନରୁ ଆଇଟିଡିସିର ପୁଞ୍ଜି ପ୍ରତ୍ୟାହାରକୁ କ୍ୟାବିନେଟର ମଞ୍ଜୁରି

      Posted On: 20 SEP 2017 8:13PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି , ଭାରତୀୟ ପର୍ଯ୍ୟଟନ ବିକାଶ ନିଗମ(ଆଇଟିଡିସି)ର ହୋଟେଲ ୟୁନିଟ ରାଜସ୍ଥାନରେ ଥିବା ଜୟପୁର ଅଶୋକ ଓ ମହୀଶୂରରେ ଥିବା ଲଳିତାମହଲ ପେଲେସକୁ ଯଥାକ୍ରମେ ରାଜସ୍ଥାନ ସରକାର ଓ କର୍ଣ୍ଣାଟକ ସରକାରଙ୍କୁ ହସ୍ତାନ୍ତର କରିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ଏହା ସହିତ ମେସର୍ସ ଡୋନଇ ପୋଲୋ ଅଶୋକ ହୋଟେଲ କର୍ପୋରେସନରେ ଆଇଟିଡିସିର ପୁଞ୍ଜି ପ୍ରତ୍ୟାହାର ପ୍ରସ୍ତାବକୁ ମଧ୍ୟ ଅନୁମୋଦନ ମିଳିଛି ।


    ଭାରତ ସରକାରଙ୍କ ପୁଞ୍ଜି ପ୍ରତ୍ୟାହାର ନୀତି ଅନୁସାରେ ଏହି ନିଷ୍ପତ୍ତି ନିଆଯାଇଛି କି ଆଇଟିଡିସି ହୋଟେଲ/ସମ୍ପତ୍ତିକୁ ଉକ୍ତ ରାଜ୍ୟକୁ ଲିଜ୍ ଅବା ସବଲିଜରେ ଦିଆଯିବ ଯେଉଁଠାରେ ସେହି ସମ୍ପତ୍ତି ରହିଛି । ଯେଉଁଠାରେ ରାଜ୍ୟ ସରକାର ଏହାକୁ ଲିଜ କିମ୍ବା ସବଲିଜରେ ନେବାକୁ ଆଗ୍ରହ ଦେଖାଇବେ ନାହିଁ ସେଠାରେ ଏସବୁ ସମ୍ପତ୍ତିକୁ ସରକାରୀ ମୂଲ୍ୟରେ ରାଜ୍ୟଗୁଡ଼ିକୁ ଫେରସ୍ତ ଦିଆଯିବ । ବ୍ୟବସାୟିକ ଆଧାରରେ ହୋଟେଲର ପରିଚାଳନା ସରକାର ଅଥବା ଉଦ୍ୟୋଗର କାମ ନୁହେଁ ବୋଲି ଦୃଷ୍ଟିରେ ରଖାଯାଇ ଏହି ନୀତି ପ୍ରସ୍ତୁତ କରାଯାଇଛି ।


    ସରକାରଙ୍କ ପୁଞ୍ଜି ପ୍ରତ୍ୟାହାର ନୀତିକୁ ପାଳନ କରି ପର୍ଯ୍ୟଟନ ମନ୍ତ୍ରଣାଳୟ ଏପର୍ଯ୍ୟନ୍ତ ଭୋପାଳସ୍ଥିତ ହୋଟେଲ ଲେକଭ୍ୟୁ ଅଶୋକ , ଗୌହ୍ୱାଟିସ୍ଥିତ ହୋଟେଲ ବ୍ରହ୍ମପୁତ୍ର ଅଶୋକ , ଭରତପୁରସ୍ଥିତ ହୋଟେଲ ଭରତପୁର ଅଶୋକର ସମ୍ପତ୍ତି/ୟୁନିଟକୁ ସମ୍ବନ୍ଧିତ ରାଜ୍ୟ ସରକାରଙ୍କୁ ହସ୍ତାନ୍ତର କରିସାରିଛନ୍ତି । ଏହା ବ୍ୟତୀତ ଆର୍ଥିକ ବ୍ୟାପାର କ୍ୟାବିନେଟ କମିଟି ଦ୍ୱାରା ନୂଆଦିଲ୍ଲୀସ୍ଥିତ ହୋଟେଲ ଜନପଥକୁ ଭାରତ ସରକାରଙ୍କ ସହରାଂଚଳ ବିକାଶ ମନ୍ତ୍ରଣାଳୟକୁ ହସ୍ତାନ୍ତର କରିବା ପାଇଁ ନୀତିଗତ ମଞ୍ଜୁରି ଦେଇସାରିଛନ୍ତି ।


    ସରକାରଙ୍କ ଉପରୋକ୍ତ ପୁଞ୍ଜି ପ୍ରତ୍ୟାହାର ନୀତି ଆଧାରରେ କ୍ୟାବିନେଟ କମିଟିରେ ଆଇଟିଡିସିର ହୋଟେଲ ଜୟପୁର ଅଶୋକକୁ ରାଜସ୍ଥାନ ସରକାର ଏବଂ ହୋଟେଲ ଲଳିତମହଲ ପେଲେସ କର୍ଣ୍ଣାଟକ ସରକାରଙ୍କୁ ହସ୍ତାନ୍ତର ପାଇ ନିଷ୍ପତ୍ତି ହୋଇଛି । ଆର୍ଥିକ ବ୍ୟାପାର କ୍ୟାବିନେଟ କମିଟି ମଧ୍ୟ ଇଟାନଗରସ୍ଥିତ ଡୋନଇ ପୋଲୋ ଅଶୋକ ହୋଟେଲ କର୍ପୋରେସନରେ ଥିବା ଆଇଟିଡିସିର 51 ପ୍ରତିଶତ ଅଂଶଧନକୁ ଅରୁଣାଚଳ ପ୍ରଦେଶ ସରକାରଙ୍କୁ ଦେବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    **********

    
    
    (Release ID: 1503698) Visitor Counter : 2