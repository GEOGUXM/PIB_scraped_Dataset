      ଶକ୍ତି ମନ୍ତ୍ରଣାଳୟ

      ମାଲେସିଆର ମେଲାକାରେ ଉଜାଲା ଯୋଜନାର ଶୁଭାରମ୍ଭ
      Posted On: 06 SEP 2017 2:02PM by PIB Bhubaneshwar


    ଶକ୍ତି ମନ୍ତ୍ରଣାଳୟ ଅନ୍ତର୍ଗତ ଉର୍ଜା ଦକ୍ଷତା ସେବା ଲିମିଟେଡ ( EESL ) ମାଲେସିଆର ମେଲାକାରେ ଉଜାଲା ଯୋଜନା ଆରମ୍ଭ କରିଛି । ଏହି ଯୋଜନାର ଶୁଭାରମ୍ଭ ମେଲାକାର ମୁଖ୍ୟମନ୍ତ୍ରୀ ଦାତୁକ ସେରୀ ଉତାମା ଇର ହିଜ ଇଦ୍ରିଶ ବିନ ହିଜ ହେରନ କରିଥିଲେ । ଖୁବ କମ ସମୟ ମଧ୍ୟରେ ଭାରତର ସଫଳ ଉଜାଲା ଯୋଜନା ମଡେଲ ବିଶ୍ୱବ୍ୟାପୀ ବିଭିନ୍ନ ଦେଶରେ ଲୋକପ୍ରିୟ ହୋଇଛି ଏବଂ ଏବେ ଏହାକୁ ମେଲାକାରେ ଲାଗୁ କରାଯାଇଛି ଯେପରିକି ଏହାର ଲାଭ ଏହି କ୍ଷେତ୍ରର ଲୋକଙ୍କୁ ମିଳିପାରିବ ।


    ଏହି ଯୋଜନା ଅନ୍ତର୍ଗତ ମେଲାକାର ପ୍ରତ୍ୟେକ ପରିବାରକୁ 9 ୱାଟର ଉଚ୍ଚ ଗୁଣବତା ସମ୍ପନ୍ନ 10ଟି ଏଲଇଡି ବଲବ କେବଳ 10 ଆରଏମରେ ମିଳିବ , ଯାହାକି ବିଶେଷ ମୂଲ୍ୟ ଅଟେ ଏବଂ ବଜାରରେ ଆରମ୍ଭରୁ ରଖାଯାଇଥିବା ମୂଲ୍ୟର ପାଖାପାଖି ଅଧା । ଏହି ଏଲଇଡି ବଲବ ବିତରଣ ଏହି ଅଞ୍ଚଳରେ 28 ଜେପରନରେ କରାଯିବ । ଜେପରନ ହେଉଛି ଏକ ବିଶିଷ୍ଟ ସାମଗ୍ରୀକ କଲ୍ୟାଣ ଓ ବ୍ୟବସାୟିକ କେନ୍ଦ୍ର ଯାହାକି ମେଲାକା ରାଜ୍ୟରେ ଅବସ୍ଥିତ । ବିଶାଳ ଓ ନିରନ୍ତର ବିସ୍ତାର ହେବାକୁ ଥିବା ଉଜାଲା ଯୋଜନା ଅନ୍ତର୍ଗତ ଉର୍ଜା ଦକ୍ଷତା ସେବା ଲିମିଟେଡ ( EESL ) ର 9 ୱାଟ ପାଖାପାଖି 10 ଲକ୍ଷ ଏଲଇଡି ବଲ ବିତରଣ କରାଯିବାର ଯୋଜନା ରହିଛି , ଯାହାକି 18୮ ୱାଟ ସିଏଫଏଲର ସ୍ଥାନ ନେବ । ଏହି ପଦକ୍ଷେପ ଏକ ବିନା - ଲାଭକାରୀ ସଂଗଠନ ଗ୍ରୀନ ଗ୍ରୋଥ ଏସିଆର ଉପକରଣ ସମ୍ବନ୍ଧୀୟ ସହାୟତା । ପ୍ରତ୍ୟେକ ବଲବର ମୂଲ୍ୟ ହାରାହାରି ବୈଶ୍ୱିକ ମୂଲ୍ୟଠାରୁ କମ ଯାହାକି 3-5 ଆମେରିକୀୟ ଡଲାର ମଧ୍ୟରେ ରହିଛି । ମେଲାକାରେ ଉଜାଲା ଯୋଜନା ଅନ୍ତର୍ଗତ ଇଇଏସଏଲ ଦ୍ୱାରା ପ୍ରଦାନ କରାଯିବାକୁ ଥିବା ପ୍ରତ୍ୟେକ ବଲବ ବୈଷୟିକ ଭାବେ କୌଣସି ପ୍ରକାରରେ ଖରାପ ହେଲେ 3 ବର୍ଷ ପର୍ଯ୍ୟନ୍ତ ମାଗଣାରେ ବଦଳାଯିବାର ୱାରେଣ୍ଟି ରହିବ । ଭାରତରୁ ପଠାଯିବାକୁ ଥିବା ଏହି ବଲବ ଓସରାମ , ଫିଲିପ୍ସ ଏବଂ ଅନ୍ୟାନ୍ୟ ପ୍ରମୁଖ ବ୍ରାଣ୍ଡର ପ୍ରତିଷ୍ଠିତ କମ୍ପାନୀର ହେବ ।


    ଏହି ଅବସରରେ ମାଲେସିଆର ମୁଖ୍ୟମନ୍ତ୍ରୀ ଦାତୁକ ସେରୀ ଉତାମା ଇର ହିଜ ଇଦ୍ରିଶ ବିନ ହିଜ ହେରନ କହିଲେ ଯେ , ଭାରତରେ ଶୂନ୍ୟ ସବସିଡି ଯୁକ୍ତ ଉଜାଲା କାର୍ଯ୍ୟକ୍ରମ ଉଜ୍ଜ୍ୱଳ ଭବିଷ୍ୟତର ମାର୍ଗ ପ୍ରଶସ୍ତ କରିଛି ଏବଂ ଏହା ଆମ ଦେଶରେ ପହଂଚିଛି । ଆମେ ଏହିପରି କାର୍ଯ୍ୟକ୍ରମରୁ ଶିକ୍ଷାଲାଭ କରି ମେଲାକାରେ ଏହାର ପ୍ରତିକୃତି ନିର୍ମାଣ କରିବାର ପ୍ରୟାସ କରିବା । ଏହାଦ୍ୱାରା କେବଳ ପରିବେଶକୁ ଯେ ଲାଭ ମିଳିବ ତା ନୁହେଁ ବରଂ ଏହି କ୍ଷେତ୍ରରେ ଆର୍ଥିକ ବିକାଶର ନୂତନ ମାର୍ଗ ଉନ୍ମୋଚନ ହେବ ।


    ଇଇଏସଏଲ ଉଜାଲା ଯୋଜନାର ରାଷ୍ଟ୍ରୀୟ କାର୍ଯ୍ୟକ୍ରମ ପ୍ରବନ୍ଧକ ଶ୍ରୀ ରାଜକୁମାର ରାଖଡା କହିଲେ ଯେ ଆମ ସମସ୍ତଙ୍କ ପାଇଁ ଏହା ଖୁସିର ମୁହୁର୍ତ୍ତ । ବ୍ରିଟେନ ପରେ ଆମେ ମାଲେସିଆ ବଜାରରେ ପ୍ରବେଶ କରିଛୁ ।


    ଉଜାଲା କାର୍ଯ୍ୟକ୍ରମ , ଉର୍ଜା ଦକ୍ଷତାର ଅବଧାରଣାକୁ ଆଗକୁ ବଢ଼ାଇବା ନେଇ ଭାରତ ସରକାରଙ୍କ ଏକ ପ୍ରମୁଖ ଉପଲବ୍ଧି ଅଟେ । ସାଉଥ ବ୍ଲକ ସ୍ଥିତ ପ୍ରଧାନମନ୍ତ୍ରୀ କାର୍ଯ୍ୟାଳୟରେ ଏକ ହାଲକା ବଲବ ସ୍ଥାନରେ ଏକ ଏଲଇଡି ବଲ ଲଗାଇବାର ସାଧାରଣ କାର୍ଯ୍ୟ ସମଗ୍ର ଦେଶରେ ଏହିପରି ପରିବର୍ତ୍ତନ ଆଣିବା ନେଇ ଏକ ଆନ୍ଦୋଳନ ସୃଷ୍ଟି କରିଥିଲା । 2015 ଜାନୁଆରୀ 5ରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଦୁନିଆର ସବୁଠୁ ବଡ ଏବଂ ବିସ୍ତାରିତ ଏଲଇଡି ବିତରଣ କାର୍ଯ୍ୟକ୍ରମ , ଉଜାଲା ଆରମ୍ଭ କରିଥିଲେ ।


    ସମ୍ପ୍ରତି ଭାରତରେ ଉଜାଲା ଯୋଜନା ଅନ୍ତର୍ଗତ 25 କୋଟି ଏଲଇଡି ବଲର ବିତରଣ କରାଯାଇ ସାରିଛି ଯେଉଁ କାରଣରୁ ପ୍ରତିବର୍ଷ 33.828 ମିଲିଅନ କିଲୋୱାଟ ଉର୍ଜା ସଂଚୟ କରାଯାଇ ପାରୁଛି , ଯାହା ଫଳରେ କି ବିଦ୍ୟୁତ ବିଲ ରୂପରେ ପ୍ରତିବର୍ଷ 13.531 କୋଟି ଟଙ୍କା ବଞ୍ଚାଯାଇ ପାରୁଛି ଏବଂ ପ୍ରତିବର୍ଷ 2,74,00,887 ଟନ ଅଙ୍ଗାରକାମ୍ଳ ନିର୍ଗମନ ହ୍ରାସ ପାଇଛି ।


    ************

    
    
    (Release ID: 1502025) Visitor Counter : 3