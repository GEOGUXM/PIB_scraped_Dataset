      ମହାକାଶ ବିଭାଗ

      ସାକ୍‌ କେନ୍ଦ୍ରର ସମୀକ୍ଷା କଲେ ମହାକାଶ ବିଜ୍ଞାନ ମନ୍ତ୍ରୀ
      ଅହମ୍ମଦାବାସସ୍ଥିତ ମହାକାଶ ପ୍ରୟୋଗ କେନ୍ଦ୍ରର
      ଭୂମିକାକୁ ଡକ୍ଟର ଜିତେନ୍ଦ୍ର ସିଂହଙ୍କ ଭୂୟସୀ ପ୍ରଶଂସା
      Posted On: 10 SEP 2017 5:51PM by PIB Bhubaneshwar


    ଉତ୍ତର ପୂର୍ବାଂଚଳ କ୍ଷେତ୍ର ବିକାଶ , ପ୍ରଧାନମନ୍ତ୍ରୀ କାର୍ଯ୍ୟାଳୟ , ପର୍ସୋନେଲ୍ ‌ , ଜନ ଅଭିଯୋଗ ଓ ପେନସନ୍ ‌ , ଆଣବିକ ଶକ୍ତି ଓ ମହାକାଶ ବିଜ୍ଞାନ ବିଭାଗ ରାଷ୍ଟ୍ରମନ୍ତ୍ରୀ ଶ୍ରୀ ଜିତେନ୍ଦ୍ର ସିଂହ ଦେଶର ମହାକାଶ କାର୍ଯ୍ୟକ୍ରମରେ ଅହମ୍ମଦାବାଦସ୍ଥିତ ମହାକାଶ ପ୍ରୟୋଗ କେନ୍ଦ୍ର ( SAC ) ର ଭୂମିକାକୁ ଭୂୟସୀ ପ୍ରଶଂସା କରିଛନ୍ତି । ଭାରତର ମହାକାଶ କାର୍ଯ୍ୟକ୍ରମକୁ ଏହି କେନ୍ଦ୍ରର ଗୁରୁତ୍ୱପୂର୍ଣ୍ଣ ଅବଦାନ ତଥା ଶ୍ରୀହରିକୋଟାସ୍ଥିତ ଇସ୍ରୋର ଅନେକ ମହାକାଶ ଅଭିଯାନରେ ଏହାର ଭୂମିକାକୁ ଉଚ୍ଚ ପ୍ରଶଂସା କରିଛନ୍ତି । ସଂପ୍ରତି ଡ଼କ୍ଟର ସିଂହ ଦୁଇଦିନିଆ ଗୁଜରାଟ ଗସ୍ତରେ ଅଛନ୍ତି । ଏହି ଅବସରରେ ସେ ମହାକାଶ ପ୍ରୟୋଗ କେନ୍ଦ୍ରର ନିର୍ଦ୍ଦେଶକ ଡକ୍ଟର ତପନ ମିଶ୍ରଙ୍କ ନେତୃତ୍ୱରେ ଅନ୍ୟାନ୍ୟ ବରିଷ୍ଠ ବୈଜ୍ଞାନିକମାନଙ୍କ ସହ ବିସ୍ତୃତ ସମୀକ୍ଷା କରିଛନ୍ତି ।


    ଡ଼କ୍ଟର ସିଂହ ଏହି ଅବସରରେ ଏହି କେନ୍ଦ୍ରର ଭୂମିକାକୁ ବିଶେଷ ପ୍ରଶଂସା କରି କହିଥିଲେ ଯେ ଏସଏସି ଯେଉଁ ଅତ୍ୟାଧୁନିକ ପ୍ରଯୁକ୍ତିର ବିକାଶ ଘଟାଇଛି ସେଥି ମଧ୍ୟରେ ଓରିଗାମି ଲେନ୍ସ , ନିଜସ୍ୱ ଜ୍ଞାନକୌଶଳରେ ନିର୍ମିତ MMIC, Airborne low mass x-band Mini-SAR ଯାହାକି ଗୁରୁତ୍ୱପୂର୍ଣ୍ଣ ପ୍ରୟୋଗ ସହ ବିପର୍ଯ୍ୟୟ ପରିଚାଳନା , ଅପ୍ଟିକାଲ୍ ‌ ଟ୍ରାନ୍ସ - ରିସିଭର୍ ‌ ଉପଗ୍ରହ ମୋବାଇଲ୍ ‌ ରେଡ଼ିଓ ଇତ୍ୟାଦି କ୍ଷେତ୍ରରେ ବ୍ୟବହୃତ ହୋଇପାରିବ । ଅହମ୍ମଦାବାଦର ଏସଏସି ଏବଂ ଅନ୍ୟାନ୍ୟ ମହାକାଶ ବିଜ୍ଞାନ କାର୍ଯ୍ୟକ୍ରମ ସଂପର୍କରେ ଉଲ୍ଲେଖ କରି ଡ଼କ୍ଟର ସିଂହ କହିଲେ ଯେ ଶିକ୍ଷା କ୍ଷେତ୍ରରେ ମହାକାଶ ଯୋଗାଯୋଗର ଉପଯୋଗୀତାରେ ଗୁଜରାଟ ଅନ୍ୟ ରାଜ୍ୟମାନଙ୍କ ଠାରୁ ଢ଼େର୍ ‌ ଆଗରେ ରହିଛି । ତେବେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ଏହି ପ୍ରୟୋଗ ଏବେ ଦୂରବର୍ତ୍ତୀ କ୍ଷେତ୍ର ଯଥା ଉତ୍ତର ପୂର୍ବାଞ୍ଚଳ ଓ ଅନ୍ୟାନ୍ୟ ପାହାଡ଼ିଆ ରାଜ୍ୟମାନଙ୍କୁ ମଧ୍ୟ ସଂପ୍ରସାରିତ ହୋଇପାରିଛି । ଏହି ପରିପ୍ରେକ୍ଷୀରେ ସେ ନିକଟରେ ଭାରତ ସରକାରଙ୍କ ମହାକାଶ ବିଜ୍ଞାନ ବିଭାଗ ଏବଂ ଜାମ୍ମୁ କାଶ୍ମୀର ସରକାରଙ୍କ ଶିକ୍ଷା ବିଭାଗ ମଧ୍ୟରେ ସ୍ୱାକ୍ଷରିତ ବୁଝାମଣା ପତ୍ର ସଂପର୍କରେ ଉଲ୍ଲେଖ କରିଥିଲେ ।


    ମହାକାଶ ପ୍ରଯୁକ୍ତି କ୍ଷେତ୍ରରେ ଭାରତ ବିଶ୍ୱର ଏକ ଅଗ୍ରଣୀ ରାଷ୍ଟ୍ର ଭାବେ ନେତୃତ୍ୱ ନେଇଛି ବୋଲି ଦର୍ଶାଇ ଡ଼କ୍ଟର ସିଂହ କହିଲେ ଯେ ଏହା କେବଳ ଭାରତୀୟ ମହାକାଶ ବିଜ୍ଞାନ କାର୍ଯ୍ୟକ୍ରମର ଜନକ ଡ଼କ୍ଟର ବିକ୍ରମ ସରାଭାଇ ଏବଂ ଡ଼କ୍ଟର ସତୀଶ ଧାୱନଙ୍କ ସ୍ୱପ୍ନକୁ ସାକାର କରିନାହିଁ ଅପରନ୍ତୁ ଅନ୍ୟ ରାଷ୍ଟ୍ରମାନଙ୍କ ନିକଟରେ ଉଦାହରଣ ସୃଷ୍ଟି କରିପାରିଛି ଯେ ମହାକାଶ କାର୍ଯ୍ୟକ୍ରମକୁ କିଭଳି ସଫଳତାର ସହ ଅଣ ମହାକାଶ ଅଭିଯାନରେ ମଧ୍ୟ ପ୍ରୟୋଗ କରାଯାଇପାରିବ । କେନ୍ଦ୍ର ସରକାରଙ୍କ ତିନିବର୍ଷର କାର୍ଯ୍ୟକାଳ ମଧ୍ୟରେ ମହାକାଶ ବିଭାଗ ଅନ୍ୟ ଅନେକ ମନ୍ତ୍ରଣାଳୟ ସହ ବୁଝାମଣା ପତ୍ର ସ୍ୱାକ୍ଷର କରିଛି । ତଦ୍ୱାରା ଭାରତ ସରକାରଙ୍କ ଅନେକ କାର୍ଯ୍ୟକ୍ରମରେ ମହାକାଶ ପ୍ରଯୁକ୍ତିକୁ ସଫଳତାର ସହ ଉପଯୋଗ କରାଯାଇପାରୁଛି । ସେଥିମଧ୍ୟରୁ ସ୍ମାର୍ଟ ସିଟି ମିଶନ୍ ‌ , ଜିଓ - ମନରେଗା , ଟେଲି - ଶିକ୍ଷା କାର୍ଯ୍ୟକ୍ରମ ଏବଂ ଟେଲି - ମେଡ଼ିସିନ୍ ‌ ଆଦି କାର୍ଯ୍ୟକ୍ରମ ଅନ୍ୟତମ ।


    ଏହି ସମୀକ୍ଷା ବୈଠକରେ ଏସଏସିର ନିର୍ଦ୍ଦେଶକ ଡ଼କ୍ଟର ତପନ ମିଶ୍ରଙ୍କ ସହ ଡ଼କ୍ଟର ପୀୟୂଷ ବର୍ମା , ଡ଼କ୍ଟର ଡ଼ି କେ ଦାସ , ରାଜୀବ ଜ୍ୟୋତି , ଶ୍ରୀ ସରକାର ଏସ , ଶ୍ରୀ ରାଜ କୁମାରଙ୍କ ଭଳି ବରିଷ୍ଠ ବୈଜ୍ଞାନିକ ଓ ପଦାଧିକାରୀମାନେ ଉପସ୍ଥିତ ଥିଲେ ।


    ***********

    
    
    (Release ID: 1502381) Visitor Counter : 2