      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      2017-18 ରେ ସ୍ୱୀକୃତିପ୍ରାପ୍ତ ପ୍ରାଣୀ ଚିକିତ୍ସା ମହାବିଦ୍ୟାଳୟରେ 15% ସର୍ବଭାରତୀୟ କୋଟାରେ ନାମ ଲେଖା ପାଇଁ କାଉନସେଲିଂ ତାରିଖ 18 ସେପ୍ଟେମ୍ବର ପର୍ଯ୍ୟନ୍ତ ବଢାଇଦିଆଗଲା
      Posted On: 13 SEP 2017 7:18PM by PIB Bhubaneshwar


    ଭାରତୀୟ ପ୍ରାଣୀ ଚିକିତ୍ସା ପରିଷଦ , 2017-18ରେ ସ୍ୱୀକୃତିପ୍ରାପ୍ତ ପ୍ରାଣୀ ଚିକିତ୍ସା ମହାବିଦ୍ୟାଳୟରେ 15% ସର୍ବଭାରତୀୟ କୋଟାରେ B.V.Sc & A.H. ପାଠ୍ୟକ୍ରମରେ ନାମ ଲେଖା ପାଇଁ କାଉନସେଲିଂ କାର୍ଯ୍ୟସୂଚୀ 11 ସେପ୍ଟେମ୍ବର 2017 ରେ ସର୍ବ ସାଧାରଣ ବିଜ୍ଞପ୍ତି ପ୍ରକାଶ କରିଥିଲେ । ଏହା ବ୍ୟତୀତ ସମସ୍ତ ଯୋଗ୍ୟତା ପୂରଣ କରୁଥିବା ଆବେଦନକାରୀମାନେ VCI–MSVE ନିୟମାବଳୀ 2016 , ଯାହାର ସୂଚନା ବୁଲେଟିନ୍ www.vci.nic.in , www.aipvt.vci.nic.in and www.dahd.nic.in. ରେ ଉପଲବ୍ଧ ହେଉଛି ।


    ପୂର୍ବ କାର୍ଯ୍ୟସୂଚୀ ଅନୁସାରେ ଆବେଦନକାରୀମାନଙ୍କ ଦ୍ୱାରା ପଞ୍ଜିକରଣ ଶେଷ ତାରିଖ 13.09.2017 ( 14.00 ଘଣ୍ଟା ପର୍ଯ୍ୟନ୍ତ ) ଏବଂ ତତ୍କାଳ ଆବଣ୍ଟିତ ମହାବିଦ୍ୟାଳୟରେ ରିପୋର୍ଟିଂ କରିବାର ଥିଲା । ଛାତ୍ରଛାତ୍ରୀମାନଙ୍କୁ କାଉନସେଲିଂ ନିମନ୍ତେ ନିଜକୁ ପଞ୍ଜିକରଣ କରିବା ଏବଂ ସିଟ୍ ଆବଣ୍ଟିତ ହୋଇଥିବା ପ୍ରାଣୀ ଚିକିତ୍ସା ମହାବିଦ୍ୟାଳୟରେ ରିପୋର୍ଟିଂ କରିବା ପାଇଁ ପର୍ଯ୍ୟାପ୍ତ ସମୟ ଦେବା ନିମନ୍ତେ କେନ୍ଦ୍ର ସରକାର ପଞ୍ଜିକରଣ ଏବଂ ସିଟ୍ ଆବଂଟନ ପରେ ରିପୋର୍ଟିଂ କରିବାର ସମୟ ବୃଦ୍ଧି କରିବାକୁ ଅନୁମତି ଦେଇଛନ୍ତି ।


    ସେହି ଅନୁସାରେ , ଯେଉଁ ଛାତ୍ରଛାତ୍ରୀମାନେ ସଫଳତାର ସହିତ NEET (UG) 2017 ରେ ଯୋଗ୍ୟତା ହାସଲ କରିଛନ୍ତି ଏବଂ ପ୍ରାଣୀ ଚିକିତ୍ସା ଶିକ୍ଷା ନିୟମ 2016 ଅନୁସାରେ ସର୍ବନିମ୍ନ ଆବଶ୍ୟକତା ପୂରଣ କରି B.V.Sc & A.H. ପାଠ୍ୟକ୍ରମରେ ନାମ ଲେଖା ପାଇଁ ଆଗ୍ରହୀ , 15% ସର୍ବଭାରତୀୟ କୋଟାରେ ସ୍ୱୀକୃତିପ୍ରାପ୍ତ ପ୍ରାଣୀ ଚିକିତ୍ସା ମହାବିଦ୍ୟାଳୟରେ ନାମ ଲେଖା ପାଇଁ ଏବେ କାଉନସେଲିଂ ନିମନ୍ତେ 18 ସେପ୍ଟେମ୍ବର 2017 ( 11.00 ଘଣ୍ଟା ସୁଦ୍ଧା ) ପଞ୍ଜିକରଣ କରିପାରିବେ ।


    ପ୍ରୋସେସିଂ ଓ ସିଟ୍ ଆବଣ୍ଟନ 19 ସେପ୍ଟେମ୍ବର 2017 ( 16.00 ଘଣ୍ଟା ପର୍ଯ୍ୟନ୍ତ ) ଚାଲୁ ରହିବ । ଛାତ୍ରଛାତ୍ରୀମାନଙ୍କୁ ପ୍ରାଣୀ ଚିକିତ୍ସା ମହାବିଦ୍ୟାଳୟରେ ସିଟ୍ ଆବଣ୍ଟନ ସଂକ୍ରାନ୍ତ ପତ୍ର 19 ସେପ୍ଟେମ୍ବର 2017 ( 17.00 ଘଣ୍ଟା ପର୍ଯ୍ୟନ୍ତ ) ଉପଲବ୍ଧ ହେବ ଏବଂ ସିଟ୍ ଆବଣ୍ଟିତ ହୋଇଥିବା ପ୍ରାଣୀ ଚିକିତ୍ସା ମହାବିଦ୍ୟାଳୟରେ ଛାତ୍ରଛାତ୍ରୀମାନେ 25 ସେପ୍ଟେମ୍ବର 2017 ( 16.00 ଘଣ୍ଟା ପର୍ଯ୍ୟନ୍ତ ) ରିପୋର୍ଟିଂ କରିପାରିବେ । ଆବେଦନକାରୀମାନଙ୍କୁ ୱେବସାଇଟ୍ www.vci.nic.in , www.aipvt.vci.nic.in and www.dahd.nic.in ଦେଖିବା ପାଇଁ ଅନୁରୋଧ କରାଯାଇଛି ।


    ***********


    

    
    (Release ID: 1502897) Visitor Counter : 4