      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ପଶୁପାଳନ, ଦୁଗ୍ଧ ଉତ୍ପାଦନ ଏବଂ ମତ୍ସ୍ୟ ପାଳନ ବିଭାଗର ଯୋଜନା ସମୀକ୍ଷା କଲେ ଶ୍ରୀମତୀ କ୍ରିଷ୍ଣା ରାଜ୍
      Posted On: 06 SEP 2017 4:44PM by PIB Bhubaneshwar


    ଶ୍ରୀମତୀ କ୍ରିଷ୍ଣା ରାଜ୍ କୃଷି ଓ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଭାବେ କାର୍ଯ୍ୟଭାର ଗ୍ରହଣ କରିବା ପରେ ଆଜି ପଶୁପାଳନ , ଦୁଗ୍ଧ ଉତ୍ପାଦନ ଏବଂ ମତ୍ସ୍ୟ ପାଳନ ବିଭାଗ ଦ୍ୱାରା କାର୍ଯ୍ୟକାରୀ ହେଉଥିବା ଯୋଜନାଗୁଡିକର ସମୀକ୍ଷା କରିଛନ୍ତି । ଯେଉଁଥିରେ ପଶୁପାଳନ ବିଭାଗର ସଚିବ , ଦୁଗ୍ଧ ଉତ୍ପାଦନ ଏବଂ ମତ୍ସ୍ୟ ପାଳନ ବିଭାଗର ଅନ୍ୟ ବରିଷ୍ଠ ଅଧିକାରୀମାନେ ଭାଗ ନେଇଥିଲେ । ରାଷ୍ଟ୍ରୀୟ ଗୋକୁଳ ମିଶନ ମାଧ୍ୟମରେ ପ୍ରାଣୀମାନଙ୍କର ଉତ୍ପାଦକତା ବୃଦ୍ଧି , ଦୁଗ୍ଧ ବିକାଶ ଯୋଜନା ମାଧ୍ୟମରେ ଦୁଗ୍ଧ ଚାଷୀଙ୍କ ଆୟ ବୃଦ୍ଧି , ମାଛ ଚାଷ ଏବଂ ଛୋଟ ଛୋଟ ପ୍ରାଣୀ ଯେପରି ଛେଳି / ମେଣ୍ଢା , କୁକୁଡ଼ା ପାଳନ ଆଦି ବିଷୟରେ ବିସ୍ତୃତ ବିବରଣୀ ପ୍ରଦାନ କରାଯାଇଥିଲା । ବିଗତ ତିନି ବର୍ଷ ମଧ୍ୟରେ ହାସଲ ହୋଇଥିବା ଉପଲବ୍ଧି ଏବଂ ଆହ୍ୱାନ ଗୁଡିକ ସହିତ 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା ପାଇଁ ଥିବା କାର୍ଯ୍ୟ ଯୋଜନା ସଂପର୍କରେ ବୈଠକରେ ବିସ୍ତୃତ ଭାବେ ଆଲୋଚନା କରାଯାଇଥିଲା ।


    ପଶୁପାଳନ ବିକାଶ କ୍ଷେତ୍ରରେ ବିଭାଗ ପକ୍ଷରୁ କୃଷକମାନଙ୍କ ଆୟ ଦ୍ୱିଗୁଣିତ କରିବାର ପ୍ରଚେଷ୍ଟା ଓ ଭୁମିକାକୁ ମାନନୀୟ ରାଷ୍ଟ୍ରମନ୍ତ୍ରୀ ପ୍ରଶଂସା କରିଥିଲେ । ଯୋଜନା ଗୁଡିକର ଅନୁଧ୍ୟାନ ଓ ମୂଲ୍ୟାୟନ ଉପରେ ଗୁରୁତ୍ୱ ପ୍ରଦାନ ତଥା ଅନୁଦାନର ସର୍ବାଧିକ ବିନିଯୋଗ ଉପରେ ଗୁରୁତ୍ଵ ଦେବାପାଇଁ ଅଧିକାରୀମାନଙ୍କୁ କହିଛନ୍ତି । ମାନନୀୟ ରାଷ୍ଟ୍ରମନ୍ତ୍ରୀ , ସଂଗଠିତ ଭାବେ ଆଧୁନିକ ଧାରାରେ ପଶୁପାଳନ ସହିତ , ଦେଶରେ ପାରମ୍ପରିକ ପଦ୍ଧତିରେ ପ୍ରାଣୀ ସଂପଦର ଉତ୍ପାଦନ ଏବଂ ଉତ୍ପାଦକତା ବୃଦ୍ଧି ଦିଗରେ ବିଭାଗ ସକ୍ରିୟତାର ସହିତ ପ୍ରୋତ୍ସାହନ ଦେବାକୁ ମଧ୍ୟ କହିଛନ୍ତି । ସରକାରୀ ଯୋଜନା ଗୁଡିକର ଲାଭ ଗରିବଙ୍କ ପାଖରେ ପହଞ୍ଚାଇବାକୁ ସୁନିଶ୍ଚିତ କରିବା ଉପରେ ସେ ଗୁରୁତ୍ୱ ପ୍ରଦାନ କରିଛନ୍ତି । ଅଭିନବ ଢ଼ଙ୍ଗରେ ବିଭିନ୍ନ ଯୋଜନାଗୁଡିକୁ କାର୍ଯ୍ୟାନ୍ୱୟନ କରି ତୃଣମୂଳ ସ୍ତରରେ ତା ’ ର ପ୍ରଭାବ ପ୍ରତିଫଳିତ କରାଇବା ଉପରେ ଗୁରୁତ୍ୱ ଦେବା ଆବଶ୍ୟକ ବୋଲି ମନ୍ତ୍ରୀ କହିଥିଲେ ।


    ************

    
    
    (Release ID: 1502065) Visitor Counter : 7