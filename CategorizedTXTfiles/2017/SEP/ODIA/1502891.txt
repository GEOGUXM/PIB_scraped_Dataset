      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ପ୍ରେସ ବାର୍ତ୍ତା
      Posted On: 13 SEP 2017 7:08PM by PIB Bhubaneshwar


    ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗକୁ ମିଥ୍ୟା ଘୋଷଣା ଅନ୍ତର୍ଗତ ବିଦେଶରେ ନିର୍ମିତ ବାଣର ଅବୈଧ ଆମଦାନୀ ବାବଦରେ ଅନେକ ଅଭିଯୋଗ ପ୍ରାପ୍ତ ହେଉଛି । ବିଭିନ୍ନ ବାଣ ନିର୍ମାଣକାରୀ ସଂଗଠନ ସମୟେ ସମୟେ ଏହି ବିଷୟକୁ ଉଠାଇଛନ୍ତି ଓ ସୂଚିତ କରିଛନ୍ତି ଯେ ତସ୍କରୀରେ ଆସୁଥିବା ସାମଗ୍ରୀରେ ରାସାୟିନକ ପଦାର୍ଥ ‘ ପୋଟାସିୟମ କ୍ଲୋରେଟ ’ ରହିଥାଏ ଏବଂ ଏହା ବିପଜ୍ଜନକ ତଥା କ୍ଷତିକାରକ ରାସାୟନିକ ପଦାର୍ଥ ଅଟେ ଯାହା ଆକସ୍ମିକ ଭାବେ ଜଳିପାରେ ଏବଂ ବିସ୍ଫୋଟ କରିପାରେ ।


    27.01.1992ର ଅଧିସୂଚନା ଜିଏସଆଇ ସଂଖ୍ୟା 64 ( E ) ମାଧ୍ୟମରେ ଦେଶରେ ସଲଫର ଯୁକ୍ତ କିମ୍ବା କୌଣସି କ୍ଲୋରେଟ ସହିତ ମିଶ୍ରିତ ସଲଫରେଟକୁ ପ୍ରସ୍ତୁତ କରିବା , ରଖିବା ଓ ଉପଯୋଗ କରିବା ପାଇଁ ପ୍ରତିବନ୍ଧକ ରହିଛି । ଏତଦବ୍ୟତୀତ ଅତିରିକ୍ତ , ବୈଦେଶିକ ବ୍ୟାପାର ମହାନିର୍ଦ୍ଦେଶକଙ୍କ ଦ୍ୱାରା ବାଣ ଆମଦାନୀ ବିଷୟରେ ଆଇଟିସି ( HS ) ଅନ୍ତର୍ଗତ ପ୍ରତିବନ୍ଧିତ ସାମଗ୍ରୀ ଘୋଷିତ କରାଯାଇଛି । ଏପର୍ଯ୍ୟନ୍ତ ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗ ଅଧୀନସ୍ଥ କାର୍ଯ୍ୟାଳୟ ପେଟ୍ରୋଲିୟମ ତଥା ବିସ୍ଫୋଟକ ସୁରକ୍ଷା ସଂଗଠନ ଦ୍ୱାରା ବିସ୍ଫୋଟକ ନିୟମ , 2008 ଅନ୍ତର୍ଗତ ବାଣ ଆମଦାନୀକୁ ନେଇ କୌଣସି ଲାଇସେନ୍ସ ଜାରି କରାଯାଇ ନାହିଁ ।


    ବିଦେଶରେ ନିର୍ମିତ ବାଣକୁ ରଖିବା ଓ ବିକ୍ରୟ କରିବା ଅବୈଧ ଏବଂ ଆଇନ ଅନୁଯାୟୀ ଦଣ୍ଡନୀୟ । ବିଦେଶରେ ନିର୍ମିତ ବାଣ ରଖିବା ଓ ବିକ୍ରୟ କରିବା ସମ୍ବନ୍ଧରେ ଯେକୌଣସି ସୂଚନା ବିହିତ ପଦକ୍ଷେପ ନିମନ୍ତେ ନିକଟସ୍ଥ ଥାନାରେ ରିପୋର୍ଟ କରାଯାଇ ପାରେ ।


    ************

    
    
    (Release ID: 1502891) Visitor Counter : 2