      କ୍ୟାବିନେଟ

      ସ୍ୱାସ୍ଥ୍ୟସେବା କ୍ଷେତ୍ରରେ ଭାରତ-ମରକ୍କୋ ସହଯୋଗ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 12 SEP 2017 8:31PM by PIB Bhubaneshwar


    ସ୍ୱାସ୍ଥ୍ୟସେବା କ୍ଷେତ୍ରରେ ସହଯୋଗ ଲାଗି ଭାରତ ଏବଂ ମରକ୍କୋ ମଧ୍ୟରେ ସ୍ୱାକ୍ଷରିତ ବୁଝାମଣାପତ୍ର (ଏମ୍ଓୟୁ)କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ କରାଯାଇଛି ।
    
    ନିମ୍ନୋକ୍ତ କ୍ଷେତ୍ରରେ ସହଯୋଗ ପାଇଁ ଏହି ଏମ୍ଓୟୁରେ ବ୍ୟବସ୍ଥା ରହିଛି ।
    
    1) କର୍କଟ ଏବଂ ଶିଶୁ ହୃଦରୋଗ ସମେତ ଅଣ-ସଂକ୍ରାମକ ରୋଗ;
    
    2) ଔଷଧ ନିୟନ୍ତ୍ରଣ ଏବଂ ଔଷଧପ୍ରସ୍ତୁତିରେ ଗୁଣବତ୍ତା ନିୟନ୍ତ୍ରଣ;
    
    3) ସଂକ୍ରାମକ ରୋଗ;
    
    4) ମାତୃ, ଶିଶୁ ଏବଂ ନବଜାତ ସ୍ୱାସ୍ଥ୍ୟ;
    
    5) ଉତ୍ତମ ଅଭ୍ୟାସ ଆଦାନପ୍ରଦାନ ପାଇଁ ହସପିଟାଲଗୁଡିକୁ ପରସ୍ପର ସହ ଯୋଡ଼ିବା;
    
    6) ହସପିଟାଲ୍ ଏବଂ ସ୍ୱାସ୍ଥ୍ୟସେବା ପରିଚାଳନା ଏବଂ ପ୍ରଶାସନ ପାଇଁ ତାଲିମ;
    
    7)ଆପୋଷ ନିଷ୍ପତ୍ତି ନିଆଯାଇଥିବା ଯେକୌଣସି କ୍ଷେତ୍ରରେ ସହଯୋଗ ।
    
    ଏହି ଏମ୍ଓୟୁର କାର୍ଯ୍ୟକାରୀତା ତଦାରଖ କରିବା ଏବଂ ସହଯୋଗର ବିବରଣୀକୁ ଅଧିକ ବ୍ୟାପକ କରିବା ଲାଗି ଏକ କାର୍ଯ୍ୟକାରୀ ଗୋଷ୍ଠୀ ଗଠନ କରାଯିବ ।

    **********

    
    
    (Release ID: 1502763) Visitor Counter : 2