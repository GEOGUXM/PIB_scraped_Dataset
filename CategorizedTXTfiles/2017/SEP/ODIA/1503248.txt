      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ମନ୍ତ୍ରଣାଳୟ ଦ୍ୱାରା ‘ସ୍ୱଚ୍ଛତା ହିଁ ସେବା’ ଅଭିଯାନର ଶୁଭାରମ୍ଭ
      Posted On: 15 SEP 2017 8:21PM by PIB Bhubaneshwar


    ପ୍ରତିରକ୍ଷା ସଚିବ ଶ୍ରୀ ସଞ୍ଜୟ ମିତ୍ର ପ୍ରତିରକ୍ଷା ମନ୍ତ୍ରଣାଳୟ ଅଧିକାରୀ ଓ କର୍ମଚାରୀମାନଙ୍କୁ ସ୍ୱଚ୍ଛତାର ଶପଥ ପାଠ କରାଇଛନ୍ତି । ଏହା ପ୍ରତିରକ୍ଷା ମନ୍ତ୍ରଣାଳୟ ଦ୍ୱାରା ଆୟୋଜିତ ଏବଂ 2017 ସେପ୍ଟେମ୍ବର 15 ରୁ ଅକ୍ଟୋବର 2 ପର୍ଯ୍ୟନ୍ତ ଚାଲିବାକୁ ଥିବା ‘ ସ୍ୱଚ୍ଛତା ହିଁ ସେବା ’ ଅଭିଯାନର ଅଂଶବିଶେଷ । ପ୍ରଧାନମନ୍ତ୍ରୀ 2017 ଅଗଷ୍ଟ 27 ରେ ତାଙ୍କ ‘ ମନ କି ବାତ ’ କାର୍ଯ୍ୟକ୍ରମରେ ସ୍ୱଚ୍ଛତା ଉପରେ ଧ୍ୟାନ ଦେବାକୁ ଏବଂ ଜନ ଆନ୍ଦୋଳନ ରୁପେ ପୁରା ଦେଶରେ ସ୍ୱଚ୍ଛ ପରିବେଶ ସୃଷ୍ଟି କରିବା ଲାଗି ଆହ୍ୱାନ ଦେଇଥିଲେ ।


    ପ୍ରତିରକ୍ଷା ମନ୍ତ୍ରଣାଳୟ ଏହାର ସାଉଥ ବ୍ଲକ ଏବଂ ସେନା ଭବନ ଭିତରେ ଓ ବାହାରେ ହେବାକୁ ଥିବା 18 ଦିନର ଅଭିଯାନ ସମୟରେ ସ୍ୱଚ୍ଛତା ଆନ୍ଦୋଳନ ଚଲାଇବାର କାର୍ଯ୍ୟ ଯୋଜନା ପ୍ରସ୍ତୁତ କରିଛି । ଏହି ଯୋଜନା ଅଧୀନରେ ଦୁଇ ଅଟ୍ଟାଳିକାରେ ପ୍ରାକୃତିକ ଭାବେ ନଷ୍ଟ ହେଉଥିବା ଏବଂ ନଷ୍ଟ ହେଉନଥିବା ଆବର୍ଜନା ଲାଗି ପ୍ରମୁଖ ସ୍ଥାନମାନଙ୍କରେ ଡଷ୍ଟବିନର ବ୍ୟବସ୍ଥା , ଅଦରକାରୀ ଜିନିଷକୁ ହଟାଇବା , ପାର୍କିଙ୍ଗ , ଗଳି , ସିଡି ଓ ଲିଫ୍ଟକୁ ସଫା କରିବା ସାମିଲ ରହିଛି । ଏହି ଅଭିଯାନରେ ‘ ସ୍ୱଚ୍ଛ ଭାରତ ମିଶନ ’ ବିଷୟରେ କବିତା , ସ୍ଳୋଗାନ ଏବଂ ପ୍ରବନ୍ଧ ଆଦି ପ୍ରତିଯୋଗିତାର ଆୟୋଜନ କରାଯିବ ।


    *************

    
    
    (Release ID: 1503248) Visitor Counter : 2