      ପ୍ରତିରକ୍ଷା ମନ୍ତ୍ରଣାଳୟ

      ଯୁଦ୍ଧ ଅଭ୍ୟାସ 2017 : ପୂର୍ବାବଲୋକନ
      Posted On: 07 SEP 2017 5:49PM by PIB Bhubaneshwar


    ବର୍ତ୍ତମାନ ଚାଲିଥିବା ଭାରତ - ଆମେରିକା ପ୍ରତିରକ୍ଷା ସହଯୋଗ କ୍ରମରେ 2017 ସେପ୍ଟେମ୍ବର 14 ରୁ 27 ପର୍ଯ୍ୟନ୍ତ ଆମେରିକାରେ ୱାସିଂଟନର ଜଏଣ୍ଟ ବେସ ଲୁଇସ ମ୍ୟାକଡରେ ସଂଯୁକ୍ତ ସୈନ୍ୟ ପ୍ରଶିକ୍ଷଣ - ଯୁଦ୍ଧ ଅଭ୍ୟାସ 2017ର ଆୟୋଜନ କରାଯାଉଛି । ଏହି ଯୁଦ୍ଧ ଅଭ୍ୟାସ ଭାରତ ଓ ଆମେରିକା ମଧ୍ୟରେ ଚାଲୁଥିବା ସଂଯୁକ୍ତ ସୈନ୍ୟ ପ୍ରଶିକ୍ଷଣ ଏବଂ ପ୍ରତିରକ୍ଷା ସହଯୋଗ ପ୍ରୟାସର ସବୁଠୁ ବଡ ଅଭ୍ୟାସ । ଏହା ହେଉଛି ଦୁଇ ଦେଶ ମଧ୍ୟରେ ପର୍ଯ୍ୟାୟ କ୍ରମେ ଆୟୋଜିତ କରାଯାଉଥିବା ସଂଯୁକ୍ତ ଅଭ୍ୟାସର 13ତମ ସଂସ୍କରଣ ।


    ଏହି ଯୁଦ୍ଧ ଅଭ୍ୟାସ ଫଳରେ ଦୁଇ ଦେଶର ସେନା ବ୍ରିଗେଡସ୍ତରରେ ସଂଯୁକ୍ତ ଯୋଜନା ପ୍ରସ୍ତୁତ କରାଯାଇ ଏକୀକୃତ ପ୍ରକ୍ରିୟାରେ ବାଟାଲିଅନସ୍ତରରେ ପ୍ରଶିକ୍ଷଣ ଅବସର ଉପଲବ୍ଧ ହେବ । ଉଭୟ ପରସ୍ପରର ସଂସ୍ଥାଗତ ଢ଼ାଂଚା ଓ ଯୁଦ୍ଧ ପ୍ରକ୍ରିୟାକୁ ବୁଝିବା ଉଦ୍ଦେଶ୍ୟରେ ସଂଯୁକ୍ତ ଅଭିଯାନ ସମୟରେ ଅନେକ ପରିସ୍ଥିତିରେ ଅଭ୍ୟାସ କରାଯିବ ଯାହାର ପରିଣାମସ୍ୱରୂପ ଉଚ୍ଚସ୍ତରର ବୁଝାମଣା ହୋଇପାରିବ । ଏହାଫଳରେ ବିଶ୍ୱର ଯେକୌଣସି ଅପ୍ରତ୍ୟାଶିତ ଓ ଆକସ୍ମିକ ଘଟଣାର ମୁକାବିଲା କରିବା ଲାଗି ଦୁଇ ଦେଶର ସଶସ୍ତ୍ର ବଳ ମଧ୍ୟରେ ଆନ୍ତଃପରିଚାଳନାର ସାମଞ୍ଜସ୍ୟ ବୃଦ୍ଧିପାଇବ । ଏହି ଅଭ୍ୟାସ ଉଭୟଙ୍କର ଯୋଜନା ପ୍ରସ୍ତୁତି କରିବା ଓ ଆକ୍ରମଣ କରିବାର ଅନୁଭବ ଶିଖିବା ଲାଗି ଆଦର୍ଶ ମଞ୍ଚ ।


    ଦୁଇ ସେନାଙ୍କୁ ପୃଥକ - ପୃଥକ ଭାବେ ବିପଦର ମୁକାବିଲା କରିବା ଲାଗି ସଂଯୁକ୍ତ ରୂପେ ଉତ୍ତମ ଆକ୍ରମଣ ଯୋଜନା ପ୍ରସ୍ତୁତ କରିବା ଓ ଏହା ଉପରେ କାର୍ଯ୍ୟ କରିବାର ପ୍ରଶିକ୍ଷଣ ପ୍ରଦାନ କରାଯିବ । ଶେଷରେ ଦୁଇ ଦେଶ ସଂଯୁକ୍ତ ରାଷ୍ଟ୍ର ଅଧ୍ୟାଦେଶ ଅନୁସାରେ ନିର୍ଦ୍ଧାରିତ ସ୍ଥଳରେ ସଂଯୁକ୍ତ ଅଭ୍ୟାସ କରିବେ । ଦୁଇ ଦେଶର ଆକାଡେମୀକ ଓ ସୈନ୍ୟ ବିଶେଷଜ୍ଞ ମଧ୍ୟ ପାରସ୍ପରିକ ହିତର ବିଭିନ୍ନ ବିଷୟ ଉପରେ ପରସ୍ପରର ଅନୁଭବ ବିନିମୟ ଉପରେ ଚର୍ଚ୍ଚା କରିବେ ।


    *********

    
    
    (Release ID: 1502234) Visitor Counter : 2