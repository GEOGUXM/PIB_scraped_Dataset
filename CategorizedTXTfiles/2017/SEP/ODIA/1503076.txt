      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ବାରାବାଙ୍କି-ଆକବରପୁର ରେଳପଥର ଦୋହରାକରଣ ପ୍ରସ୍ତାବକୁ କେବିନେଟର ମଞ୍ଜୁରି
      Posted On: 12 SEP 2017 8:25PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଟିତ କେନ୍ଦ୍ର କ୍ୟାବିନେଟର ଆର୍ଥିକ ବ୍ୟାପାର ସଂକ୍ରାନ୍ତ କମିଟି ଉତ୍ତର ପ୍ରଦେଶର ବାରାବାଙ୍କି-ଆକବରପୁର ରେଳପଥ ଦୋହରାକରଣ ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି । 161 କିଲୋମିଟର ଦୈର୍ଘ୍ୟ ଏହି ରେଳପଥର ଦୋହରାକରଣ ସକାଶେ ମୋଟ 1 , 310.23 କୋଟି ଟଙ୍କା ବ୍ୟୟ କରାଯିବ ଏବଂ 2021-22 ସୁଦ୍ଧା ଏହି ଦୋହରାକରଣ କାର୍ଯ୍ୟ ଶେଷ ହେବାର ଲକ୍ଷ୍ୟ ଧାର୍ଯ୍ୟ କରାଯାଇଛି । ଏହି ପ୍ରକଳ୍ପ ଉତ୍ତର ପ୍ରଦେଶର ବାରାବାଙ୍କି ଏବଂ ଫୈଜାବାଦ ଜିଲ୍ଲା ଦେଇ ଯିବ ଏବଂ ଫୈଜାବାଦ ଦେଇ ଲକ୍ଷ୍ନୌ ଠାରୁ ବାରଣାସୀ ପର୍ଯ୍ୟନ୍ତ ଯାଇଥିବା ସମସ୍ତ କ୍ଷେତ୍ର ପାଇଁ ଉପକାରସିଦ୍ଧ ହେବ ।


    ବର୍ତ୍ତମାନ ବାରାବାଙ୍କି ଠାରୁ ବାରାଣାସୀ ମଧ୍ୟରେ ଟ୍ରେନଗୁଡ଼ିକୁ ଯାତାୟାତରେ ମାତ୍ରାଧିକ ବିଳମ୍ବ ଘଟୁଛି ଏବଂ ଏକ୍ସପ୍ରେସ ଟ୍ରେନଗୁଡ଼ିକ ମାତ୍ର 323 କିଲୋମିଟର ପଥ ଅତିକ୍ରମ କରିବା ସକାଶେ 7-15 ଘଣ୍ଟା ସମୟ ନେଉଛନ୍ତି । ବାରାବାଙ୍କି ଠାରୁ ଫୈଜାବାଦ ପର୍ଯ୍ୟନ୍ତ ଏବେ ରେଳ କ୍ଷମତାର ଉପଯୋଗର ମାତ୍ରା କେବଳ 146.5 ପ୍ରତିଶତ ଏବଂ ଫୈଜାବାଦ ଠାରୁ ଆକବରପୁର ମଧ୍ୟରେ କ୍ଷମତାର ଉପଯୋଗ ମାତ୍ରା 152.6 ପ୍ରତିଶତ ରହିଛି । ଦୋହରାକରଣ ପ୍ରକଳ୍ପ ଦ୍ୱାର ଅଧିକ ବେଗ , ଟ୍ରେନ ଯାତାୟାତରେ କମ୍‌ ବିଳମ୍ବ ଏବଂ ସୁରକ୍ଷା ସୁନିଶ୍ଚିତତା ବୃଦ୍ଧି ହାସଲ କରାଯାଇପାରିବ ତଥା ବ୍ଲକ୍‌ ରକ୍ଷଣାବେକ୍ଷଣ ସକାଶେ ଅଧିକ ସମୟ ମିଳିପାରିବ । ପୁନଶ୍ଚ ଭବିଷ୍ୟତରେ ଅତିରିକ୍ତ ଟ୍ରାଫିକ୍‌ କ୍ଷମତା ମଧ୍ୟ ବଢ଼ାଯାଇପାରିବ ।


    ଦୋହରାକରଣ ଫଳରେ ଲକ୍ଷ୍ନୌ ଠାରୁ ବାରାଣାସୀ ମଧ୍ୟରେ ଥିବା ରେଳମାର୍ଗ ଅଧିକ ସୁଗମ ହେବ ତଥା ଏହି କ୍ଷେତ୍ରର ଆର୍ଥିକ ତଥା ସାମଗ୍ରିକ ବିକାଶ ପ୍ରକ୍ରିୟାରେ ସହାୟକ ହୋଇପାରିବ । ଅଧିକନ୍ତୁ , ବାରାଣାସୀକୁ ଅଧିକ ସଂଯୋଗ ବ୍ୟବସ୍ଥା କରାଯିବା ଦ୍ୱାରା ଯାହାକି ଭାରତର ଅଧ୍ୟାତ୍ମିକ ରାଜଧାନୀ ଭାବେ ସୁପରିଚିତ ଏବଂ ପବିତ୍ର ଅଯୋଧ୍ୟାକୁ ତୀର୍ଥଯାତ୍ରା , ପର୍ଯ୍ୟଟନ ନିମନ୍ତେ ରେଳଯାତ୍ରୀମାନଙ୍କୁ ଅଧିକ ସୁବିଧା ମିଳିବ ଏବଂ ଏହା ସ୍ଥାନୀୟ ଅର୍ଥବ୍ୟବସ୍ଥାକୁ ସହାୟକ ହେବ ।


    ଏତଦବ୍ୟତୀତ ଆକବରପୁର ନିକଟବର୍ତ୍ତୀ ଟାଣ୍ଡା ପାୱାର ଷ୍ଟେସନକୁ କୋଇଲା ଯୋଗାଣ ବ୍ୟବସ୍ଥାରେ ମଧ୍ୟ ଉନ୍ନତି ଘଟିବ ଯଦ୍ୱାରା ନିର୍ଭରଯୋଗ୍ୟ ଭାବେ କୋଇଲା ଯୋଗାଣ ଫଳରେ ସମସ୍ତଙ୍କୁ ଶସ୍ତା ମୂଲ୍ୟରେ ଅହୋରାତ୍ର ବିଜୁଳିଶକ୍ତି ଉପଲବ୍ଧ ହେବ ।


    ସର୍ବୋପରି ଏହି ପ୍ରକଳ୍ପ ପ୍ରତ୍ୟକ୍ଷ ଭାବେ ରେଳପଥ ନିର୍ମାଣ ସମୟରେ ପ୍ରାୟ 38.64 ଲକ୍ଷ ମାନବ ଦିବସର ପ୍ରତ୍ୟକ୍ଷ ନିଯୁକ୍ତି ସୁଯୋଗ ସୃଷ୍ଟି କରିବ ।


    **********

    
    
    (Release ID: 1503076) Visitor Counter : 2