      କୋଇଲା ମନ୍ତ୍ରଣାଳୟ

      କୋଲ ଇଣ୍ଡିଆ ଲିମିଟେଡର (ସିଆଇଏଲ) ସ୍ୱତନ୍ତ୍ର ବିଦ୍ୟୁତ ଉତ୍ପାଦକ (ଆଇପିପି) ଲାଗି ନିଲାମୀ
      Posted On: 15 SEP 2017 6:13PM by PIB Bhubaneshwar


    2017 ମେ 17 ରେ ଆର୍ଥିକ ବିଷୟ ଉପରେ କ୍ୟାବିନେଟ ସମିତି ( ସିସିଇଏ ) ବିଦ୍ୟୁତ କ୍ଷେତ୍ରକୁ ଭବିଷ୍ୟତରେ କୋଇଲା ଲିଂକେଜର ପାରଦର୍ଶୀ ପ୍ରକ୍ରିୟାରେ ଆବଂଟନ କରିବା ଲାଗି ଏକ ନୂଆ ନୀତିର ମଞ୍ଜୁରୀ ପ୍ରଦାନ କରିଛନ୍ତି । ଏହି ନୀତିକୁ ‘ ଭାରତରେ ପାରଦର୍ଶିତାର ସହ କୋଇଲା ଆବଂଟନ ସମ୍ବନ୍ଧୀୟ ଯୋଜନା ( ଶକ୍ତି )’ ର ନାମ ଦିଆଯାଇଛି । ଏହି ନୀତି ବିଦ୍ୟୁତ କ୍ଷେତ୍ରର ପ୍ରମୁଖ ଆହ୍ୱାନ ତଥା ‘ କୋଇଲା ଲିଙ୍କେଜର ଅଭାବ ’ ର ମୁକାବିଲା କରିବା ଦିଗରେ ଏକ ମହତ୍ତ୍ୱପୂର୍ଣ୍ଣ ପଦକ୍ଷେପ ଏବଂ ଏହା ଫଳରେ ଅନେକ ନିଷ୍ପାଦିତ ପରିସମ୍ପତ୍ତିର ସମାଧାନରେ ସକାରାତ୍ମକ ଯୋଗଦାନ ମିଳିବାର ଆଶା କରାଯାଉଛି । ଏହି ନୀତି ଅନୁଯାୟୀ ସିଆଇଏଲ / ଏସସିସିଏଲ ଘରୋଇ କୋଇଲା ଆଧାରିତ ବିଦ୍ୟୁତ କ୍ରୟ ବୁଝାମଣା ( ପିପିଏ ) ପ୍ରଥମେ ଅନୁଷ୍ଠିତ ହୋଇଥିବା ସ୍ୱତନ୍ତ୍ର ବିଦ୍ୟୁତ ଉତ୍ପାଦକ ( ଆଇପିପି ) ପାଇଁ ନିଲାମୀ ଆଧାରରେ ଅଧିସୂଚିତ ମୂଲ୍ୟ ଉପରେ କୋଇଲାର ଲିଙ୍କେଜ ମଞ୍ଜୁର କରିବ । ଏଥିସହିତ ନିଲାମୀର ମାପଦଣ୍ଡ ବର୍ତ୍ତମାନର ପ୍ରଚଳିତ ଶୁଳ୍କ ଉପରେ ହାରାହାରି ନିୟମ ଏବଂ ପରିବର୍ତ୍ତନୀୟ ରିହାତି ଯାହାକି ଆଇପିପି ପ୍ରଦାନ କରିବା ନେଇ ପ୍ରସ୍ତୁତ । ଏପରି ପରିସ୍ଥିତିରେ ନିଜ ପସନ୍ଦର ସ୍ରୋତରୁ କୋଇଲାର ଦୀର୍ଘକାଳୀନ ଆପୂର୍ତ୍ତି ସୁରକ୍ଷା ସୁନିଶ୍ଚିତ କରିଥିବା ଆଇପିପି ପାଇଁ ଏହା ଲାଭପ୍ରଦ ସାବ୍ୟସ୍ତ ହେବାର ଆଶା କରାଯାଉଛି , ଯେତବେଳେ କି ଶୁଳ୍କ ଦର ଅପେକ୍ଷାକୃତ କମ ହେବାରୁ ଉପଭୋକ୍ତା ମଧ୍ୟ ଲାଭବାନ ହେବେ ।


    ସେହି ଅନୁସାରେ ଭାରତ ସରକାରଙ୍କ କୋଇଲା ମନ୍ତ୍ରଣାଳୟର ଏକ ପିଏସୟୁ କୋଲ ଇଣ୍ଡିଆ ଲିମିଟେଡ ( ସିଆଇଏଲ ) ସମ୍ଭାବିତ ନିଲାମକାରଙ୍କଠାରୁ 2017 ଅଗଷ୍ଟ 19 ପର୍ଯ୍ୟନ୍ତ ଏକ ଅଭିରୁଚି ପତ୍ର ଆମନ୍ତ୍ରିତ କରିଛି । ମୋଟ ଉପରେ 31ଟି ଆବେଦନ ପତ୍ର ମିଳିଛି । କେନ୍ଦ୍ରୀୟ ବିଦ୍ୟୁତ ପ୍ରାଧୀକରଣ ( ସିଇଏ ) ଏହି ସମସ୍ତ ଆବେଦନ ଉପରେ ବିଚାର କରିଛନ୍ତି ଏବଂ ଅନ୍ତତଃ 14ଟି ନିଲାମକାରଙ୍କୁ ଯୋଗ୍ୟ ମନେକରିଛନ୍ତି ।


    ଏତଦବ୍ୟତୀତ ସିଆଇଏଲ ପିପିଏ କରିଥିବା ଆଇପିପି ଲାଗି ଏକ ସ୍ୱୀକୃତ କାର୍ଯ୍ୟପ୍ରଣାଳୀ ଅନୁଯାୟୀ 2017 ସେପ୍ଟେମ୍ବର 11 ରୁ 12 ମଧ୍ୟରେ ନିଲାମୀର ଆୟୋଜନ ହୋଇଛି ଯାହାର ଉପଯୋଗ ସମ୍ଭବତଃ ଭାରତରେ ପ୍ରଥମ ଥର କରାଯାଇଛି । ଏହି ଅନୁସାରେ ବର୍ତ୍ତମାନର ପ୍ରଚଳିତ ଶୁଳ୍କ ଉପରେ ଅଧିକ ରିହାତି ପ୍ରଦାନ କରୁଥିବା ନିଲାମକାରଙ୍କୁ ନିଜର ପସନ୍ଦର ସ୍ରୋତକୁ ବାଛିବାରେ ପ୍ରାଥମିକତା ପ୍ରଦାନ କରାଯିବ ।


    14ଟି ଯୋଗ୍ୟ ନିଲାମକାରଙ୍କ ମଧ୍ୟରୁ 10 ଜଣ ପାଖାପାଖି 9044 ମେଗାୱାଟ ସଂଚରଣ କ୍ଷମତାର ନିଲାମୀରେ ଅଂଶଗ୍ରହଣ କରିସାରିଛନ୍ତି ଏବଂ ସେମାନେ 8ଟି ଉପଲବ୍ଧ ସ୍ରୋତରୁ ପ୍ରତିବର୍ଷ 27.18 ମିଲିଅନ ଟନ ସଂଚୟୀ ମାତ୍ରାର ବୁକିଂ କରିଛନ୍ତି ଏବଂ ଶୁଳ୍କ ଉପରେ ରିହାତି ବୃଦ୍ଧି ପାଇ ପ୍ରତି ୟୁନିଟ ପିଛା 4 ପଇସା ପର୍ଯ୍ୟନ୍ତ ହୋଇଛି । ଏହାର ପରିଣାମ ସ୍ୱରୂପ ଲିଙ୍କେଜ ବାଲା କୋଇଲାରେ ପ୍ରତି ବର୍ଷ 47 ବିଲିଅନରୁ ଅଧିକ ଉତ୍ପାଦନ ହେବାର ତଥା 25 ବର୍ଷ ଅବଧି ପର୍ଯ୍ୟନ୍ତ ଶୁଳ୍କରେ ବାର୍ଷିକ ପାଖାପାଖି 125 କୋଟି ଟଙ୍କା ସଂଚୟ ହେବାର ଆଶା କରାଯାଉଛି ।


    ବୁକ୍ କରାଯାଇଥିବା ପରିମାଣ ଏବଂ ହାରାହାରି ନିୟମ ଏବଂ ପରିବର୍ତ୍ତନୀୟ ରିହାତିର ମୁଖ୍ୟାଂଶ ନିମ୍ନରେ ପ୍ରଦାନ କରାଗଲା ...


    ହାରାହାରି ନିୟମ ଏବଂ ପରିବର୍ତ୍ତନୀୟ ରିହାତି ( ପଇସା / କିଲୋୱାଟ ଘଂଟା ) ବୁକ୍ କରାଯାଇଥିବା ପରିମାଣ ( ଏମଟିପିଏ )


    4 ପଇସା 6.00


    3 ପଇସା 9.07


    2 ପଇସା 9.22


    1 ପଇସା 2.89


    27.18


    **********


    

    
    (Release ID: 1503330) Visitor Counter : 2