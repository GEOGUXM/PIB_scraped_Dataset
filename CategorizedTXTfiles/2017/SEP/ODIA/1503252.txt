      ପ୍ରତିରକ୍ଷା ମନ୍ତ୍ରଣାଳୟ

      ପଶ୍ଚିମ କମାଣର 8 କ୍ୟାଣ୍ଟନମେଣ୍ଟ ବୋର୍ଡକୁ ଓଡିଏଫ ପ୍ରମାଣପତ୍ର ଦ୍ୱାରା ସମ୍ବର୍ଦ୍ଧତ କଲେ ପ୍ରତିରକ୍ଷା ମନ୍ତ୍ରୀ
      Posted On: 16 SEP 2017 8:28PM by PIB Bhubaneshwar


    ହିମାଚଳ ପ୍ରଦେଶର କାଶାଉଳିଠାରେ ଆୟୋଜିତ ଏକ ସମ୍ବର୍ଦ୍ଧନା ଉତ୍ସବରେ ଭାରତୀୟ ଗୁଣାତ୍ମକ ପରିଷଦ ତରଫରୁ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ପଶ୍ଚିମ କମାଣ ଅଧୀନରେ ଥିବା 13 ଟି କ୍ୟାଣ୍ଟନମେଣ୍ଟ ବୋର୍ଡ ମଧ୍ୟରୁ 8 ଟିକୁ ଖୋଲା ଶୌଚ ମୁକ୍ତ ( ODF ) ପୁରସ୍କାର ପ୍ରଦାନ କରିଛନ୍ତି । ଉତ୍ସବରେ ମୁଖ୍ୟ ଅତିଥି ଭାବେ ଯୋଗଦେଇ ଶ୍ରୀମତି ସୀତାରମଣ କ୍ୟାଣ୍ଟନମେଣ୍ଟ ବୋର୍ଡର ସଦସ୍ୟ , ସେମାନଙ୍କ ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ( CEO ) ଏବଂ ସଭାପତିମାନଙ୍କୁ ଓଡିଏଫ ପ୍ରମାଣପତ୍ର ପ୍ରଦାନ କରିଥିଲେ । ପୁରସ୍କୃତ ହୋଇଥିବା 8 ଟି କ୍ୟାଣ୍ଟନମେଣ୍ଟ ବୋର୍ଡଗୁଡ଼ିକ ହେଲେ - କାଶାଉଳି , ଦାଗଶାହି , ସୁବାଥୁ , ଜୁଟୋପ , ଡେଲହାଉସି , ଜଳନ୍ଧର , ଅମ୍ରିତସର ଏବଂ ଫିରୋଜପୁର ।


    ତାଙ୍କ ବକ୍ତବ୍ୟରେ ପ୍ରତିରକ୍ଷା ମନ୍ତ୍ରୀ ଡିଫେନ୍ସ ଇଷ୍ଟେଟ ଡିପାର୍ଟମେଣ୍ଟକୁ 8 ଟି କ୍ୟାଣ୍ଟନମେଣ୍ଟ ବୋର୍ଡ ଓଡିଏଫ ପ୍ରମାଣପତ୍ର ପାଇବା ନେଇ ଅଭିନନ୍ଦନ ଜଣାଇଥିଲେ । ସେ ମଧ୍ୟ ସନ୍ତୋଷ ବ୍ୟକ୍ତ କରିଥିଲେ ଯେ ଧାର୍ଯ୍ୟ ସମୟସୀମା ଓ ସଂକଳ୍ପ ଅନୁଯାୟୀ 2017 ଡିସେମ୍ବର 15 ବେଳକୁ ସମସ୍ତ କ୍ୟାଣ୍ଟନମେଣ୍ଟ ବୋର୍ଡ ଖୋଲା ଶୌଚମୁକ୍ତ ହୋଇ ସାରିଥିବେ ।


    ଶ୍ରୀମତି ନିର୍ମଳା ସୀତାରମଣ ମଧ୍ୟ କହିଲେ ଯେ , ସୀମାକୁ ସୁରକ୍ଷିତ କରିବା ନେଇ ସେ ନିଶ୍ଚିତ କରିବେ । ପ୍ରତ୍ୟେକ ଯବାନ ଓ ସେମାନଙ୍କର ପରିବାର ବର୍ଗଙ୍କ ଆବଶ୍ୟକତାକୁ ପୂରଣ କରାଯିବା ନେଇ ସେ ତାଙ୍କ ପ୍ରତିଶୃତିକୁ ଦୋହରାଇ ଥିଲେ । କାସା ଭଳି ବସଷ୍ଟାଣ୍ଡରେ ଏକ ବହୁବିଧସ୍ତରୀୟ ପାର୍କିଂ ବ୍ୟବସ୍ଥା ପାଇଁ ସେ 15 କୋଟି ଟଙ୍କାର ଅନୁଦାନ ଘୋଷଣା କରିଥିଲେ । ଏହା ଏକ ବହୁଦିନ ଧରି ଅନୁଭୂତ ଆବଶ୍ୟକତା ଥିଲା ଏବଂ ଏହା ଦ୍ୱାରା ମଧ୍ୟ ସ୍ୱଚ୍ଛ ଭାରତ ଅଭିଯାନ କ୍ଷେତ୍ରରେ ସକାରାତ୍ମକ ପ୍ରଭାବ ପଡିବ ।


    ଏହି ଉତ୍ସବରେ ସାଂସଦ ଶ୍ରୀ ବୀରେନ୍ଦ୍ର କାଶ୍ୟପ , ପ୍ରତିରକ୍ଷା ଷ୍ଟେଟ୍ ସାଧାରଣ ନିର୍ଦ୍ଦେଶକ ଶ୍ରୀ ଯୋଜନେଶ୍ୱର ଶର୍ମା , ପଶ୍ଚିମ କମାଣର ଜିଓସି - ଇନ - ସି ଲେଫ୍ଟେନାଂଟ ଜେନେରାଲ ସୁରିନ୍ଦର ସିଂ , ପ୍ରତିରକ୍ଷା ଇଷ୍ଟେଟର ମୁଖ୍ୟ ନିର୍ଦ୍ଦେଶକ ଶ୍ରୀ ଏସସି କୌଶିକ , ପ୍ରତିରକ୍ଷା ଇଷ୍ଟେଟର ଅନ୍ୟାନ୍ୟ ନିର୍ଦ୍ଦେଶକ , ପଶ୍ଚିମ କମାଣ ତଥା ଅନ୍ୟାନ୍ୟ ପଦାଧିକାରୀମାନେ ମଧ୍ୟ ଯୋଗ ଦେଇଥିଲେ ।


    ସ୍ୱଚ୍ଛ ଭାରତର ଉଦ୍ଦେଶ୍ୟ ହେଉଛି ବ୍ୟକ୍ତିଗତ କିମ୍ବା କ୍ଲଷ୍ଟର ଓ କମ୍ୟୁନିଟି ପାଇଖାନା ନିର୍ମାଣ କରି ଖୋଲାରେ ଶୌଚକୁ ହ୍ରାସ କରିବା ଓ ବନ୍ଦ କରିବା । ମହାତ୍ମା ଗାନ୍ଧୀଙ୍କ 150 ତମ ଜୟନ୍ତୀ ପାଳନ ଅବସରରେ 2019 ଅକ୍ଟୋବର 2 ସୁଦ୍ଧା ଏହି ଲକ୍ଷ୍ୟ ହାସଲ ପାଇଁ ସରକାର ଯୋଜନା କରିଛନ୍ତି ।


    *************

    
    
    (Release ID: 1503252) Visitor Counter : 2