      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଆନ୍ତର୍ଜାତିକ ସାକ୍ଷରତା ଦିବସ – 2017 ସିଂହାବଲୋକନ
      Posted On: 07 SEP 2017 5:46PM by PIB Bhubaneshwar


    ସେପ୍ଟେମ୍ବର 8, 2017ରେ ନୂଆଦିଲ୍ଲୀ ସ୍ଥିତ ବିଜ୍ଞାନ ଭବନରେ ପାଳିତ ହେବ 51 ତମ ଆନ୍ତର୍ଜାତିକ ସାକ୍ଷରତା ଦିବସ । ଏଥିପାଇଁ ୟୁନେସ୍କା ଦ୍ୱାରା ଘୋଷିତ ବିଷୟ ରହିଛି ‘ ଡିଜିଟାଲ ଦୁନିଆରେ ସାକ୍ଷରତା ’ । କାର୍ଯ୍ୟକ୍ରମରେ ଗଣମାନ୍ୟ ବ୍ୟକ୍ତିମାନଙ୍କୁ ସମ୍ମାନିତ କରାଯିବ ଏବଂ ସାକ୍ଷରତା କ୍ଷେତ୍ରରେ ସର୍ବଶ୍ରେଷ୍ଠ ପ୍ରଦର୍ଶନ କରିଥିବା ରାଜ୍ୟ , ଜିଲ୍ଲା , ଗ୍ରାମପଂଚାୟତ ଏବଂ ବେସରକାରୀ ସଂଗଠନମାନଙ୍କୁ ସାକ୍ଷର ଭାରତ ପୁରସ୍କାର ପ୍ରଦାନ କରାଯିବ ।


    ଆନ୍ତର୍ଜାତିକ ସାକ୍ଷରତା ଦିବସ ପ୍ରତିବର୍ଷ ସେପ୍ଟେମ୍ବର 8କୁ ସାରା ବିଶ୍ୱରେ ପାଳନ କରାଯାଏ । 1965 ରେ ଏହି ଦିନ ତେହେରାନରେ ବିଶ୍ୱ କଂଗ୍ରେସର ଶିକ୍ଷା ମନ୍ତ୍ରୀମାନେ ଆନ୍ତର୍ଜାତିକ ସ୍ତରରେ ଶିକ୍ଷା କାର୍ଯ୍ୟକ୍ରମ ଉପରେ ଚର୍ଚ୍ଚା କରିବା ଲାଗି ପ୍ରଥମ ଥର ଲାଗି ବୈଠକ କରିଥିଲେ । ୟୁନେସ୍କୋ 1966 ନଭେମ୍ବରରେ ଏହାର 14 ତମ ଅଧିବେଶନରେ ସେପ୍ଟେମର 8 କୁ ଆନ୍ତର୍ଜାତିକ ସାକ୍ଷରତା ଦିବସ ଘୋଷିତ କରିଥିଲା । ସେହିଦିନଠାରୁ ଅଧିକାଂଶ ସଦସ୍ୟ ଦେଶମାନଙ୍କ ଦ୍ୱାରା ପ୍ରତିବର୍ଷ ସେପ୍ଟେମ୍ବର 8 ରେ ଆନ୍ତର୍ଜାତିକ ସାକ୍ଷରତା ଦିବସ ପାଳନ କରାଯାଉଛି । ଆନ୍ତର୍ଜାତିକ ସାକ୍ଷରତା ଦିବସ ପାଳନର ମହତ୍ତ୍ୱପୂର୍ଣ୍ଣ ପଦକ୍ଷେପ ନିରକ୍ଷରତା ବିରୋଧରେ ସଂଘର୍ଷ କରିବା ନେଇ ଜନମତ ତିଆରି କରିଥାଏ । ଏହି ଦିବସ ହେଉଛି ସାକ୍ଷରତା ଏବଂ ଜନ ସଚେତନତା ବୃଦ୍ଧି କରିବା ତଥା ବ୍ୟକ୍ତି ଏବଂ ରାଷ୍ଟ୍ରୀୟ ବିକାଶ ପାଇଁ ସାକ୍ଷରତାର ମହତ୍ତ୍ୱ ବାବଦରେ ସଚେତନତା ସୃଷ୍ଟି କରିବାର ମଞ୍ଚ ।


    ରାଷ୍ଟ୍ରୀୟ ସାକ୍ଷରତା ମିଶନ ପ୍ରାଧିକରଣ 1988 ରୁ ପ୍ରତିବର୍ଷ ଆନ୍ତର୍ଜାତିକ ସାକ୍ଷରତା ଦିବସ ପାଳନ କରିଆସୁଛି । ସ୍ୱାଧୀନତା ପରଠାରୁ ନିରକ୍ଷରତା ସମାପ୍ତ କରିବା ଭାରତ ସରକାରଙ୍କ ପ୍ରମୁଖ ରାଷ୍ଟ୍ରୀୟ ଚିନ୍ତାର ବିଷୟ । ଆନ୍ତର୍ଜାତିକ ସାକ୍ଷରତା ଦିବସ ଅବସରରେ ନିରକ୍ଷରତା ସମାପ୍ତ କରିବା ଲାଗି ଜନ ସଚେତନତା ବୃଦ୍ଧି କରିବା ଏବଂ ପ୍ରୌଢ଼ ଶିକ୍ଷା କାର୍ଯ୍ୟକ୍ରମ ପସକ୍ଷରେ ବାତାବରଣ ସୃଷ୍ଟି କରାଯାଇଥାଏ ।


    1966 ଠାରୁ ଏହି କାର୍ଯ୍ୟକ୍ରମକୁ ଅଧିକ ପ୍ରଭାବୀ କରିବା ଲାଗି କିଛି ନୂତନ ଅବୟବ ଯୋଡାଯାଇଛି । 1966 ରେ ଏକ ‘ ମଶାଲ ଶୋଭାଯାତ୍ରା ’ ର ଆୟୋଜନ କରାଯାଇଥିଲା ଯେଉଁଥିରେ କି ସ୍କୁଲ ଛାତ୍ର ଏବଂ ସାକ୍ଷରତା କର୍ମକର୍ତ୍ତା ସାମିଲ ହୋଇଥିଲେ । ଏହା ପର ବର୍ଷଠାରୁ ଆନ୍ତର୍ଜାତିକ ସାକ୍ଷରତା ଦିବସ ପାଳନ କରିବା ଲାଗି ରାଜ୍ୟ ସାକ୍ଷରତା ମିଶନ ପ୍ରାଧିକରଣ ଦ୍ୱାରା ସାକ୍ଷରତା କର୍ମକର୍ତ୍ତାଙ୍କ ପାଇଁ ରାଜ୍ୟ ସ୍ତରରେ ପ୍ରତିଯୋଗିତା ( ରଙ୍ଗୋଲି , ଡ୍ରଇଂ ଆଦି ) ଜେଏସଏଏସ ଉତ୍ପାଦ ( KRITI ) ର ପ୍ରଦର୍ଶନୀ , ଆନ୍ତର୍ଜାତିକ ସମ୍ମିଳନୀ ଏବଂ ସାଂସ୍କୃତିକ କାର୍ଯ୍ୟକ୍ରମ ଭଳି ଅନେକ ଗତିବିଧି ସାମିଲ କରାଯାଇଛି ।


    **************

    
    
    (Release ID: 1502230) Visitor Counter : 2