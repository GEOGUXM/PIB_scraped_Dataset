      ପର୍ଯ୍ୟଟନ ମନ୍ତ୍ରଣାଳୟ

      2016 ଅଗଷ୍ଟ ତୁଳନାରେ 2017 ଅଗଷ୍ଟ ମାସରେ ବିଦେଶୀ ପର୍ଯ୍ୟଟକଙ୍କ ଆଗମନରେ 11.0 ପ୍ରତିଶତ ଅଭିବୃଦ୍ଧି
      2016 ଅଗଷ୍ଟ ତୁଳନାରେ 2017 ଅଗଷ୍ଟ ମଧ୍ୟରେ ଇ-ଭିସାରେ ବିଦେଶୀ ପର୍ଯ୍ୟଟକଙ୍କ ଆଗମନରେ 71.3 ପ୍ରତିଶତ ଅଭିବୃଦ୍ଧି

      Posted On: 18 SEP 2017 8:21PM by PIB Bhubaneshwar

    ବ୍ୟୁରୋ ଅଫ୍ ଇମିଗ୍ରେସନ୍ ( BOI ) ରୁ ପ୍ରାପ୍ତ ଜାତୀୟସ୍ତର ଏବଂ ବନ୍ଦରୱାରୀ ଭିତ୍ତିରେ ବିଦେଶୀ ପର୍ଯ୍ୟଟକଙ୍କ ଆଗମନ ଏବଂ ଇ - ପର୍ଯ୍ୟଟକ ଭିସା ଜରିଆରେ ଆଗମନର ମାସିକ ସଂକଳନ ପର୍ଯ୍ୟଟନ ମନ୍ତ୍ରଣାଳୟ ଦ୍ୱାରା କରାଯାଇଥାଏ ।


    ଗତ ଅଗଷ୍ଟ ମାସରେ ବିଦେଶୀ ପର୍ଯ୍ୟଟକଙ୍କ ଆଗମନ ଓ ଇ - ଭିସା ଜରିଆରେ ବିଦେଶ ପର୍ଯ୍ୟଟକଙ୍କ ଆଗମନ ଉପରେ କେତେକ ଗୁରୁତ୍ୱପୂର୍ଣ୍ଣ ତଥ୍ୟ ।


    ବିଦେଶୀ ପର୍ଯ୍ୟଟକଙ୍କ ଆଗମନ ( FTA )

      * 2017 ଅଗଷ୍ଟ ମାସରେ ବିଦେଶୀ ପର୍ଯ୍ୟଟକଙ୍କ ଆଗମନ 7.24 ଲକ୍ଷ ଥିବା ବେଳେ ଗତବର୍ଷ ଏହି ମାସରେ ଏହା 6.51 ଲକ୍ଷ ଏବଂ 2015 ଅଗଷ୍ଟରେ 5.99 ଲକ୍ଷ ଥିଲା ।
      * 2016 ଅଗଷ୍ଟ ମାସ ତୁଳନାରେ 2017 ଅଗଷ୍ଟରେ ବିଦେଶୀ ପର୍ଯ୍ୟଟକଙ୍କ ଆଗମନ 11.0 ପ୍ରତିଶତ ବୃଦ୍ଧି ଘଟିଥିବା ବେଳେ 2015 ତୁଳନାରେ 2016 ରେ ଏହା 8.8 ପ୍ରତିଶତ ଥିଲା ।
      * 2014 ଜାନୁଆରୀରୁ ଅଗଷ୍ଟ ମଧ୍ୟରେ ବିଦେଶୀ ପର୍ଯ୍ୟଟକଙ୍କ ଆଗମନ 63.98 ଲକ୍ଷ ଥିଲା , ଯାହାକି ପୂର୍ବ ବର୍ଷ ତୁଳନାରେ 15.2 ପ୍ରତିଶତ ଅଭିବୃଦ୍ଧି । ସେହିପରି 2015 ମସିହାର ଏହି ଅବଧି ତୁଳନାରେ 2016 ରେ ଏହା 55.54 ଲକ୍ଷ ଥିଲା ଯାହାକି 9.5 ପ୍ରତିଶତ ବୋଲି ତଥ୍ୟରୁ ଜଣାଯାଇଛି ।
      * 2017 ଅଗଷ୍ଟ ମାସ ମଧ୍ୟରେ 15 ଟି ରାଷ୍ଟ୍ରରୁ ବିଦେଶୀ ପର୍ଯ୍ୟଟକମାନଙ୍କ ଆଗମନ ଘଟିଛି । ସେଥିମଧ୍ୟରୁ ବାଂଲାଦେଶରୁ ସର୍ବାଧିକ 21.26 ପ୍ରତିଶତ ପର୍ଯ୍ୟଟକ ଆସିଥିବା ବେଳେ ଆମେରିକାରୁ 11.60 ପ୍ରତିଶତ , ବ୍ରିଟେନରୁ 9.46 ପ୍ରତିଶତ , ମାଲେସିଆରୁ 3.71 ପ୍ରତିଶତ , ଜାପାନରୁ 2.74 ପ୍ରତିଶତ , ଫ୍ରାନ୍ସରୁ 2.46 ପ୍ରତିଶତ , ଜର୍ମାନୀରୁ 2.39 ପ୍ରତିଶତ , ଅଷ୍ଟ୍ରେଲିଆରୁ 2.37 ପ୍ରତିଶତ , ନେପାଳରୁ 2.11 ପ୍ରତିଶତ , ସିଂଗାପୁରରୁ 1.96 ପ୍ରତିଶତ , ଚୀନରୁ 1.94 ପ୍ରତିଶତ , ଓମାନ୍ରୁ 1.76 ପ୍ରତିଶତ ଏବଂ ସଂଯୁକ୍ତ ଆରବ ଏମିରେଟସରୁ 1.56 ପ୍ରତିଶତ ବିଦେଶୀ ପର୍ଯ୍ୟଟକ ଭାରତକୁ ଆସିଥିବା ଜଣାଯାଇଛି ।
      * 15 ଟି ପ୍ରମୁଖ ରାଷ୍ଟ୍ରରୁ ଆସିଥିବା ଏହି ପର୍ଯ୍ୟଟକମାନଙ୍କ ମଧ୍ୟରୁ ସର୍ବାଧିକ 26.99 ପ୍ରତିଶତ ପର୍ଯ୍ୟଟକ ଦିଲ୍ଲୀ ବିମାନ ବନ୍ଦର ଦେଇ ଆସିଥିବା ବେଳେ ମୁମ୍ବାଇ ବିମାନ ବନ୍ଦର ଦେଇ 15.49 ପ୍ରତିଶତ , ହରିଦାସପୁର ଲ୍ୟାଣ୍ଡ ଚେକ୍ ପୋଷ୍ଟ ଦେଇ 12.06 ପ୍ରତିଶତ , ଚେନ୍ନାଇ ବିମାନ ବନ୍ଦର ଦେଇ 9.37 ପ୍ରତିଶତ , ବେଙ୍ଗାଲୁରୁ ବିମାନ ବନ୍ଦର ଦେଇ 6.36 ପ୍ରତିଶତ , କୋଚିନ୍ ବିମାନ ବନ୍ଦର ଦେଇ 5.01 ପ୍ରତିଶତ , କୋଲକାତା ବିମାନ ବନ୍ଦର ଦେଇ ୪4.42 ପ୍ରତିଶତ , ହାଇଦ୍ରାବାଦ ବିମାନ ବନ୍ଦର ଦେଇ 3.50 ପ୍ରତିଶତ , ଗେଡେ ରେଲଲ୍ୟାଣ୍ଡ ଚେକ୍ ପୋଷ୍ଟ ଦେଇ 2.74 ପ୍ରତିଶତ , ତିରୁଚିରାପଲ୍ଲୀ ବିମାନ ବନ୍ଦର ଦେଇ 1.94 ପ୍ରତିଶତ , ତ୍ରିଭେନ୍ଦ୍ରମ ଦେଇ 1.67 ପ୍ରତିଶତ , ପୋଜାଡଙ୍ଗା ଲ୍ୟାଣ୍ଡ ଚେକ୍ ପୋଷ୍ଟ ଦେଇ 1.35 ପ୍ରତିଶତ ଏବଂ ଅମୃତସର ବିମାନ ବନ୍ଦର ଦେଇ 0.89 ପ୍ରତିଶତ ବିଦେଶୀ ପର୍ଯ୍ୟଟକଙ୍କ ଆଗମନ ଘଟିଛି ।

    ଇ - ଭିସାରେ ବିଦେଶୀ ପର୍ଯ୍ୟଟକଙ୍କ ଆଗମନ

      * 2017 ଅଗଷ୍ଟ ସୁଦ୍ଧା ଇ - ଭିସା ଜରିଆରେ ବିଦେଶୀ ପର୍ଯ୍ୟଟକଙ୍କ ଆଗମନ 13 ଲକ୍ଷ ଥିବା ବେଳେ ଗତବର୍ଷ ଏହି ସମୟରେ ପର୍ଯ୍ୟଟକଙ୍କ ଆଗମନ ସଂଖ୍ୟା 0.66 ଲକ୍ଷ ଥିଲା । ଯାହାକି 71.3 ପ୍ରତିଶତ ଅଭିବୃଦ୍ଧି ବୋଲି ଜଣାଯାଇଛି ।
      * 2017 ଜାନୁଆରୀ - ଅଗଷ୍ଟ ମଧ୍ୟରେ ଇ - ଭିସା ଜରିଆରେ ମୋଟ୍ 9.49 ଲକ୍ଷ ପର୍ଯ୍ୟଟକ ଆସିଥିବା ବେଳେ 2016 ରେ ଏହି ସମୟ ମଧ୍ୟରେ ଏମାନଙ୍କ ଆଗମନ ସଂଖ୍ୟା 6.06 ଲକ୍ଷ ଥିଲା । ଯାହାକି 56.5 ପ୍ରତିଶତ ଅଭିବୃଦ୍ଧି ବୋଲି ଜଣାପଡ଼ିଛି ।
      * 2017 ଅଗଷ୍ଟ ସୁଦ୍ଧା ଇ - ଭିସା ଜରିଆରେ ଯେଉଁ 15 ଟି ରାଷ୍ଟ୍ରରୁ ସର୍ବାଧିକ ପର୍ଯ୍ୟଟକଙ୍କ ଆଗମନ ଘଟିଛି , ସେମାନଙ୍କ ମଧ୍ୟରେ ବ୍ରିଟେନରୁ ସର୍ବାଧିକ 12.6 ପ୍ରତିଶତ , ଆମେରିକାରୁ 6.7 ପ୍ରତିଶତ , ସ୍ପେନରୁ 6.3 ପ୍ରତିଶତ , ଫ୍ରାନ୍ସରୁ 5.9 ପ୍ରତିଶତ , ଓମାନରୁ 5.6 ପ୍ରତିଶତ , ଚୀନରୁ 4.1 ପ୍ରତିଶତ , ଜର୍ମାନୀରୁ 4.0 ପ୍ରତିଶତ , ଅଷ୍ଟ୍ରେଲିଆରୁ 3.4 ପ୍ରତିଶତ , କାନାଡାରୁ 3.3 ପ୍ରତିଶତ , କୋରିଆରୁ 3.1 ପ୍ରତିଶତ , ସିଙ୍ଗାପୁରରୁ 2.9 ପ୍ରତିଶତ , ଇସ୍ରାଏଲରୁ 2.3 ପ୍ରତିଶତ ଏବଂ ମାଲେସିଆରୁ 2.0 ପ୍ରତିଶତ ବିଦେଶୀ ପର୍ଯ୍ୟଟକ ଆସିଛନ୍ତି ।
      * ଏହି 15ଟି ରାଷ୍ଟ୍ରରୁ ଇ - ଭିସା ଜରିଆରେ ଆସିଥିବା ପର୍ଯ୍ୟଟକମାନଙ୍କ ମଧ୍ୟରୁ ଦିଲ୍ଲୀ ବିମାନ ବନ୍ଦର ଦେଇ 33.1 ପ୍ରତିଶତ ପର୍ଯ୍ୟଟକ ଆସିଥିବା ବେଳେ ମୁମ୍ବାଇ ବିମାନ ବନ୍ଦର ଦେଇ 19.5 ପ୍ରତିଶତ , ଚେନ୍ନାଇ ବିମାନ ବନ୍ଦର ଦେଇ 8.9 ପ୍ରତିଶତ , କୋଚି ବିମାନ ବନ୍ଦର ଦେଇ 7.2 ପ୍ରତିଶତ , ବେଙ୍ଗାଲୁରୁ ବିମାନ ବନ୍ଦର ଦେଇ 7.02 ପ୍ରତିଶତ , ହାଇଦ୍ରାବାଦ ବିମାନ ବନ୍ଦର ଦେଇ 3.8 ପ୍ରତିଶତ , କୋଲକାତା ବିମାନ ବନ୍ଦର ଦେଇ 1.9 ପ୍ରତିଶତ , ଥିରୁବନ୍ତପୂରମ୍ ବିମାନ ବନ୍ଦର ଦେଇ 1.5 ପ୍ରତିଶତ , ଅମୃତସର ବିମାନ ବନ୍ଦର ଦେଇ 1.4 ପ୍ରତିଶତ , ତ୍ରିଚୀ ବିମାନ ବନ୍ଦର ଦେଇ 1.2 ପ୍ରତିଶତ , କାଲିକଟ ବିମାନ ବନ୍ଦର ଦେଇ 1.0 ପ୍ରତିଶତ , ଅହମ୍ମଦାବାଦ ବିମାନ ବନ୍ଦର ଦେଇ 0.9 ପ୍ରତିଶତ , ଜୟପୁର ବିମାନ ବନ୍ଦର ଦେଇ 0.4 ପ୍ରତିଶତ ଏବଂ ପୁଣେ ବିମାନ ବନ୍ଦର ଦେଇ 0.3 ପ୍ରତିଶତ ବିଦେଶୀ ପର୍ଯ୍ୟଟକମାନଙ୍କ ଆଗମନ ଘଟିଛି ।

    ************


    

    
    (Release ID: 1503524) Visitor Counter : 3
    
    
    
    
    

*