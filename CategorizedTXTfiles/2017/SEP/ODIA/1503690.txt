      କ୍ୟାବିନେଟ

      କ୍ୟାବିନେଟକୁ ଅବଗତ କରାଗଲା ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନର ଅଗ୍ରଗତି ଏବଂ କ୍ଷମତାପନ୍ନ କାର୍ଯ୍ୟକ୍ରମ ସମିତି ଓ ମିଶନ ପରିଚାଳନା ଗୋଷ୍ଠୀର ନିଷ୍ପତ୍ତି
      Posted On: 20 SEP 2017 8:04PM by PIB Bhubaneshwar


    ଜାତୀୟ ସ୍ୱାସ୍ଥ୍ୟ ମିଶନ (ଏନଏଚଏମ) ଅଧୀନରେ ହୋଇଥିବା ଅଗ୍ରଗତି ସମ୍ପର୍କରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା କେନ୍ଦ୍ର କ୍ୟାବିନେଟକୁ ଅବଗତ କରାଯାଇଛି । କ୍ୟାବିନେଟ ମଧ୍ୟ ଏନଏଚଏମର ମିଶନ ଷ୍ଟିଅରିଂ ଗ୍ରୁପ ଏବଂ କ୍ଷମତାସମ୍ପନ୍ନ କାର୍ଯ୍ୟକ୍ରମ କମିଟିର ନିଷ୍ପତ୍ତି ସମ୍ପର୍କରେ ଅବଗତ ହୋଇଥିଲେ । ଜାତୀୟ ଗ୍ରାମୀଣ ସ୍ୱାସ୍ଥ୍ୟ ମିଶନ (ଏନଆରଏଚଏମ) ଯୋଜନା 2005ରେ ଆରମ୍ଭ ହୋଇଥିଲା । 2013ରେ ଜାତୀୟ ସହରାଂଚଳ ସ୍ୱାସ୍ଥ୍ୟ ମିଶନ ଆରମ୍ଭ କରାଯିବା ସହିତ ଏହା ପରିବର୍ତ୍ତନ ହୋଇ ଜାତୀୟ ସ୍ୱାସ୍ଥ୍ୟ ମିଶନ (ଏନଏଚଏମ) ହୋଇଥିଲା । ସେବେଠାରୁ ଏନଆରଏଚଏମ ଏବଂ ଏନୟୁଏଚଏମ ଦୁଇଟି ସବ-ମିଶନ ଭାବେ ସମ୍ମିଶ୍ରିତ ହୋଇ ଏନଏଚଏମ ଅଧୀନରେ କାର୍ଯ୍ୟ କଲା ।


    କ୍ୟାବିନେଟ ଏନଏଚଏମ ଅଧୀନରେ ହୋଇଥିବା ଅଗ୍ରଗତି ସମୀକ୍ଷା କରିଥିଲା ଏବଂ ଏମଏମଆର , ଆଇଏମଆର , ୟୁ5ଏମଆର ଏବଂ ଟିଏଫଆରରେ ଆସିଥିବା ହ୍ରାସ ଅନୁଧ୍ୟାନ କରିଥିଲା । ସେହିପରି ଯକ୍ଷ୍ମା , ମ୍ୟାଲେରିଆ , କୁଷ୍ଠ ଆଦି ରୋଗ ନିୟନ୍ତ୍ରଣ କାର୍ଯ୍ୟକ୍ରମରେ ହୋଇଥିବା ଅଗ୍ରଗତି ସମୀକ୍ଷା କରାଯାଇଥିଲା ।


    କ୍ୟାବିନେଟ ଉଲ୍ଲେଖ କରିଥିଲା ଯେ :


    ଏନଏଚଏମ ସମୟରେ ୟୁ5ଏମଆରରେ ହ୍ରାସ ଦୁଇଗୁଣା ହୋଇଛି ।


    ଏମଏମଆର ହ୍ରାସରେ ହାସଲ କରାଯାଇଥିବା ହାର ସହିତ , ଭାରତ MDG 5 ଲକ୍ଷ୍ୟ ହାସଲ କରିନେବ ।


    ମ୍ୟାଲେରିଆ , ଯକ୍ଷ୍ମା ଏବଂ ଏଚ୍ଆଇଭି/ଏଡସ୍ ନିରାକରଣ ଏବଂ ହ୍ରାସ ପାଇଁ ଶତାବ୍ଦୀ ବିକାଶ ଲକ୍ଷ୍ୟ 6 ହାସଲ କରାଯାଇସାରିଛି ।


    2010ରେ ପ୍ରତି 10ହଜାର ଜନସଂଖ୍ୟାରେ 1ରୁ ଅଧିକ ଆକ୍ରାନ୍ତ ଥିବା କଳାଜ୍ୱର ପ୍ରଭାବିତ ବ୍ଲକ୍ ସଂଖ୍ୟା 230 ଥିଲା । 2016ରେ ଏହା ହ୍ରାସ ପାଇ 94 ବ୍ଲକରେ ପହଂଚିଛି ।


    ପୋଷ୍ଟ-ପାର୍ଟମ୍ ଇଂଟ୍ରା ୟୁଟେରିନ୍ କଂଟ୍ରାସେପ୍ଟିଭି ଡିଭାଇସ୍ (ପିପିଆଇୟୁସିଡି) ସେବା ପ୍ରଦାନକାରୀଙ୍କୁ ଦିଆଯାଉଥିବା ପ୍ରୋତ୍ସାହନ ରାଶି 150 ଟଙ୍କା କରିଦିଆଯାଇଛି ଏବଂ ପିପିଆଇୟୁସିଡି ଲଗାଇବା ପାଇଁ ହିତାଧିକାରୀଙ୍କୁ ପ୍ରୋତ୍ସାହିତ/ସହଯୋଗ କରିବା ଲାଗି ଆଶାକର୍ମୀଙ୍କୁ 150 ଟଙ୍କା ଦିଆଯାଉଛି । ପିପିଆଇୟୁସିଡିକୁ ଗ୍ରହଣ ଏବଂ ପୋଷ୍ଟ ଆବର୍ସନ ଇଂଟ୍ରା-ୟୁଟେରିନ୍ କଂଟ୍ରାସେପ୍ଟିଭ୍ ଡିଭାଇସ୍(ପିଆଇୟୁସିଡି) ସେବାକୁ ତ୍ୱରାନ୍ୱିତ କରିବା ଉଦ୍ଦେଶ୍ୟରେ ପିପିଆଇୟୁସିଡି ସେବା ଗ୍ରହଣକାରୀ ଏବଂ ସମାନ ଢାଂଚାର ପିଏଆଇୟୁସିଡି ଉପରେ ପ୍ରୋତ୍ସାହନ ରାଶି ପ୍ରଦାନ ବ୍ୟବସ୍ଥା ପ୍ରସ୍ତାବ MSG ଙ୍କ ସମ୍ମୁଖରେ ଉପସ୍ଥାପନ କରାଯାଇଛି । ଯାତ୍ରା ଖର୍ଚ୍ଚ ଏବଂ ଅନ୍ୟାନ୍ୟ ଖର୍ଚ୍ଚ ଭରଣା କରିବା ଲାଗି ପିପିଆଇୟୁସିଡି ଗ୍ରହଣକାରୀଙ୍କୁ ପ୍ରୋତ୍ସାହନ ରାଶି ଦେବା ଏବଂ ପିଏଆଇୟୁସିଡି ସଂଯୋଗ ଗ୍ରହଣକାରୀ , ସେବା ପ୍ରଦାନକାରୀ ଏବଂ ଆଶା କର୍ମୀଙ୍କ ପାଇଁ ପିପିଆଇୟୁସିଡିରେ ଲାଗୁ ଦରରେ ପ୍ରୋତ୍ସାହନ ରାଶି ଦେବା ପ୍ରସ୍ତାବକୁ ଏମଏସଜି ଅନୁମୋଦନ କରିଛନ୍ତି ।


    ପ୍ରତି 10 ଲକ୍ଷ ଜନସଂଖ୍ୟା ପାଇଁ ଗୋଟିଏ ଏମଏମୟୁ ନିୟମ କୋହଳ କରାଯାଇଛି । ମାମଲାଗୁଡ଼ିକ ପ୍ରତି ଧ୍ୟାନ ଦିଆଯାଇ ଯେଉଁସବୁ ସମତଳ ଅଂଚଳରେ ଏମଏମୟୁଗୁଡ଼ିକରେ ଦୈନିକ 60 ଜଣ ରୋଗୀ ଏବଂ ପାର୍ବତ୍ୟାଂଚଳରେ ଦୈନିକ 30 ଜଣ ରୋଗୀ ଚିକିତ୍ସିତ ହେଉଛନ୍ତି ସେଠାରେ ଏହି ପଦକ୍ଷେପ ନିଆଯାଇଛି । MSG ମଧ୍ୟ ଏମଏମୟୁର ପରିଚାଳନା ଗାଇଡଲାଇନ ଉଲ୍ଲେଖ କରିଛନ୍ତି ।


    କିଶୋରୀଙ୍କ ପାଇଁ ମାସିକ ଋତୁସ୍ରାବ ସ୍ୱଚ୍ଛତା ଯୋଜନା ଅଧୀନରେ ଥିବା ପ୍ରସ୍ତାବଗୁଡ଼ିକ ହେଲା -(କ) ଯେଉଁ 19 ଟି ରାଜ୍ୟ ଏହି ଯୋଜନା ଗ୍ରହଣ କରିନାହାନ୍ତି ସେମାନଙ୍କ ପାଇଁ ପ୍ରଥମ ବର୍ଷରେ 6 ଟି ସାନିଟାରୀ ନାପକିନ୍ ଥିବା ପ୍ରତି ପ୍ୟାକେଟ୍ର ଦର ପାଇଁ ବଜେଟ୍ ସହାୟତା 8 ଟଙ୍କାରୁ 12 ଟଙ୍କା ବୃଦ୍ଧି କରାଯିବାକୁ ନିଷ୍ପତ୍ତି ନିଆଯାଏ । ଏହାପରେ ଗୋଟିଏ ପ୍ୟାକେଟ ଦର ପାଇଁ ସହାୟତା 8 ଟଙ୍କା ରଖାଯିବ । ଅଧିକୃତ ମନ୍ତ୍ରଣାଳୟ ଅତିରିକ୍ତ ମୂଲ୍ୟ ବୃଦ୍ଧିକୁ ମଞ୍ଜୁରୀ ଦେବେ ।


    ଏନଏଚଏମ ଅଧୀନରେ କାର୍ଯ୍ୟକ୍ରମ ପରିଚାଳନା ବଜେଟ ସିଲିଂରେ ବୃଦ୍ଧି କରାଯାଇଛି । ବଡ଼ ରାଜ୍ୟଗୁଡ଼ିକ ପାଇଁ ବାର୍ଷିକ କାର୍ଯ୍ୟ ଯୋଜନାରେ ଅନୁଧ୍ୟାନ ଏବଂ ମୂଲ୍ୟାୟନ ପାଇଁ ବର୍ତ୍ତମାନର ଦର 6.5 %ରୁ ବୃଦ୍ଧି ପାଇ 9 %ରେ କରିଦିଆଯାଇଛି । କ୍ଷୁଦ୍ର ରାଜ୍ୟ/କେନ୍ଦ୍ରଶାସିତ ଅଂଚଳଗୁଡ଼ିକ ପାଇଁ ମୋଟ ବାର୍ଷିକ କାର୍ଯ୍ୟ ଯୋଜନାରେ ଏହି ହାର 11 %ରୁ 14 %କୁ ବୃଦ୍ଧି କରାଯାଇଛି ।


    ଏନଏଚଏମ ଅଧୀନରେ ବିଦ୍ୟାଳୟଗୁଡ଼ିକରେ ସ୍ୱାସ୍ଥ୍ୟ କାର୍ଯ୍ୟକ୍ରମକୁ ସୁଦୃଢ଼ କରିବାର ପ୍ରସ୍ତାବ ରହିଛି । ମାନବ ସମ୍ବଳ ବିକାଶ ମନ୍ତ୍ରଣାଳୟର ସହଯୋଗରେ ଦେଶର ସମସ୍ତ ସରକାରୀ ଏବଂ ଘରୋଇ ସ୍କୁଲରେ ଏହା କାର୍ଯ୍ୟକାରୀ କରାଯିବ । ସୁସ୍ଥ ଜୀବନଶୈଳୀ ବ୍ୟବହାରକୁ ପ୍ରୋତ୍ସାହନ ଭଳି ସ୍ୱତନ୍ତ୍ର କାର୍ଯ୍ୟକ୍ରମ ମାଧ୍ୟମରେ ଏହା କରାଯିବ ।


    ସନ୍ୟପାନ ପାଇଁ ମା ’ ମାନଙ୍କୁ ସଚେତନ କରିବା ଏବଂ ମାତୃ ପୂର୍ଣ୍ଣ ସ୍ନେହ (ମା) ପାଇଁ ମା ’ ମାନଙ୍କର ଗୋଷ୍ଠୀ ବୈଠକ ଆୟୋଜନ କରିବା ଲାଗି ଆଶା କର୍ମୀଙ୍କ ମାସିକ ପ୍ରୋତ୍ସାହନ ରାଶି 100 ଟଙ୍କା କରିଦିଆଯାଇଛି ।


    କାର୍ଯ୍ୟନ୍ୱୟନ ରଣନୀତି:


    ସମସ୍ତଙ୍କ ପାଇଁ ଉନ୍ନତ ସ୍ୱାସ୍ଥ୍ୟସେବାର ଉପଯୋଗ ଏବଂ ଗ୍ରହଣ ।


    କେନ୍ଦ୍ର , ରାଜ୍ୟ ଏବଂ ସ୍ଥାନୀୟ ପ୍ରଶାସନ ମଧ୍ୟରେ ଭାଗିଦାରୀ ।


    ପ୍ରାଥମିକ ସ୍ୱାସ୍ଥ୍ୟ କାର୍ଯ୍ୟକ୍ରମ ଏବଂ ଭିତିଭୂମି ପରିଚାଳନାରେ ପଂଚାୟତିରାଜ ସଂସ୍ଥା ଏବଂ ଗୋଷ୍ଠୀକୁ ସାମିଲ କରିବାର ବ୍ୟବସ୍ଥା କରିବା ।


    ସମାନତା ଏବଂ ସାମାଜିକ ନ୍ୟାୟକୁ ପ୍ରୋତ୍ସାହନ ଦେବା ଲାଗି ସୁଯୋଗ ପ୍ରଦାନ କରିବା ।


    ସ୍ଥାନୀୟ ଉପକ୍ରମକୁ ପ୍ରୋତ୍ସାହନ ଦେବା ଲାଗି ରାଜ୍ୟ ଏବଂ ଗୋଷ୍ଠୀଗୁଡ଼ିକୁ ନମନୀୟତା ପ୍ରଦାନ କରିବା ଲାଗି ରଣନୀତି ବିକଶିତ କରିବା ।


    ପ୍ରୋତ୍ସାହନ ଏବଂ ନିବାରଣକାରୀ ସ୍ୱାସ୍ଥ୍ୟଯତ୍ନ ପାଇଁ ଆନ୍ତଃକ୍ଷେତ୍ରୀୟ ମିଶ୍ରଣକୁ ପ୍ରୋତ୍ସାହନ ଦେବା ଲାଗି ଫ୍ରେମୱାର୍କ ବିକଶିତ କରିବା ।


    ଲକ୍ଷ୍ୟ :


    ଲୋକମାନଙ୍କ ଆବଶ୍ୟକତା ପ୍ରତି ଉତ୍ତରଦାୟୀ ଏବଂ ଦାୟିତ୍ୱସମ୍ପନ୍ନ ଥିବା ସମାନତାପୂର୍ଣ୍ଣ , ଶସ୍ତା ଏବଂ ଉନ୍ନତ ସ୍ୱାସ୍ଥ୍ୟ ସେବା ସମସ୍ତଙ୍କ ନିକଟରେ ପହଂଚାଇବାକୁ ସୁଗମ କରିବା ।


    ବୃହତ ପ୍ରଭାବ :


    ମୃତ୍ୟୁହାର 5 ଅନ୍ତର୍ଗତ (ୟୁ 5 ଏମ୍ଆର) : 2010 ରେ 59 ରୁ ହ୍ରାସ ପାଇ 2015 ରେ 43 ରେ ପହଂଚିଛି । 1990 - 2010 ମଧ୍ୟରେ କରାଯାଇଥିବା ଆକଳନ ଅନୁଯାୟୀ ବାର୍ଷିକ ହ୍ରାସ ହାର 2010 ରୁ 2015 ମଧ୍ୟରେ 3.7 %ରୁ 6.1 %କୁ ବୃଦ୍ଧି ପାଇଛି । 2014-15 ରେ ବାର୍ଷିକ ହ୍ରାସ ହାର 4.4 % ଥିଲା । ଏହି ହ୍ରାସ ହାରରେ ଭାରତ ଶତାବ୍ଦୀ ବିକାଶ ଲକ୍ଷ୍ୟ 4 ହାସଲ କରିବାକୁ ଯାଉଛି ।


    ମାତୃ ମୃତ୍ୟୁ ହାର (ଏମଏମଆର) : ( ସନ୍ତାନ ପ୍ରସବ କରୁଥିବା ପ୍ରତି 1 ଲକ୍ଷ ମହିଳାଙ୍କ ସଂଖ୍ୟା ହାରରେ) 2010-12 ରେ 178 ରୁ ହ୍ରାସ ପାଇ 2011-13 ରେ 167 ରେ ପହଂଚିଛି । ପରବର୍ତ୍ତୀ ତଥ୍ୟ ବର୍ତ୍ତମାନସୁଦ୍ଧା ଆରଜିଆଇ ଦ୍ୱାରା ବିଜ୍ଞପିତ କରାଯାଇନାହିଁ । ମାତୃ ମୃତ୍ୟୁହାର ହ୍ରାସରେ ହାସଲ କରାଯାଇଥିବା ଉପଲବ୍ଧୀ ଦର ଅନୁଯାୟୀ ଭାରତ ଶତାବ୍ଦୀ ବିକାଶ ଲକ୍ଷ୍ୟ 5 ହାସଲ କରିବାକୁ ଯାଉଛି ।


    ଶିଶୁ ମୃତ୍ୟୁ ହାର (ଆଇଏମଏଆର) : (ଜନ୍ମର 1 ବର୍ଷ ମଧ୍ୟରେ ପ୍ରାଣ ହରାଉଥିବା ପ୍ରତି 1 ହଜାର ଶିଶୁଙ୍କ ସଂଖ୍ୟା ହାରରେ)- 2014 ରେ ଏହି ହାର 39 ଥିବା ସମୟରେ 2015 ରେ ଏହା ହ୍ରାସ ପାଇ 37 ରେ ପହଂଚିଛି ।


    ମୋଟ ପ୍ରଜନନ ହାର (ଟିଏଫଆର)- 2010ରେ 2.5 ରୁ ହ୍ରାସ ପାଇ 2015ରେ 2.3 ରେ ପହଂଚିଛି (ବର୍ତ୍ତମାନ ଏହା ଏନଏଫଏଚଏସ 2015- 16 ଅନୁଯାୟୀ 2.2 ପ୍ରତିଶତ ରହିଛି) । 2017 ସୁଦ୍ଧା ଆମେ ଦ୍ୱାଦଶ ପଞ୍ଚବାର୍ଷିକ ଯୋଜନାର ଟିଏଫଆର ଲକ୍ଷ୍ୟ 2.1 ପ୍ରତିଶତ ହାସଲ କରିବାକୁ ଯାଉଛୁ ।


    ମ୍ୟାଲେରିଆ ଏପିଆଇ ଦର 2011 ରେ 1.10 ରୁ ହ୍ରାସ ପାଇ 2016 ରେ 0.84 ରେ ପହଂଚିଛି । ମ୍ୟାଲେରିଆ ନିରାକରଣ କ୍ଷେତ୍ରରେ ଦ୍ୱାଦଶ ପଞ୍ଚବାର୍ଷିକ ଯୋଜନା ଲକ୍ଷ୍ୟ ହାସଲ କରାଯାଇସାରିଛି ଏବଂ ଏପିଆଇ ହାର ପ୍ରତି 1 ହଜାର ଜନ ସଂଖ୍ୟାରେ 1 ରୁ କମ୍ କରାଯାଇପାରିଛି ।


    ପ୍ରତି 1 ଲକ୍ଷ ଲୋକଙ୍କ ମଧ୍ୟରେ ଯକ୍ଷ୍ମା ଯୋଗୁ ପ୍ରାଣ ହରାଉଥିବା ରୋଗୀଙ୍କ ମୃତ୍ୟୁସଂଖ୍ୟା 2010ରେ 40 ଥିବା ବେଳେ 2015ରେ ଏହା ହ୍ରାସ ପାଇ 36 ରେ ପହଂଚିଛି । ପ୍ରତି 1 ଲକ୍ଷ ଜନସଂଖ୍ୟାରେ ଯକ୍ଷ୍ମାର ପ୍ରସାର ହାର 1990 ରେ 465 ଥିବା ବେଳେ 2014 ରେ ଏହା ହ୍ରାସ ପାଇ 195 ରେ ପହଂଚିଛି । ସେହିପରି ପ୍ରତି 1 ଲକ୍ଷ ଜନସଂଖ୍ୟାରେ ଯକ୍ଷ୍ମା ଆକ୍ରାନ୍ତ ସଂଖ୍ୟା 2000 ମସିହାରେ 289 ଥିବା ବେଳେ ଏହା ହ୍ରାସ ପାଇ 247 ହୋଇଥିଲା ଏବଂ 2015 ରେ ଏହା ହ୍ରାସ ପାଇ 217 ରେ ପହଂଚିଛି । 1990 ରେ ଥିବା ସ୍ତରକୁ ଦେଖିଲେ ଯକ୍ଷ୍ମାର ବାର୍ଷିକ ପ୍ରସାର ଏବଂ ମୃତ୍ୟୁ ହାର ଅଧା ହ୍ରାସ ପାଇଛି ।


    ସେହିପରି ପ୍ରତି 10 ହଜାର ଜନସଂଖ୍ୟାରେ କୁଷ୍ଠ ପ୍ରସାର ହାର ଜାତୀୟ ସ୍ତରରେ 2012 ମାର୍ଚ୍ଚ


    31 ସୁଦ୍ଧା 0.68 ଥିବା ବେଳେ ଏହା ହ୍ରାସ ପାଇ 31 ମାର୍ଚ୍ଚ 2017 ସୁଦ୍ଧା 0.66 ରେ ପହଂଚିଛି । ମାର୍ଚ୍ଚ 2017 ସୁଦ୍ଧା 556 ଟି ଜିଲ୍ଲା ଦ୍ୱାଦଶ ପଞ୍ଚବାର୍ଷିକ ଯୋଜନା ଲକ୍ଷ୍ୟ ହାସଲ କରିସାରିଛନ୍ତି ।


    ପ୍ରତି 10 ହଜାର ଜନସଂଖ୍ୟାରେ ଜଣେ ଆକ୍ରାନ୍ତ ଥିବା କଳାଜ୍ୱର ପ୍ରଭାବିତ ବ୍ଲକ୍ ସଂଖ୍ୟା 2010ରେ 230 ଥିବା ବେଳେ 2016 ରେ ଏହା ହ୍ରାସ ପାଇ 94 ରେ ପହଂଚିଛି ।


    ଫାଇଲେରିଆ - ଟ୍ରାନ୍ସମିଶନ୍ ଏସେସମେଣ୍ଟ ସର୍ଭେ (ଟାସ) ଦ୍ୱାରା ମାନ୍ୟତାପ୍ରାପ୍ତ ଏବଂ ସଫଳତାପୂର୍ବକ ସାମଗ୍ରୀକ ଔଷଧ ପରିଚାଳନା ବନ୍ଦ କରିଥିବା 256 ଟି ଜିଲ୍ଲା ମଧ୍ୟରୁ 31 ମାର୍ଚ୍ଚ 2017 ସୁଦ୍ଧା 94 ଟି ଜିଲ୍ଲା 1 %ରୁ କମ୍ ଏମଏଫ ଦର ଥିବା ଲକ୍ଷ୍ୟ ହାସଲ କରିଛନ୍ତି ।


    2012-13 ରୁ 2016-17 ମଧ୍ୟରେ ରାଜ୍ୟ ଏବଂ କେନ୍ଦ୍ରଗୁଡ଼ିକୁ 88353.59 କୋଟି (ଉଦାର ଅନୁଦାନ ସହିତ) ଟଙ୍କାର ଅର୍ଥରାଶି ଯୋଗାଇ ଦିଆଯାଇଛି । ସେହିପରି 2016-17 ରେ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳଗୁଡ଼ିକୁ 18436.03 କୋଟି (ଉଦାର ଅନୁଦାନ) ସହିତ ଯୋଗାଇ ଦିଆଯାଇଛି ।


    ସାମଗ୍ରୀକ କଲ୍ୟାଣ ନିମନ୍ତେ ଏନଏଚଏମ କାର୍ଯ୍ୟକାରୀ କରାଯାଉଛି- ଯାହାକି ସମଗ୍ର ଜନସଂଖ୍ୟା ; ସରକାରୀ ସ୍ୱାସ୍ଥ୍ୟସେବା ପାଇଁ ଯାଉଥିବା ସମସ୍ତଙ୍କୁ ସେବା ଯୋଗାଇଦିଆଉଛି ; ତେବେ 2016-17 ରେ , ସରକାରୀ ସ୍ୱାସ୍ଥ୍ୟ କେନ୍ଦ୍ରରେ ବର୍ହିବିଭାଗ-ରୋଗୀ ସେବା ପ୍ରାପ୍ତ କରିବା ଲୋକଙ୍କ ସଂଖ୍ୟା 146.82 କୋଟି ଏବଂ ଅନ୍ତଃ-ବିଭାଗ ସେବା ପ୍ରାପ୍ତ କରିଥିବା ଲୋକଙ୍କ ସଂଖ୍ୟା 6.99 କୋଟି ଥିବା ଜଣାଯାଇଛି । 2016-17 ରେ ସରକାରୀ ସ୍ୱାସ୍ଥ୍ୟ ସେବାରେ 1.55 କୋଟି ଅସ୍ତ୍ରୋପଚାର କରାଯାଇଛି ।


    ଏହା ସମସ୍ତ ରାଜ୍ୟ ଏବଂ ଜିଲ୍ଲାଗୁଡ଼ିକରେ କାର୍ଯ୍ୟକାରୀ ହେବ ।


    ବର୍ତ୍ତମାନ ପ୍ରଚଳିତ କାର୍ଯ୍ୟକ୍ରମ


    ଜାତୀୟ ସ୍ୱାସ୍ଥ୍ୟ ମିଶନ୍ (ଏନଏଚଏମ) , ର ଦୁଇଟି ସବ-ମିଶନ ରହିଛି । ସେଗୁଡ଼ିକ ହେଲା ଜାତୀୟ ଗ୍ରାମୀଣ ସ୍ୱାସ୍ଥ୍ୟ ମିଶନ (ଏଆରଏଚଏମ) ଏବଂ ଜାତୀୟ ସହରଂଚଳ ସ୍ୱାସ୍ଥ୍ୟ ମିଶନ (ଏନ୍ୟୁଏଚଏମ୍) । 2005ରେ ଏନ୍ଆରଏଚ୍ଏମ୍ ଆରମ୍ଭ କରାଯାଇଥିଲା ବେଳେ ଏନୟୁଏଚଏମ ଆରମ୍ଭ କରିବାକୁ ମେ ପହିଲା 2013 ରେ କ୍ୟାବିନେଟ ଅନୁମୋଦନ ଦେଇଥିଲେ । ଲୋକମାନଙ୍କ ଆବଶ୍ୟକତା ଅନୁଯାୟୀ ସମସ୍ତଙ୍କ ପାଇଁ ସମାନତାପୂର୍ଣ୍ଣ , ଶସ୍ତା ଏବଂ ଉନ୍ନତ ସ୍ୱାସ୍ଥ୍ୟସେବା ସୁଗମ କରିବା ଲାଗି ଏନଏଚଏମର ଉଦ୍ଦେଶ୍ୟ । ଏହାର ମୁଖ୍ୟ କାର୍ଯ୍ୟକ୍ରମ ମଧ୍ୟରେ ରହିଛି - ଗ୍ରାମାଂଚଳ ଏବଂ ସହରାଂଚଳରେ ସ୍ୱାସ୍ଥ୍ୟସେବା ବ୍ୟବସ୍ଥାକୁ ସଦୃଢ଼ କରିବା , ପ୍ରଜନନ-ମାତୃ-ନବଜାତ-ଶିଶୁ ଏବଂ କିଶୋର ସ୍ୱାସ୍ଥ୍ୟ (ଆରଏମଏନ୍ସିଏଚ୍+ଏ) ପଦକ୍ଷେପ ଏବଂ ସଂକ୍ରାମକ ଏବଂ ଅଣସଂକ୍ରାମକ ରୋଗ ନିୟନ୍ତ୍ରଣ ।


    2016-17 ରେ ଏନଏଚଏମ ଅଧୀନରେ ହୋଇଥିବା ଅଗ୍ରଗତି ନିମ୍ନରେ ଦିଆଗଲା


    2016-17 ରେ ଏନଏଚଏମ ଅଧୀନରେ ନିମ୍ନୋକ୍ତ ପଦକ୍ଷେପ ନିଆଯାଇଛି ।


    ନୂଆ ଟିକାକରଣ


    ମିଜିଲ୍ସ -ରୁବେଲା (ଏମଆର) ଟିକା : ରୁବେଲା (ଜର୍ମାନ ମିଳିମିଳା) ସଂକ୍ରମଣ କାରଣରୁ ସୃଷ୍ଟି ହେଉଥିବା ଜନ୍ମଜାତ ରୋଗ କବଳରୁ ସୁରକ୍ଷା ଦେବା ଲାଗି ମିଜିଲ୍ସ-ରୁବେଲା ମିଶ୍ରିତ ଟିକା ଦେବା ଲାଗି ଗଣ ଟିକାକରଣ କାର୍ଯ୍ୟକ୍ରମ ଆରମ୍ଭ କରାଯାଇଥିଲା । ଏହି ଟିକା ପ୍ରଥମେ 5 ଫେବୃଆରୀ , 2017 ରେ ଆରମ୍ଭ କରାଯାଇଥିଲା । ପ୍ରାରମ୍ଭିକ ପର୍ଯ୍ୟାୟରେ 5 ଟି ରାଜ୍ୟ ତାମିଲନାଡ଼ୁ , କର୍ଣ୍ଣାଟକ , ଗୋଆ , ପୁଡୁଚେରୀ ଏବଂ ଲାକ୍ଷାଦ୍ୱୀପରେ ଏମଆର ଟିକାକରଣ କାର୍ଯ୍ୟକ୍ରମ 9 ମାସରୁ 15 ମାସର ଶିଶୁଙ୍କ ପାଇଁ କରାଯାଇଥିଲା । 31 ମାର୍ଚ୍ଚ 2017 ସୁଦ୍ଧା ଏହିସବୁ ରାଜ୍ୟରେ 3.32 କୋଟି ଶିଶୁ ଏମଆର ଟିକାକରଣ ଅଭିଯାନ ଅଧୀନରେ ଟିକା ନେଇଥିଲେ ।


    ଇନ୍ଆକ୍ଟିଭେଟେଡ୍ ପୋଲିଓ ଟିକା (ଆଇପିଭି) : ଭାରତ ପୋଲିଓ ମୁକ୍ତ ହୋଇସାରିଛି କିନ୍ତୁ ଏହି ସ୍ଥିତିକୁ ବଜାୟ ରଖିବା ଲାଗି ଆଇପିଭି 30 ନଭେମ୍ବର 2015ରେ ଆରମ୍ଭ କରାଯାଇଥିଲା ।


    ବୟସ୍କ ଜାପାନୀ ଏନ୍ସେଫାଲାଇଟ୍ସ (ଜେଇ) ଟିକା : ଜାତୀୟ ଭେକ୍ଟର ଜନିତ ରୋଗ ନିୟନ୍ତ୍ରଣ କାର୍ଯ୍ୟକ୍ରମ (ଏନ୍ଭିବିଡିସିପି) ଆସାମ , ଉତ୍ତର ପ୍ରଦେଶ ଏବଂ ପଶ୍ଚିମବଙ୍ଗରେ 21 ଟି ଉଚ୍ଚ ହାର ଥିବା ଜିଲ୍ଲା ଚିହ୍ନଟ କରିଥିଲା । ଏହି 21 ଟି ଜିଲ୍ଲାରେ 15 ରୁ 65 ବର୍ଷ ମଧ୍ୟରେ 2.6 କୋଟି ବୟସ୍କଙ୍କୁ ଜେଇ ଟିକା ଦିଆଯାଇଥିଲା ।


    ରୋଟା-ଭାଇରସ୍ ଟିକା : ରୋଟାଭାଇରସ କାରଣରୁ ଶିଶୁଙ୍କ ରୁଗ୍ଣ ହାର ଏବଂ ମୃତ୍ୟୁହାର ହ୍ରାସପାଇଁ ସାମଗ୍ରୀକ ଟିକାକରଣ କାର୍ଯ୍ୟକ୍ରମ ଅଧୀନରେ ରୋଟାଭାଇରସ ଟିକା ଶୁଭାରମ୍ଭ କରାଯାଇଥିଲା । ପ୍ରଥମ ପର୍ଯ୍ୟାୟରେ ଏହା 4 ଟି ରାଜ୍ୟ : ଆନ୍ଧ୍ର ପ୍ରଦେଶ , ହରିୟାଣା , ହିମାଚଳପ୍ରଦେଶ ଏବଂ ଓଡ଼ିଶାରେ ଆରମ୍ଭ କରାଯାଇଥିଲା । 4 ଟି ରାଜ୍ୟରେ ଏହାର କାର୍ଯ୍ୟକାରୀତା ମୂଲ୍ୟାୟନ କରିବା ପରେ ଏହାକୁ ଅନ୍ୟ କେତେକ ରାଜ୍ୟକୁ ସମ୍ପ୍ରସାରଣ କରିବା ଲାଗି ଲକ୍ଷ୍ୟ ରଖାଯାଇଛି ।


    ମିଶନ୍ ଇନ୍ଦ୍ରଧନୁଶ (ଏମଆଇ)


    ମିଶନ ଇନ୍ଦ୍ରଧନୁଶ 2014 ଡିସେମ୍ବରରେ ଆରମ୍ଭ କରାଯାଇଥିଲା । ଏହାର ଉଦ୍ଦେଶ୍ୟ ଥିଲା ଶିଶୁଙ୍କୁ ପୂର୍ଣ୍ଣ ଟିକାକରଣ କରିବା କ୍ଷେତ୍ରରେ 90 % ପ୍ରତିଶତ ଲକ୍ଷ୍ୟ ହାସଲ କରିବା ଏବଂ 2020 ପର୍ଯ୍ୟନ୍ତ ଏହାକୁ ବଜାୟ ରଖିବା ।


    ମିଶନ ତିନୋଟି ପର୍ଯ୍ୟାୟ


    ଇନ୍ଦ୍ରଧନୁଶ 4 ଟି ପର୍ଯ୍ୟାୟ ପୂର୍ଣ୍ଣ କରି ଆଗେଇ ଚାଲିଛି । ମୋଟ 528 ଟି ଜିଲ୍ଲାକୁ ଏହି 4 ଟି ପର୍ଯ୍ୟାୟରେ ସାମିଲ କରାଯାଇଛି । ଇନ୍ଦ୍ରଧନୁଶର ତିନୋଟି ପର୍ଯ୍ୟାୟ ଏବଂ ବର୍ତ୍ତମାନ ଚାଲିଥିବା 4 ଟି ପର୍ଯ୍ୟାୟରେ 31 ମାର୍ଚ୍ଚ 2017 ସୁଦ୍ଧା ପାଖାପାଖି 2.11 କୋଟି ଶିଶୁଙ୍କୁ ଏହି ଟିକା ଦିଆଯାଇଛି ଏମାନଙ୍କ ମଧ୍ୟରୁ 55 ଲକ୍ଷ ଶିଶୁଙ୍କର ପୂର୍ଣ୍ଣ ଟିକାକରଣ କରାଯାଇଛି । ଆହୁରି 56 ଲକ୍ଷ ଗଭର୍ବତୀ ମହିଳାଙ୍କୁ ମଧ୍ୟ ଟିଟାନସ ଟକ୍ସିଡ୍ ଦ୍ୱାରା ଟିକାକରଣ କରାଯାଇଛି ।


    ମିଶନ ଇନ୍ଦ୍ରଧନୁଶର ପ୍ରଥମ ଦୁଇଟି ପର୍ଯ୍ୟାୟରେ ସାରା ଦେଶରେ ପୂର୍ଣ୍ଣ ଟିକାକରଣରେ 6.7 % ପ୍ରତିଶତ ବୃଦ୍ଧି ଦେଖାଦେଇଛି ।


    2016-17 ରେ , ମିଶନ ଇନ୍ଦ୍ରଧନୁଶର ତୃତୀୟ ପର୍ଯ୍ୟାୟ 216 ଟି ଜିଲ୍ଲାରେ କାର୍ଯ୍ୟକାରୀ କରାଯାଇଥିଲା । ଏଥିରେ 61.84 ଲକ୍ଷ ଶିଶୁଙ୍କୁ ସାମିଲ କରାଯାଇଥିଲା ଯେଉଁମାନଙ୍କ ମଧ୍ୟରୁ 16.28 ଲକ୍ଷ ଶିଶୁଙ୍କୁ ସମ୍ପୂର୍ଣ୍ଣ ଭାବେ ଟିକାକରଣ କରାଯାଇଥିଲା । ଆହୁରି 17.78 ଲକ୍ଷ ଗର୍ଭବତୀ ମହିଳାଙ୍କୁ ଟିଟାନସ ଟକ୍ସାଇଡ ଦ୍ୱାରା ଟିକାକରଣ କରାଯାଇଥିଲା ।


    ମାଗଣା ଔଷଧ ସେବା କାର୍ଯ୍ୟକ୍ରମ


    ମାଗଣା ଔଷଧ ଯୋଗାଣ ବ୍ୟବସ୍ଥା କରିବା , ଗୁଣବତ୍ତା ସୁନିଶ୍ଚିତ କରିବା , ଆଇଟି ଆଧାରିତ ଯୋଗାଣ ପରିଚାଳନା ବ୍ୟବସ୍ଥା , ତାଲିମ ଏବଂ ଅଭିଯୋଗ ସମାଧାନ ଆଦି ଲାଗି ରାଜ୍ୟଗୁଡ଼ିକୁ ସହାୟତା ଯୋଗାଇ ଦିଆଯାଇଛି ।


    ସ୍ୱାସ୍ଥ୍ୟଯତ୍ନ କ୍ଷେତ୍ରରେ ପକେଟ ଖର୍ଚ୍ଚକୁ ହ୍ରାସ କରିବା ଲାଗି ଲକ୍ଷ୍ୟ ରଖାଯାଇଥିଲା ।


    ରାଜ୍ୟଗୁଡ଼ିକ ପାଇଁ 2 ଜୁଲାଇ 2015 ରେ ବିସ୍ତୃତ ପରିଚାଳନା ଗାଇଡଲାଇନ ବିକଶିତ ଏବଂ ଜାରି କରାଯାଇଛି ।


    ମଡେଲ ଆଇଟି ଆପ୍ଲିକେଶନ ଡ୍ରଗ୍ସ ଏବଂ ଟିକା ବଂଟନ ପରିଚାଳନା ସିଷ୍ଟମ (ଡିଭିଡିଏମଏସ) ସିଡିଏସି ଦ୍ୱାରା ବିକଶିତ କରାଯାଇଥିଲା ଏବଂ ରାଜ୍ୟଗୁଡ଼ିକୁ ଦିଆଯାଇଥିଲା ।


    ଔଷଧ କ୍ରୟ , ଗୁଣବତ୍ତା ବ୍ୟବସ୍ଥା ଏବଂ ବଂଟନ ଆଇଟି ଆଧାରିତ ବଂଟନ ପରିଚାଳନା ବ୍ୟବସ୍ଥା ଜରିଆରେ 23 ଟିରେ ତ୍ୱରାନ୍ୱିତ କରାଯାଇଛି ।


    ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ସାଧାରଣ ସ୍ୱାସ୍ଥ୍ୟକେନ୍ଦ୍ରଗୁଡ଼ିକରେ ମାଗଣା ଗୁରୁତ୍ୱପୂର୍ଣ୍ଣ ଔଷଧ ବିତରଣ କରିବା ଲାଗି ବିଜ୍ଞପ୍ତି ଜାରି କରିଛନ୍ତି ।


    ମାଗଣା ରୋଗ ନିଦାନ ସେବା କାର୍ଯ୍ୟକ୍ରମ :


    ରାଜ୍ୟଗୁଡ଼ିକ ପାଇଁ 2 ଜୁଲାଇ 2015 ରେ ବିସ୍ତୃତ ପରିଚାଳନା ଗାଇଡଲାଇନ ବିକଶିତ ଏବଂ ଜାରି କରାଯାଇଛି ।


    ପିପିପିର ରେଞ୍ଜ ପାଇଁ ମଡେଲ ଆରପିଏଫ ଡକୁମେଂଟ ଯେପରିକି ଜିଲ୍ଲା ସ୍ୱାସ୍ଥ୍ୟକେନ୍ଦ୍ରଗୁଡ଼ିକରେ ଟେଲି ରେଡିଓଲୋଜି , ଲେବ-ଡାଇଗ୍ନୋଷ୍ଟିକ୍ସ ପାଇଁ ହବ ଆଣ୍ଡ ସ୍ପୋକ ମଡେଲ ଏବଂ ସିଟି ସ୍କାନ ।


    ଜୈବ ଚିକିତ୍ସା ସରଞ୍ଜାମ ରକ୍ଷଣାବେକ୍ଷଣ :


    ଲକ୍ଷ୍ୟ - ସରକାରୀ ସ୍ୱାସ୍ଥ୍ୟକେନ୍ଦ୍ରଗୁଡ଼ିକରେ ଥିବା 11 ହଜାର କୋଟି ଟଙ୍କା ମୂଲ୍ୟ(ବିଭିନ୍ନ ରାଜ୍ୟରେ 20 % - 60 % ମଧ୍ୟରେ ଭିନ୍ନ ଭିନ୍ନ ପରିଣାମ)ର ଜୈବ ଚିକିତ୍ସା ସରଞ୍ଜାମର ନିଷ୍କ୍ରିୟତା ହାର ହ୍ରାସ କରିବା ।


    2016-17 ରେ 13 ଟି ରାଜ୍ୟ ସଫଳତାପୂର୍ବକ ଇନଭେଣ୍ଟରି ମେପିଂ ଏବଂ ବିଏମଏମ୍ପି ଶେଷ କରିଛନ୍ତି ।


    29 ଟି ରାଜ୍ୟର 29115 ଟି ସ୍ୱାସ୍ଥ୍ୟ କେନ୍ଦ୍ରରେ ଥିବା ହାରାହାରି 4564 କୋଟି ଟଙ୍କାର ମୋଟ 756750 ସଂଖ୍ୟକ ସରଞ୍ଜାମ ଚିହ୍ନଟ କରାଯାଇଛି ।


    ଏହି କାର୍ଯ୍ୟକ୍ରମ ଅଧୀନରେ 2016-17 ରେ 20 ଟି ରାଜ୍ୟ/କେନ୍ଦ୍ର ଶାସିତ ଅଂଚଳ ପାଇଁ 113.11 କୋଟି ଟଙ୍କା ଅନୁମୋଦନ କରାଯାଇଛି ।


    କାୟାକଳ୍ପ-ସରକାରୀ ସ୍ୱାସ୍ଥ୍ୟ କେନ୍ଦ୍ରକୁ ପୁରସ୍କାର ଉପକ୍ରମ ଆରମ୍ଭ କରାଯାଇଛି :


    ସରକାରୀ ସ୍ୱାସ୍ଥ୍ୟକେନ୍ଦ୍ରଗୁଡ଼ିକରେ ସ୍ୱଚ୍ଛତା , ପରିମଳ ଏବଂ ସଂକ୍ରମଣ ନିୟନ୍ତ୍ରଣ ପଦକ୍ଷେପ ପାଇଁ ପଦକ୍ଷେପ ନେବା ଲାଗି ଏହା ଆରମ୍ଭ କରାଯାଇଛି ।


    2016-17 ରେ , କାୟାକଳ୍ପ କାର୍ଯ୍ୟକ୍ରମ ଉପଜିଲ୍ଲା ସ୍ୱାସ୍ଥ୍ୟ କେନ୍ଦ୍ର (ଏସ୍ଡିଏଚ୍)/ଗୋଷ୍ଠୀ ସ୍ୱାସ୍ଥ୍ୟକେନ୍ଦ୍ର ଏବଂ ପ୍ରାଥମିକ ସ୍ୱାସ୍ଥ୍ୟ କେନ୍ଦ୍ରଗୁଡ଼ିକୁ ସମ୍ପ୍ରସାରିତ କରାଯାଇଛି ।


    27 ଟି ରାଜ୍ୟକୁ 107.99 କୋଟି ଟଙ୍କା ଅନୁମୋଦନ କରାଯାଇଛି ।


    30,000 ରୁ ଅଧିକ ସରକାରୀ ସ୍ୱାସ୍ଥ୍ୟକେନ୍ଦ୍ରରେ ଅନୁଧ୍ୟାନ କରାଯାଇଛି ଏବଂ 179 ଜିଲ୍ଲା ଡାକ୍ତରଖାନା , 324 ଟି ଉପଜିଲ୍ଲା ସ୍ୱାସ୍ଥ୍ୟ କେନ୍ଦ୍ର/ଗୋଷ୍ଠୀ ସ୍ୱାସ୍ଥ୍ୟକେନ୍ଦ୍ର ଏବଂ 632 ଟି ପ୍ରାଥମିକ ସ୍ୱାସ୍ଥ୍ୟକେନ୍ଦ୍ରକୁ ମିଶାଇ 1100 ରୁ ଅଧିକ ସରକାରୀ ସ୍ୱାସ୍ଥ୍ୟ କେନ୍ଦ୍ର କାୟାକଳ୍ପ ପୁରସ୍କାର ହାସଲ କରିଛନ୍ତି ।


    କିଲକାରୀ ଏବଂ ମୋବାଇଲ୍ ଏକାଡେମୀ :


    ସାପ୍ତାହିକ- ଗର୍ଭଧାରଣର ଦ୍ୱିତୀୟ ତ୍ରୈମାସିକରୁ ଶିଶୁ 1 ବର୍ଷର ହେବା ପର୍ଯ୍ୟନ୍ତ ପରିବାର ଲୋକଙ୍କ ମୋବାଇଲ ଫୋନକୁ ଗର୍ଭବସ୍ଥା , ଶିଶୁ ଜନ୍ମ ଏବଂ ଶିଶୁ ଯତ୍ନ ସଂକ୍ରାନ୍ତ 72 ଟି ଅଡିଓ ବାର୍ତ୍ତା ପ୍ରେରଣ କରାଯାଉଛି ।


    ବିହାର , ଛତିଶଗଡ଼ , ଦିଲ୍ଲୀ , ହରିଆଣା , ହିମାଚଳପ୍ରଦେଶ , ଝାଡ଼ଖଣ୍ଡ , ମଧ୍ୟପ୍ରଦେଶ , ଓଡ଼ିଶା , ରାଜସ୍ଥାନ , ଉତ୍ତରପ୍ରଦେଶ , ଏବଂ ଉତ୍ତରାଖଣ୍ଡକୁ କିଲକାରୀ ଅଧୀନରେ ସାମିଲ କରାଯାଇଛି ।


    31 ମାର୍ଚ୍ଚ , 2017 ସୁଦ୍ଧା ପାଖାପାଖୀ 5.82 କୋଟି ସଫଳ କଲ (ପ୍ରତି କଲ ବାଜିବାର ହାରାହାରି ସମୟ : ପାଖାପାଖି 1 ମିନିଟ) କିଲକାରୀ ଅଧୀନରେ କରାଯାଇଛି ।


    ମୋବାଇଲ୍ ଏକାଡେମୀ - ମାନ୍ୟତାପ୍ରାପ୍ତ ସାମାଜିକ ସ୍ୱାସ୍ଥ୍ୟ କର୍ମୀ (ଆଶା) କର୍ମୀଙ୍କ ଜ୍ଞାନବର୍ଦ୍ଧନ ଏବଂ ସେମାନଙ୍କ ଯୋଗାଯୋଗ ଦକ୍ଷତା ବୃଦ୍ଧି ପାଇଁ ମାଗଣା ଅଡିଓ ତାଲିମ୍ କାର୍ଯ୍ୟକ୍ରମ ଆରମ୍ଭ କରାଯାଇଛି ।


    ଏହା ବିହାର , ହିମାଚଳ ପ୍ରଦେଶ , ଝାଡ଼ଖଣ୍ଡ , ମଧ୍ୟପ୍ରଦେଶ , ରାଜସ୍ଥାନ , ଉତ୍ତରପ୍ରଦେଶ ଏବଂ ଉତ୍ତରାଖଣ୍ଡରେ କାର୍ଯ୍ୟକାରୀ କରାଯାଇଛି ।


    79660 ଆଶା କର୍ମୀ ଏମ୍ସିଟିଏସ୍ ଦ୍ୱାରା ଆରମ୍ଭ କରାଯାଇଥିବା ମୋବାଇଲ୍ ଏକାଡେମୀ କୋର୍ସ ପାଇଁ ପଞ୍ଜିକୃତ ହୋଇଛନ୍ତି । ଏମାନଙ୍କ ମଧ୍ୟରୁ 68803 (ଯାହାକି ପାଖାପାଖି 86 %) ଆଶାକର୍ମୀ 31 ମାର୍ଚ୍ଚ , 2017 ସୁଦ୍ଧା ତାଲିମ କୋର୍ସ ଶେଷ କରିସାରିଛନ୍ତି ।


    ମାତୃ ତ୍ଵ ଏବଂ ଶିଶୁ ଟ୍ରାକିଂ ସିଷ୍ଟମ (ଏମ୍ସିଟିଏସ)/ପ୍ରଜନନ ଏବଂ ଶିଶୁ ସ୍ୱାସ୍ଥ୍ୟ (ଆରସିଏଚ୍) ପୋର୍ଟାଲ୍


    ୱେବ୍ ଆଧାରିତ ନାମ ଆଧାରିତ ଟ୍ରାକିଂ ବ୍ୟବସ୍ଥା- ମାତୃ ଏବଂ ଶିଶୁ ଟ୍ରାକିଂ ସିଷ୍ଟମ (ଏମ୍ସିଟିଏସ) ସମସ୍ତ ରାଜ୍ୟ ଏବଂ କେନ୍ଦ୍ର ଶାସିତ ଅଂଚଳରେ କାର୍ଯ୍ୟକାରୀ କରାଯାଇଛି । ପ୍ରସବ ପୂର୍ବରୁ ଏବଂ ପରେ ସମସ୍ତ ଗର୍ଭବତୀ ମହିଳାଙ୍କୁ ସ୍ୱାସ୍ଥ୍ୟସେବା ଯୋଗାଇ ଦେବା ଏବଂ ସମସ୍ତ ଶିଶୁଙ୍କ ଟିକାକରଣ ସହିତ ଉନ୍ନତ ଏମ୍ସିଏଚ୍ ସେବା ପୂର୍ଣ୍ଣ ଭାବେ ପ୍ରଦାନ କରିବା ଉଦ୍ଦେଶ୍ୟରେ ଏହା କାର୍ଯ୍ୟକାରୀ କରାଯାଉଛି ।


    ଏମ୍ସିଟିଏସ୍/ଆରସିଏ ପୋର୍ଟାଲରେ 31 ମାର୍ଚ୍ଚ , 2017 ସୁଦ୍ଧା 1.68 କୋଟି ଗର୍ଭବତୀ ମହିଳା ଏବଂ 1.31 କୋଟି ଶିଶୁ ପଞ୍ଜିକୃତ ହୋଇଛନ୍ତି ।


    ପରିବାର ନିୟୋଜନ - ଜାତୀୟ ପରିବାର ନିୟୋଜନ କାର୍ଯ୍ୟକ୍ରମରେ ତିନୋଟି ନୂଆ ପଦ୍ଧତି ଆରମ୍ଭ କରାଯାଇଛି ।


    ଇଞ୍ଜେକ୍ଟିବଲ୍ କଣ୍ଟ୍ରାସେପ୍ଟିଭ ଡିଏମ୍ପିଏ (ଅନ୍ତରା)- 3 ମାସିଆ ଇଞ୍ଜେକସନ


    ସେଣ୍ଟକ୍ରୋମାନ୍ ଗର୍ଭନିରୋଧକ (ଛାୟା) : ଅଣ ହର୍ମୋନାଲ୍ ସପ୍ତାହକୁ ଗୋଟିଏ ଗର୍ଭନିରୋଧକ


    ପ୍ରୋଜେଷ୍ଟେରୋନ - ଗୋଟିଏ ଗର୍ଭନିରୋଧକ (ପିଓପି)- ସ୍ତନ୍ୟପାନ କରାଉଥିବା ମାତାଙ୍କ ପାଇଁ ।


    ନୂଆ ପରିବାର ନିୟୋଜନ ଗଣମାଧ୍ୟମ ଅଭିଯାନ


    ଏକ 360 ଡିଗ୍ରୀ ପରିପୂର୍ଣ୍ଣ ପରିବାର ନିୟୋଜନ ଅଭିଯାନ ନୂଆ ଲୋଗୋ ସହିତ ଆରମ୍ଭ କରାଯାଇଛି ।


    ସଂଶୋଧିତ ଜାତୀୟ ଯକ୍ଷ୍ମା ନିୟନ୍ତ୍ରଣ କାର୍ଯ୍ୟକ୍ରମ (ଆରଏନ୍ଟିସିପି)


    2016 ସୁଦ୍ଧା 121 କ୍ୟାଟ୍ରିଜ୍ ଆଧାରିତ ନିଉକ୍ଲିକ୍ ଏସିଡ ଏମ୍ପ୍ଲିଫିକେସନ୍ ଟେଷ୍ଟ (ସିବିଏନ୍ଏଏଟି) ମେସିନ୍ ଥିଲା ।


    500 ଅତିରିକ୍ତ ସିବିଏନଏଏଟି ମେସିନ୍ ରାଜ୍ୟ/କେନ୍ଦ୍ର ଶାସିତ ଅଂଚଳଗୁଡ଼ିକୁ ଯୋଗାଇ ଦିଆଯାଇଛି ।


    ଯକ୍ଷ୍ମା , ବିଶେଷ କରି ଡିଆର-ଯକ୍ଷ୍ମା ବିରୋଧରେ ଲଢ଼େଇ ପାଇଁ ଉନ୍ନତ ମାନର ନିଦାନ ବ୍ୟବସ୍ଥା ଯୋଗାଣ


    ସର୍ତ୍ତମୂଳକ ଅନୁଧ୍ୟାନ କାର୍ଯ୍ୟକ୍ରମ (ସିଏପି) ଅଧୀନରେ ଔଷଧ ପ୍ରତିରୋଧୀ ଯକ୍ଷ୍ମା ଉପଚାର ପାଇ ନୂଆ ଯକ୍ଷ୍ମା-ନିରୋଧୀ ଔଷଧ ବେଡାକୁଇଲିନ୍ ଦିଆଯିବା ଆରମ୍ଭ କରାଯାଇଛି ।


    ସୂଚନାଯୋଗ୍ୟ ଯେ କ୍ୟାବିନେଟ ଅନୁମୋଦିତ ଏନଏଚଏମ ଫ୍ରେମୱାର୍କ ଅନୁଯାୟୀ ଏକ ମିଶନ ଷ୍ଟିଅରିଂ ଗୋଷ୍ଠୀ ( MSG ) ଗଠନ କରାଯାଇଛି । କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀଙ୍କ ଅଧ୍ୟକ୍ଷତାରେ ଗଠିତ ଏହି MSG ରେ 10 ଜଣ ସମ୍ବନ୍ଧୀୟ ମନ୍ତ୍ରୀ , 16 ଜଣ ସଚିବ , 10 ଜଣ ସ୍ଵାଧୀନ ବିଶେଷଜ୍ଞ , 4 ଜଣ ରାଜ୍ୟ ସଚିବ ରହିଛନ୍ତି । ସେହିପରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ବିଭାଗ ସଚିବଙ୍କ ଅଧ୍ୟକ୍ଷତାରେ ଗଠିତ କ୍ଷମତାସମ୍ପନ୍ନ କାର୍ଯ୍ୟକ୍ରମ କମିଟି (ଇପିସି) ଗଠନ କରାଯାଇଛି । ନୀତି ନିର୍ଦ୍ଧାରଣ ପାଇଁ ପରାମର୍ଶ ବ୍ୟତୀତ ଏହି ଦୁଇଟି ସଂସ୍ଥାକୁ ଏନଏଚଏମର ସମସ୍ତ କାର୍ଯ୍ୟକ୍ରମ ପାଇଁ ପାଣ୍ଠି ସର୍ତ୍ତାବଳୀକୁ ଅନୁମୋଦନ ପ୍ରଦାନ କରିବା ଲାଗି କ୍ଷମତା ପ୍ରଦାନ କରାଯାଇଛି । ମିଶନ ପରିଚାଳନା ଗୋଷ୍ଠୀ ପ୍ରତିବର୍ଷ ସେମାନଙ୍କ କାର୍ଯ୍ୟଧାରା ଓ ପ୍ରଗତି ସମ୍ପର୍କରେ କ୍ୟାବିନେଟକୁ ଅବଗତ କରାଇବା ପାଇଁ ମଧ୍ୟ କୁହାଯାଇଛି ।


    **********


    

    
    (Release ID: 1503690) Visitor Counter : 2