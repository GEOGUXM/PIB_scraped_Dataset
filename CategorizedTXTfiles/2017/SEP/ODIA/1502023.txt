      ଇସ୍ପାତ ମନ୍ତ୍ରଣାଳୟ

      ଇସ୍ପାତ କ୍ଷେତ୍ରରେ ସୁଧାର ଏବଂ ପରିବର୍ତ୍ତନ ଆଣିବ ଇସ୍ପାତ ମନ୍ତ୍ରଣାଳୟ
      • ରାଷ୍ଟ୍ରୀୟ ଇସ୍ପାତ ନୀତି 2017 ଅନ୍ତର୍ଗତ 300 ମିଲିଅନ ଟନ ଉତ୍ପାଦନ ଲକ୍ଷ୍ୟ
      • ପ୍ରଦର୍ଶନରେ ଢ଼ିଲାପଣକୁ ସହ୍ୟ କରାଯିବ ନାହିଁ: ବୀରେନ୍ଦ୍ର ସିଂ
      Posted On: 06 SEP 2017 1:55PM by PIB Bhubaneshwar


    ସେପ୍ଟେମ୍ବର 5ରେ ଇସ୍ପାତ ମନ୍ତ୍ରଣାଳୟର ବରିଷ୍ଠ ଅଧିକାରୀମାନଙ୍କ ସହିତ ଅନୁଷ୍ଠିତ ସାପ୍ତାହିକ ସମୀକ୍ଷା ବୈଠକରେ ଇସ୍ପାତ ମନ୍ତ୍ରୀ ଶ୍ରୀ ବୀରେନ୍ଦ୍ର ସିଂ କହିଛନ୍ତି ଯେ ସେମାନେ ସାର୍ବଜନିକ କ୍ଷେତ୍ରର ଇସ୍ପାତ ଉପକ୍ରମରେ ସୁଧାର ଏବଂ ପରିବର୍ତ୍ତନ ଆଣିବା ଲାଗି ସକ୍ରିୟ ଭୂମିକା ନିର୍ବାହ କରନ୍ତୁ । ସେ କହିଲେ ଯେ ମନ୍ତ୍ରଣାଳୟର ବରିଷ୍ଠ ଅଧିକାରୀମାନଙ୍କୁ ପ୍ରତ୍ୟେକ ଇସ୍ପାତ କାରଖାନାର କାର୍ଯ୍ୟ ନିଷ୍ପାଦନ ତଦାରଖ କରିବା ଲାଗି ଦାୟିତ୍ୱ ପ୍ରଦାନ କରାଯିବ । ଅଧିକାରୀ ପ୍ରତ୍ୟେକ କାରଖାନା ଲାଗି ନିର୍ଦ୍ଧାରିତ ଲକ୍ଷ୍ୟ ପ୍ରାପ୍ତି କରିବା ପାଇଁ ପ୍ରଗତିର ଯାଞ୍ଚ କରିବେ । ଏହା ମଧ୍ୟ ଉଲ୍ଲେଖନୀୟ ଯେ ଇସ୍ପାତ ମନ୍ତ୍ରଣାଳୟ ପ୍ରଥମରୁ ଏକ ବିଶେଷଜ୍ଞ ସମିତିର ଗଠନ କରିଛି , ଯିଏକି କାରଖାନାର ଉତ୍ପାଦନ ଏବଂ ଉତ୍ପାଦକତାରେ ସୁଧାର ଆଣିବା ପାଇଁ ଅନେକ ସୁପାରିଶ କରିଛି । ଭବିଷ୍ୟତ କାର୍ଯ୍ୟର ରୁପରେଖ ପ୍ରସ୍ତୁତ କରି ଶ୍ରୀ ସିଂହ କହିଲେ ଯେ କୌଣସି ସ୍ତରରେ ଢ଼ିଲାପଣକୁ ସହ୍ୟ କରାଯିବ ନାହିଁ । ସେ ମନ୍ତ୍ରଣାଳୟର ଅଧିକାରୀମାନଙ୍କୁ ଏହା ମଧ୍ୟ ନିର୍ଦ୍ଦେଶ ଦେଇଛନ୍ତି ଯେ ଇସ୍ପାତ ଉପକ୍ରମରେ ସର୍ବଶ୍ରେଷ୍ଠ କାର୍ଯ୍ୟ କରୁଥିବା କାରଖାନା ପାଇଁ ‘ ପ୍ଲଟ ଅଫ ଏକ୍ସେଲେନ୍ସ ’ ପୁରସ୍କାର ନିର୍ଦ୍ଧାରଣ କରିବା ପାଇଁ କାର୍ଯ୍ୟ କରନ୍ତୁ ଯାହା ଫଳରେ କି ଅନ୍ୟ କାରଖାନାମାନେ ଶ୍ରେଷ୍ଠ କାର୍ଯ୍ୟ କରିବା ଲାଗି ପ୍ରେରିତ ହେବେ । ସେ କହିଲେ ଯେ ରାଷ୍ଟ୍ରୀୟ ଇସ୍ପାତ ନୀତି 2017 ଅନ୍ତର୍ଗତ ଇସ୍ପାତ ଉତ୍ପାଦନ କ୍ଷେତ୍ରରେ 300 ମିଲିଅନ ଟନ ଲକ୍ଷ୍ୟ ଧାର୍ଯ୍ୟ କରାଯାଇଛି , ଯାହାକୁ କି ବର୍ଷକୁ ବର୍ଷ ବିଭାଜିତ କରିବାକୁ ହେବ ତଥା ବାସ୍ତବିକ ଉପଲବ୍ଧି ପାଇଁ ଉତ୍ପାଦନରେ ବାର୍ଷିକ ବୃଦ୍ଧି ସୁନିଶ୍ଚିତ କରିବାକୁ ପଡିବ । ସେ ଅତୀତର ଉପଲବ୍ଧିକୁ ପ୍ରଶଂସା କରି କହିଥିଲେ ଯେ ଇସ୍ପାତ କ୍ଷେତ୍ରରେ ଅନେକ ଅଧିକ କ୍ଷମତା ରହିଛି ଏବଂ “ ମେକ ଇନ ଷ୍ଟିଲ ଫର ମେକ ଇନ ଇଣ୍ଡିଆ ” ଦୃଷ୍ଟିକୋଣ ପାଇଁ ଏହାର ଉପଯୋଗ କରାଯିବାର ଆବଶ୍ୟକତା ରହିଛି । ଏହି ବୈଠକରେ ଇସ୍ପାତ ସଚିବ ଡଃ ଅରୁଣ ଶର୍ମା , ଯୁଗ୍ମ ସଚିବ ଏବଂ ଇସ୍ପାତ ମନ୍ତ୍ରଣାଳୟର ଅନ୍ୟାନ୍ୟ ଅଧିକାରୀମାନେ ଭାଗ ନେଇଥିଲେ ।


    *************

    
    
    (Release ID: 1502023) Visitor Counter : 3