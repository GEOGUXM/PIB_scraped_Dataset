      ଉପରାଷ୍ଟ୍ରପତିଙ୍କ ସଚିବାଳୟ

      “ଲୋକତନ୍ତ୍ର କେ ଉତ୍ସବ କୀ ଅନକହି କହାନୀ” ପୁସ୍ତକ ଉପ ରାଷ୍ଟ୍ରପତିଙ୍କ ଦ୍ୱାରା ଉନ୍ମୋଚିତ
      Posted On: 15 SEP 2017 6:46PM by PIB Bhubaneshwar


    ଦେଶର ଗଣତାନ୍ତ୍ରିକ ଭିତ୍ତିଭୂମିକୁ ଅଧିକ ସୁଦୃଢ଼ କରିବା ନିମନ୍ତେ ରାଷ୍ଟ୍ରୀୟ ପ୍ରୟାସ କରାଯିବା ଆବଶ୍ୟକ ବୋଲି ଉପ ରାଷ୍ଟ୍ରପତି ଶ୍ରୀ ଭେଙ୍କେୟା ନାଇଡୁ ମତପୋଷଣ କରିଛନ୍ତି । ଆଜି ନୂଆଦିଲ୍ଳୀଠାରେ “ ଲୋକତନ୍ତ୍ର କେ ଉତ୍ସବ କୀ ଅନକହି କାହାନୀ ” ପୁସ୍ତକ ଉନ୍ମୋଚନ କରିବା ଅବସରରେ ଉପସ୍ଥିତ ଲୋକଙ୍କୁ ସମ୍ବୋଧନ କରି ସେ ଏହି ଭାବବ୍ୟକ୍ତ କରିଛନ୍ତି । ଏହି ପୁସ୍ତକର ରଚୟିତା ଡକ୍ଟର ଏସୱାଇ କୁରେସୀ । ଅନ୍ୟମାନଙ୍କ ମଧ୍ୟରେ ଏହି କାର୍ଯ୍ୟକ୍ରମରେ ମୁଖ୍ୟ ନିର୍ବାଚନ ଆୟୁକ୍ତ ଶ୍ରୀ ଏ କେ ଜୋଶୀ ଏବଂ ଅନ୍ୟ ଅଧିକାରୀମାନେ ଉପସ୍ଥିତ ଥିଲେ ।


    ଉପ ରାଷ୍ଟ୍ରପତି ତାଙ୍କର ଅଭିଭାଷଣରେ କହିଲେ ଯେ ଜନସାଧାରଣ ଚାରୋଟି ସକାରାତ୍ମକ - “C” ଚରିତ୍ର , ସାମର୍ଥ୍ୟ , ଦକ୍ଷତା ଏବଂ ଆଚରଣ ଆଧାରରେ ପ୍ରାର୍ଥୀମାନଙ୍କୁ ଭୋଟ ଦେବା ଉଚିତ । ଅପର ପକ୍ଷରେ ଅନ୍ୟ ତିନୋଟି ନକାରାତ୍ମକ “C” – ଜାତି , ସଂପ୍ରଦାୟ , କିମ୍ବା ନଗଦ ରାଶି ଆଧାରରେ ନୁହେଁ ବୋଲି ସେ ସତର୍କ କରାଇ ଦେଇଛନ୍ତି । ଦେଶରେ ନିର୍ବାଚନ ସଂସ୍କାର ପ୍ରସଙ୍ଗରେ ବ୍ୟାପକ ବିତର୍କ ହେବା ଆବଶ୍ୟକ ଯାହାକି ଭାରତକୁ ସଂସ୍କାରିତ କରିବ ଏବଂ ଆମ ଗଣତନ୍ତ୍ର ଆହୁରି ସକ୍ରୀୟ ଓ ଚଞ୍ଚଳ ହୋଇପାରିବ । ଆମେ ଆମ ରାଜନୈତିକ ଗଣତନ୍ତ୍ରକୁ ଏକ ସାମାଜିକ ଗଣତନ୍ତ୍ରରେ ପରିଣତ କରିବା ସକାଶେ ସେ ଆହ୍ୱାନ ଜଣାଇଥିଲେ ।


    *************


    

    
    (Release ID: 1503343) Visitor Counter : 2