      ପ୍ରତିରକ୍ଷା ମନ୍ତ୍ରଣାଳୟ

      ଦିଲ୍ଲୀ କ୍ୟାଣ୍ଟନମେଣ୍ଟରେ ସ୍ୱଚ୍ଛତା ହିଁ ସେବା ଅଭିଯାନ
      Posted On: 17 SEP 2017 8:41PM by PIB Bhubaneshwar


    2017 ସେପ୍ଟେମର 15 ରୁ ଅକ୍ଟୋବର 2 ମଧ୍ୟରେ ଚାଲିଥିବା ସ୍ୱଚ୍ଛତା ହିଁ ସେବା ଅଭିଯାନ ଅନ୍ତର୍ଗତ ଦିଲ୍ଲୀ କ୍ୟାଣ୍ଟନମେଣ୍ଟ ବୋର୍ଡରେ ସେପ୍ଟେମ୍ବର 17 ରେ ଏକ ଉତ୍ସବର ଆୟୋଜନ ହୋଇଛି , ଯେଉଁଥିରେ କି ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ମୁଖ୍ୟ ଅତିଥି ଭାବେ ଯୋଗ ଦେଇଛନ୍ତି । ଏକ ଶପଥ ପାଠ ଗ୍ରହଣ କାର୍ଯ୍ୟକ୍ରମରୁ ଉତ୍ସବର ଆରମ୍ଭ ହୋଇଥିଲା । ସେନା ଓ ପ୍ରତିରକ୍ଷା ମନ୍ତ୍ରଣାଳୟର ବରିଷ୍ଠ ପଦାଧିକାରୀଙ୍କ ସମତେ ସମସ୍ତ ଅଂଶଗ୍ରହଣକାରୀ ଏହି ଶପଥ ଗ୍ରହଣ କରିଥିଲେ । କ୍ୟାଣ୍ଟନମେଣ୍ଟରେ ବାସ କରୁଥିବା ସୈନିକମାନେ ମଧ୍ୟ ବହୁସଂଖ୍ୟାରେ ଏହି କାର୍ଯ୍ୟକ୍ରମରେ ଯୋଗ ଦେଇଥିଲେ । ସ୍ୱଚ୍ଛ ଭାରତ ମିଶନ ଅନ୍ତର୍ଗତ କ୍ୟାଣ୍ଟନମେଣ୍ଟ ବୋର୍ଡକୁ ପ୍ରଦାନ କରାଯାଇଥିବା ନୂତନ ଆବର୍ଜନା ସଂଗ୍ରହକାରୀ ଯାନକୁ ପ୍ରତିରକ୍ଷା ମନ୍ତ୍ରୀ ପତାକା ଦେଖାଇ ଶୁଭାରମ୍ଭ କରିଥିଲେ । କ୍ୟାଣ୍ଟନମେଣ୍ଟ ଅଞ୍ଚଳରେ ଥିବା ଗୋପୀନାଥ ବଜାରର ସଫେଇ କାର୍ଯ୍ୟକ୍ରମରେ ମଧ୍ୟ ସେ ଯୋଗଦେଇଥିଲେ । ଏହାପରେ ଏହି କାର୍ଯ୍ୟକ୍ରମ ଶ୍ରୀନଗେଶ ଉଦ୍ୟାନକୁ ସ୍ଥାନାନ୍ତରିତ ହୋଇଥିଲା । ଏଠାରେ ଚିତ୍ରକଳା ଓ ଫ୍ୟାନ୍ସି ଡ୍ରେସ ପ୍ରତିଯୋଗିତାର ଆୟୋଜନ କରାଯାଇଥିଲା , ଯେଉଁଥିରେ କି ବିଭିନ୍ନ ସେନା ଓ କ୍ୟାଣ୍ଟନମେଣ୍ଟ ବୋର୍ଡ ସ୍କୁଲର ଛାତ୍ରଛାତ୍ରୀମାନେ ସ୍ୱଚ୍ଛତା ଓ ପରିବେଶ ପରିଛନ୍ନତା ସମ୍ବନ୍ଧରେ ସେମାନଙ୍କ ଶ୍ରେଷ୍ଠ ସୃଜନାତ୍ମକତାର ପ୍ରଦର୍ଶନ କରିଥିଲେ ।


    ଏହି ଦୁଇ ଘଣ୍ଟାର କାର୍ଯ୍ୟକ୍ରମ କ୍ୟାଣ୍ଟନମେଣ୍ଟ ଅଞ୍ଚଳରେ ସେନା ଓ କ୍ୟାଣ୍ଟନମେଣ୍ଟ ବୋର୍ଡ ଦ୍ୱାରା କର୍ତ୍ତବ୍ୟ ପରାୟଣତାର ସହ ଗ୍ରହଣ କରାଯାଉଥିବା ଅଭିନବ ପଦକ୍ଷେପକୁ ପ୍ରଦର୍ଶିତ କରିଥିଲା , ଯାହାକି ଏହି ଅଭିଯାନକୁ ଏକ ବିରାଟ ସଫଳତାରେ ପରିଣତ କରିଛି ।


    ************

    
    
    (Release ID: 1503260) Visitor Counter : 2