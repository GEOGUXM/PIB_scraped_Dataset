      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ସୂକ୍ଷ୍ମ, କ୍ଷୁଦ୍ର ଓ ମଧ୍ୟମ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଭାବେ ଗିରିରାଜ ସିଂହଙ୍କ ଦାୟିତ୍ୱ ଗ୍ରହଣ
      Posted On: 04 SEP 2017 8:49PM by PIB Bhubaneshwar


    ସୂକ୍ଷ୍ମ, କ୍ଷୁଦ୍ର ଓ ମଧ୍ୟମ ଉଦ୍ୟୋଗ ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଭାବେ ଶ୍ରୀ ଗିରିରାଜ ସିଂହ ଆଜି ଦାୟିତ୍ୱ ଗ୍ରହଣ କରିଛନ୍ତି । ଏହି ମନ୍ତ୍ରଣାଳୟର ଦାୟିତ୍ୱ ଗ୍ରହଣ କରିବା ପୂର୍ବରୁ ସେ ସୂକ୍ଷ୍ମ, କ୍ଷୁଦ୍ର ଓ ମଧ୍ୟମ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଭାବେ କାର୍ଯ୍ୟ ସଂପାଦନ କରୁଥିଲେ । ଏହି ଅବସରରେ ପୂର୍ବରୁ ସୂକ୍ଷ୍ମ, କ୍ଷୁଦ୍ର ତଥା ମଧ୍ୟମ ଉଦ୍ୟୋଗ ମନ୍ତ୍ରୀ ଭାବେ ଦାୟିତ୍ୱ ସଂପାଦନ କରୁଥିବା ଶ୍ରୀ କଲରାଜ ମିଶ୍ରଙ୍କୁ ବିଦାୟକାଳୀନ ସଂବର୍ଦ୍ଧନା ଜ୍ଞାପନ କରାଯାଇଥିଲା । ସଂବର୍ଦ୍ଧନା କାର୍ଯ୍ୟକ୍ରମରେ କଏର ବୋର୍ଡ଼ର ଅଧ୍ୟକ୍ଷ ଶ୍ରୀ ସି ପି ରାଧାକୃଷ୍ଣନ୍, ଏମଏସଏମଇ ସଚିବ ଶ୍ରୀ ଅରୁଣ କୁମାର ପଣ୍ଡା, ଉନ୍ନୟନ କମିଶନର ଶ୍ରୀ ସୁରେନ୍ଦ୍ରନାଥ ତ୍ରିପାଠୀ ପ୍ରମୁଖ ଉପସ୍ଥିତ ଥିଲେ ।


    ଏହି ଅବସରରେ ଉଦବୋଧନ ଦେଇ ନୂତନ ଭାବେ ମନ୍ତ୍ରଣାଳୟର ସ୍ୱାଧୀନ ଦାୟିତ୍ୱ ଗ୍ରହଣ କରିଥିବା ଶ୍ରୀ ସିଂହ କହିଲେ ଯେ ଏମଏସଏମଇ ମାଧ୍ୟମରେ କିଭଳି ଯୁବକଯୁବତୀମାନଙ୍କ ନିମନ୍ତେ ଅଧିକ ନିଯୁକ୍ତି ସୁଯୋଗ ସୃଷ୍ଟି କରାଯାଇପାରିବ ସେ ଦିଗରେ ସେ କାର୍ଯ୍ୟ କରିବେ । ଏହି ଲକ୍ଷ୍ୟ ହାସଲ କରିବା ଦିଗରେ ଏମଏସଏମଇ ଯେଭଳି କୌଣସି ସମସ୍ୟାର ସମ୍ମୁଖୀନ ନହୁଏ ସେଥିପ୍ରତି ସେ ବିଶେଷ ଦୃଷ୍ଟିଦେବେ । ସେହିଭଳି ତାଙ୍କ ପୂର୍ବସୂରୀଙ୍କ କାର୍ଯ୍ୟକାଳରେ ଯେଉଁ କାର୍ଯ୍ୟ ଅସଂପୂର୍ଣ୍ଣ ରହିଛି ତାହା ପୂରଣ କରିବା ଦିଗରେ ସେ ଯତ୍ନବାନ ହେବେ । ତାଙ୍କ କାର୍ଯ୍ୟକାଳରେ ଏମଏସଏମଇ ମନ୍ତ୍ରଣାଳୟ ଯେଉଁ କାର୍ଯ୍ୟ କରିଛି ସେଥିରେ ସେ ସନ୍ତୁଷ୍ଟ ବୋଲି ପୂର୍ବତନ ଏମଏସଏମଇ ମନ୍ତ୍ରୀ ଶ୍ରୀ କଲରାଜ ମିଶ୍ର ମତପୋଷଣ କରିଥିଲେ । ପ୍ରଧାନମନ୍ତ୍ରୀଙ୍କ ସ୍ୱପ୍ନକୁ ସାକାର କରିବା ଦିଗରେ ନୂତନ ମନ୍ତ୍ରୀ କାର୍ଯ୍ୟ କରିବେ ଓ ଅସଂପୂର୍ଣ୍ଣ ଥିବା କାର୍ଯ୍ୟକୁ ସେ ପୂରଣ କରିବେ ବୋଲି ଏହି ଅବସରରେ ସେ ଦୃଢ଼ ଆଶା ବ୍ୟକ୍ତ କରିଥିଲେ ।


    ଶ୍ରୀ ଗିରିରାଜ ସିଂହ 1952 ମସିହା ସେପ୍ଟେମ୍ବର 8 ତାରିଖ ଦିନ ବିହାରର ନୱଦା ସଂସଦୀୟ କ୍ଷେତ୍ରରେ ଜନ୍ମଲାଭ କରିଥିଲେ । ସଂସଦର ବେତନ ଓ ଭତ୍ତା ସଂକ୍ରାନ୍ତ ଯୁଗ୍ମ କମିଟିର ସଦସ୍ୟ ଭାବେ ସେ 2014 ମସିହା ସେପ୍ଟେମ୍ବର 2 ତାରିଖ ଠାରୁ 2014 ନଭେମ୍ବର 9 ତାରିଖ ପର୍ଯ୍ୟନ୍ତ କାର୍ଯ୍ୟ କରିଥିଲେ । ଏହା ପୂର୍ବରୁ ସେ ବିହାର ସରକାରରେ 2008 ଠାରୁ 2010 ମସିହା କର୍ଯ୍ୟନ୍ତ ସମବାୟ ମନ୍ତ୍ରୀ ଭାବେ ଦାୟିତ୍ୱ ତୁଲାଇଥିଲେ । ପରେ ସେ ପଶୁସଂପଦ ଏବଂ ମତ୍ସସଂପଦ ବିକାଶ ମନ୍ତ୍ରୀ (2010-2013) ହୋଇଥିଲେ । ସେ 2014 ମେ ମାସରେ ଲୋକସଭାକୁ ନିର୍ବାଚିତ ହୋଇଥିଲେ ।

    
    
    (Release ID: 1501960) Visitor Counter : 2