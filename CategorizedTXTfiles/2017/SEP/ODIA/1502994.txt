      ଇସ୍ପାତ ମନ୍ତ୍ରଣାଳୟ

      ସେଲ ର ଗାଁ କୁ ଚାଲ ଅଭିଯାନ ଦ୍ୱାରା ଖୁଚୁରା ବିକ୍ରି ବୃଦ୍ଧିପାଇଛି
      Posted On: 14 SEP 2017 3:52PM by PIB Bhubaneshwar


    (ଷ୍ଟିଲ ଅଥରିଟି ଅଫ ଇଣ୍ଡିଆ ଲିମିଟେଡ ( ସେଲ ସମଗ୍ର ଦେଶରେ “ ସେଲ ଷ୍ଟିଲ - ଗାଁ କୁ ଚାଲ ” ନାମରେ ଏକ ଅଭିଯାନ ଚଲାଉଛି , ଯାହାର ଉଦ୍ଦେଶ୍ୟ ହେଉଛି ଦେଶରେ ଇସ୍ପାତ ବ୍ୟବହାର ବୃଦ୍ଧି କରିବା । ଏହାର ପରିଣାମ ଡିଲର ବିକ୍ରି ସଂଖ୍ୟା ମାଧ୍ୟମରେ ସକାରାତ୍ମାକ ଭାବେ ପ୍ରତିବିମ୍ବିତ ହେବା ଆରମ୍ଭ ହୋଇଛି । ଏହା ଫଳରେ ଅଗଷ୍ଟ ମାସରେ 18 ପ୍ରତିଶତ ବୃଦ୍ଧି ହାସଲ କରାଯାଇଛି । ଏହି ମାସରେ ସିପିଆଇଏଲ ମାଧ୍ୟମରେ 91,000 ଟନ ଇସ୍ପାତ ଷ୍ଟିଲ ବିକ୍ରି କରାଯାଇଛି । ଏହି ବିତ୍ତୀୟ ବର୍ଷରେ ସେଲ ନିଜର ଡିଲର ନେଟୱର୍କ ମାଧ୍ୟମରେ ଏକ ମିଲିୟନ ଟନ ବିକ୍ରିର ଲକ୍ଷ୍ୟ ରଖିଛି ଏବଂ ଆଗାମୀ 3 ବର୍ଷରେ ଏହାକୁ ଦୁଇଗୁଣା କରାଯିବାର ଲକ୍ଷ୍ୟ ମଧ୍ୟ ନିର୍ଦ୍ଧାରିତ କରାଯାଇଛି । ଏଥି ନିମନ୍ତେ ଇସ୍ପାତ ରାଷ୍ଟ୍ରମନ୍ତ୍ରୀ ଶ୍ରୀ ବୀରେନ୍ଦ୍ର ସିଂ ସେଲକୁ ସ୍ମାର୍ଟ ମାର୍କେଟିଂ ଲାଗି ନିର୍ଦ୍ଦେଶ ପ୍ରଦାନ କରିଛନ୍ତି ।


    ସେଲ ଇସ୍ପାତ ବିକ୍ରି ବୃଦ୍ଧି କରିବା ପାଇଁ ଗ୍ରାମୀଣ ବଜାରର କ୍ଷମତାକୁ ଚିହ୍ନଟ କରିଛି । ଏବେ ଗ୍ରାମୀଣ ଇଲାକାରେ ଜଣେ ବ୍ୟକ୍ତି ପିଛା ପ୍ରତି ବର୍ଷ 10 କିଲୋ ଷ୍ଟିଲ ବ୍ୟବହାରର ଆବଶ୍ୟକତା ରହିଛି । ସହରାଂଚଳରେ ବ୍ୟକ୍ତି ପିଛା ପ୍ରତିବର୍ଷ ଏହି ଆବଶ୍ୟକତା ରହିଛି 150 କିଲୋ ।


    “ ଗାଁକୁ ଚାଲ ” ଅଭିଯାନ ମୁଖ୍ୟ ରୂପରେ ଗ୍ରାମାଂଚଳରେ ସେଲର ଇସ୍ପାତକୁ ଅଭିନବ ଢ଼ଙ୍ଗରେ ନିର୍ମାଣ , ଘରୋଇ ଉପକରଣ , କୃଷି ଆଦି କ୍ଷେତ୍ରରେ ଉପଯୋଗ କରି ଗାଁର ଶେଷ ବ୍ୟକ୍ତି ପାଖରେ ପହଂଚାଇବା ଉଦ୍ଦେଶ୍ୟରେ ପ୍ରସ୍ତୁତ କରାଯାଇଛି । ଜନସାଧାରଣଙ୍କୁ ଯୋଡିବା ଉଦ୍ଦେଶ୍ୟରେ ସେଲ ପକ୍ଷରୁ ଏହି ଅଭିଯାନ ଚାଲିଛି । ସେଲ ଉତ୍ପାଦର ଶ୍ରେଣୀରେ ସେଲ ଟିଟିଏମଟି , ସେଲ ଜ୍ୟୋତି ଜିପି / ଜିସି ସିଟ୍ସ , ଷ୍ଟେନଲେସ ଷ୍ଟିଲ ବାସନ ରହିଛି , ଯାହାକି ଗ୍ରାମୀଣ ଆବଶ୍ୟକତା ଲାଗି ଅନେକ ଉପଯୋଗୀ ।


    ସେଲ ପୁରା ଦେଶରେ ଚାଲିଥିବା ଏହି ଅଭିଯାନ ଆସାମର ନାଲୱାରୀଠାରେ ଆରମ୍ଭ କରିଥିଲା । ଏଥି ସହିତ ଏହି ଅଭିଯାନକୁ ଚଳିତ ବର୍ଷ ଶେଷ ବେଳକୁ ଅତିକମରେ 100 ଟି ଅନ୍ୟ ଅଂଚଳରେ ପହଂଚାଇବା ନେଇ ଲକ୍ଷ୍ୟ ରହିଛି । ଏହି ଯୋଜନା ଆରମ୍ଭ ହେବାର ପ୍ରଥମ ମାସରେ ହିଁ ସେଲ ଅନେକ ରାଜ୍ୟରେ ପାଖାପାଖି 20 ଟି କର୍ମଶାଳା ସଫଳତାର ସହ ଆୟୋଜନ କରିଛି ।


    ନୂତନ ଯୁଗର ଏହି ବିପଣନ ଅଭିଯାନ ଉପଭୋକ୍ତାମାନଙ୍କ ସହ ଏକ ମଜଭୁତ ସମ୍ପର୍କ ବିକଶିତ କରିଛି । ସେଲର ଉତ୍ପାଦନ ପ୍ରକ୍ରିୟା , ଉତ୍ପାଦ ଶ୍ରେଣୀ , ପ୍ରୟୋଗ ବିଧି ଏବଂ ଲାଭ ବାବଦରେ ଅଂଶଗ୍ରହଣକାରୀଙ୍କୁ ପରିଚିତ କରିବା ଲାଗି ଅଭିଯାନର ସମସ୍ତ କର୍ମଶାଳାର ଆୟୋଜନ କରାଯାଇଛି । ଏଥିସହିତ ସମ୍ବନ୍ଧିତ ଜନସାଧାରଣଙ୍କ ସହିତ ସହଜରେ ଯୋଡି ହେବା ଲାଗି ସ୍ଥାନୀୟ ଭାଷାରେ ସମ୍ବାଦ ଅଧିବେଶନର ମଧ୍ୟ ଆୟୋଜନ କରାଯାଇଛି । ସେଲର ଭୂମିକମ୍ପ ପ୍ରତିରୋଧି ( ଇକ୍ୟୁଆର ) ଟିଏମଟି ରିବାର୍ସ ସମ୍ବନ୍ଧରେ ଲୋକମାନେ ବହୁତ ଧ୍ୟାନର ସହ ଜାଣିବାରେ ଆଗ୍ରହ ଦେଖାଇଛନ୍ତି ।


    ଏଇ ନିକଟରେ ସେଲ ଦ୍ୱାରା ହିମାଚଳ ପ୍ରଦେଶର ମଣ୍ଡିରେ ଆୟୋଜିତ କରାଯାଇଥିବା ଅଭିଯାନରେ ସେଠାକାର ସ୍ଥାନୀୟ ଜନସାଧାରଣ ଓ ସେମାନଙ୍କ ପରିବାର ବର୍ଗ ଉତ୍ସାହର ସହିତ ଭାଗ ନେଇଥିଲେ । ଇସ୍ପାତର ବ୍ୟବହାର ବାବଦରେ ସଚେତନତା ବୃଦ୍ଧି କରିବା ପାଇଁ ସେଲ ‘ ଗନ୍ତବ୍ୟ ହିମାଚଳ ’ ଅଧୀନରେ ପାଲମପୁରଠାରେ ଦ୍ୱିତୀୟ ପ୍ରଦର୍ଶନୀର ଆୟୋଜନ କରିଥିଲା ।


    *********

    
    
    (Release ID: 1502994) Visitor Counter : 2