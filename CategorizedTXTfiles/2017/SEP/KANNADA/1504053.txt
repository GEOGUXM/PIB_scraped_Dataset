      PIB Headquarters

      ವಿಶೇಷ ಲೇಖನ: “ಸ್ವಚ್ಛತೆಯೇ ಸೇವೇ” ಸಪ್ತಾಹ ಬಾಪೂ ಅವರ ನಿರ್ಮಲ ಭಾರತ ಕನಸಿಗೆ ರೆಕ್ಕೆ ನೀಡುತ್ತಿರುವ ಸ್ವಚ್ಛ ಭಾರತ ಅಭಿಯಾನ
      Posted On: 26 SEP 2017 2:58PM by PIB Bengaluru


    ವಿಶೇಷ ಲೇಖನ : “ ಸ್ವಚ್ಛತೆಯೇ ಸೇವೇ ” ಸಪ್ತಾಹ


    ಬಾಪೂ ಅವರ ನಿರ್ಮಲ ಭಾರತ ಕನಸಿಗೆ ರೆಕ್ಕೆ ನೀಡುತ್ತಿರುವ ಸ್ವಚ್ಛ ಭಾರತ ಅಭಿಯಾನ


    -ವಿಕಾಸ್ ಖನ್ನಾ


    ಭಾರತ ಇದೇ ಅಕ್ಟೋಬರ್ ಎರಡರಂದು ಮಹಾತ್ಮಾ ಗಾಂಧೀ ಅವರ ಜನ್ಮದಿನಾಚರಣೆ ಆಚರಿಸುವ ಸಂದರ್ಭದಲ್ಲಿ ನರೇಂದ್ರ ಮೋದಿ ಅವರ ನೇತೃತ್ವದಲ್ಲಿ ಆರಂಭಿಸಿದ ನೈರ್ಮಲ್ಯೀಕರಣಕ್ಕಾಗಿನ “ ಸ್ವಚ್ಛ ಭಾರತ ಅಭಿಯಾನ ”À ಮೂರನೇ ವರ್ಷವನ್ನೂ ಆಚರಿಸುತ್ತಿರುವುದು ಸರ್ಕಾರಕ್ಕೆ ವಿಶೇಷ ಸಂದರ್ಭವಾಗಿದೆ . ಅಕ್ಟೋಬರ್ 2, 2019 ರಲ್ಲಿ ಮಹಾತ್ಮಾ ಗಾಂಧೀ ಅವರ 150 ನೇ ಜನ್ಮದಿನೋತ್ಸವನ್ನು ಆಚರಿಸುವ ಸಂದರ್ಭದಲ್ಲಿ ಇಡೀ ದೇಶವನ್ನು ಬಯಲು ಶೌಚಮುಕ್ತ ರಾಷ್ಟ್ರವನ್ನಾಗಿ ಪರಿವರ್ತಿಸುವ ಮಹತ್ವಾಕಾಂಕ್ಷಿ ಗುರಿಯನ್ನು ಮೋದಿ ಅವರ ಸರ್ಕಾರ ಹಮ್ಮಿಕೊಂಡಿದೆ .


    ಕಳೆದ ಮೂರು ವರ್ಷಗಳ ಬೃಹತ್ ಸಾಧನೆಯನ್ನು ಗಮನಿಸಿದರೆ , 2019 ರಲ್ಲಿ ಪ್ರತಿಯೊಂದು ಮನೆಯಲ್ಲೂ ಶೌಚಾಲಯ ನಿರ್ಮಿಸಿ ತನ್ನ ಬಯಲು ಶೌಚ ಮುಕ್ತ ಗುರಿಯನ್ನು ಮುಟ್ಟುವತ್ತ ಹೆಜ್ಜೆ ಹಾಕುತ್ತಿರುವುದು ಸ್ಪಷ್ಟವಾಗಿದೆ . ಅಕ್ಟೋಬರ್ 2, 2014 ರಿಂದ ಇಲ್ಲಿಯವರೆಗೂ ಸ್ವಚ್ಛ ಭಾರತ ಅಭಿಯಾನದಡಿ 4 ಕೋಟಿ 90 ಲಕ್ಷ ಶೌಚಾಲಯಗಳನ್ನು ನಿರ್ಮಿಸಲಾಗಿದೆ . ಕುಡಿಯುವ ನೀರು ಮತ್ತು ನೈರ್ಮಲ್ಯೀಕರಣ ಸಚಿವಾಲಯದ ವರದಿ ಪ್ರಕಾರ , 2 ಲಕ್ಷ 44 ಸಾವಿರ ಹಳ್ಳಿಗಳನ್ನು ಬಯಲು ಬರ್ಹಿದೆಸೆ ಮುಕ್ತ ಗ್ರಾಮಗಳು , 203 ಜಿಲ್ಲೆಗಳನ್ನು ಬಯಲು ಬರ್ಹಿದೆಸೆ ಮುಕ್ತ ಜಿಲ್ಲೆಗಳೆಂದು ಸೆಪ್ಟಂಬರ್ 24, 2017 ರಂದು ಘೋಷಿಸಲಾಗಿದೆ . ಸ್ವಚ್ಛ ಭಾರತ ಅಭಿಯಾನದೊಂದಿಗೆ ಹಲವು ಸಾರ್ವಜನಿಕ ಉದ್ದಿಮೆಗಳು ಮತ್ತು ಖಾಸಗಿ ಸಂಸ್ಥೆಗಳು ಕೈಜೋಡಿಸಿರುವುದು ಗಮನಾರ್ಹ ಅಂಶ . ಹಲವಾರು ಸಂಸ್ಥೆಗಳು , ತಮ್ಮ ಕಾರ್ಪೋರೇಟ್ ಸೋಷಿಯಲ್ ರೆಸ್‍ಪಾನ್ಸಿಬಿಲಿಟಿ ( ಸಾಮಾಜಿಕ ಜವಾಬ್ದಾರಿ ಕಾರ್ಯಕ್ರಮ ) ದಡಿ ಹಲವಾರು ಗ್ರಾಮಗಳನ್ನು ದತ್ತು ತೆಗೆದುಕೊಂಡಿವೆ . ಆದ್ದರಿಂದಲೇ 2012 ರಲ್ಲಿ ಶೇ .38 ರಷ್ಟು ಮಾತ್ರ ತಲುಪುತ್ತಿದ್ದ ಸ್ವಚ್ಛತಾ ಕಾರ್ಯಕ್ರಮಗಳ ವ್ಯಾಪ್ತಿ 2017 ರಷ್ಟೊತ್ತಿಗೆ ಶೇ .68 ರಷ್ಟು ವ್ಯಾಪ್ತಿಯನ್ನು ತಲುಪುತ್ತಿರುವುದು ಆಶ್ಚರ್ಯಕರವೇನಲ್ಲ . ಆದರೂ ಇನ್ನೂ ಸಾಕಷ್ಟು ಕೆಲಸಗಳು ಆಗಬೇಕಿವೆ .


    ಇದನ್ನು ಗಮನದಲ್ಲಿರಿಸಿಕೊಂಡು , ಸರ್ಕಾರ ‘ ಸ್ಚಚ್ಛತಾ ಹೀ ಸೇವಾ ” ( ಸ್ವಚ್ಛತೆಯೇ ಸೇವೆ ) ಎಂಬ ಪಾಕ್ಷಿಕ ಕಾರ್ಯಕ್ರಮವನ್ನು ಹಮ್ಮಿಕೊಂಡಿದೆ . ಕಾರ್ಯಕ್ರಮ ಅಕ್ಟೋಬರ್ 2 ರ ಗಾಂಧೀ ಜಯಂತಿವರೆಗೆ ನಡೆಯಲಿದೆ . ದೇಶಾದ್ಯಂತ ಹಲವಾರು ಸ್ವಚ್ಛತೆಯ ಕಾರ್ಯಕ್ರಮಗಳನ್ನು ಈ ಅಭಿಯಾನದಡಿ ಆಯೋಜಿಸಲಾಗಿದೆ . ಮೂರು ವರ್ಷಗಳ ಹಿಂದೆ ಆರಂಭಿಸಿದ ಸ್ಚಚ್ಛಭಾರತ ಕಾರ್ಯಕ್ರಮವನ್ನು ಪುನಶ್ಚೇತನಗೊಳಿಸುವುದೇ ‘ ಸ್ವಚ್ಛತೆಯೇ ಸೇವೆ ’ ಅಭಿಯಾನದ ಉದ್ದೇಶವಾಗಿದೆ . ಕಾರ್ಯಕ್ರಮದ ಉಸ್ತುವಾರಿ ಹೊತ್ತಿರುವ ಕುಡಿಯುವ ನೀರು ಮತ್ತು ನೈರ್ಮಲ್ಯೀಕರಣ ಇಲಾಖೆಯ ಕಾರ್ಯಕ್ಕೆ ಈ ಪಾಕ್ಷಿಕ ಕಾರ್ಯಕ್ರಮಕ್ಕೆ ಹಲವಾರು , ಸಾರ್ವಜನಿಕ ಉದ್ದಿಮೆಗಳು ಮತ್ತು ಸರ್ಕಾರೇತರ ಸಂಸ್ಥೆಗಳು ಕೈಜೋಡಿಸಿರುವುದು ಸಂತಸದ ಸಂಗತಿ .


    ದೇಶದ ಪ್ರಧಾನಿಯೊಬ್ಬರು ಸ್ಚತಃ ಪೊರಕೆ ಹಿಡಿದು , ದೆಹಲಿ ರಸ್ತೆಯ ಕಸ ಗುಡಿಸಿ ಸ್ಚಚ್ಛ ಭಾರತ ಅಭಿಯಾನಕ್ಕೆ ಚಾಲನೆ ನೀಡಿದ ಅಕ್ಟೋಬರ್ 2, 2014 ಇತಿಹಾಸದ ಪುಟಗಳಲ್ಲಿ ದಾಖಲಾಗಿರುವ ಸತ್ಯ . ಸ್ವತಃ ಮೋದಿ ಅವರೇ ಕಸ ಗುಡಿಸಿದ್ದು ವಿಶೇಷ . ಶತಮಾನದ ಹಿಂದೆಯೇ ದೇಶವನ್ನು ನೈರ್ಮಲ್ಯೀಕರಣಗೊಳಿಸುವ ಕನಸನ್ನು ಹೊತ್ತಿದ್ದ ಮಹಾತ್ಮಾ ಗಾಂಧೀಜೀ ಅವರ ಕನಸಿಗೆ ಪೂರಕವಾಗಿ ಮೋದಿ ಅವರು ನೀಡಿದ ನೈಜ ಕರೆಗೆ ದೇಶದ ಜನತೆ ಅಭೂತಪೂರ್ವವಾಗಿ ಪ್ರತಿಕ್ರಿಯಿಸತೊಡಗಿದರು . ದೇಶದ ಉದ್ದಗಲಕ್ಕೂ ಚಾಲ್ತಿಯಲ್ಲಿರುವ ಬಯಲು ಬರ್ಹಿದೆಸೆ ಮುಕ್ತಗೊಳಿಸುವುದು , ಹೆಚ್ಚಿನ ಶೌಚಾಲಯಗಳ ನಿರ್ಮಾಣ ಮತ್ತು ತ್ಯಾಜ್ಯದ ಸಮರ್ಪಕ ನಿರ್ವಹಣೆ ಸ್ಚಚ್ಛ ಭಾರತ ಅಭಿಯಾನದ ಮುಖ್ಯ ಗುರಿಯಾಗಿದ್ದವು .


    ಸ್ವಚ್ಛತೆ ಪ್ರಾಮುಖ್ಯತೆಯನ್ನು ಉಲ್ಲೇಖಿಸುತ್ತಾ ಪ್ರಧಾನಮಂತ್ರಿಗಳು , ಸ್ವಚ್ಛ ಭಾರತ ಯೋಜನೆಗೂ ರಾಜಕೀಯಕ್ಕೂ ಯಾವುದೇ ಸಂಬಂಧವಿಲ್ಲ . ಇದು ದೇಶಾಭಿಮಾನದಿಂದ ಹುಟ್ಟಿಕೊಂಡಿದ್ದು ಎಂದು ಹೇಳಿದರು . ಇದು “ ಸ್ವತಂತ್ರಕ್ಕಿಂತ ನೈರ್ಮಲ್ಯವೇ ಮುಖ್ಯ ” ಎಂಬ ಗಾಂಧೀಜೀ ಅವರ ಉಕ್ತಿಯನ್ನು ನೆನಪಿಸುತ್ತದೆ .


    ಸ್ವಚ್ಛತೆಯೇ ನಮ್ಮ ಸೇವೆ ಎಂದು ನಂಬಿದ್ದ ಗಾಂಧೀಜೀ ಅವರು ಅಂತಿಮವಾಗಿ ಅಸ್ಪ ø ಶ್ಯತೆಯನ್ನು ಹೋಗಲಾಡಿಸುವ ಗುರಿ ಹೊಂದಿದ್ದರು . ಆದರೆ ಸ್ವಾತಂತ್ರ್ಯದ ನಂತರ ಈ ಎಲ್ಲಾ ಮೌಲ್ಯಗಳು ಕಡೆಗಣೆನೆಗೆ ಒಳಗಾಗಿಬಿಟ್ಟವು . ಅಂದಿನಿಂದ ಹಲವಾರು ಸರ್ಕಾರಗಳು , ವಿವಿಧ ಕಾರ್ಯಕ್ರಮಗಳನ್ನು ಹಮ್ಮಿಕೊಂಡಿದ್ದರೂ , ನೈರ್ಮಲ್ಯೀಕರಣ ಮತ್ತು ಅಸ್ಪ ø ಶ್ಯತೆ ಸಮಸ್ಯೆಗಳು ಹಾಗೇ ಮುಂದುವರೆದು , ಬಾಪುರವರ ಮರಣದ 70 ವರ್ಷಗಳ ನಂತರವೂ ಹಾಗೆಯೇ ಮುಂದುವರೆದುಕೊಂಡು ಬಂದಿವೆ .


    ಅಶುಚಿತ್ವ ಹಲವಾರು ಆರೋಗ್ಯ ಸಂಬಂಧಿತ ಕಾಯಿಲೆಗಳಿಗೆ ಎಡೆಮಾಡಿಕೊಡುವುದಲ್ಲದೇ , ಅಕಾಲಿಕ ಮರಣಗಳೂ ಸಂಭಸುತ್ತವೆ . ‘ ವಾಟರ್ಯೈಡ್ ’ ಎಂಬ ಸರ್ಕಾರೇತರ ಸಂಸ್ಥೆ 2014 ರ ತನ್ನ ಒಂದು ವರದಿಯಲ್ಲಿ ಸಮಸ್ಯೆಯ ನೈಜ ಚಿತ್ರಣವನ್ನು ಚಿತ್ರಿಸಿತ್ತು . ಭಾರತದ 1.2 ಬಿಲಿಯನ್ ಜನಸಂಖ್ಯೆಯಲ್ಲಿ ಕೇವಲ ಒಂದನೇ ಮೂರರಷ್ಟು ಜನರಿಗೆ ಮಾತ್ರ ನೈರ್ಮಲ್ಯತೆ ಅನುಸರಣೆಗೆ ಅವಕಾಶವಿದ್ದು , ಐದು ವರ್ಷದೊಳಗಿನ 1,86,000 ಕ್ಕೂ ಹೆಚ್ಚು ಮಕ್ಕಳು ಪ್ರತೀ ವರ್ಷ ಡೈಯೇರಿಯಾದಿಂದ ಮರಣ ಹೊಂದುತ್ತಿದ್ದಾರೆ ಎಂಬ ಅಂಶವನ್ನು ಈ ವರದಿಯಲ್ಲಿ ಉಲ್ಲೇಖಿಸಲಾಗಿತ್ತು . ಇದು ಅಶುಚಿತ್ವ ಮತ್ತು ಅಶುದ್ಧ ನೀರಿನಿಂದ ಸಂಭವಿಸುತ್ತಿರುವ ಮರಣಗಳಾಗಿವೆ . ಇದಕ್ಕೆ ಆರ್ಥಿಕ ಸ್ಥಿತಿಯೂ ಕಾರಣವಾಗಿರಬಹುದು . ನೈರ್ಮಲ್ಯ ಇಲ್ಲದ ಕಾರಣದಿಂದಾಗಿ ಹಲವಾರು ಸಾವು ನೋವು ಸಂಭಿಸುತ್ತಿರುವುದರಿಂದ ದೇಶಕ್ಕೆ ಸುಮಾರು ಶೇ . 6.4 ರಷ್ಟು ಜಿಡಿಪಿ ನಷ್ಟವಾಗುತ್ತಿದೆ ಎಂದು ಅಂದಾಜಿಸಲಾಗಿದೆ . ಈ ಸವಾಲನ್ನು ಯುದ್ಧೋಪಾದಿಯಲ್ಲಿ ಮೆಟ್ಟಿನಿಲ್ಲಲು ಹಲವಾರು ಸಂಸ್ಥೆಗಳು ಪಣತೊಟ್ಟಿರುವುದರಿಂದ ಇವೆಲ್ಲವೂ ಬದಲಾಗತೊಡಗಿವೆ .


    ವಿಶ್ವ ಆರೋಗ್ಯ ಸಂಸ್ಥೆಯನ್ನು ಉಲ್ಲೇಖಿಸುತ್ತಾ , ಪ್ರಧಾನಮಂತ್ರಿ ಅವರು , ನಮ್ಮ ಶುಚಿತ್ವ ಮತ್ತು ನೈರ್ಮಲ್ಯ ಕಾಪಾಡದೇ ಇರುವುದರಿಂದ , ಸರಾಸರಿ ವ್ಯಕ್ತಿಯೊಬ್ಬನಿಗೆ 6,500 ರೂಪಾಯಿ ನಷ್ಟವಾಗುತ್ತಿದೆ ಎಂದು ಹೇಳಿದ್ದರು . ಸ್ಚಚ್ಛ ಭಾರತ ಸಾರ್ವಜನಿಕ ಆರೋಗ್ಯದ ಮೇಲೆ ಪರಿಣಾಮಕಾರಿಯಾದ ಪ್ರಭಾವ ಬೀರಲಿದೆ ಎಂದು ಹೇಳಿದ್ದರು . ಈ ಆಂದೋಲನದಿಂದ ಬಡವರ ಹಣ ಉಳಿತಾಯದೊಂದಿಗೆ , ದೇಶದ ಆರ್ಥಿಕ ಬೆಳವಣಿಗೆಗೂ ಸಹಕಾರಿಯಾಗಲಿದೆ ಎಂದು ಹೇಳಿದ್ದರು . ನೈರ್ಮಲ್ಯತೆಯನ್ನು ರಾಜಕೀಯ ದೃಷ್ಟಿಕೋನದಿಂದ ನೋಡಲೇಬಾರದು . ಬದಲಿಗೆ ದೇಶಭಕ್ತಿ ಮತ್ತು ಸಾರ್ವಜನಿಕ ಆರೋಗ್ಯದೆಡೆಗಿನ ಬದ್ಧತೆಯೆಂದು ನೋಡಬೇಕು ಎಂದು ಪ್ರಧಾನಿ ಅವರು ಕರೆ ನೀಡಿದ್ದರು .


    ವಿಶ್ವಸಂಸ್ಥೆಯ ಮಕ್ಕಳ ನಿಧಿ ( ಯುನಿಸೆಫ್ ), ಸ್ವಚ್ಛ ಭಾರತ ಯೋಜನೆಯ ಆರ್ಥಿಕ ಆಯಾಮಗಳ ಸಂಬಂಧಿತ ಒಂದು ಸಮೀಕ್ಷೆ ಕೈಗೊಂಡಿತ್ತು . ನೈರ್ಮಲ್ಯವನ್ನು ಸುಧಾರಿಸಲು ಒಂದು ರೂಪಾಯಿಯನ್ನು ವಿನಿಯೋಗಿಸಿದರೆ , ಕನಿಷ್ಠ 4.30 ರೂಪಾಯಿ ಉಳಿತಾಯ ಮಾಡಲು ಅನುಕೂಲವಾಗುತ್ತದೆ ಎಂದು ವರದಿ ಉಲ್ಲೇಖಿಸಿತ್ತು . ಮನೆಯಲ್ಲಿ ಶೌಚಾಲಯವಿದ್ದರೆ , ಬಯಲು ಬರ್ಹಿದೆಸೆ ಇಲ್ಲವಾಗುತ್ತದೆ ; ಅನಾರೋಗ್ಯದಿಂದ ಆಸ್ಪತ್ರೆ ಕದ ತಟ್ಟುವುದು , ಅನವಶ್ಯವಾಗಿ ಔಷಧಿಗೆ ಹಣ ತೆರುವುದು ನಿಲ್ಲುತ್ತದೆ ; ಇದರಿಂದ ಕುಟುಂಬವೊಂದು ಕನಿಷ್ಠ ವಾರ್ಷಿಕ 50,000 ಉಳಿತಾಯ ಮಾಡಬಹುದು . ಹಣದ ಉಳಿತಾಯದೊಂದಿಗೆ , ಸಾವಿನ ಪ್ರಮಾಣವನ್ನು ತಗ್ಗಿಸಬಹುದು . ಈ ಎಲ್ಲಾ ಸುಧಾರಣೆಗಳಿಂದ ದೇಶದ ಬಡಜನರಿಗೆ ಅತಿ ಹೆಚ್ಚು ಲಾಭವಾಗಲಿದೆ ಎಂದು ವರದಿ ಉಲ್ಲೇಖಿಸಿತ್ತು .


    ಕಾರ್ಯಕ್ರಮದ ಯಶಸ್ವಿಗಾಗಿ , ಸ್ಥಳೀಯ ಸಂಸ್ಥೆಗಳು ಮತ್ತು ರಾಜ್ಯ ಸರ್ಕಾರಗಳು ತಮ್ಮ ಪ್ರಯತ್ನಗಳನ್ನು ದ್ವಿಗುಣಗೊಳಿಸಬೇಕಿದೆ . ತಮ್ಮ ಕಾರ್ಯಗಳಿಂದ ಸ್ವಚ್ಛ ಭಾರತದ ಪ್ರಾಮುಖ್ಯತೆ ಬಗೆಗೆ ಹೆಚ್ಚೆಚ್ಚು ಅರಿವನ್ನು ಮೂಡಿಸಬೇಕಿದೆ . ಬದಲಾವಣೆಗೆ ಒಗ್ಗಿಕೊಳ್ಳುವ ಮನಸ್ಥಿತಿಯನ್ನು ಜನತೆಯಲ್ಲಿ ತರಬೇಕಿದೆ . ನೈರ್ಮಲ್ಯ ಮತ್ತು ಶುದ್ಧತೆ ಎಂದರೆ ಏನು ಎಂದು ತಾವೇ ಅರಿತು , ಅದನ್ನು ಪಡೆಯುವ ನಿಟ್ಟಿನಲ್ಲಿ ಕಾರ್ಯೋನ್ಮುಖವಾಗುವಂತೆ ಮಾಡಬೇಕಿದೆ . ಇಷ್ಟೆಲ್ಲಾ ಪ್ರಯತ್ನಗಳ ನಂತರವೂ ದೇಶದ ಬಹುದೊಡ್ಡ ಸಂಖ್ಯೆಯ ಜನ , ಒಳಗಡೆ ಶೌಚ ಮಾಡುವುದು ಅಶುಚಿತ್ವ ಎಂದು ನಂಬಿದ್ದಾರೆ . ಸರ್ಕಾರ ಮತ್ತು ಸರ್ಕಾರೇತರ ಸಂಸ್ಥೆಗಳು ಶೌಚಾಲಯಗಳನ್ನು ನಿರ್ಮಿಸಬಹುದು . ಆದರೆ ಬಯಲಿನಲ್ಲಿ ಶೌಚ ಮಾಡುತ್ತಿರುವರನ್ನು ಕರೆದು ತಂದು ತಮ್ಮ ಮನೆಗಳ ಶೌಚಾಲಯದಲ್ಲಿ ಕೂರಿಸುವ ಕೆಲಸ ಮಾಡಬೇಕಿದೆ . ಹಾಗೆ ಮಾಡಿದರೆ ಮಾತ್ರ , ಸಂಪೂರ್ಣ ಆರೋಗ್ಯವನ್ನು ಪಡೆಯಲು ಸಾಧ್ಯ ಮತ್ತು ಶುಚಿತ್ವದ ಆರ್ಥಿಕ ಲಾಭ ಪಡೆಯಲು ಸಾಧ್ಯ . ಇಂತಹ ನೇತ್ಯಾತ್ಮಕ ಭಾವನೆಯನ್ನು ಹೊಡೆದೋಡಿಸಲು ಅಗತ್ಯವಾದ ಕಾರ್ಯಕ್ರಮಗಳನ್ನು ಹಮ್ಮಿಕೊಳ್ಳಬೇಕಿದೆ . ಈ ಕಾರ್ಯಕ್ರಮದ ಯಶಸ್ಸು ಜನೆಯ ಸಹಭಾಗಿತ್ವವಿದ್ದರೆ ಮಾತ್ರ ಸಾಧ್ಯ ಎಂಬುದನ್ನು ಮನಗಾಣಬೇಕು . ಸ್ವಚ್ಛ ಭಾರತ ನಿರ್ಮಾಣ ಮಾಡಲು ಜನತೆ ಭಾಗವಹಿಸುವುದು ಬಿಟ್ಟು ಮತ್ತಾವ ದಾರಿಯೂ ಇಲ್ಲ . ಹಾಗಾಗಿ ದೇಶದ ಪ್ರತಿಯೊಬ್ಬರೂ ಈ ಆಂದೋಲನದಲ್ಲಿ ತೊಡಗಿಕೊಳ್ಳಬೇಕು .


    ***


    ಲೇಖಕರು ಹಿರಿಯ ಪತ್ರಕರ್ತ ಮತ್ತು ಅಂಕಣಕಾರರಾಗಿದ್ದಾರೆ . ಅವರ 29 ವರ್ಷಗಳ ಅನುಭವದಲ್ಲಿ ಹಲವಾರು ಪತ್ರಿಕೆ , ಸುದ್ದಿ ಸಂಸ್ಥೆ ಮತ್ತು ಟಿ . ವಿ ಚಾನೆಲ್‍ನಲ್ಲಿ ಕಾರ್ಯನಿರ್ವಹಿಸಿದ್ದಾರೆ . ಸದ್ಯಕ್ಕೆ , ಇಂಡಿಯನ್ ಇನ್ಸ್ಟಿಟ್ಯೂಟ್ ಆಫ್ ಮಾಸ್ ಕಮ್ಯೂನಿಕೇಷನ್‍ನಲ್ಲಿ ಅತಿಥಿ ಉಪನ್ಯಾಸಕರಾಗಿದ್ದಾರೆ .


    ಈ ಲೇಖನದಲ್ಲಿನ ಅಭಿಪ್ರಾಯಗಳು ಲೇಖಕರದೆ ಆಗಿರುತ್ತವೆ .

    
    
    (Release ID: 1504053) Visitor Counter : 4
    
    
      Read this release in: English