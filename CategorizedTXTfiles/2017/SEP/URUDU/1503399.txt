      وزارت دفاع

      بھارتی بحریہ کے مغربی بحری کمان کے یونٹ طویل دوری پر تعینات
      Posted On: 20 SEP 2017 1:25PM by PIB Delhi


    نئی دہلی۔20؍ستمبر۔بھارتی بحریہ کے دو جہاز ، ایک آبدوز اور مغربی بحری کمان کے طویل فاصلے تک نگرانی کرنے والے دو طیارے فی الحال مغربی بحیرۂ عرب اور جنوبی بحرہند میں تعینات ہیں۔

    
    انڈین نیول شپ ممبئی اور آبدوز ششومر عمان کے دقم علاقے میں آج داخل ہوگئے۔ یہ جہاز اور آبدوز مغربی بحیرۂ عرب میں تعیناتی کیلئے داخل ہوئے ہیں۔ اس سے پہلے انہوں نے اس راستے پر جانے کیلئے کئی مشقیں کی تھیں۔ بھارتی بحریہ کی ایک آبدوز ایک لمبے وقفے کے بعد غیرملکی بندرگاہ کا دورہ کررہی ہے۔ یہ بحری یونٹ ایک مہینے کیلئے تعینات کئے گئے ہیں جس کا مقصد بحیرۂ عرب کے چاروں طرف نگرانی اور تعاون میں اضافہ کرنا ہے۔ ایک اور بحری جہاز بھی آئی این ایس کوچی جو اس تعیناتی کا حصہ ہے، اسی مقصد سے جنوبی بحرہند کی طرف بڑھ رہا ہے۔
    
    مغربی بحری کمان جو اس علاقے میں بحریہ کی سرگرمیوں کو کنٹرول کرتی ہے بھارتی بحریہ کے ذریعے تین پہلوؤں سے کی جانے والی نگرانی کی کوششوں میں اضافے کیلئے کام کرے گی تاکہ آس پاس کے ملکوں کے ساتھ علاقائی بحری سیکورٹی کے تعاون کو مستحکم بنایا جاسکے۔
    
    م ن۔ا س ۔ ع ن۔
    U-4660

    
    
    (Release ID: 1503399) Visitor Counter : 2