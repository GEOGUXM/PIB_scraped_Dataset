      نوجوانوں کے امور اور کھیل کود کی وزارت

      نوجوانوں کے امور اور کھیلوں کی وزارت نے ایک بااختیار قائمہ کمیٹی کی تشکیل کو منظوری دی
      Posted On: 01 SEP 2017 5:19PM by PIB Delhi


    نئی دہلی۔01؍ستمبر۔ نوجوانوں کے امور اور کھیلوں کی وزارت نے ایک ٹاسک فورس کی عبوری رپورٹ کی سفارشات کی بنیاد پر ایک بااختیار قائمہ کمیٹی کی تشکیل کو منظوری دے دی ہے۔اس کا اعلان آج یہاں نوجوانوں کے امور اور کھیلوں کے وزیر جناب وجے گوئل نے کیا۔ انہوں نے کہا کہ یہ ٹاسک فورس2020 میں ٹوکیو،2024 پیرس اور2028 میں لاس اینجلیس میں منعقد ہونے والے اگلے تین اولمپک کھیلوں میں بھارتی کھلاڑیوں کی موثر شرکت کے لئے قلیل المدتی اور اوسط سے طویل مدتی اقدامات سمیت ایک جامع ایکشن پلان کی تیاری کے لئے ستمبر 2016 میں تشکیل دی گئی تھیں۔آٹھ رکنی اس ٹاسک فورس نے 22 مئی2017 کو اپنی عبوری رپورٹ پیش کی تھی جس میں 2020 ٹوکیو اولمپک کھیلوں کے لئے قلیل المدتی تیاریوں پر توجہ مرکوز کی گئی تھیں۔ جناب گوئل نے کہا کہ با اختیار کمیٹی کو منظوری دے دی گئی ہے۔اس کااعزازی چیئر پرسن حکومت کے ذریعہ مقرر کیا جائے گا۔انہوں نے کہا کہ با اختیار قائمہ کمیٹی کامن ویلتھ کھیلوں ایشیائی کھیلوں اور اولمپک کھیلوں کے لئے ہر اعلی ترجیح اور ترجیحاتی کھیلوں کی اہم ممکنہ فہرست کا جائزہ لے گی اور مختلف سفارشات کرے گی۔انہوں نے کہا کہ نیشنل فیڈریشن کے صلاح مشورے سے حکومت کی طرف سے منظور کردہ تربیتی اور مقابلوں کے لئے سالانہ پروگرام کا جائزہ لیاجائے گا۔اور یہ کمیٹی مخصوص سفارشات پیش کرے گی۔ جناب گوئل نے کہا کہ قائمہ کمیٹی کی مدت 31دسمبر 2020 تک ہوگی۔
    
    م ن۔ ح ا۔ رض
    U-4332

    
    
    (Release ID: 1501470) Visitor Counter : 2