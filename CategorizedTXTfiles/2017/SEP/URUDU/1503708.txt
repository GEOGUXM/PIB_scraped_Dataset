      پینے کے پانی اور صفائی ستھرائی کی وزارت

      ہندوستان سوچھ رکھیں گے ہم
      Posted On: 21 SEP 2017 8:24PM by PIB Delhi


    نئی دہلی ، 21 ستمبر ؍ ہندی روزنامہ ’’ہندوستان‘‘ کے ذریعے شروع کی گئی ’’ماں قسم ہندوستان سوچھ رکھیں گے ہم‘‘ مہم سے یہ ظاہر ہوتا ہے کہ اس میں 15 ستمبر 2017 سے پورے ہندوستان میں جاری سوچھتا ہی سیوا مہم پر زور دیا گیا ہے۔ سوچھتا ہی سیوا مہم میں پورے ملک کے شہریوں سے سوچھتا کے لیے شرمدان یا ٹوئن پٹ بیت الخلا تعمیر کرکے اس مہم میں حصہ لینے کی اپیل کی گئی ہے۔


    سوچھتا ہی سیوا مہم میں ریاستوں کے ذریعے کئےجارہے نئےاقدامات دیکھنے کو مل رہے ہیں۔ پنجاب میں مشن سوچھ پنجاب۔۔ سوچھتا کو فروغ دینے والے سو سے زائد ویڈیوز کے ساتھ ایک یو ٹیوب چینل شروع کیا گیا۔ اس یوٹیوب چینل نے 13433 ناظرین کو اپنی جانب متوجہ کیا ہے اور گذشتہ دو دنوں کے دوران 17406 لوگوں نے انھیں دیکھا ہے۔ اس مہم کے شروع میں ہی پروگرام کے بہتر نتائج سامنے آنے لگے ہیں۔ مہاراشٹر میں اس مہم کے نتیجے میں نوالی کو کھلے میں رفع حاجت سے آزاد علاقہ قرار دیا گیا ہے۔ میڈیا سوچھتا مہم کو مقبول بنانے میں اپنا کردار ادا کر رہی ہے۔ آندولن میں کشمیر کے ایک 17 سالہ لڑکے کو دکھایا گیا ہے کہ اس نے کس طرح وولر جھیل کو صاف ستھرا بنانے کے لیے تحریک شروع کی تھی۔ ہندوستان کی بری فوج نے 9500-21000 فٹ بلندی پر واقع دنیا کے سب سے اونچے میدان جنگ سیاچین پر صفائی مہم شروع کی۔ کرگل کو کھلے میں رفع حاجت سے پاک( او ڈی ایف) ضلع قرار دیا گیا ہے۔ یہ ریاست کا ایسا تیسرا ضلع بنا ہے۔


    وزیر خزانہ جناب ارون جیٹلی نے موقر روزنامہ میں شائع سوچھتا سے متعلق اپنے مضمون میں واضح طور پر یہ دلیل پیش کی ہے کہ سوچھ بھارت مشن اب عوامی تحریک بن گیا ہے۔ اس مضمون میں اس بات پر زور ڈالا گیا ہے کہ کس طرح مختلف وزارتیں، پارلیمان، مرکزی اور ریاستی حکومت کے حکام، اہم شخصیات، ادارے، کارپوریٹس، مقامی رہنما اور شہری ساتھ آرہے ہیں اور سوچھ ہی سیوا مہم کا حصہ بن رہے ہیں۔


    ۔ ۔ ۔ ۔ ۔ ۔ ۔ ۔


    ( م ن ۔ش س ۔ ر ا ۔ 21 – 09 – 2017 )


    U. No. 4708

    
    
    (Release ID: 1503708) Visitor Counter : 2