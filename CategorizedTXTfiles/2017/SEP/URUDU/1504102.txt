      وزیراعظم کا دفتر

      امریکی وزیر دفاع جیمس میٹس نے وزیر اعظم سے ملاقات کی
      Posted On: 26 SEP 2017 7:47PM by PIB Delhi


    نئی دلّی ، 26 ستمبر / امریکہ کے وزیر دفاع جناب جیمس میٹس نے آج دوپہر بعد وزیر اعظم نریندر مودی سے ملاقات کی ۔


    وزیر اعظم نے اِ س سال جون میں اپنے امریکہ کے دورے کے دوران صدر ڈونلڈ ٹرمپ کے ساتھ وسیع تر معاملات پر تفصیلی اور مفید تبادلۂ خیال کا ذکر کیا ۔ دونوں فریقوں نے اپنی مضبوط اسٹریٹیجک ساجھیداری کو مزید فروغ دینے کے عہد کا اعادہ کیا ۔ جناب میٹس نے باہمی ایجنڈے کو فروغ دینے اور دورے کے دوران کئے گئے فیصلوں کے نفاذ میں ہوئی پیش رفت کے بارے میں وزیر اعظم کو مطلع کیا ۔ انہوں نے امن اور استحکام کی مشترکہ ترجیح کو فروغ دینے میں علاقائی اور عالمی سطح پر تعاون کو بڑھانے اور دہشت گردی سے نمٹنے میں تعاون بڑھانے پر تبادلۂ خیال کیا ۔


    وزیر اعظم نے تشویش کے علاقائی اور عالمی امور پر دونوں ملکوں کے درمیان قریبی روابط کی ستائش کی ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ و ۔ ع ا ۔)


    U. No. 4797

    
    
    (Release ID: 1504102) Visitor Counter : 43