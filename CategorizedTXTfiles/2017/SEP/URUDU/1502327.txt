      وزیراعظم کا دفتر

      وزیراعظم نے پنڈت دین دیال اپادھیائے صد سالہ تقریبات اور شکاگومیں سوامی وویکانند کے خطبے کی 125 ویں سالانہ یادگار کے موقع پر طلبأ کے کنونشن سے خطاب کیا
      Posted On: 11 SEP 2017 2:45PM by PIB Delhi


    نئی دہلی،11ستمبر۔وزیراعظم جناب نریندر مودی نے نئی دہلی کے وگیان بھون میں پنڈت دین دیال اپادھیائے صدسالہ تقریبات اور سوامی وویکا نند کے شکاگوخطبے کی 125 ویں سالانہ یادگار کے موقع پر طلبأ کے ایک کنونشن سے خطاب کیا ۔


    اس موقع پر اپنی تقریر میں وزیر اعظم نے کہا کہ اب سے 125 برس قبل کا وہ دن آج کل 11/9 کے نام سے جانا جانے لگا ہے ۔ جبکہ یہ دن ایک ایسا دن ہے جب ہندوستان کے ایک نوجوان نے پوری دنیا کو اتحاد کی طاقت کا احساس کرایا ۔ 1893 کا 11/9 دراصل محبت ،یگانگت اور آپسی بھائی چارے کی علامت ہے ۔ سوامی وویکانند نے ان سماجی برائیوں کے خلاف آواز اٹھائی جو ہمارےسماج میں داخل ہوگئی ہیں ۔ انہوں نے یاد دلایا کہ سوامی وویکانند نے کہا تھا کہ محض رسوم ہی ایک فرد کو تقدس سے نہیں جوڑ پائیں گی کیونکہ ’’ جن سیوا ‘‘ ہی ’’ پربھوسیوا ‘‘ ہے ۔ وزیراعظم نے کہا کہ سوامی وویکا نند محض وعظ ونصیحت میں یقین نہیں رکھتے تھے ۔ان کے آدرشوں اورنظریات میں راما کرشنا مشن کے وسیلے سے ادارہ جاتی نظام فراہم کیا۔اس موقع پر وزیر اعظم نے خاص طور سے ان لوگوں کا ذکر کیا جو ہندوستان کو صاف ستھرا بنانے کے لئے رات دن جی توڑ کر کام کررہے ہیں ۔انہوں نے کہا کہ یہی وہ لوگ ہیں جو وندے ماترم کے جذبے کے حقیقی پاسدار ہیں ۔ یونیورسٹی انتخابات میں کنویسنگ کرنے والی طلبا تنظیموں کو صفائی ستھرائی کی اہمیت پر بھی زیادہ توجہ دینی چاہئے ۔ انہوں نے کہا کہ خواتین کا احترام کرنے والے لوگ ہی سوامی وویکانند کے خطبے کے ابتدائی الفاظ ،’’ میرے امریکی بھائیوں اور بہنو ! کا حقیقی افتخٓار حاصل کرسکتے ہیں ۔


    وزیر اعظم نے کہا کہ سوامی وویکا نند وار جمشید جی ٹاٹا کے درمیان ہونے والی مراسلت پر نگاہ ڈالی جائے تو یہ احساس ہوسکے گا کہ سوامی جی ہندوستا ن کی خود کفالتی کے تئیں کس قدر فکر مندرہتے تھے ۔ جناب مودی نے کہا کہ محض معلومات یا تنہا ہنر مندی ہی اہم نہیں بلکہ دونوں یکساں اہمیت کے حامل ہیں ۔


    وزیر اعظم نے کا کہ آج لوگ کہتے ہیں کہ اکیسویں صدی ایشیا کی صدی ہے لیکن سوامی وویکا نند نے اب سے بہت پہلے ،’’ ایک ایشیا ‘‘ کا تصور پیش کیا تھا اورکہا تھا کہ دنیا کو درپیش مسائل کا حل ایشیا سے ہی حاصل ہوسکے گا۔


    وزیر اعظم نے کہا کہ تخلیقیت اور جدت طرازی کے لئے یونیورسٹی کیمپسوں سے بہتر کوئی جگہ نہیں ہوسکتی ۔ اور یونیورسٹی کیمپسوں کو ہندوستان کی مختلف ریاستوں کی ثقافت اورزبانوں کی تقریبات کا احترام کرنا چاہئے تاکہ’’ ایک بھارت ، سوستھ بھارت ‘‘ کا جذبہ مستحکم ہوسکے ۔ انہوں نے کہا کہ آج ہندوستان تیزی سے بدل رہا ہے ۔عالمی پلیٹ فارم پر ہندوستان کے مقام کو بلندی حاصل ہورہی ہے اور یہ سب عوامی طاقت سے ہی ممکن ہوسکا ہے ۔ انہو ں نے طلبا برادری سے زور دیتے ہوئے کہا کہ قاعدے اورقانون کی پاسداری کرو ۔ ہندوستان دنیا پر حکومت کرے گا۔


    م ن ۔س ش۔ رم


    U-4472

    
    
    (Release ID: 1502327) Visitor Counter : 2