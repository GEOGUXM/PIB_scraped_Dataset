      وزارت آیوش

      جناب شریپدنائک نے اگرتلہ میں ہومیوپیتھی کے علاقائی تحقیقی ادارے کا افتتاح کیا
      شمال مشرقی ریاستوں میں صحتی خدمات کو مستحکم بنانا اور آیوش طریقہ علاج کی تشہیر کرنا حکومت کی اولین ترجیحات میں سے ایک ترجیح ہے ۔آیوش وزیر
      
      Posted On: 11 SEP 2017 7:57PM by PIB Delhi


    نئی دہلی ،12ستمبر: آیوش کے وزیرمملکت ( آزادانہ چارج) جناب شریپدنائک نے ہومیوپیتھی محققین سے کہاہے کہ وہ ڈینگو، چکن گنیا ، ملیریا،اورسوائن فلوجیسے وبائی امراض کے انتظام اوران سے نمٹنے میں اپنا تعاون دیکر حکومت کے ہاتھ مضبوط کریں کیونکہ وبائی امراض کی روک تھام کے عمل میں ہومیوپیتھی طریقہ کا قابل قدرتعاون ماضی میں بہت معروف رہاہے ۔ جناب شریپدنائک نے یہ اپیل کل تریپورہ ، اگرتلہ میں ہومیوپیتھی کے علاقائی تحقیقی ادارے کاافتتاح کرتے ہوئے کہی ہے۔


    آیوش کے وزیر مملکت جناب شریپدنائک نے کہا کہ شمال مشرقی ریاستوں میں صحتی خدمات کو مستحکم بنانا اور آیوش طریقہ علاج کی تشہیر کرنا حکومت کی اولین ترجیحات میں سے ایک ترجیح ہے ۔


    انھوں نے مزید وضاحت کرتے ہوئے کہا کہ ان بیماریوں سے نمٹنے کے لئے ہمیں ایسی دیسی تکنالوجیاں اور ادویہ وضع کرنی چاہئیں جواپنی نوعیت کے لحاظ سے سائنٹفک ، موثر اورکم لاگت والی ہوں ۔وزیرموصوف نے کہاکہ اس ادارے کو ہومیوپیتھی طریقہ علاج کے تحت ملیریا پرتحقیق کرنی چاہئے کیونکہ ملیریاکا مرض اس خطے میں عام طورپرلاحق ہوتاہے ۔


    سی سی آرایچ کے تحت مصروف عمل 9اداروں میں یہ علاقائی تحقیق کا ادارہ بھی شامل ہے جو 2.05ایکڑرقبے پرمحیط ہے ۔ اس تحقیقی ادارے کے تحت جنرل اوپی ڈی ، ریسرچ اوپی ڈی ، پیتھولیوجیکل انویسٹی گیشن ، 30بستروں والا ایک اسپتال جیسی سہولتیں دستیاب ہیں ۔ اس سے بھی اہم بات یہ ہے کہ اس ادارے میں یوگا اورقدرتی طریقہ علاج جیسی سہولیات بھی دستیاب ہیں اور مستقبل میں ان کے توسیع کے بھی وسیع امکانات ہیں ۔شمال مشرقی ریاستوں میں یہ تیسرا ہومیوپیتھی علاقائی تحقیقی ادارہ ہے اور اس کے ساتھ ہی ساتھ یہ وہ پہلا ادارہ ہے جس کے پاس اپنی نجی آراضی اور عمارت بھی موجود ہے ۔


    مغربی تریپورہ کے رکن پارلیمنٹ ، جناب شنکرپرساد، منڈئی بازارکے ایم ایل اے ، جناب منورنجن دیب برما، سی سی آرایچ اورسی سی آروائی این کے ڈائرکٹرجنرل ، ڈاکٹرراج کمارمنچندا اورڈاکٹرایشوراین آچاریہ بھی اس موقع پرموجود تھے ۔


    u-4489

    
    
    (Release ID: 1502469) Visitor Counter : 2