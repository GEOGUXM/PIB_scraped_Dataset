      نوجوانوں کے امور اور کھیل کود کی وزارت

      بینہ میں نظر ثانی شدہ کھیلو انڈیا پروگرام کو منظوری دی
      Posted On: 20 SEP 2017 4:04PM by PIB Delhi


    نئی دہلی؍20ستمبر2017،وزیر اعظم جناب نریندر مودی کی صدارت میں منعقدہ مرکزی کابینہ کی میٹنگ میں نظرثانی شدہ کھیلو انڈیا پروگرام کو منظوری دی گئی۔ اس پروگرام کے لئے 18-2017 سے 20-2019 تک کی مدت کے لئے 1756 کروڑ منظور کئے گئے۔ہندوستانی کھیلوں کی تاریخ میں یہ ایک اہم لمحہ ہے، کیونکہ اس پروگرام کا مقصد انفرادی ترقی ، کمیونٹی ڈیولپمنٹ، اقتصادی ترقی اور قومی ترقی کی ایک وسیلے کے طورپر کھیلوں کو قومی دھارے میں لانا ہے۔


    نظر ثانی شدہ کھیلو انڈیا پروگرام کا اثر کھیل کود کے پورے ماحولیاتی نظام پر پڑے گا۔جس میں بنیادی ڈھانچہ ، کمیونٹی کھیل کود، صلاحیتوں کی نشان دہی ، امتیازی اوصاف پیدا کرنے کے لئے کوچنگ ، مسابقتی ڈھانچہ اور کھیل معیشت شامل ہیں۔


    نمایاں خصوصیات:


    پروگرام کی چند نمایاں خصوصیات حسب ذیل ہیں۔


    غیر معمولی ملک گیر کھیل اسکالر شپ اسکیم ، جس کے لئے ایک ہزار سب سے زیادہ صلاحیت مند نوجوان کھلاڑیوں کو مختلف کھیلوں کے شعبوں سے ہر سال منتخب کیا جائے گا۔


    اس اسکیم کے تحت منتخب ہونے والے ہر کھلاڑی کو مسلسل 8 برسوں تک سالانہ 5لاکھ روپے کی اسکالر شپ دی جائے گی۔


    یہ پہلی بار ہو رہا جب صلاحیت مند نوجوان کھلاڑیوں کے لئے ایک طویل مدتی کھیل ترقیاتی پروگرام دستیاب ہوگا، تاکہ یہ نوجوان کھلاڑی مسابقتی کھیلوں کے لئے بہترین صلاحیتیں حاصل کرسکیں۔ اس سے ایسے اعلیٰ مسابقتی صلاحیتوں کے حامل کھلاڑیوں کا ایک گروپ تیار ہوگا جو عالمی اسٹیج پر جیت حاصل کرنے کے لئے مقابلہ کرسکے گا۔


    اس پروگرام کا مقصد پورے ملک میں کھیلوں کے نقطہ نظر سے ممتاز مراکز کے طورپر 20 یونیورسٹیوں کو فروغ دینا ہے، جو صلاحیت مند کھلاڑیوں کو تعلیم اور مسابقتی کھیلوں کی صلاحیت حاصل کرنے کا موقع دستیاب کرئیں گی۔


    اس پروگرام کا مقصد صحت مند طرز زندگی سے لیس سرگرم آبادی کی تخلیق بھی ہے۔اس پروگرام میں قومی فزیکل فٹنس مہم کے تحت 10 سے 18 تک کے تقریباً 200 ملیں بچوں کا احاطہ کیا جائے گا۔اس کے تحت نہ صرف ان سبھی بچوں کے فزیکل فٹنس کی جانچ ہو گی ، بلکہ فٹنس سے متعلق ان کی سرگرمیوں کو بھی تعاون ملے گا۔


    اثرات:


    صنفی مساوات اور سماجی شمولیت کے فروغ کے کام میں کھیل کود کی طاقت مکمل طورپر تسلیم شدہ ہے اور ان مقاصد کے حصول کے لئے خصوصی اقدامات کئے جارہے ہیں۔


    اس پروگرام کا مقصد سورش زدہ اور ترقیات سے محروم علاقوں سے تعلق رکھنے والے نوجوانوں کو بھی کھیل کود کی سرگرمیوں سے جوڑنا ہے، تاکہ وہ غیر پیداواری اور تخریبی سرگرمیوں سے دور رہیں اور قوم کی تعمیر کے عمل کے قومی دھارے میں شامل ہو سکیں ۔


    اس پروگرام کا مقصد اسکول اور کالج دونوں سطح پر مسابقت کے معیار کو بلند کرنے کی کوشش کرنا ہے، تاکہ کھلاڑیوں کی منظم کھیل مسابقوں تک زیادہ سے زیادہ رسائی ہو سکے۔


    اس کا مقصد کھیلوں کے فروغ سے متعلق سبھی پہلوؤں میں جدید ترین ٹیکنالوجی کو شامل کرنا ہے۔جیسے کھیل کود کی تربیت سے متعلق معلومات کی اشاعت کے لئے موبائل ایپس کا استعمال صلاحیتوں کی نشاندہی کے لئے نیشنل اسپورٹس ٹیلنٹ سرچ پورٹل کا قیام ، دیسی کھیلوں کے لئے انٹر اکٹیو ویب سائٹ، کھیل کود کے بنیادی ڈھانچوں وغیرہ کی نشاندہی اور استعمال کے لئے جی آئی ایس پر مبنی اطلاعاتی نظام ۔


    اس پروگرام کا مقصد ‘‘اسپورٹس فار آل’’،‘‘اسپورٹس فار ایکسلینس’’ یعنی سبھی کے لئے اور ممتاز مقام حاصل کرنے کے لئے کھیل، کے فروغ کی کوشش کرنا ہے۔


    

    
    م ن۔م م۔ن ع


    U: 4665

    
    
    (Release ID: 1503618) Visitor Counter : 2