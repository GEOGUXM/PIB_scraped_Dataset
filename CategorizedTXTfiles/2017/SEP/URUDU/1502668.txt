      کامرس اور صنعت کی وزارتہ

      تجارت وصنعت کے وزیرجناب سی آرچودھری نے ریاستوں سے زوردیکر کہاہے کہ وہ اپنے یہاں اسٹارٹس اپ کو زیادہ سے زیادہ سہولت فراہم کریں
      Posted On: 13 SEP 2017 12:43PM by PIB Delhi


    نئی دہلی ،13ستمبر: اسٹارٹ اپ انڈیا اقدامات کو آگے بڑھاتے ہوئے اوراسے اگلی سطح تک پہنچانے کی غرض سے ، صنعتی پالیسی اورفروغ کے محکمے (ڈی آئی پی پی ) ، حکومت ہند نے بھارتی پر اواسی کیندر، نئی دہلی میں کل دوسری ریاستی اسٹارٹ اپ کانفرنس کا اہتمام کیا ۔اس کانفرنس میں 60مہتممین ، جن میں پونجی لگانے والے بڑے بڑے سرمایہ کار(وی سی ایس ) ،انکیوبیٹرس یعنی تجارت وصنعت سے وابستہ سرگرمیوں کو فروغ دینے والے افراد ، مہمیز کار،بینک وغیرہ کے علاوہ ملک بھر سے آئے ہوئے 100 سے زائد مندوبین نے شرکت کی ۔ اس کانفرنس نے ان مندوبین کو 23ریاستوں ، مرکز کے زیرانتظام علاقوں کی حکومتوں ، اورمرکزی حکومت کے سینیئر افسران سے ملاقات کا منفرد موقع فراہم کیا۔


    اس کانفرنس میں گفت وشنید کا محور وہ موضوعات رہے ، جن کا تعلق بھارت میں صعتوں کو فروغ دینے سے متعلق سہولتوں ، اے آی ایف اور وی سی کے توسط سے سرمایہ کے انتظام اور اس کو عملی شکل دینے میں ریاستی حکومتوں کے کردار اور اسٹارٹ اپس کے لئے ، یعنی نئے صنعت کاروں کے لئے ضابطہ جاتی عمل آوری کے پہلوؤں پرمحیط تھا۔اپنے اختتامی خطبے میں ، تجارت وصنعت کے وزیر جناب سی آرچودھری نے زوردیکر کہاکہ ریاستی حکومتوں کو اسٹارٹ اپس کو سہولت فراہم کرنے اور ان کی حوصلہ افزائی کرنے میں افزوں کرداراداکرنا ہے اور اسی بنیاد پر اسٹارٹ اپس کی حتمی کامیابی کاانحصارہوگا۔ انھوں نے تمام لوگوں کو تلقین کی کہ اسٹارٹ اپ انڈیاپروگرام کے فوائد چھن کر ٹائر۔2/ٹائر۔3شہروں تک یعنی زمرہ دو اور زمرہ تین کے شہروں کے صنعت کاروں تک پہنچنا چاہیئے ۔ ڈی آئی پی پی کےسکریٹری جناب رمیش ابھیشیک نے زوردیکرکہا کہ ملک میں ابھرتے ہوئےصنعت کاروں کو تعاون فراہم کرنے کے لئے مثبت اقدامات کئے جانے ضروری ہیں۔ انھوں نے ڈی آئی پی پی کے ذریعہ شروع کئے گئے صورت حال کو یکسربدلنے کے اقدامات مثلاًاسٹارٹ اپ انڈیا ہب یعنی نئے صنعت کاروں کے لئے سہولت مراکز اور لرننگ اینڈ ڈیولپمنٹ پروگرام یعنی سیکھنے اورترقی کرنے کے پروگراموں کا ذکرکیا۔


    اجلاسات کے دوران ملک میں ایک مضبوط اسٹارٹ اپ ایکوسسٹم کے قیام کے سلسلے میں ریاستوں /مرکزکے زیرانتظام علاقوں کے کردار پرتوجہ مرکوز کی گئی ۔ مختلف ریاستوں نے اپنے یہاں اسٹارٹ اپس کو فروغ دینے کے لئے جو کلیدی اقدامات کئے ہیں، ان کے بارے میں جانکاری دی ۔ اوڈیشہ نے ایک جامع پورٹل ، ہیلپ لائن سمیت اپنے یہاں اسٹارٹ اپس کے لئے جو مختلف النوع اقدامات سیکھنے اور فروغ دینے کے لئے کئے ہیں ، ان کی جھلک بھی پیش کی ۔تمل ناڈونے اپنے یہاں یعنی پوری ریاست میں قائم کالجوں میں مرکز اور مضافات کے سلسلے کے تحت جدت طرازی کے مراکز پرمبنی وسیع نیٹ ورک کی جھلک پیش کی ۔ جھارکھنڈنے اپنے یہاں بنیادی سطح سے اوپر کی جانب کئے گئے کاموں کی جھلک پیش کی ،جس کے تحت جدت طرازی کو ممکن بنانے کے لئے اسکولوں کو بنیاد بنایاگیاہے تاکہ ایک جرمی نیٹریاخالق کے طورپر جدت طرازی کی ایک ثقافت متعارف کرائی جاسکے ۔ دیگرریاستوں یعنی ہماچل پردیش ، راجستھان ، اترپردیش ، گجرات ، ہریانہ ، بہار، کیرالا، کرناٹک ، چھتیس گڑھ ، مدھیہ پردیش ، اورآندھراپردیش نے اپنے یہاں اسٹارٹ اپس کو فروغ دینے کے لئے کی گئی کوششوں کی تفصیلات پیش کیں ۔


    اس کانفرنس کے دوران ریاستوں میں صنعتوں کو فروغ دینے کے لئے فراہم کردہ سہولتوں پرمبنی مخصوص گفت وشنید اجلاسات کا اہتمام ، ‘چنوتیوں اور ان کے حل ’اور اسٹارٹ اپس کے لئے سرمائے کی فراہمی میں ریاستی حکومتوں کے کردار پرتوجہ مرکوز کی گئی ۔مباحثے کے لئے تشکیل دیئے گئے پینلوں میں شامل ماہرین میں اس موضع پرسیرحاصل بحث کی کہ کس طرح سے ریاستی حکومتیں اسٹارٹ اپ یعنی نئی صنعتوں کو فروغ دینے والوں کے ساتھ مل کرملک میں صنعت کاری کا ماحول سازگارکرسکتے ہیں ، سہولتیں فراہم کرسکتے ہیں ، ریاستوں /مرکزکے زیرانتظام علاقوں میں اسٹارٹ اپس کے لئے درکار سرمائے کی فراہمی میں مدد گارثابت ہوسکتے ہیں ۔


    ایک دیگراجلاس کے تحت جس کا موضوع ‘‘اسٹارٹ اپس کے لئے ضوابط کی سہل کاری’’ تھا میں اسٹارٹ اپس یعنی نئے صنعتکاروں کی جانب سے ای ۔وہیکل یا ای ۔ذرائع ، ای ۔ فارمیسی اور دیگر کاروبارکی دقیق تکنالوجیوں اور کاروباری دائرہ کارکے مسائل کے تصفیئے کے لئے تجاویز پیش کی گئیں۔ اس کانفرنس نے ایک ایسا پلیٹ فارم فراہم کرایاجس پر تمام اسٹارٹ اپ ایکوسسٹم ، شرکائے کارجمع ہوئے جن کا تعلق مرکزی اورریاستی حکومتوں سے تھا ۔ اس طریقے سے اس پلیٹ فارم پرانکیوبیٹریعنی سرپرست اور سرمایہ کار اور دیگر متعلقہ افراد باہم مجتمع ہوسکے ۔ اجلاسات کے دوران کلیدی نتائج اور لرننگ کی شکل میں ایسا مواد شرکائے کارکو حاصل ہواجو ریاستی حکومتوں کو اپنے یہاں متعلقہ اسٹارٹ اپس ایکوسسٹم کے قیام اورفروغ کے لئے اقدامات کرنے میں مددگارثابت ہوگا۔ ایک صحت مند انداز میں باہمی گفت وشنید اورنظریات کا تبادلہ ہوا اور یہ بات طے پائی کہ ملک میں پورے اسٹارٹ اپ ایکوسسٹم کے لئے بہترین طریقہ ہائے کارکا اپنایاجانا ایک نیک شگون ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن۔ ع آ2017-09-13) u-4530


    

    
    (Release ID: 1502668) Visitor Counter : 2