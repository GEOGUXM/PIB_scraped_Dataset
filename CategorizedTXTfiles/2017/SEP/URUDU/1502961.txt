      اسٹیل کی وزارت

      اسٹیل اتھارٹی آف انڈیالمیٹڈ (ایس اے آئی ایل) کی خوردہ فروخت میں اضافہ
      گاؤں کی جانب مہم میں کامیابی
      Posted On: 14 SEP 2017 1:28PM by PIB Delhi


    

    نئی دہلی۔15ستمبر؛ اسٹیل اتھارٹی آف انڈیا لمیٹڈ (ایس اے آئی ایل) ایک ملک گیر مہم ‘‘سیل اسٹیل- گاؤں کی اور’’، چلائی ہے، جس کا مقصد ملک میں فولاد کی کھپت کو بڑھاوا دینا ہے۔ اس بات کا اظہار مثبت طور پر کاروباریوں کے ذریعے کی جانے والی فروخت کے اضافے سے ہونے لگا ہے، جس میں ماہ اگست 2017 کے دوران سی پی ایل وائی فروخت یعنی 91 ہزار ٹن فولاد کی فروخت کے ساتھ 18 فیصد کا اضافہ درج کیا گیا ہے۔ اسٹیل اتھارٹی آف انڈیا لمیٹڈ کا نشانہ یہ ہے کہ اس مالی سال کے دوران اپنے ڈیلر نیٹ ورک کے ذریعے دس لاکھ ٹن فولاد فروخت کرے اور آئندہ تین برسوں میں اس فروخت کو مقدار کے لحاظ سے دوگنا کردے۔ یہ تمام تر امور وزیر فولاد جناب ویریندر سنگھ کی جانب سے اسمارٹ مارکیٹنگ کے سلسلے میں دی جانے والی ہدایات کے مطابق انجام دئیے جانے ہیں۔

    
    سیل نے فولاد کی کھپت بڑھانے کے لیے، جوفی الحال دس کلوگرام ،فی کس سالانہ ہے، دیہی منڈیو ں کے مضمرات کی شناخت کی تھی۔ واضح رہے کہ شہری بھارت میں فولاد کی فی کس کھپت 150 کلوگرام کے بقدر ہے۔
    
    ‘‘گاؤں کی اور مہم’’، اس انداز میں وضع کی گئی ہے کہ بنیادی سطح پر فولاد کے استعمال کنندگان ، خصوصاً دیہی علاقوں میں فولاد استعمال کرنے والوں کو سیل کی فولاد کے جدید ترین استعمال اور تعمیرات وغیرہ کے کام میں اس کی افادیت اور استعمال، گھریلو سازو سامان، زراعت وغیرہ میں اس کے استعمال کی زیادہ سے زیادہ جانکاری فراہم کی جائے۔ ناظرین کو متوجہ کرنے کے لیے مختلف سرگرمیاں اپنائی جاتی ہیں اور انہیں یہ بتایاجاتاہے کہ کس طرح سے ایس اے آئی ایل فولاد کاکا استعمال کرکے، کسی بھی تعمیر یا مصنوعہ کی پائیداری، اس کی مدت افادیت ، سلامتی میں اضافہ کیاجاسکتا ہے۔
    
    سیل کی پروڈکٹ باسکٹ میں متعدد برانڈڈ پروڈکٹ یا مصنوعات مثلاً ایس اے آئی ایل ٹی ایم ٹی ، ایس اے آئی ایل جیوتی جی پی/ جی سی شیٹس، سالم اسٹینلس برتن وغیرہ شامل ہیں، جو دیہی آبادی کی ضروریات کے تقاضوں پر پورے اترتے ہیں اور انہیں مقبولیت بھی حاصل ہے۔
    
    نلباڑی، آسام میں، شروع کی گئی اپنی ملک گیر مہم کے ذریعے، سیل کا مقصد اس سال کے اواخر تک، 100 مقامات پر احاطہ کرنے کا ہے۔ مہم کے آغاز کے چند مہینوں کے اندر ہی تقریباً 20 ورکشاپ پہلے ہی مختلف ریاستوں میں منعقد کرائی جاچکی ہیں۔ نئے عہد کی یہ مارکیٹنگ مہم کلیدی طور پر براہ راست رابطے کے ذریعے صارفین سے ایک مضبوط رابطہ قائم کرنا چاہتی ہے۔ مہم کی تمام تر ورکشاپ، اس انداز سے وضع کی گئی ہیں کہ مندوبین کو سیل کے پیداواری عمل، پروڈکٹ رینج یعنی مصنوعات کی اقسام، استعمال اور اس کی افادیت سے واقف کرایا جاسکے اور صارفین اور سامعین سے براہ راست مخاطب ہونے کی غرض سے مقامی زبانوں میں انٹراایکٹیو سیشن یعنی باہمی گفت و شنید کے اجلاسات کا اہتمام کیا جاتا ہے۔ سیل کے ذریعے تیار کردہ مانع زلزلہ ٹی ایم ٹی ریباروں کو خصوصی توجہ حاصل ہورہی ہے۔ ناظرین ای کیو آر کی لچک کے بارے میں جاننے میں دلچسپی رکھتے ہیں اور یہ بھی جاننا چاہتے ہیں کہ زلزلے کی صورت میں فولاد کی یہ سلاخیں کس حد تک دھچکوں اور جھٹکوں کو برداشت کرسکتی ہیں۔
    
    کمپنی نے حال ہی میں منڈی، ہماچل پردیش میں بڑی کامیابی سےیہ مہم چلائی تھی اور مقامی آبادی اور ان کے کنبوں نے بڑی تعداد میں اس مہم میں شرکت کی تھی۔ اسی سلسلے کو آگے بڑھاتے ہوئے سیل نے آج پالم پور میں دوسرے راؤنڈ کا اہتمام کیا اور ‘‘ڈسٹی نیشن ہماچل’’ نام کی اپنی جاری نمائش کو یہاں بھی لگایا اور اس موقع پر موجود ناظرین کے مجمع کو فولاد کی کھپت اور اس کے گوناگوں استعمال کی جانکاری فراہم کی۔
    
    (م ن ۔ ۔ ن ر۔ 15.09.2017 )
    
    U – 4574

    
    
    (Release ID: 1502961) Visitor Counter : 2