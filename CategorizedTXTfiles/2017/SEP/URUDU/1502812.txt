      شمال مشرقی ریاستوں کی ترقی کی وزارت

      اروناچل پردیش کے وزیراعلیٰ کی ڈاکٹرجتیندرسے ملاقات کے دوران ریاستو ں سے متعلق مسائل پرگفت وشنید
      Posted On: 14 SEP 2017 1:15PM by PIB Delhi


    نئی دہلی ،14ستمبر: اروناچل پردیش کے وزیراعلیٰ ، جناب پریما کھانڈو نے شمال مشرقی خطے ( ڈونیر)کے وزیرمملکت (آزادانہ چارج) ، وزیراعظم کے دفترمیں وزیرمملکت ، عملہ ، عوامی شکایات اورپنشن ، ایٹمی توانائی او ر خلا ئی امورکے وزیرمملکت ، ڈاکٹرجتیندرسنگھ سے کل یہاں ملاقات کی اور ریاستوں کے مسائل پروسیع پیمانے پر تبادلہ ٔ خیال کیا۔

    
    ڈاکٹرجتیندرسنگھ نے جناب کھانڈوکو مطلع کیا کہ ریاست میں آئی اے ایس افسران کی ڈیپوٹیشن پر تعیناتی سے متعلق ان کی درخواست پرکارروائی ان کی خواہش کے مطابق ہوچکی ہےاورجلد ہی ان کا تقاضہ پورا ہوجائے گا۔
    
    اروناچل پردیش میں حالیہ سیلاب کے سلسلے میں وزیراعظم ، جناب نریندرمودی کے دورے کا حوالہ دیتے ہوئے ڈاکٹرجتیندرسنگھ انکشاف کیا کہ وزیراعظم کی جانب سے 10ہزارکروڑروپے پرمشتمل جس سیلابی راحتی پیکج کا اعلان کیاگیاہے ، وہ اس بات کا بین ثبوت ہے کہ مرکزی حکومت کواس خطے کی کتنی فکرہے اوروہ یہاں کے عوام کو کتنی ترجیح دیتی ہے ۔ انھوں نے یہ بھی انکشاف کیا کہ ڈونیرکی وزارت گواہاٹی یونیورسٹی میں واقع برہمپتراسٹیڈی سینٹرکے توسط سے ایک تحقیقی مطالعے کا اہتمام کررہی ہے تاکہ مستقبل میں اس طرح کی سیلابی صورتحال کی روک تھام کے راستے تلاش کئے جاسکیں ۔ وزیراعلیٰ نے انھیں مطلع کیا کہ سیلابی صورت حال تقریباًمعمول کے مطابق ہوگئی ہے اور سیلاب سے راحت رسانی کی کارروائی بھی موثرانداز میں انجام پائی ہے ۔
    
    گذشتہ تین برسوں کے دوران شمال مشرقی خطے کے چندبڑے پروجیکٹوں کا حوالہ دیتے ہوئے ڈاکٹرجتیندرسنگھ نے ایٹہ نگرمیں نوتعمیرشدہ سیکریٹریٹ عمارت کا ذکرکیا، جس کی تعمیرکے لئے سرمائے کی فراہمی ڈونیرکی وزارت نے کی ہے ۔ انھوں نے یہ توقع بھی ظاہرکی کہ ریاست میں فلم اورٹیلی ویژن کے ایک ادارے کاقیام ،جس کا اعلان مرکزی حکومت برسراقتدارآنے کے فوراًبعد کیاتھا ،اس کی تعمیرکا کام جلد ہی شروع ہوجائے گا۔
    
    ڈاکٹرجتیندرسنگھ اس امرپراطمینان کا اظہارکیا کہ ایٹہ نگرمیں ہوائی اڈے کی تعمیر کے لئے درکارآراضی اور اس کی حصولیابی کا عمل بھی مکمل کرلیاگیاہے اگرچہ اس کام میں تھوڑی تاخیرضرورہوئی ہے ۔انھوں نے کہا مرکزی حکومت کی تین برسوں کی حصولیابیوں میں ریاست میں اب تک قائم ہونے والا اولین ہوائی اڈہ اور اس کے ساتھ ہی ساتھ اروناچل پردیش کوبھارت کے ریل میپ کے تحت لایاجانا شامل ہیں ۔
    
    ڈاکٹرجتیندرسنگھ نے کہا کہ اروناچل پردیش کی سرزمین حسن وشان وشوکت کی حامل سرزمین ہے جس کے بارے میں لوگ ابھی تک بہت زیادہ نہیں جانتے ، انھوں نے کہا کہ ڈونیرکی وزارت پھلوں کی صنعت وغیرہ کے توسط سے سیاحت اورصنعت کاری کے فروغ کے لئے دیگرمتعلقہ وزارتوں کے ساتھ تال میل قائم کررہی ہے ۔
    
    جناب پریما کھانڈونے خطے کی ترقی میں مرکزی حکومت کی جانب سے دکھائی جانے والی گہری دلچسپی کی ستائش کرتے ہوئے کہا کہ اروناچل پردیش چونکہ الگ تھلگ کنارے پرواقع ہے اور نسبتاًکم ترقی یافتہ ریاست سمجھی جاتی ہے ، تاہم اب یہ ریاست مرکزی حکومت کی فراخ دلانہ امداد سے خود کو خاصی بہترحالت میں محسوس کررہی ہے ۔
    
    U-4555

    
    
    (Release ID: 1502812) Visitor Counter : 2