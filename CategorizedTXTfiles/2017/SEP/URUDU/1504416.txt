      سٹرک ٹرانسپورٹ اور شاہراہوں کی وزارت

      این ایچ اے آئی کے پروجیکٹوں سے اگلے چار برسوں میں تقریباً 50 کروڑافرادی دن کے روزگار کےمواقع پیدا ہوں گے
      Posted On: 29 SEP 2017 5:15PM by PIB Delhi


    نئی دہلی؍29ستمبر2017،نیشنل ہائی ویز اتھارٹی آف انڈیا کے جاری اور نشان زد پروجیکٹوں سے اگلے چار سالوں میں سیزن کی بنیاد پر تقریباً 50 کروڑ افرادی دن کے روزگار کے مواقع پیدا ہوں گے۔ یہ 2018 سے 2022 تک سالانہ تقریباً12.5 کروڑ روزگار کے دن کا اوسط ہوگا۔ ان میں سے تقریباً 1.0 کروڑ پیشہ ور افرادی دن ، 3.5 کروڑ ہنرمند افرادی دن اور 8.0 کروڑ نیم ہنرمند اور غیر ہنرمند افرادی دن ہوں گے۔

    
    این ایچ اے آئی کے پاس فی الحال تقریباً 20 ہزار کلو میٹر کی لمبائی کا پروجیکٹ ملک بھر میں ہے، جس پر کام کیا جانا ہے۔ جن میں سے 10 ہزار کلو میٹر کی لمبائی کو اگلے ایک سال سے دو سال تک مکمل کرنے کا ہدف رکھا گیا ہے۔این ایچ ڈی پی اور بھارت مالا اسکیم کے تحت ملک کی تمام ریاستوں میں این ایچ اے آئی کے پاس تقریباً 220 پروجیکٹ ہیں، جن کی لمبائی تقریباً 31 ہزار کلو میٹر ہے اور ان کو اگلے تین سے چار سال تک مکمل کیا جانا ہے۔ اس طرح این ایچ اے آئی کا اگلے چار برسوں میں تقریباً 50 ہزار کلو میٹر شاہراہوں کی تعمیر کا منصوبہ ہے۔ اس سے سیزن کی بنیاد پر روزگار کے مواقع پیدا ہوں گےاور ان پروجیکٹوں پر کامیاب اور موثر طور پر عمل آوری کے لئے باصلاحیت پیشہ ور افراد، ہنر مند اور نیم ہنر مند ورک فورس کی ضرورت ہوگی۔
    
    پیشہ ور افراد، ہنر مند اور نیم ہنر مند ورک فورس کی ضروریات کی تکمیل کے لئے این ایچ اے آئی نے ہنرمندی کے فروغ کے لئے ایک تفصیلی مشق کی ہے۔ این ایچ اے آئی کے چیئرمین جناب دیپک کمار نے پیشہ ور افراد ، ہنر مند اور نیم ہنر مند ورکروں کی ہنرمندی کے لئے روڈ میپ تیار کرنے کی غرض سے ہنرمندی کے فروغ اور سرمایہ کاری کی وزارت کے ساتھ ایک میٹنگ کی ہے۔ میٹنگ میں ہنرمندی کے فروغ سے متعلق متعدد معاملے زیر بحث آئے۔این ایچ اے آئی کے چیئرمین نے ہنرمندی کے فروغ اور سرمایہ کاری کی وزارت کے افسران سے این ایچ اے آئی پروجیکٹوں کی ضرورت کے مطابق ہنرمندی کے فروغ کا ایک تفصیلی منصوبہ پیش کرنے کے لئے کہا ہے۔ متعلقہ حصے داروں سے تبادلہ خیال کرکے منصوبے کو حتمی شکل دی جائے گی۔
    
    م ن۔ن ا۔ن ع
    
    U: 4884

    
    
    (Release ID: 1504416) Visitor Counter : 2