      امور صارفین، خوراک اور عوامی تقسیم کی وزارت

      پیاز کی قیمتوں میں بیجا اضافے کو روکنے کےلئے اقدامات
      Posted On: 04 SEP 2017 5:10PM by PIB Delhi


    نئی دہلی، 4 ستمبر، صارفین کے امور کا محکمہ (ڈی او سی اے) مستقل طور پر پیاز سمیت لازمی اشیائے خوردونوش کی قیمتوں اوران کی دستیابی پر نظر رکھ رہا ہے۔ دیکھنے میں آیا ہے کہ 17-2016 میں پیاز کی پیداوار کا تیسرا پیشگی تخمینہ اس سے قبل 215.6 ایل ایم ٹی کی پیداواری تخمینہ کے مقابلے میں 217.2 ایل ایم ٹی کی سطح پر زیادہ ہے۔ چنانچہ پیاز کی قیمتیں بڑھنے کی کوئی خاص وجہ نظر نہیں آتی۔ تاہم گزشتہ مہینے میں پیاز کی قیمتوں میں ریکارڈ اضافہ ہوا ہے۔ سٹے بازی اور بے ایمانی والی تجارتی سرگرمیوں کی حوصلہ شکنی کے لئے صارفین کے امور کے محکمہ نے ریاستوں کو پیاز کاذخیرہ کرنے کا ایک حد مقرر کرنے کا اختیار دیا ہے ۔ مزید برآں تجارت کے محکمہ کے ساتھ تال میل کرکے ڈی او سی اے نے حال ہی میں تاجروں /درآمد کاروں کے ساتھ ایک میٹنگ کی ہے جس میں پیاز کی موجودہ قیمت اور اس کی دستیابی کی صورتحال کا جائزہ لیا گیا۔ میٹنگ میں پتہ چلا کہ تقریباً2400 ایم ٹی پیاز درآمد ہوچکی ہے۔ جبکہ دیگر 9 ہزار ایم ٹی پیا ز جلد ہی درآمد ہونے والی ہے۔ پیا ز کی حالیہ پیداوار سے پتہ چلتا ہے کہ بنیادی اصولوں کے مطابق پیاز کی قیمت مزید بڑھنے کا کوئی جواز نہیں بنتا ہے۔ صارفین کے امور کا محکمہ شراکت داروں کے ساتھ پیاز کی صورتحال کا مستقل جائزہ لیتا رہے گا۔


    *****


    Uno-4363


    ( م ن۔ ن ا۔ ج)

    
    
    (Release ID: 1501648) Visitor Counter : 2