      سائنس اور ٹیکنالوجی کی وزارت

      ڈپارٹمنٹ آف بایو ٹکنالوجی (ڈی بی ٹی )کے اسمارٹ ایگریکلچر کنکلیو نے فارمر زون : ’’ دی فیوچر آف ایگریکلچر ‘‘ کےلئے راہ ہموار کی
      Posted On: 01 SEP 2017 1:40PM by PIB Delhi


    نئیدہلی،یکمستمبر۔سائنس وٹکنالوجی کی وزارت کے ڈپارٹمنٹ آف بایو ٹکنالوجی کی جانب سے نئی دہلی میں 29 سے 31 اگست 2017 تک اسمارٹ ایگریکلچر کنکلیو کا انعقاد کیا گیا ۔ اس کنکلیو کا انعقاد برطانیہ کی بایو ٹکنالوجی اینڈ بایولوجیکل سائنسیز ریسرچ کونسل (بی بی ایس آر سی ) اورریسرچ کونسل یوکے (آر سی یو کے ) انڈیا کے اشتراک سے کیا گیا ۔ اس اجتماع کا مقصد اسمارٹ ایگریکلچر کے لئے ’’فارمر زون ‘‘ کے عنوان سے ایک اجتماعی اوپن سورس ڈاٹا پلیٹ فارم کے لئے راہ ہموار کرنا تھا ، جسے چھوٹے اور کم آمدنی والے کسانوں کی زندگیوں میں سدھار کے لئے حیاتیاتی تحقیق اور اعدادوشمار کے لئے استعمال کیا جائے گا۔


    واضح ہوکہ فارمر زون کا تصور زراعت کے شعبے میں موثر فیصلہ سازی سے متعلق وزیر اعظم نریندر مودی کے نعرے کے مطابق ڈپارٹمنٹ آف بایو ٹکنالوجی اور اس کے ذیلی اداروں کی جانب سے پیش کیا گیا تھا ، جو سائنس ، ٹکنالوجی ،جدت طرازی اور فارم ایکو سسٹم کو ایک دوسرے سے مربوط کرے گا ۔


    اس ایگریکلچر کنکلیو کے انعقاد سے ڈی بی ٹی نے چھوٹے اور کم زمین والے کسانو ں کی امداد کے لئے ٹکنالوجیکل اقدامات کو فروغ دینا ہے کیونکہ چھوٹے اور کم زمین والے کسان ہندوستان کی زرعی برادری کے اہم عنصر کی حیثیت رکھتے ہیں ۔


    اس کنکلیو کے دوران ہر زرعی فضائی علاقے کو درپیش چیلنجوں کی شناخت کی گئی اور سائنسی اقدامات کے ذریعہ ان مسائل کے ممکنہ حل پر گفتگو کی گئی ۔ یادرہے کہ یہ فارمر زون پلیٹ فارم کسانوں ، سائنسدانوں اور سرکاری افسران کو ایک دوسرے سے مربوط کرے گا ۔ ان خیالات کا اظہار اس کنکلیو میں شرکت کرنے والے زرعی ماہرین ، ماہرین معاشیات اور ان عالمی کمپنیوں کے نمائندوں نے کیا ، جو ’’ بگ – ڈاٹا ‘‘ اور ای- کامرس کے میدان میں کام کرکے ٹکنالوجی پر مبنی مقامی زرعی حل تلاش کرنے کی سمت میں کام کررہے ہیں ۔


    واضح ہوکہ غذائی سلامتی ایک عالمی مسئلے کی حیثیت رکھتی ہے اور دنیا کے اربوں کنبوں کی روزی روٹی چھوٹی کاشتکاری پر منحصر ہے ۔ اس لئے اس اجتماع میں اس چیلنج کا مشترکہ طور سے سامنا کرنے پر غوروخوض کیا گیا اورہندوستان اور اس کے عالمی شراکتداروں کی بے شمار تحقیقی طاقت کا خاکہ پیش کیا گیا تاکہ ایک مضبوط اور پائیدار تحقیق اور جدت طرازی کے لئے راہ ہموار کی جاسکے ۔


    اس اجتماع کے دونوں دنوں کے دوران پالیسی سازی ،انفارمیشن ٹکنالوجی ، ایگری ٹیک کمپنیوں ،متعلقہ شعبے کے عالموں ،کسانوں اور نمائندو ں پر مشتمل قومی اور بین الاقوامی ماہرین نے ہندوستان ، برطانیہ ، امریکہ اور دیگر کمپنیوں کی تحقیقی اور جدت طراز کمپنیوں کے ساتھ غوروخوض کیا، جس کے دوران قابل عمل حل اور تصورات پیش کئے گئے ۔ اس کے ساتھ ہی ایک ایسی نئی شراکتداری کے امکانات پر بھی غوروخوض کیا گیا جو ’’فارمر زون ‘ ‘ جیسے پلیٹ فارم کی ڈیزائن سازی اور اسے فروغ دینا ہے ۔


    اس اجتماع کی صدارت ڈی بی ٹی کے سکریٹری پروفیسر وجے راگھون نے کی ۔انہوں نے اپنے خطبہ صدارت میں کہا کہ اس اجتماع سے متعلقہ دعوے داروں کا ایک متنوع گروپ سامنے آیا ہے جس میں کسان ، محققین اور قومی اور بین الاقوامی سطح کے کاروباری اور سائنسداں شامل ہیں۔


    اس اجتماع کے دوران برطانوی ہائی کمشنر متعینہ ہند سر ڈومنک ایسکوئتھ کےسی ایم جی نے کہا کہ متعلقہ افسران اور علمی سطح پر کئے جانے والے اس اقدام سے نہ صرف ہندوستان اور برطانیہ کے درمیان قریبی مراسم کو استحکام حاصل ہوگا بلکہ اس سے دونوں ملکوں کے وزرائے اعظم کے جوش وجذبے کے مطابق کام کیاجاسکے گا۔


    اس موقع پر بی بی ایس آر سی کے ڈپٹی ایگزیکٹو انٹر نیشنل جناب اسٹیو وشیہر سی بی ای نے کہا کہ برطانیہ کی تحقیقی کونسلوں نے ایک فعال تحقیقی ملک ہندوستان کے ساتھ ایک مضبوط شراکتداری کی راہ ہموار کی ہے ۔ بی بی ایس آر سی اور آر سی یو کے انڈیا کو ڈی بی ٹی کے ساتھ مل کر کام کرنے میں انتہائی مسرت کا احساس ہورہا ہے جس کا مقصد ان کے’’ فارمر زون ‘‘ کے تصور کو ایک حقیقت کا روپ دینا ہے ،جس سے ہندوستان اوردنیا کے دوسرے ملکوں کو فائدہ حاصل ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U -4318

    
    
    (Release ID: 1501446) Visitor Counter : 2