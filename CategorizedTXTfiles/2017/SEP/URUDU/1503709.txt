      شہری ہوابازی کی وزارت

      وزیر اعظم کل وارانسی اور ودودرا کے درمیان چلنے والی تیسری مہامنا ایکسپریس کو جھنڈی دکھا کر روانہ کریں گے
      Posted On: 21 SEP 2017 8:25PM by PIB Delhi


    نئی دہلی؍21ستمبر2017،وزیر اعظم نریندر مودی 22 ستمبر 2017 کو وارانسی سے ویڈیو کانفرنسنگ کے ذریعے ودودرا اور وارانسی کے درمیان چلنے والی تیسری مہامنا ایکسپریس کر جھنڈی دکھا کر روانہ کریں گے۔ اس موقع پر ریلوے کے وزیر جناب پیوش گوئل، گجرات کے نائب وزیر اعلیٰ جناب نتن بھائی پٹیل ودودرا اسٹیشن پر موجود ہوں گے، جبکہ ریلوے کے وزیر مملکت اور مواصلات کے وزیر مملکت (آزادانہ چارج) جناب منوج سنہا سورت ریلوے اسٹیشن پر موجود رہیں گے۔


    یہ ٹرین اپنی افتتاحی سروس میں ودودرا – وارانسی اسپیشل ٹرین کے طور پر ، جس کا نمبر 09103 ہوگا ، کے طورپر چلے گی اور یہ 22 ستمبر 2017 بروز جمعہ ودودرا سے روانہ ہوگی اور 23 ستمبر2017 کو وارانسی پہنچے گی۔اسی طرح واپسی میں اس ٹرین کا نمبر 09104 ہوگا اور یہ وارانسی سے ہفتہ کے روز ، یعنی 23 ستمبر 2017 کو رات دس بجے روانہ ہوگی اور 25 ستمبر 2017 کو بروز پیر رات ایک بج کر 50 منٹ پر ودودرا پہنچے گی۔


    افتتاحی ٹرپ کے بعد 27 ستمبر2017 سے یہ ٹرین ودودرا - وارانسی ہفتہ وار سپر فاسٹ مہامنا ایکسپریس کے طورپر ہر بدھ کے دن شام 5بج کر 40 منٹ پر ودودرا سے روانہ ہوگی اور اگلے دن 10 بج کر 20 منٹ پر وارانسی پہنچے گی۔اس ٹرین کر نمبر 20903 ہوگا ۔ اسی طرح واپسی میں اس ٹرین کا نمبر 20904 ہوگا اور یہ 29 ستمبر 2017 کو وارانسی – ودودرا ہفتہ وار سپر فاسٹ مہامنا ایکسریس کے طورپر ہر جمعہ کو صبح 6 بج کر 10 منٹ پر پر روانہ ہوگی اور اگلے دن 9 بج کر 40 منٹ پر ودودرا پہنچے گی۔ یہ ٹرین بھڑوچ، سورت، املنر، بھساول، اٹارسی، جبل پور، کٹنی، ستنااور چھیوکی اسٹیشنوں پر رکے گی۔ اس ٹرین میں فرسٹ کلاس اے سی، 2 ٹیئر اے سی، سلیپر کلاس اور جنرل کلاس کے ڈبے ہوں گے۔


    افتتاحی طورپر چلنے والی اس ٹرین نمبر 09103 ، ودودرا – وارانسی اسپیشل کے لئے بکنگ فوری طورپر شروع ہو گئی ہے۔ا لبتہ ریگولر چلنے والی ٹرین نمبر 20903 ، ودودرا – وارانسی ہفتہ وار سپر فاسٹ مہامنا ایکسپریس کے لئے بکنگ 22 ستمبر 2017 سے شروع ہوگی۔ اس سے پہلے دو مہامنا ایکسپریس ٹرینیں پہلے سے چل رہی ہیں، جن میں ایک بھوپال - کھجوراہو مہامنا ایکسپریس اور وارانسی – نئی دہلی مہامنا ایکسپریس شامل ہے۔


    مہامنا ایکسپریس میں ماڈیولر پینل لگے ہوئے ہیں، جو خوبصورت ہونے کے علاوہ مسافروں کے تحفظ کے لئے زیادہ بہتر ہے اور ان میں دیکھ ریکھ کی بہت کم ضرورت ہوتی ہے۔ا وپر برتھ پر چڑھنے کے لیے سیڑھیوں کو خاص طورسے ڈیزائین کیا گیا ہے۔ ٹرین کے بیت الخلا میں بہتر قسم کے سازو سامان لگائے گئے ہیں، جن میں بڑا آئینہ اور پانی کے نلکے شامل ہیں۔ بدبو کو کنٹرول کرنے کے ایکزاسٹ فین لگائے گئے ہیں اور ان میں ڈسٹ بن بھی رکھے گئے ہیں۔ ٹرین میں ایل ای ڈی بلب لگائے گئے ہیں، جس سے ٹرین میں روشنی زیادہ ہوتی اور بجلی کم خرچ ہوتی ہے۔ٹرین کے ہر ڈبے میں آگ بجھانے والے سامان بھی فراہم کئے گئے ہیں۔


    

    م ن۔ وا۔ ن ع


    (21- 0 9 -17)


    U: 470 9

    
    
    (Release ID: 1503709) Visitor Counter : 2