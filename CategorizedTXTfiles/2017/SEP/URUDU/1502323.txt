      وزارت آیوش

      ہومیوپیتھی معالجین جو مریضوں کی نگہداشت ، ہومیو پیتھی کی تدریس اور تحقیق کے شعبے میں غیرمعمولی خدمات انجام دے رہے ہیں انھیں عالمی یوم ہومیوپیتھی کے موقع پراعزاز سے نوازاجائے گا۔جناب شریپدنائک
      Posted On: 10 SEP 2017 9:20PM by PIB Delhi


    نئی دہلی ،11ستمبر: آیوش کے وزیرمملکت ( آزادانہ چارج ) ، جناب شریپدنائک نے کہا ہے کہ ہومیوپیتھی طریقہ علاج ازحدموثر اور کم لاگت والا طریقہ ٔ علاج ہے ۔ حکومت ایک پالیسی کے طورپر اس کی مزید ترویج واشاعت کے لئے عہد بندہے ۔ انھوں نے کہاکہ بھارت میں اسے ازحد ترجیحاتی نظام کے طورپر استعما ل کیاجاتاہے خواہ یہ روزمرہ کا کوئی مرض ہو یادائمی تکلیف۔

    
    جنوبی گوا میں کل ایچ ایم اے آئی کی 20ویں قومی ہومیوپیتھی کانگریس کے اختتامی جلسے سے خطاب کرتے ہوئے جناب نائک نے کہا کہ ہم نے اب تک سرکاری دائرہ کارکے شعبے کے تحت تقریباً200کالج اور 8000سے زائد شفاخانے کھولے ہیں اور ہومیوپیتھی کے 300سے زائد معالجین پریکٹس کے لئے اپنا رجسٹریشن کرائے ہوئے ہیں ۔ انھوں نے کہا بھارت ہومیوپیتھی کوعالمی سطح پرلے جانے کے لئے اعلاکوالٹی کی تعلیم ضروری ہے ۔ کالجوں میں معیاری تعلیم فراہم کرنے کے لئے وقفے وقفے سے معائنے ، جائزے اور کالج کے حکام کے ساتھ گفت وشنید لگاتارپیمانے پرکی جارہی ہے ۔ وزیرموصوف نے کہاکہ ڈاکٹروں کو چاہیئے کہ وہ حکومت کو ہومیوپیتھی سے متعلق کسی بھی پالیسی میں لاحق سقم سے حکومت کو آگاہ کریں اور کوالٹی تعلیم کی فراہمی میں اپنا تعاون دیں ۔ ایچ ایم اے آئی اداروں میں دی جانی والی تعلیم کی کوالٹی پرقریبی نظررکھ سکتی ہے اور حکومت کو داخلوں کے سلسلے میں کسی بھی طرح کی بدعنوانی کی صورت میں اطلاع فراہم کرسکتی ہے اور امداد وغیرہ دینے اور امتحانات وغیرہ کا جائزہ بھی لے سکتی ہے۔
    
    وزیرموصوف نے مزید کہا کہ گذشتہ تین سالوں کے دوران ، آیوش کی وزارت نے امراض قلب ، ذیابیطس ، کینسراور لقوہ ، راشٹریہ بال سیواستھیہ کاریہ کرم اور ماوں اوربچوں کے حفظان کے صحت کے شعبے میں تمام بیماریوں کی روک تھام کے لئے منفرد اقدامات کئے ہیں ۔ہم بنیاد ی حفظان صحت اور جلد ہی قائم ہونے والے صحتی مراکز میں ان معالجین کی خدمات کا افزوں استعمال کرناچاہیں گے ۔
    
    دیگر نئے اقدامات کاذکر کرتے ہوئے آیوش کے وزیر نے کہا کہ ‘‘ہومیوپیتھی طریقہ علاج کے ڈاکٹروں کی خدمات کا اعتراف کرتے ہوئے ،مریضوں کی نگہداشت ، تدریس اورتحقیق کے اعتراف میں عالمی ہومیوپیتھی دن کے موقع پر ہرسال 10اپریل کو معالجین کو ان کی خصوصی خدمات کے لئے اعزازات سے نوازاجائے گا۔
    
    حکومت کی کوششوں پرزوردیتے ہوئے ، جناب شریپدنائک نے کہاکہ حکومت ہومیوپیتھی کے شعبے میں عالمی سطح کی تحقیق کو ممکن بنانے کے لئے تمام ممکنہ امداد فراہم کررہی ہے ۔ برطانیہ ، ریاست ہائے متحدہ امریکہ ، ارجنٹائنا ، کینڈا ، آرمینیا ، میکسیکو، جرمنی اور برازیل جیسے ممالک کے ساتھ ساتھ مشترکہ تحقیقی پروجیکٹوں کو عملی جامہ پہنانے ، اطلاعات کے باہمی تبادلے ، مقالات کی دستاویزبندی اور سائنٹفک اشاعت ، مشترکہ کانفرنسوں کے اہتمام ، معالجین کی تربیت کے لئے ماہرین کے باہم تبادلوں ، سائنسدانوں کے باہمی تبادلوں اور تدریسی پیشے سے وابستہ
    
    شخصیات کے باہم تبادلوں اور طلبأ کے آنے جانے کے سلسلے میں مقتدراورمعروف اداروں کے ساتھ مختلف عرضداشتوں پردستخط ہوئے ہیں ۔
    
    ہیضہ ، وبائی امراض کی روک تھام میں ہومیوپیتھی طریقہ علاج کے تعاون کی ستائش کرتے ہوئے جناب نائک نے کہا کہ ‘‘بدلتے ہوئے عالمی منظرنامے میں جہاں نامیات کے نئے نمونے روزمرہ کی زندگی میں صحت کے شعبے میں روزانہ نئے نئے مسائل کھڑے کررہے ہیں ، مختلف خطے ڈینگو، چکن گنیا ، ملیریا، سوائن فلوسے متاثرہورہے ہیں ، مختلف خطوں میں ، ادویہ سے نہ ٹھیک ہونے والی تپ دق لاحق ہورہی ہے اور ناداراورمحروم آبادی کو اپنی گرفت میں لے رہی ہے ، میں ہومیوپیتھی کے معالجین سے گذارش کرتاہو ں کہ اس بیحداہم شعبے میں اپنا تعاون فراہم کریں اور ان تمام وبائی امراض کے انتظام میں حکومت کا ہاتھ بٹائیں ۔ وزیرموصوف نے مزید کہاکہ ہمیں ایسی دیسی تکنالوجیاں ا ور ادویہ وضع کرنی چاہیئں جو اپنی نوعیت کے لحاظ سے سائنٹفک ، موثر اور کفایت شعاری پرمبنی ہوں تاکہ ان تمام امراض سے نمٹا جاسکے ۔
    
    اس دوروزہ کانفرنس میں ملک بھرکے تمام ممتاز معالجین نے شرکت کی اور گفت وشنید کی رہنمائی کی ۔
    
    u-4466

    
    
    (Release ID: 1502323) Visitor Counter : 2