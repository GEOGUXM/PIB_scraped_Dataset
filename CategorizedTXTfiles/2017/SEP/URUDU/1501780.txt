      صدر جمہوریہ کا سکریٹریٹ

      صدرجمہوریہ ہند نے راج کوٹ میں ‘سوراشٹرنرمدا اوترن آبپاشی یوجنا ’(ایس اے یو این آئی ) مرحلہ۔2، لنک ۔4کا سنگ بنیاد رکھا
      Posted On: 04 SEP 2017 6:43PM by PIB Delhi


    نئی دہلی ،5ستمبر:صدرجمہوریہ ہند ، جناب رام ناتھ کووند نے، کل گجرات ، راج کوٹ میں ‘‘سوراشٹرنرمدا اوترن آبپاشی یوجنا ’’(ایس اے یو این اے ) مرحلہ۔2لنک ۔4کا سنگ بنیاد رکھا۔


    صدرجمہوریہ کی تقریرکامتن درج ذیل ہے :


    ‘‘صدر جمہوریہ کا عہدہ سنبھالنے کے بعد گجرات کا میرایہ پہلا دورہ ہے ۔ لیکن گجرات سے میرا تعلق تقریباً35سال پرانا ہے ۔ میں کئی باریہاں آچکاہے ۔اورمیں نے یہاں کی اس خاص توانائی کا تجربہ کیا ہے جو گجرات کے کاشتکاروں ، صنعت کاروں اور سبھی باشندوں میں دیکھنے کو ملتی ہے ۔اسی مخصوص توانائی کی وجہ سے گجرات ترقی کے کئی پیمانوں پرملک میں اپنا خاص مقام رکھتاہے ۔ زراعت ، صنعت ، تعلیم ، فنون ، ادب ، سیاست وغیرہ کئی میدانوں میں گجرات نے ملک کا سرفخرسے اونچاہواہے ۔


    سوامی دیانند سرسوتی ، مہاتماگاندھی ، سردارپٹیل ،جمشید جی ٹاٹااور مرارجی دیسائی جیسے گجرات میں پیداہونے والے بھارت واسیوں نے اخلاقیات اور حب وطن کی مثالیں پیش کی ہیں ۔


    شمالی گجرات کے ولساڈ ضلع کی سرزمین نے مرارجی دیسائی جیسی عظیم شخصیت کو پیداکیا، جو وزیراعظم بنے ۔ مجھے اپنی نوعمری کے دوران خوش قسمتی سے آنجہانی مرارجی دیسائی کے ساتھ کام کرنے کا موقع ملاتھا۔مرارجی دیسائی نظم اور اخلاقیات پرجمے رہنے والے آدرش وادی راج نیتا تھے ۔


    بھارت کے موجودہ وزیراعظم نریندرمودی شمالی گجرات کے مہسانہ ضلع سے آتے ہیں ۔ وہ اس صوبے سے دوسرے وزیراعظم ہیں ۔ جس دیانتداری سے انھوں نے گجرات کو دیش میں سرفہرست ریاست بنایاتھا اسی لگن کے ساتھ وہ دنیا میں بھارت کوسرفہرست ملک بنانے کے کام میں مستعد ہیں ۔


    معاشرتی اور ااقتصادی ترقی کے کئی پیمانوں پرگجرات سارے ملک میں ایک سرفہرست ریاست تسلیم کی جاتی ہے ۔ گجرات میں زراعت کی ترقی کے لئے جو کامیاب طریقے اپنا ئے گئے تھے ، انھیں قومی سطح پر استعمال میں لایاجارہاہے ۔ ‘ہرکھیت کو پانی ’اور ‘پرڈراپ مور کراپ’کے مقصد کو پوراکرنے کے لئے‘پردھان منتری کرشی سینچائی یوجنا’کے تحت کام چل رہاہے ۔ ‘سوائل ہیلتھ کارڈ ’ کاریہ کرم کے ذریعہ کھیتوں کی پیداواربڑھائی جارہی ہے ۔


    گجرات کے تین چوتھائی حصے میں بارش کم ہونے کی وجہ سے پانی کی کمی رہتی ہے ۔ جنوبی گجرات میں وافرمقدارمیں بارش ہوتی ہے اور ضرورت سے زیادہ پانی مہیاہونے کی صورت حال بھی بنتی ہے ۔


    زیادہ پانی والے علاقوں سے کم پانی والے علاقوں میں پانی لے جانے کے لئے صوبے میں نہروں اورپائپ لائنوں کا جال بچھایاگیاہے ۔ گجرات میں ریگستانی علاقوں میں 144کلومیٹرلمبی کچھ برانچ کینال کو بنانے کا بڑاکام پوراکرلیاگیاہے ۔


    پانی کو بہہ جانے سے روکنے کے لئے بڑے چھوٹے ، ہرطرح کے باندھ بنائے گئے ہیں ۔ سردار سرور پری یوجنا کے باندھ میں 30دروازے ہیں ،جنھیں بند کرکے پانی کو سمندرمیں بہہ جانے سے روکا جاسکتاہے ۔


    آبی وسائل کے اثراور کفایتی استعمال کے لئے گجرات میں چھوٹے پیمانے کی آبپاشی کو تقویت پہنچائی گئی ہے ۔پانی کی مکمل سیرابی سے کھیت اور چراگاہ ہرے بھرے ہوتے ہیں ۔ فصلوں کی پیداوار بڑھتی ہے ۔ مویشیوں کو چارہ ملتاہے ۔ جس سے دودھ اور ڈیری صنعت کو فائدہ ہوتاہے ۔ ان سدھاروں سے کاشتکاروں کی آمدنی بڑھتی ہے ، ان کی زندگی کامعیاربہترہوتاہے ۔


    گجرات میں آبی وسائل کے موثراستعمال کے لئے کاشتکاروں اور گرام سبھاؤں کی بھاگیداری کو مضبوط بنایاگیاہے ۔واسمو (واٹراینڈ سینی ٹیشن آرگنائزیشن ۔ ڈبلیو اے ایس ایم او) کے تحت پینے کے پانی کے انتظام میں گرام سبھاؤں کی حصہ داری ہوتی ہے ۔ ‘پانی سمتیاں ’ اس کے لئے کام کرتی ہیں ۔


    گجرات میں آبی وسائل کے جامع اورمعقول استعمال کے لئے کی جارہی کوششوں میں سوراشٹر۔ نرمدا۔ اوترن ۔آبپاشی ۔یوجنا ( سَونی یوجنا) کی اپنی اہمیت ہے ۔اس یوجنا کے دوسرے مرحلے کے سنگ بنیاد کے موقع پرمجھے بہت خوشی ہورہی ہے ۔


    سَونی یوجنا کے تصور کی بنیاد میں کام کوکرنے کا مصمم ارادہ تھاکہ گجرات میں جن مقامات پر زیادہ پانی دستیاب ہے ، وہاں سے قلت والے مقامات تک پانی لے جاناہے ۔ مجھے بہت خوشی ہوئی ہے کہ گجرات کے لوگوں کو جو یقین دہانی کرائی گئی تھی اسے ٹھوس شکل دے دی گئی ہے ۔


    یہ کام جب تک پورے ملک میں نہیں کرلیاجائے گا تب تک ملک کے مختلف حصے ، کہیں سوکھا ، توکہیں سیلاب کی تباہی کے مسئلے سے دوچار رہیں گے ۔


    گجرات کے تجربے سے فائدہ اٹھاتے ہوئے ملک کی سواسوکروڑآبادی کے لئے ضرورت کےوافرخوردنی اناج پیداکرنے کے لئے آبی وسائل سمیت سبھی وسائل کا معقول استعمال کرناہے ۔


    آج سے سَونی یوجنا کے دوسرے مرحلے میں کا کام شروع ہونے جارہاہے اور یہ دوبرسوں میں پوراکرلیاجائے گا۔ ندیوں کی طاسوں کے بیچ مسلسل پانی پہنچانے کی اس قابل ذکریوجنا کے لئے میں ریاستی سرکارکو ، گجرات کے عوام کو اور خاص کر سوراشٹر کے لوگوں کو مبارکباد پیش کرتاہوں۔


    جے ہند ۔


    u-4382

    
    
    (Release ID: 1501780) Visitor Counter : 2