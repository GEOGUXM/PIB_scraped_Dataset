      دیہی ترقیات کی وزارت

      ایم جی این آر ای جی اے پر نوٹ
      Posted On: 15 SEP 2017 11:53AM by PIB Delhi


    نئی دہلی۔15ستمبر؛ ایم جی این آر ای جی اے اسکیم کا نفاذ گذشتہ دو برسوں کے دوران متعدد تبدیلیوں سے ہمکنار رہا ہے۔ آئی سی ٹی ٹولس، خلائی تکنالوجی کا استعمال، عوام کی روزی روٹی کی بنیاد اور وسائل کو بہتر بنانے پر توجہ مرکوز کرنا، پروگراموں کی مستقل شکلوں کے توسط سے گوناگوں مواقع کی گنجائش نکالنا وہ چند اہم نکات ہیں، جنہیں ہم تبدیلی کہہ سکتے ہیں اور جن کے ذریعے پروگرام کے انتظام میں واضح فرق لایا گیا ہے۔ مذکورہ قانون کے مقاصد کی تکمیل کے لیے بڑے پیمانے پر بجٹ کی تخصیص اور نگرانی کے نظام کو مضبوط بنایا گیا ہے۔ الیکٹرونک فنڈ انتظام نظام، آدھار کا استعمال، اثاثوں کی جیوٹیگنگ اور سماجی احتساب کے نظام کو مستحکم بنانا وہ چند اقدمات ہیں جو پروگرام کے نفاذ میں مزید شفافیت لانے کے لیے کیے گئے ہیں۔ فائلوں کے معقول رکھ رکھاؤ پر خصوصی توجہ اور زورعوامی اطلاعاتی نظام کے ایک حصے کے طور پر سٹیزن انفارمیشن بورڈ کا قیام چند دیگر اقداما ت کہے جاسکتے ہیں۔


    رواں مالی سال کے دوران 48 ہزار کروڑ روپے کا زبردست بجٹ مختص کیا گیا ہے۔ درج ذیل گوشوارے میں مرکز کی سطح پر نظر ثانی شدہ تخمینے پیش کیے گئے ہیں نیز ریاستوں اور مرکز کے زیر انتظام علاقوں میں بھی گذشتہ سات برسوں کے دوران عائد ہونے والے اخراجات کی تفصیلات دی گئی ہیں۔

                                              
سال       نظر ثانی شدہ تخصیص  اخراجات         
                                              
                                              
          (کروڑ روپے میں)     (کروڑ روپے میں))
                                              
                                              
                                              
2011-12   31,000.00           37,072.82       
                                              
                                              
                                              
2012-13   30,287.00           39,778.29       
                                              
                                              
                                              
2013-14   33,000.00           38,511.10       
                                              
                                              
                                              
2014-15   33,000.00           36,025.04       
                                              
                                              
                                              
2015-16   37,345.95           44,006.56       
                                              
                                              
                                              
2016-17   48,220.26           57,946.72       
                                              
                                              
                                              
2017-18*  48,000.00           35,436.92       
                                              
                                              

    *اعداد جو 12 ستمبر 2017 تک شمار کی گئی ہیں۔


    پروگرام کے نفاذ کے لیے فنڈ کی دستیابی کو ئی مسئلہ نہیں ہے۔ حکومت اس بات کے لیے عہد بند ہے کہ ایم جی این آر ای جی اے کے نفاذ کے لیے فنڈ فراہم کرایا جائے گا۔


    ایم جی این آر ای جی اے کے سلسلے میں اس امر کو یقینی بنانے کے لیے کہ ایک مزدور ،بروقت اپنی اجرت حاصل کرسکے، نیشنل الیکٹرانک فنڈ منیجمنٹ سسٹم وضع کیا گیا ہے۔ تقریباً 96 فیصد اجرتیں براہ راست استفادہ کنندگان کے بینک کھاتوں میں جارہی ہیں۔ اس کے علاوہ ادائیگیوں کے معاملوں میں تاخیر کی صورت میں جوابدہی کا تعین اور شدید نگرانی کے عمل نے رواں مالی سال کے دوران خاطر خواہ نتائج دئیے ہیں۔ تقریباً 85 فیصد کارکنان کو ان کی اجرتیں بروقت ادا کی گئی ہیں۔ یہ صورتحال گذزشتہ مالی برس کے مقابلے میں تقریباً دوگنے طور پر بہتر ہوئی ہے، جیسا کہ درج ذیل گراف میں دیکھا جاسکتا ہے۔


    وزارت کی جانب سے اس سلسلے میں تمام تر کوششیں کی جارہی ہیں، کہ صورتحال کو مزید بہتر سے بہتر بنایا جائے۔ آندھرا پردیش اور مغربی بنگال کے لیے ایف ٹی او مخصوص وجوہات کی بنیاد پر ادائیگی کے لیے التوا میں ہے۔ وزارت کی جانب سے مذکورہ دونوں ریاستوں کے سلسلے میں ماضی قریب میں جو داخلی آڈٹ یا احتساب کیا گیا ہے ہے اس سے یہ بات سامنے آئی ہے کہ نفاذ کے معاملے میں کچھ بدعنوانیاں برتی گئی ہیں اور اس کے لیے ریاستوں سے کہا گیا ہے کہ وہ صورتحال کی اصلاح کے لیے معقول اقدامات کریں۔ ان ریاستوں کو فنڈ اُس وقت جاری کیا جائے گا جب وہ ا پنی جانب سے مکمل اور تشفی بخش جواب ارسال کر دیں گی۔ وزارت، تمام ریاستوں اور مرکزی انتظام کے علاقوں کی مالی کیفیت کا یومیہ بنیاد پر جائزہ لیتی ہے اور جہاں کہیں بھی ایف ٹی او التوا میں دکھایا جاتا ہے، ان ریاستوں اور مرکز کے زیر انتظام علاقوں کو فنڈ کے اجرا سے پہلے احتساب کے عمل سے گزرنا ہوتا ہے۔ یہاں اس بات کا ذکر برمحل ہوگا کہ رواں مالی سال کے دوران تقریباً 36500 کروڑ روپے( مجموعی تخصیص کا تقریباً 76 فیصد ) کا سرمایہ پہلے ہی جاری کیا جاچکا ہے، جس کے نتیجے میں تقریباً 85 فیصد معاملات میں اجرتوں کی بروقت ادائیگی کی جاچکی ہے۔


    نیچے سے اوپر کی جانب بڑھنے کا طریقہ کار اپناکر ہر سال آئندہ مالی سال کے دوران جس قدر کام انجام دئیے جانے ہیں ان کا ایک گوشوارہ جی پی کے ذریعے تیار کیا جاتا ہے۔ یہ تمام تر کام اسکیم کے تحت 155 قابل قبول سرگرمیوں کو پیش نظر رکھتے ہوئے مرتب کیے جاتے ہیں اور ان پر وقفے وقفے سے نظر ثانی کی جاتی ہے ، جس کا انحصار ریاستوں کی جانب سے حاصل ہونے والی گزارشات پر ہوتا ہے۔ مرکز جی پی کے تحت پروجیکٹوں کی تفصیلات کے توسط سے مقامی اداروں کے مفادات اور فیصلوں کا تحفظ کرتا ہے اور کسی بھی صورت میں مقامی اداروں کے دائرہ اختیار کو برعکس طور پر متاثر نہیں کرنا چاہتا۔ تاہم این آر ای جی اےا یکٹ کے تحت ، وزارت کے زیر اہتمام مرکزی روزگار گارنٹی کونسل (سی ای جی سی) سے توقع کی جاتی ہے کہ وہ بنیادی سطح پر پروگرام کے نفاذ کے سلسلے میں باقاعدگی سے اس کا تجزیہ بھی کرے گی اور نفاذ کی نگرانی کا عمل بھی انجام دے گی۔


    ایم جی این آر ای جی ایس کے اہم مقاصد میں ایک بڑا مقصد یہ بھی ہے کہ غربا اور نادار افراد کے لیے روزی روٹی کے وسائل کو مستحکم بنایا جائے۔ اجرت پر مبنی روزگار کے مطالبے کی بنیادی سطح پر تکمیل کے علاوہ حکومت نادار اور کمزور طبقات کے لیے روزی روٹی کے وسائل کو مستحکم بنانے پر بہت زور دے رہی ہے۔ ایم جی این آر ای جی اے کے تحت ہر سال تقریباً 1.5 کروڑ کام اپنائے جاتے ہیں۔ گذشتہ مالی سال کے دوران کام کی تکمیل پر جو خصوصی زور دیا گیا اس کے نتیجے میں 62 لاکھ کاموں کو پایہ تکمیل تک پہنچایا جاسکا۔ اس سلسلے میں گراف درج ذیل ہے:


    یہ تمام مکمل کرائے گئے ایسے ہیں، جن کی جیو ٹیگنگ کی گئی ہے اور انہیں عوامی معلومات کے دائرے میں رکھا گیا ہے تاکہ پروگرام کے انتظام میں شفافیت میں اضافہ لایا جاسکے۔ اب تک دو کروڑ سے زائد اثاثوں کی جیو ٹیگنگ کی جاچکی ہے۔ وزارت نے یہ بات لازمی قرار دی ہے کسی اثاثے کی تخلیق کے ساتھ ہی اس کے تینوں مراحل کی جیو ٹیگنگنگ لازمی طور پر انجام دی جائے۔


    سرکاری سرمایہ کاری کو زیادہ سے زیادہ وسعت دینے کی غرض سے ایم جی این آر ای جی ایس کو دیگر اسکیموں کے ساتھ مربوط کرنے پر خصوصی توجہ دی جارہی ہے۔ ارتباط کی ایک اچھی مثال پردھان منتری آواس یوجنا یعنی پی ایم اے وائی کے تحت تعمیر کیے جانے والے مکانات ہیں۔ 17-2016 کے مالی سال کے دوران 18000 ایم جی این آر ای جی ایس کے ساتھ 33 لاکھ مکانات کی تعمیر عمل میں آئی تھی اور اس میں ہر گھر کی تعمیر میں غیر ہنرمند اجرت والے مزدوروں کا تعاون شامل تھا۔ رواں مالی سال کے دوران پی ایم اے وائی کے تحت 51 لاکھ مکانات کی تعمیر کا نشانہ مقرر کیا گیا ہے۔ اس کے علاوہ ایم جی این آر ای جی اے ہر ایک پی ایم اے وائی مکان کے ساتھ گھر کے اندر بیت الخلاؤں کی تعمیر کے لیے 12000 روپے فراہم کرتا ہے۔ ارتباط کی اس طرح کی مثالوں کے ساتھ وزارت کوشش کررہی ہے کہ فراہم کرائے جانے والے سرمایہ کا منفعت بخش استعمال ممکن ہوسکے اور اجرت پر روزگار چاہنے والوں کو روزگار بھی حاصل ہوسکے۔


    24 ریاستوں میں خودمختار سماجی احتسابی اکائیاں تشکیل دی گئی ہیں اور 3100 ریاستی وسائل افراد کو سوشل آڈٹ یا سماجی احتساب کی تربیت کی فراہم کی گئی ہے جو آڈٹنگ کے معیارات کے مطابق ہے۔ سماجی سطح پر آڈٹ یعنی احتساب کو ممکن بنانے کی غرض سے خواتین کے اپنی مدد آپ کرنے والے بڑی تعداد والے گروپوں کو تربیت فراہم کرنے کا کام بھی شروع کیا گیا ہے۔


    ایم جی این آر ای جی ایس کے تحت تمام تر اقدامات ریاستوں اور مرکزی انتظام کے علاقوں کی صلاح اور مشورے سے ہی کیے جاتے ہیں۔ حکومت اس بات کے لیے عہد بند ہے کہ اس پروگرام کو ہر ممکن حد تک مؤثر طریقے سے نافذ کیا جائے تاکہ ایکٹ یعنی قانون کے مقاصد لفظ بہ لفظ طور پر حاصل ہوسکیں۔


    ایم جی این آر ای جی ایس کے تحت روزی روٹی کے مضمرات کو منظم بنانے کے لیے کثیر پہلوئی اثاثوں کی تشکیل ایک اہم توجہ کا موضوع ہے۔ اس کے علاوہ بئیر فٹ ٹیکنیشین پروگرام یعنی بغیر کسی سازوسامان کے ٹیکنیشین کو تربیت فراہم کرنے کا پروگرام وہ پروگرام ہے جسےایم جی این آر ای جی ایس کے کارکنان کو ہنرمند بنانے کے لیے عمل میں لایا جارہا ہے۔ اسے ہم ایک دیگر قدم کہہ سکتے ہیں۔ اب تک 19 ریاستوں میں 5380 بے سر و سامان تکنیکی ماہرین کو تربیت فراہم کی جاچکی ہے اور انہیں فیلڈ کی سطح پر تکنیکی سپورٹ فراہم کیا جارہا ہے۔


    وزارت نے ایم جی این آر ای جی اے اجرتوں کو کم از کم زرعی اجرتوں کے ساتھ مربوط کرنے کے امکانات کا جائزہ لینے کے لیے ایڈیشنل سکریٹری کی قیادت میں ایک کمیٹی تشکیل دی تھی، جس میں متعلقہ مرکزی وزارتوں کے نمائندگان اور ریاستی حکومتوں کے پانچ نمائندگان شامل تھے۔ ایم جی این آر ای جی اے اجرتوں کی مشتہری یکم دسمبر 2009 کو ایم جی این آر ای جی اے ایکٹ کی دفعہ 6.1 کے تحت عمل میں آئی تھی۔ ایسی ریاستیں جہاں کم از کم اجرت 100 روپے سے زائد تھی، انہیں ایم جی این آر ای جی اے اجرتوں کے طور پر تسلیم کرلیا گیا تھا۔ ایسی ریاستیں جہاں، ایم جی این آر ای جی اے اجرتیں 100 روپے سے کم تھیں وہاں پر اجرتوں کا اعلان 100 روپے کے بقدر کیا گیا تھا۔ یکم دسمبر 2009 کو صرف چار ریاستوں یعنی گوا، ہریانہ، میزورم اور کیرالہ میں کم از کم اجرتوں کی تجویز زرعی مزدوروں کے لیے باقاعدہ طور پر دستیاب تھی اور وہاں کم از کم اجرت 100 روپے تھی اور یہاں کے کارکنان کو دسمبر 2009 کے نوٹیفیکیشن کا تحفظ بھی حاصل تھا۔ تب سے ایم جی این آر ای جی اے اجرتوں کو زرعی مزدوروں کے معاملے میں صارفین کے لیے تیار کیے جانے والے قیمتوں کے عدد اشاریہ سے مربوط کردیا گیا ہے۔ زرعی مزدوروں کے سلسلے میں ایم جی این آر ای جی اے کی اجرتوں اور کم سے کم اجرتوں میں جو فرق فی الحال واقع ہ، وہ اس امر یا حقیقت کی بنیاد پر واقع ہے کہ ریاستیں اجرتوں کی شرح کے معاملوں میں ایک سائنٹفک اور یکساں نظام پر عدد اشاریہ نہیں تیار کرتیں۔ جبکہ ایم جی این آر ای جی اے اجرتوں پر زرعی مزدوروں کے معاملے میں صارفین کے لیے تیار کیے جانے والے عدد اشاریے کے مطابق تبدیلیاں واقع ہوتی رہتی ہیں۔


    حکومت نے دیہی ترقیات کی وزارت کو گذشتہ تین برسوں کے دوران کہیں زیادہ بڑے پیمانے پر تخصیص کی ہے۔ درج ذیل گوشوارے میں دیہی ترقیات کے پروگرام کے لیے کی جانے والی تخصیص، جس کا تعلق بنیادی ڈھانچے، دیہی ہاؤسنگ اور روزگار وغیرہ سے ہے، سے یہ بات واضح ہوجاتی ہے کہ 13-2012 میں مجموعی گھریلو پیداوار کے مقابلے میں 0.5 فیصد کی تخصیص 17-2016 میں مجموعی گھریلو پیداوار کے مقابلے میں بڑھا کر 0.63 فیصد کردی گئی ہے۔


    ایم جی این آر ای جی اے اور دیہی ترقیات کی وزارت کے اخراجات

                                                                                                                                                                                                     
سال        مجموعی گھریلو پیداوار ، قیمتوں کی سیریز  ایم جی ان آر ای جی ایس  مجموعی گھریلو پیداوار کا فیصد  مجموعی گھریلو پیداوار کے مقابلے میں اجرا  مجموعی گھریلو پیداوار کے مقابلے میں اجرا کا فیصد
                                                                                                                                                                                                     
                                                                                                                                                                                                     
                                                    اخراجات                                                                                                                                          
                                                                                                                                                                                                     
                                                                                                                                                                                                     
                                                                                                                                                                                                     
1          2                                        3                       4                              5                                         6                                               
                                                                                                                                                                                                     
                                                                                                                                                                                                     
                                                                                                                                                                                                     
2012-2013  9944013                                  39,778.82               0.40                           50,161.86                                 0.50                                            
                                                                                                                                                                                                     
                                                                                                                                                                                                     
                                                                                                                                                                                                     
2013-2014  11233522                                 38,552.62               0.34                           58,623.08                                 0.52                                            
                                                                                                                                                                                                     
                                                                                                                                                                                                     
                                                                                                                                                                                                     
2014-2015  12445128                                 36,025.04               0.29                           67,263.31                                 0.54                                            
                                                                                                                                                                                                     
                                                                                                                                                                                                     
                                                                                                                                                                                                     
2015-2016  13682035                                 44,002.59               0.32                           77,321.35                                 0.57                                            
                                                                                                                                                                                                     
                                                                                                                                                                                                     
                                                                                                                                                                                                     
2016-2017  15183709                                 58,354.21               0.38                           95,096.04                                 0.63                                            
                                                                                                                                                                                                     
                                                                                                                                                                                                     

    ************


    (م ن ۔ ۔ ن ر۔ 15.09.2017 )


    U – 4571

    
    
    (Release ID: 1502947) Visitor Counter : 2