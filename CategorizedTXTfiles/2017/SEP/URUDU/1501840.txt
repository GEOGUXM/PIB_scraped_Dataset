      نیتی آیوگ

      نیتی آیوگ نے تغذیہ بخش غذا پر نئے سرے سے توجہ مرکو زکی ہے اور نیشنل نیوٹریشن اسٹریٹجی کی شروعات کی ہے
      Posted On: 05 SEP 2017 7:41PM by PIB Delhi


    نئی دہلی، 5 ستمبر، سبز انقلاب کے لیڈر ڈاکٹر ایم ایس سوامی ناتھن اور پدم شری ڈاکٹر ایچ سدرشن نے نائب چیئرمین ڈاکٹر راجیو کمار اور ممبر ڈاکٹر ونود پال کے ہمراہ تغذیہ بخش غذا سےمتعلق آج قومی حکمت عملی کا آغاز کیا۔ کم آمدنی والے اور درمیانے درجہ کی آمدنی والے 40 ملکوں میں تغذیہ کا تناسب 16:1 کی وجہ سے اس وقت پوری دنیا میں تغذیہ کے سلسلہ میں سرمایہ کاری کو تسلیم کرلیا گیا ہے۔ حال ہی میں این ایف ایچ ایس -4 کی رپورٹ کے مطابق خواتین اور بچوں دونوں میں کم تغذیہ کی مجموعی سطح کم ہونے کے معاملےمیں کچھ پیش رفت ہوئی ہے لیکن دوسرےملکوں کے مقابلے میں جہاں اسی طرح کے حالات ہیں ہندستان میں یہ کمی کہیں کم ہے ۔


    اس مسئلہ پر توجہ دینے کے لئے اور تغذیہ کےمعاملے کو قومی ترقیات کے ایجنڈے میں مرکزی جگہ دینے کے لئے نیتی آیوگ نے نیشنل نیوٹریشن اسٹریٹیجی مرتب کی ہے ۔ صلاح و مشورہ کے جامع عمل کے ذریعہ تیارکی گئی اس حکمت عملی میں اس پر عمل کرنے اور اس سے فیضیاب ہونے والوں کے لئے ایک موثر نقشہ راہ متعین کیا گیا ہے تاکہ تغذیہ بخش غذا کی فراہمی کے نشانے کو حاصل کیا جاسکے۔


    اس حکمت عملی میں چار اجزا کا خیال رکھا گیا ہے۔ صحت خدمات کی فراہمی ، خوراک ، پینے کا پانی اور صفائی ستھرائی نیز آمدنی اور روزی روٹی ان چاروں پر بیک وقت عمل کرنے سے ہندستان میں تغذیہ کی کمی کےمسئلہ کو تیز رفتاری سے حل کیا جاسکتا ہے۔ اس وقت ان چاروں اجزا کا اندازہ لگانے کا بھی صحیح طریقہ موجود نہیں ہے جس سے تغذیہ میں کمی کا شکار ماؤں اور بچوں کے لئے نشانے کے مطابق کام کیا جاسکے۔


    تغذیہ سے متعلق حکمت عملی کے فریم ورک میں ایک کپوشن مکت بھارت کی گنجائش رکھی گئی ہے جو سووچھ بھارت اور سوسستھ بھارت سےمنسلک ہے۔ اس کا مقصد اس بات کو یقینی بنانا ہے کہ ریاستیں ، ریاستی اور ضلع کی سطح پر لائحہ عمل تیار کریں جس سے مقامی ضرورتوں اور چیلنجوں کو پورا کیا جاسکے۔ ریاستوں میں فراہم اضافہ شدہ وسائل کو دیکھتے ہوئے یہ حکمت عملی بڑی افادیت کی حامل ہے جس میں پنچایتوں اور بلدیاتوں اداروں کا ایک بڑا رول ہوگا۔


    اس حکمت عملی کے ذریعہ ریاستیں غیر مرکوز منصوبہ بندی اور مقامی اختراع کے ذریعہ کلیدی نوعیت کا پروگرام بناسکیں گی جس میں اس سلسلہ میں احتساب کی گنجائش ہوگی۔


    *****


    Uno-4396


    ( م ن۔ ج ۔ ج)


    
    

    
    (Release ID: 1501840) Visitor Counter : 2