      وزارت خزانہ

      وزیر مالیات ارون جیٹلی نے برآمدات سے متعلق امور پر وزرا ٔ کا گروپ اورکمیٹی تشکیل دی
      بہار کے نائب وزیر اعلیٰ سشیل کمار مودی وزیروں کے گروپ کے سربراہ ہوں گے
      
      مالگزاری کے محکمے کے سکریٹری ڈاکٹر ہنس مکھ ادھیا
      
      برآمدات سے متعلق امور کی کمیٹی کی سربراہی کریں گے
      
      Posted On: 12 SEP 2017 8:27PM by PIB Delhi


    نئی دہلی،13ستمبر۔ مرکزی وزیر مالیات ارون جیٹلی نے 9 ستمبر 2017 کو حیدرآباد میں ہونے والے جی ایس ٹی کونسل کے 21 ویں اجلاس کی فیصلے کے مطابق برآمدات سے متعلق امور پر وزیر وں کا ایک گروپ اور ایک کمیٹی تشکیل دی ۔


    وزیروں کے گروپ (جی او ایم ) کی تشکیل بہار کے نائب وزیر اعلیٰ جناب سشیل کمار مودی کی سربراہی میں کی گئی ہے ۔ یہ گروپ جی ایس ٹی کی عمل آوری میں پیش آنے والے آئی ٹی چیلنجوں اور مسائل کو حل کرے گا اور ان پر نگاہ رکھے گا۔ وزیر وں کے اس گروپ میں حکومت چھتیس گڑھ کے کمرشیل ٹیکسیز کے وزیر جناب امر اگروال ،کرناٹک کے وزیر زراعت جناب کرشنا بائرے گوڈا ، کیرل کے وزیر مالیات ڈاکٹر ٹی ایم تھومس آئزک اور تلنگانہ کے وزیر مالیات جناب ایٹیلا راجندر شامل ہیں ۔ گڈس اینڈ سروسیز ٹیکس نیٹ ورک (جی ایس ٹی این ) کے چیئر مین اور چیف ایگزیکٹو آفیسر وزیروں کے اس گروپ کے کام کاج میں معاونت کریں گے ۔


    برآمدات سے متعلق امور پر تشکیل دی جانے والی کمیٹی برآمدات کے شعبے کو پیش آنے والے مسائل دیکھے گی اور جی ایس ٹی کے نفاذ کے بعد کے منظر نامے میں برآمدات کے شعبے کی امداد کے لئے معقول حکمت عملی جی ایس ٹی کونسل کو پیش کرے گی۔ محکمہ مالگزاری کے سکریٹری کی سربراہی میں تشکیل دی جانے والی اس کمیٹی میں سی بی ا ی سی کے چیئر پرسن ، ممبر (کسٹمز ) سی بی ای سی کے ڈائریکٹر جنرل ،ڈی جی ایف ٹی ، جی ایس ٹی کونسل کے ایڈیشنل سکریٹری مرکزی سرکار کے محکمہ فروغ برآمدات کے ڈائریکٹر جنرل اور گجرات ،مہاراشٹر ،کرناٹک ،اترپردیش اور مغربی بنگال کے کمشنرز آف کمرشیل ٹیکسیز شامل ہوں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-4531

    
    
    (Release ID: 1502654) Visitor Counter : 2