      وزیراعظم کا دفتر

      بھارت رتن ایم ایس سبّا لکشمی کی پڑپوتیوں کی وزیراعظم سے ملاقات
      Posted On: 20 SEP 2017 12:01PM by PIB Delhi


    نئی دہلی۔20؍ستمبر۔بھارت رتن ایم ایس سبّا لکشمی کی پڑپوتیوں ایس ایشوریہ اور ایس سوندریہ نے آج وزیراعظم جناب نریندر مودی سے ملاقات کی۔ ان کے ساتھ ان کے والدین وی سری نواسن اور گیتاسری نواسن بھی تھے۔

    
    محترمہ ایشوریہ اور محترمہ سوندریہ نے مختصر طور ’’میترین بھجتا‘‘پیش کیا۔ یہ دعائیہ گیت ایم ایس سبّا لکشمی بھی گاتی تھیں اور انہوں نے اکتوبر 1966 کو یہ گیت اقوام متحدہ میں بھی پیش کیا تھا۔
    
    اس گیت کی دھن سنسکرت زبان میں کانچی کے آچاریہ شری چندر سیکھریندر سرسوتی نے کی تھی۔
    
    یہ ایک ترانہ ہے جس میں آفاقی دوستی اور عالمی امن کی بات کہی گئی ہے۔ ایم ایس سبّا لکشمی اقوام متحدہ میں اس گیت کو پیش کرنے کے بعد اپنے زیادہ تر پروگراموں میں یہ گیت پیش کرتی تھیں۔ یہ گیت ان الفاظ پر ختم ہوتا ہے۔ ’’سرے او بھویت سکلا جننم‘‘ وقار اور خوشی کو پوری دنیا کے انسانوں کیلئے رہنے دو۔

    *****


    
    م ن۔اس ۔ ع ن۔
    U-4657

    
    
    (Release ID: 1503397) Visitor Counter : 2