      کابینہ

      ریشم کے کیڑے اور ریشم کی صنعت کے شعبے میں مل جل کر تحقیق کرنے کے لئے ہندستان اور جاپان کے درمیان مفاہمت نامے کے بارے میں کابینہ کو مطلع کیا گیا
      Posted On: 12 SEP 2017 6:33PM by PIB Delhi


    نئی دہلی، 12ستمبر/ وزیراعظم جناب نریندر مودی کی صدارت میں مرکزی کابینہ کو ریشم کے کیڑے اور ریشم کی صنعت کے شعبے میں مل جل کر تحقیق کرنے کے لئے ہندستان کے سینٹرل سلک بورڈ (سی ایس بی) اور جاپان کے نیشنل انسٹی ٹیوٹ آف ایگروبائیولوجیکل سائنسیز (این آئی اے ایس) کے درمیان ہونے والے ایک مفاہمت نامے سے مطلع کرایا گیا۔ ہندستان کی آب و ہوا کے مطابق ریشم کی کیڑے کی ایک نسل تیار کرنے کے سلسلہ میں مل جل کر تحقیق شروع کرنے کے لئے سی ایس بی اور این آئی اے ایس کے درمیان ایک مفاہمت نامے پر 11 نومبر 2016 کو دستخط کئے گئے تھے۔ یہ مفاہمت نامہ سائنسی اور ٹکنالوجی کی نوعیت کا ہے۔ یہ مفاہمت نامہ ریشم کے کیڑے کی ایسی نسل تیار کرنے میں مدد کرے گا جو ہندستانی ریشم سازی کی صنعت کی صلاحیت اور معیار کو بہتر بنائے گا اور اس سے ریشم اور ریشم کی مصنوعات کی برآمدات میں اضافہ ہوگا۔

    
    توقع کی جاتی ہے کہ ا س مفاہمت نامے کے بعد ہندستانی ٹیکسٹائل اور لباس کی صنعت عالمی معیار کے ریشم اور ریشم کی مصنوعات تیار کرسکے گی۔ معیار اورپیداواری صلاحیت میں بہتری آنے سے ریشم کی مصنوعات کی برآمدات میں اضافہ ہوگا۔
    
    م ن۔ ا گ۔ج
    UNO- 4504

    
    
    (Release ID: 1502586) Visitor Counter : 2