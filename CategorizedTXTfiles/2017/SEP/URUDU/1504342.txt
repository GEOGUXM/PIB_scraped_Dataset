      وزارت دفاع

      یُدھ ابھیاس 2017 کی اختتامی تقریب
      Posted On: 29 SEP 2017 11:15AM by PIB Delhi


    نئی دہلی۔ 29 ؍ستمبر۔بھارت ۔ امریکہ مشترکہ یُدھ ابھیاس مشق 2017 ، 27 ستمبر 2017 کو جوائنٹ بیس لیوس ایم سی کورڈ (جے بی ایل ایم) واشنگٹن امریکہ میں اختتام پذیر ہوگئی ہے۔


    یُدھ ابھیاس کی مذکورہ مشق، ایک سالانہ باہمی مشق تھی ، جس کو امریکہ اور بھارت کی برّی فوج کی شراکت داری کو مستحکم بنانے کیلئے وضع کیا گیا ہے۔ یہ تربیت ایسی تھی جس کے تحت اُن مخصوص ڈرل اور ضوابط پر توجہ مرکوز کی گئی تھی ، جن کا تعلق شورش فرو کرنے ، شہری ماحول میں دہشت گردی کے آپریشنوں کو ناکام بنانے سے تھا۔ ابتدائی دنوں میں فیلڈ کی تربیت پلاٹون کی سطح تک کی تربیت اور بنیادی جنگی چالوں پر مشتمل تھی۔ بعد ازاں کمپنی لیول آپریشن بھی آزمائے گئے۔ فوری طور پر ردعمل کے سلسلے میں ٹیموں کا نقل وحمل ہیلی کاپٹر پر مبنی وسیلے کے طور پر زیر مشق لایا گیا۔


    واضح رہے کہ دونوں ملکوں کی برّی فوج نے ایک دوسرے کے تجربے اور مہارت سےکافی کچھ حاصل کیا ہے اور پلاٹون کو کنڈکٹ کرنے کا تجربہ اور کمپنی کی سطح کے آپریشن ،دونوں کو زیر مشق لاکر، استفادہ کیا ہے۔ اس کے علاوہ بھارتی فوج کی ٹکڑی نے ’اسٹرائکر‘ پیدل کمبیٹ وہیکل کے سلسلے میں، کما حقہ تجربہ حاصل کیا ہے۔ امریکی برّی فوج نے، پہاڑی علاقے میں، انفینٹری یونٹ کی تربیت کے دوران بھارتی برّی فوج سے ایک طرح کا تجربہ حاصل کیا ہے۔


    اختتامی تقریب اس غرض سے منعقد کی گئی تھی کہ دو ہفتوں تک چلنے والی تمام تر کارروائی کو یادگار بنا دیا جائے اور دونوں ممالک کے مابین بالیدہ ہوتی ہوئی شراکت داری کی جھلک پیش کی جائے۔ متاثر کن اختتامی تقریب کو دونوں ملکوں کے برّی فوج کے افسروں اور پانچ بھارتی برّی معمر ہستیوں نے ملاحظہ کیا ۔


    ایکسرسائز یُدھ ابھیاس 2017 ،نے تمام مشترکہ تربیتی مقاصد حاصل کیے اور اس کے نتیجے میں دونوں ملکوں کے مابین ازسر نو دفاعی تعاون میں اضافہ ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    29-09-2017


    U- 4874

    
    
    (Release ID: 1504342) Visitor Counter : 2