      صدر جمہوریہ کا سکریٹریٹ

      آپریشن سدبھاؤنا میں شریک جموں وکشمیر کے نوجوانوں نے صدر جمہوریہ ہند سے ملاقا ت کی
      Posted On: 20 SEP 2017 8:00PM by PIB Delhi


    نئی دہلی۔21؍ستمبر۔جموں وکشمیر کی وادی گریز سے آئے ہوئے، نوجوانوں کے ایک گروپ نے، جو آپریشن سدبھاؤنا میں حصہ لے رہا ہے، صدر جمہوریہ ہند جناب رام ناتھ کووند سے، 20ستمبر 2017 کو راشٹرپتی بھون میں ملاقات کی ہے۔

    
    نوجوانوں کا خیرمقدم کرتے ہوئے، صدر جمہوریہ ہند نے کہا کہ، نوجوان جموں وکشمیر کا مستقبل ہیں اور یہ ان کی ذمہ داری ہے کہ وہ ریاست کی ترقی میں اپنا کردار ادا کریں۔ انہوں نے کہا کہ یکے بعد دیگرے آنے والی بھارتی حکومتوں نے ریاست کے عوام کی فلاح وبہبود کیلئے کام کیا تھا۔ انہوں نے نوجوانوں سے کہا کہ وہ بھارتی برّی فوج کے نظم وضبط سے سبق لیں ۔ صدر جمہوریہ ہند نے سدبھاؤنا پہل قدمی کیلئے برّی فوج کو مبارکباد پیش کی اور پروگرام کی کامیابی کیلئے اپنی جانب سے نیک تمناؤں کا اظہار کیا۔
    
    اس سدبھاؤنا ٹور کا اہتمام، بھارتی برّی فوج کی 109 انفنٹری بریگیڈ نے ،اس مقصد سے کیا ہے کہ نوجوانوں میں اعتماد جگایا جائے اور ان کے اذہان کو قومی اتحاد کی جانب موڑا جائے۔ اس ٹور کے ایک حصے کے طور پر، یہ تمام نوجوان سری نگر، دلّی ، لینس ڈاؤن ، رشی کیش اور دہرہ دون کا دورہ کررہے ہیں۔
    
    م ن۔ ۔ ع ن۔
    U-4690

    
    
    (Release ID: 1503562) Visitor Counter : 2