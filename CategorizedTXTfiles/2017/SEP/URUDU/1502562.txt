      خواتین اور بچوں کی ترقیات کی وزارت

      خواتین اور بچوں کی ترقی کی وزارت نے ناری شکتی پرسکار 2017 کے لئے نامزدگیاں طلب کیں
      Posted On: 12 SEP 2017 5:44PM by PIB Delhi


    نئی دہلی، 12 ستمبر 2017، خواتین اور بچوں کی ترقی کی وزارت نے ناری شکتی پرسکار 2017 کے لئے نامزدگیاں طلب کی ہیں۔ واضح رہے کہ حکومت ہند، ہر سال 8 مارچ کو خواتین کے بین الاقوامی دن کے موقع پر ناری شکتی پرسکار دیکر خواتین کے لئے سب سے بڑا شہری اعزاز عطا کرتی ہے ۔ اس ایوارڈ کا مقصد ان انفرادی شخصیتوں اور اداروں کی خدمات کو تسلیم کرنا اور سراہنا ہے جنہوں نے خواتین کو بااختیار بنانے میں نمایاں اور طویل مدتی خدمات انجادم دی ہوں۔ علاوہ ازیں یہ ایوارڈ ان مثالی شخصیات کا اعتراف کرنے کی بھی ایک کوشش ہے جو نوجوان نسل کے لئے مشعل راہ کی حیثیت رکھتے ہیں اور بڑے پیمانے پر معاشرے اور خواتین کی زندگی میں تبدیلیاں لاتے ہیں۔ ناری شکتی پرسکار کے ذریعہ حکومت ہند سماج میں عورت کے مقام کو مستحکم کرنے کے تئیں اپنے عہد کا بھی اعادہ کرتی ہے۔


    خواتین اور بچوں کی ترقی کی وزارت ایسے افراد اور اداروں سے نامزدگیاں طلب کررہی ہے جنہوں نے سماجی اور اقتصادی سطح پر خواتین کو بااختیار بنانے ، خواتین سے متعلق قوانین کے موثر نفاذ اور خواتین کو ملک کے اصل دھارے میں شامل کرنے کے لئے ناموافق ماحول اور حالات میں زبردست کام کئے ہوں۔ اس سلسلے میں ملک کے سرکردہ اخبارات بشمول مقامی زبان کے اخبارات میں 2 ستمبر 2017 کو ایک اشتہار شائع کرایا گیا ہے۔


    ناری شکتی پرسکار کے لئے نامزدگیاں موصول ہونے کی آخری تاریخ 15 اکتوبر 2017 ہے۔ یہ ایوارڈز 8 مارچ 2018 کو خواتین کے بین الاقوامی دن کے موقع پر دیئے جائیں گے۔


    ناری شکتی پرسکار کے لئے نامزدگی طلب کرنے سے متعلق اشتہارات http://www.wcd.nic.in/sites/default/files/NSP-25x33%20-English.pdf پر دستیاب ہیں۔ اسی طرح ناری شکتی پرسکار 2017 کے لئے رہنما خطوط


    http://www.wcd.nic.in/sites/default/files/Approved%20Guidelines%20for%20NSP_1.pdfپر دستیاب ہیں۔


    م ن۔م ع ۔ ن ا۔


    U- 4500

    
    
    (Release ID: 1502562) Visitor Counter : 2