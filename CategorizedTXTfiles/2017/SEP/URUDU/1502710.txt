      وزارت آیوش

      آیوش کے خصوصی سیکریٹری نے آن لائن آرٹیکل تحریری مقابلے جیتنے والوں کو انعامات تقسیم کئے
      Posted On: 13 SEP 2017 4:17PM by PIB Delhi


    نئی دہلی۔13؍ستمبر۔ آیوش کی وزارت کے خصوصی سیکریٹری جناب وید راجیش کوٹیچھا نے آیوروید، یونانی اور ہیومیوپیتھی کے ذریعہ ذیابیطس کی روک تھام سے متعلق آن لائن آرٹیکل تحریری مقابلے جتینے والوں کو انعامات تقسیم کئے۔ یہ مقابلے آیوش کی وزارت کے فیس بک اور ٹوئٹر پیج جیسے ڈیجٹل پلیٹ فارم پر منعقد ہوئے تھے اس موقعہ پر جناب راجیش کوٹیچھا نے انعام جیتنے والوں کو مبارک باد دیں اور کہا کہ اس طرح کی سرگرمیوں سے وزارت کو ان لوگوں تک پہنچنے میں مدد ملے گی جنہوں نے متبادل میڈیسن کے شعبے میں اپنی زندگی وقف کی ہے۔ انہوں نے یہ بھی کہا کہ وزارت میڈیسن کے آیوش نظام کےشعبے میں کسی بھی طرح کی تجویز یا رائے کا خیرمقدم کرتی ہیں اور انہوں نے وزارت کی طرف سے ہر طرح کی مدد کا یقین دلایا۔

    
    ذیا بیطس کی روک تھام اور اس کے بندوبست کے بارے میں عوام کو بیدار کرنے کے لئے آیوش کی وزارت نے آیوروید، ہومیوپیتھی اور یونانی نظام کے ذریعہ ذیا بیطس کے بندوبست اور اس کے روک تھام سے متعلق مختلف آن لائن آرٹیکل تحریری مقابلوں کا اہتمام کیا تھا ان مقابلوں میں پہلے نمبر پر آنے والے شخص کو 20,000 ہزار روپئے اور دوسرے نمبر آنے والے شخص کو 15,000 روپئے اور تیسرے نمبر پر آنے والے شخص کو 10,000 روپئے دیئے گئے جب کہ پانچ پانچ ہزار روپئے کے دو کنسولیشن انعامات بھی دیئے گئے یہ مقابلے وزارت کے فیس بک اور ٹوئٹر سوشل میڈیا پلیٹ فارم پر منعقد ہوئے تھے۔ تحریری مقابلوں کے موضوعات تھے جدید طرز زندگی کے تناظر میں آیوروید کے ذریعہ ذیا بیطس کی روک تھام اور اس کا بندوبست، یونانی میڈیسن کے نظام کے ذریعہ ذیا بیطس کا علاج اور کنٹرول ہومیوپیتھی کے ذریعہ ذیا بیطس کی دیکھ بھال۔ ہر زمرے میں تقریباً250 انٹریاں موصول ہوئیں تھیں۔
    
    م ن۔ ح ا۔ رض
    U-4539

    
    
    (Release ID: 1502710) Visitor Counter : 2