      آبی وسائل، دریائی ترقیات اور گنگا احیاء کی وزارت

      ڈاکٹر ستیہ پال سنگھ نے آبی ذرائع، ندیوں کی ترقی اور گنگا کی تجدید کاری کے مرکزی وزیر مملکت کی حیثیت سے اپنا کام کاج سنبھالا
      Posted On: 04 SEP 2017 5:50PM by PIB Delhi


    نئی دہلی، 4 ستمبر، / ڈاکٹر ستیہ پال سنگھ نے آج نئی دہلی میں آبی ذرائع ، ندیوں کی ترقی اور گنگا کی تجدید کاری کے وزیر مملکت کی ذمہ داری کی سنبھال لی ہے۔ اس موقع پر خطاب کرتے ہوئے ڈاکٹر سنگھ نے انہیں یہ نئی ذمہ داری سونپنے پر وزیراعظم نریندر مودی کا شکریہ ادا کیا اور امید ظاہر کی کہ وہ اس ذمہ داری کو بحسن خوبی انجام دیں گے۔


    اترپردیش کے ضلع باغپت کے گاؤں بسؤلی میں 29 نومبر 1955 کو پیدا ہوئے ڈاکٹر سنگھ نے میرٹھ اور دہلی یونیورسٹی سے تعلیم حاصل کی اور اس کے بعد آسٹریلیا کی وولونگ گونگ یونیورسٹی میں پڑھائی کی۔ کیمسٹری اور بزنس ایڈمنسٹریشن میں پوسٹ گریجویٹ ڈاکٹر سنگھ نے پبلک ایڈمنسٹریشن نے پی ایچ ڈی کی۔ 1980 میں انہوں نے آئی پی ایس میں شمولیت اختیار کی اور پنے ناگپور اور ممبئی کے پولیس کمشنر کی حیثیت سے متعدد اہم ذمہ داریوں پر فائز رہے ۔ 2014 میں باغپت پارلیمانی حلقے سے وہ لوک سبھا کے لئے منتخب ہوئے۔


    انہوں نے متعدد کتابیں تصنیف کی ہیں جن میں تلاش انسان کی، سائنس اینڈ اسپریچولٹی ، ٹیکلنگ نکسلزم،-این انڈین پرسیکٹیو جیسی کتابیں شامل ہیں۔ ان کی دلچسپی والی بال، ایتھلیٹکس ، شوٹنگ، اور یوگا میں ہے۔


    *****


    Uno- 4369


    ( م ن۔ ن ا۔ ج)


    

    
    (Release ID: 1501674) Visitor Counter : 2