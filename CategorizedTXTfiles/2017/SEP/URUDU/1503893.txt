      مکانات اور شہری غریبی کے خاتمے کی وزارت

      ٹھوس فضلہ انتظام کیلئے شہروں میں مرکزی کی جانب سے ہمسائیگی منصوبہ عمل کا آغاز کیا جائیگا
      ایچ ایو اے وزیر جناب پردیپ سنگھ پوری نے کہا ہے کہ ملک کو اس وقت تک ستھرا نہیں بنایا جاسکتا جب تک دلّی فضلہ انتظام کے بحران کا حل نہ تلاش کرلیاجائے
      
      عوام کو متحرک کرنے کیلئے انہوں نے لوگوں میں قومی راجدھانی کے باشندہ ہونے پر احساس تفاخر بیدار کرنے کی بات کہی ہے
      
      Posted On: 24 SEP 2017 3:52PM by PIB Delhi


    نئی دہلی۔25؍ستمبر۔اس امر پر زور دیتے ہوئے کہ ملک کو دلّی میں کوڑا کرکٹ کے مسئلے کا حل نکالے بغیر صاف نہیں کیا جاسکتا کیوں کہ اب یہ مسئلہ بحران کی حد تک پہنچ چکا ہے، ہاؤزنگ اور شہری اُمور کے وزیر جناب ہردیپ سنگھ پوری نے عوام میں یہ احساس تفاخر بیدار کرنے پر زور دیا ہے کہ وہ قومی راجدھانی کے باشندے ہیں، تاکہ لوگوں میں ٹھوس فضلہ انتظام کےمسئلے سے مؤثر طور سے نپٹنے کیلئے مجموعی منصوبہ عمل پر عمل پیرا ہونے کا جذبہ پیدا ہوسکے۔


    جناب پوری نے کل بھیکا جی کاماپلیس جنوبی دلّی میں سوچھتا ہی سیوا مہم میں حصہ لیتے ہوئے بنفس نفیس صفائی ستھرائی کرنے اور کوڑا کرکٹ جمع کرنے کا کام انجام دینے کے بعد ، بعد ازاں عوام ، صفائی ستھرائی کارکنان اور وزارت کے افسران اور جنوبی دلّی میونسپل کارپوریشن کے ذمہ داران سے خطاب کیا۔ ان تمام افراد نے وزیر موصوف کے ساتھ شرم دان میں حصہ لیا تھا۔ وزیر موصوف نے جنوبی ایم سی ڈی کے ذریعے درآمد کیے گئے جدید کوڑے دانوں کا بھی افتتاح کیا۔


    وزیر موصوف نے کہا کہ دلّی کا باشندہ ہونا ہمارے لیے فخر کی بات ہے اور یہ ایک انفراد ی مراعات میں شامل کیا جاسکتا ہے کیوں کہ اس کے ذریعے بہتر خدمات اور سہولتوں کی شکل میں ، جو دیگر شہروں میں دستیاب نہیں ہیں، متعدد فوائد حاصل ہوتے ہیں۔ انہوں نے کہا کہ دلّی میٹرو اس کی ایک مثال ہے جس کے لیے مرکزی اور ریاستی حکومتوں نے زبردست مصارف برداشت کیے ہیں اور اکثر کام اب اپنی تکمیل کے مراحل میں پہنچ گئے ہیں۔ جناب پوری نے کہا کہ یہ احساس تفاخر اس وقت برعکس طور پر متاثر ہوسکتا ہے جب دلّی صاف ستھری نہ بنائی جاسکے اور کوڑا کرکٹ کو ٹھکانے لگانے کے مسئلے کا حل نہ نکالا جاسکے۔


    دلّی کے عوام سے مؤثر منصوبہ عمل اپنانے کی گزارش کرتے ہوئے جناب پوری نے کہا کہ میں آپ سب میں یہ احساس تفاخر جگانا چاہتا ہوں کہ آپ قومی راجدھانی کے باشندے ہیں۔ انہوں نے کہا کہ ہمیں سستی اور کاہلی کو ترک کے مؤثر ٹھوس فضلہ انتظام کے کام میں اس طرح سے اپنا تعاون دینا چاہئے کہ ہم اس کوڑے کرکٹ کا صحیح نمٹارہ کردیں جو آج ہمارے لیے ایک خطرہ بھی بن گیا ہے اور ہم سب کی زندگی پر برعکس طور سے اثرانداز ہورہا ہے۔


    جناب پوری نے کہا کہ مرکزی حکومت نے صفائی ستھرائی کو اقتصادی تبدیلی سے بھی بڑھ کر ترجیح دی ہے اور یہ کئی طریقے سے نمایاں کیا ہے۔ انہوں نے کہا کہ جس ارادے ، جوش و جذبے اور توانائی کے ساتھ وزیر اعظم جناب نریندر مودی سوچھ بھارت مشن چلارہے ہیں اس کے نتیجے میں غیرمعمولی بنیادی پر ملک بھر میں انفرادی طور پر لوگ اس مہم سے مربوط ہوئے ہیں۔ اس کے نتیجے میں اڑتیس لاکھ شہری علاقوں میں تعمیر ہونے والے بیت الخلاؤں سمیت تین برسوں کی قلیل مدت میں ملک بھر میں پانچ کروڑ بیت الخلاء تعمیر ہوچکے ہیں۔


    ہاؤزنگ اور شہری اُمور کے وزیر جناب پردیپ سنگھ پوری جنوبی دلّی میونسپل کارپوریشن کے ذریعے درآمد کردہ کوڑا کرکٹ جمع کرنے والی مشینوں کا افتتاح کرتے ہوئے ۔ یہ افتتاح موصوف نے 24ستمبر 2017 کو سوچھتا ہی سیوا مہم کے دوران کیا۔ جناب درگا شنکر مشرا ، سکریٹری (ایچ یو اے) کو بھی تصویر میں دیکھا جاسکتا ہے۔


    ہاؤزنگ اور شہری اُمور کے وزیر جناب ہردیپ سنگھ پوری سوچھتا ہی سیوا مہم کے دوران 24ستمبر 2017 کو بھیکاجی کاماپلیس، ساؤتھ دلّی میں مالویہ نگر ایس بی ایم سی اسکول کے طلباء کے ذریعے پیش کیے گئے نکڑناٹک کو ملاحظہ کرتے ہوئے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-4255

    
    
    (Release ID: 1503893) Visitor Counter : 2