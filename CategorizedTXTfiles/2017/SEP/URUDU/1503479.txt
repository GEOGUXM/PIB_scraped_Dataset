      کابینہ

      کابینہ نے ریلوے کے ملازمین کے لئے دسہرے سے پہلے کام کی بنیاد پر بونس کی منظوری دی
      Posted On: 20 SEP 2017 5:55PM by PIB Delhi


    نئی دہلی۔ 20 ؍ ستمبر۔وزیراعظم نریندر مودی کی صدارت میں مرکزی کابنیہ نے سال 2016-17 کے لئے ریلوے کے غیر گزیٹیڈ( جن میں آر پی ایف/ آر پی ایس ایف کے اہلکار شامل نہیں ہیں) اہل ملازمین کو پیداواریت سے منسلک 78 دن کی اجرت کے برابر بونس دینے کو منظوری دیدی ہے۔ اس فیصلے سے ریلوے کے تقریباً 12.30 لاکھ غیر گزیٹیڈ ملازمین کو فائدہ ہوگا۔ اس کی ادائیگی دسہرہ/ پوجا کی چھٹیوں سے پہلے کی جائے گی جس سے تہواروں کے موسم سے پہلے لاکھوں کنبوں میں خوشی کی لہر دوڑ جائے گی۔


    پیداواریت سے منسلک بونس( پی ایل بی) کی ادائیگی ایک ترغیب کے طور پر کام کرے گی اور اس کے نتیجے میں بڑی تعداد میں ریلوے کے ملازمین کو تحریک ملے گی، خاص طور پر ان ملازمین کو جو ریلوے کی عملی سرگرمیوں کو انجام دینے میں مصروف ہیں اور وہ ریلوے کے صارفین کے تحفظ، خدمات اور ریلوں کی رفتار کو یقینی بنائیں گے۔ بھارتی ریلوے زیادہ سے زیادہ عوامی بہبود کے اصول پر کام کرتی ہے اور اس ضمن میں بونس کی ادائیگی ریلوے کی کارروائیوں میں جوابدہی اور اہلیت کو بہتر بنائے گی۔


    ریلوے کی ملازمین کو 78 دن کے پی ایل بی کی ادائیگی پر 2245.45 کروڑ روپے کا خرچ آنے کااندازہ ہے۔ پی ایل بی کی ادائیگی کے لئے اجرتوں کی حد 7000 روپے ماہانہ مقرر کی گئی ہے۔ 78 دن کے پی ایل بی کے طور پر ریلوے کا ملازم فی کس زیادہ سے زیادہ 17,951 روپے حاصل کرسکتا ہے۔


      م ن۔ و ا۔ رض


    U-2467

    
    
    (Release ID: 1503479) Visitor Counter : 2