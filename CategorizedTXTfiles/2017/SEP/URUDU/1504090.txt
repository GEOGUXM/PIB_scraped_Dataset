      مکانات اور شہری غریبی کے خاتمے کی وزارت

      ہاؤسنگ اور شہری امور کے وزیر ہردیپ سنگھ پوری کی جموں و کشمیر کو شہری شعبے میں تعاون کی یقین دہانی
      جموں و کشمیر کے نائب وزیراعلیٰ ڈاکٹر نِرمل سنگھ نے جنا ب پوری کے سامنے ریاست کے مسائل رکھے

      Posted On: 26 SEP 2017 6:03PM by PIB Delhi

    نئی دہلی،26؍ ستمبر ۔ہاؤسنگ اور شہری امور کے وزیر جنا ب ہردیپ سنگھ پوری نے آج جموں و کشمیر کی حکومت اور عوام کو شہری ترقیات سے متعلق سبھی معاملات کو ترجیح دینے اور ہر ممکنہ تعاون کی یقین دہانی کرائی۔ یہ یقین دہانی ریاست کے نا ئب وزیراعلیٰ ڈاکٹر نرمل سنگھ کو اس وقت کرائی گئی، جب انہوں نے آج جناب پوری سے ملاقات کی اور جموں و کشمیر سے متعلق متعدد پروجیکٹوں کے بارے میں تبادلۂ خیال کیا۔ دونوں لیڈروں نے ریاست میں شہری شعبے سے متعلق پروجیکٹوں کی پیش رفت اور ان کے نفاذ کے بارے میں بات چیت کی ۔


    ڈاکٹر نرمل سنگھ نے سابر متی ریور فرنٹ ڈیولپمنٹ کی طرز پر توی ندی کے ساڑھے چار کلومیٹر طویل گلیارے کے متوازی ریور فرنٹ ڈیولپمنٹ کے سلسلے میں مدد چاہی۔ ڈاکٹر سنگھ نے جے این این یو آر ایم کے تحت گریٹر جموں کیلئے منظورشدہ سیوریج پروجیکٹ کی تکمیل، اٹل مشن فار ریجووینیشن اینڈ اَربن ٹرانسفارمیشن ( اے ایم آر یو ٹی) کے تحت بنیادی ڈھانچے کی ترقی کیلئے کٹرا اور اودھم پور کو شامل کرنے کی درخواست بھی کی۔


    نائب وزیراعلی ٰ نے جناب پوری کو بتایا کہ اس حکومت کے ذریعے جاری کی گئی اضافی مرکزی امداد سے جے این این یو آر ایم کے تحت منظور کئے گئے سرینگر کے سیوریج پروجیکٹ کا کام ترقی پر ہے۔


    جناب پوری نے وزارت کے متعلقہ اہلکاروں کو ہدایت دی کہ وہ جموں و کے اسمارٹ سٹی منصوبے کےتحت ریور فرنٹ ڈیولپمنٹ سے متعلق تجویز تیار کریں۔ جناب پوری نے یقین دلایا کہ جموں میں سیوریج پروجیکٹ کیلئے وسائل بہم پہنچانے کے سلسلے میں ریاستی حکومت کے ساتھ مزید صلاح و مشورے کے بعد این بی سی سی کو ہدایت دی جائے گی کہ وہ اس پروجیکٹ کا کام پھرسے شروع کریں۔ انہوں نے کہاکہ اے ایم آر یو ٹی کے تحت دو مزید شہر اے ایم آر یو ٹی میں شامل ہو جائیں گے۔ انہوں نے کہا کہ اس مشن میں 500 شہروں کو شامل کیا گیا ہے، جس کے انتخاب کیلئے مخصوص معیارات طے کئے گئے ہیں۔


    متعدد جدید شہری مشنوں کے تحت جموں و کشمیر کیلئے منظور کئے گئے متعد د پروجیکٹوں اور سرمایہ کاری کے کاموں کی تفصیلات بتاتے ہوئے جناب پوری نے نائب وزیراعلیٰ سے گزارش کی کہ وہ ان پروجیکٹوں کے نفاذ کے عمل میں تیزی لائیں تاکہ مقررہ وقت کے اندر مطلوبہ نتائج برآمد ہو سکیں۔ انہوں نے اٹل مشن کے تحت ریاست میں 1.08 لاکھ گھروں میں پانی سپلائی کیلئے نئے کنکشن دستیاب کرائے جانے کی بات کہی۔


    جموں و کشمیر کے نائب وزیراعلیٰ ڈاکٹر نرمل سنگھ26 ستمبر 2017 کو نئی دہلی میں ہاؤسنگ اور شہری امور کے وزیر جناب ہردیپ سنگھ پوری کے ساتھ


    م ن ۔ م م ۔ ک ا


    U- 4788


    

    
    (Release ID: 1504090) Visitor Counter : 2