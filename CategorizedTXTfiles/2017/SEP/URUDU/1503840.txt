      وزیراعظم کا دفتر

      وزیر اعظم نے سوچھتا شرم دان کیا ، پشو دھن آروگیہ میلہ دیکھا ،وارانسی کے شہنشاہ پور میں اجتماع سے خطاب کیا
      Posted On: 23 SEP 2017 8:28PM by PIB Delhi


    نئی دہلی۔ 23 /ستمبر وزیر اعظم جناب نریندر مودی نے آج وارانسی کے شہنشاہ پور میں جڑواں پٹ والے ٹوائلٹ کی تعمیر کے لیے شرم دان کیا ۔ انہوں نے ان لوگوں سے بات چیت بھی کی جو گاؤں کو کھلے میں رفع حاجت سے آزاد کرنے کا عزم کر رکھا ہے ۔


    وزیر اعظم گاؤں میں منعقدہ پشو دھن آروگیہ میلہ دیکھنے گئے ۔ وہاں انہیں مختلف صحت اور طبی سرگرمیوں کے بارے میں بتایا گیا ۔ اس میں مویشویوں کی سرجری اور الٹرا سونوگرافی وغیرہ شامل تھے ۔


    اس موقع پر ایک بڑے اجتماع کو خطاب کرتے ہوئے وزیر اعظم نے اتر پردیش کے وزیر اعلیٰ یوگی آدتیہ ناتھ اور ریاستی حکومت کوپشودھن آروگیہ میلہ کے کامیاب انعقاد کے لیے مبارکباد پیش کی ۔ انہوں نے کہا کہ یہ ایک نئی کوشش ہے جو ریاست میں مویشی پروری کے شعبہ میں کار آمد ثابت ہوگا ۔ انہوں نے کہا کہ دودھ کی پیدواریت میں اضافہ لوگوں کی اقتصادی فائدے کی راہ ہموار کرے گا ۔ انہوں نے کہا کو آپریٹوز ڈیری شعبہ کو مستحکم کرنے میں مدد کر سکتے ہیں جیسا کہ ملک کے دیگر حصوں میں دیکھا گیا ہے ۔


    عوام کی خوشحالی کو حکمرانی کی ترجیح قرار دیتے ہوئے وزیر اعظم نے2022 تک کسانوں کی آمدنی دوگنی کرنے کے عزم کا اعادہ کیا۔ انہوں نے کہا کہ سوائل ہیلتھ کارڈ سے کسانوں کو زبردست فائدہ پہنچ رہا ہے ۔ انہوں نے مزید کہا کہ ہم میں سے ہر شخص کو یہ عہد کرنا چاہیے کہ 2022 تک مجاہدین آزادی کے خوابوں کو شرمندۂ تعبیر کریں ۔


    وزیر اعظم نے کہا کہ ‘‘صفائی و ستھرائی ہماری ذمہ داری’’ کے احساس کو سبھی میں جاگزیں کرنے کی ضرورت ہے ۔ انہوں نے کہا کہ یہ صحت کو یقینی بنانےاور غریبوں کی صحت کی دیکھ بھال کی راہ میں مفید ثابت ہوگا ۔ انہوں نے کہا کہ سوچھتا ان کے لیے ایک عبادت اور صفائی غریبوں کی خدمت کرنے کا راستہ ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-4746

    
    
    (Release ID: 1503840) Visitor Counter : 2