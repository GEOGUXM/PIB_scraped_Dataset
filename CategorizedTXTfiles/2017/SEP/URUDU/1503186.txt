      وزیراعظم کا دفتر

      امریلی، گجرات میں منعقدہ سہ کار سمیلن میں 17 ستمبر 2017 کو وزیر اعظم کی تقریر
      Posted On: 17 SEP 2017 11:29PM by PIB Delhi


    نئی دہلی 18ستمبر؛ بڑی تعداد میں یہاں موجود بھائیو اور بہنو،


    کیم چھو، بدھا؟


    مجھے لگتا ہے کہ آج میدان چھوڑنا پڑ رہا ہے، باہر بھی کہیں جگہ نہیں ہے۔ آپ کو یہ یاد ہے کہ یہاں آخری بار کس وزیر اعظم نے ملاقات کی تھی؟ نہیں نہیں، کوئی وزیر اعظم تو آئے ہوگے؟ چلو کوئی بات نہیں۔ یہ سب میرے نصیب میں ہی لکھا ہے۔


    سب سے پہلے میں امریلی ضلع کے امداد باہمی کے شعبے کی ستائش کرتا ہوں۔ اور اب اس میں نئی پیڑھی میدان میں کود پڑی ہے۔ ایک زمانہ تھا امداد باہمی کے شعبے میں رتو بھائی اور تمام عظیم شخصیات سرگرم تھیں۔ امداد باہمی اور سرکاری دونوں شعبے ان حضرات کے کنٹرول میں تھے۔ لیکن گزشتہ کچھ وقت سے نئی ٹیم امریلی ضلع کو ترقی کی نئی بلندیوں پر آگے بڑھا رہی ہے۔ میں نے امریلی کے اے پی ایم سی مارکیٹ کی ملاقات اس سے پہلے بھی لی تھی لیکن آج ہمارے پی پی نے جو کمال کیا ہے اور جو ماڈل کھڑا کیا ہے، وہ سچ مچ قابل داد ہے۔ پی پی اور ان کی ٹیم کو بہت بہت بدھائی۔


    دلیپ بھائی مصروف عمل شخص ہیں، کام ہی ان کی زندگی ہے۔ وہ کام کے بغیر نہیں رہ سکتے، کچھ نہ کچھ نیا کرنا، کیسے کرنا یہ سب سوچتے رہتے ہیں۔ مجھے یاد ہے کہ گجرات میں ہماری سابقہ حکومتوں نے ایسے فیصلے لئے تھے کہ سوراشٹر میں ڈیری صنعت کی کبھی ترقی نہیں ہوئی۔ کبھی آئے ہی نہیں، کیسی بری حالت۔ ہم نے پالیسی کے لحاظ سے تبدیلی کی۔ سب سے پہلے دلیپ بھائی نے طے کیا کہ اس صورتحال کو بدلیں گے اور آج مجھے اطمینان ہے کہ انھوں نے وہ کام کردکھایا ۔ آج پورے امریلی باشندوں کو فائدہ ہوا۔ پورے امریلی ضلع کے مویشی پالنے والوں کو، کسانوں، دودھ کی پیداوار کے ساتھ بالواسطہ یا بلاواسطہ مربوط افراد کو دودھ کے لیے معقول بازار ملا۔ اتنا ہی نہیں ان کو دودھ کے بدلے میں وافر اور واجب قیمت حاصل ہوئی۔ مجھے اطمینان اس بات کا ہے کہ اتنی کامیابی پر کام رکا نہیں، تاہم اے پی ایم سی نے جدید ترین ٹیکنالوجی کا استعمال کیا۔ سائی ٹیسٹنگ تجربہ گاہ کی تعمیر کی۔ بازار میں آئے مال کی زمرہ بندی کے لیے تجربہ گاہ بنائی اور حکومت ہند نے جو ای ۔نام منصوبہ وضع کیا ہے، جس میں کاشتکار، ہندوستان کے کسی بھی بازار میں جہاں اس کو سب سے زیادہ قیمت ملے، وہ اپنا مال فروخت کرسکے، اس کے لیے حکومت ہند نے ایک ڈیجیٹل پلیٹ فارم بنایا ہے۔ اس ڈیجیٹل پلیٹ فارم کے لیے گریڈیشن کی تجربہ گاہ ضروری ہوتی ہے اور وہ کام بھائی پی پی نے کردکھایا ہے۔ میں صد فیصد اس بات کو تسلیم کرتا ہوں کہ گجرات کے دیگر اے پی ایم سی کے لیے بھی امریلی نے نیا راستہ دکھایا ہے۔ میں انھیں مبارکباد پیش کرتا ہوں اور گجرات میں اے پی ایم سی کے شعبے میں امریلی سب سے پہلا تھا اور آج کی دہائیوں کے بعد پھر سے جدید ترین ٹیکنالوجی کی دنیا میں نیا راستہ دکھانے والا بنا ہے۔ اس کے لیے ستائش کا حقدار ہے۔


    آج دو چیزوں کی طرف آپ کی توجہ مبذول کرانی ہے۔


    ایک تو آج یہاں پر Sweet Revolution ، شہد کا انقلاب، یہ شہد کی تحریک کا آغاز ہو رہا ہے اور دوسرا گجرات کا 1600 کلو میٹر کا ساحلی علاقہ جو نیل گوں انقلاب کی قیادت کرسکتا ہے۔ ہمارے مچھوارے بھائی بہن، ہمارے بحری اثاثے کو وہ ایک نئی تحریک کی مثال لے کرکے آگے بڑھ سکتی ہے اور یہ دونوں چیزیں گجرات کے دیہی اور بحری علاقے کو نیا زاویہ عطا کرنے والی ہیں۔ حکومت ہند کا خواب یہ ہے کہ جیسے White Revolution ہو، سبز انقلاب ہوا، ویسے شیرین انقلاب یعنی شہد انقلاب کو بھی ہمیں تیز رفتاری سے آگے بڑھانا چاہئے اور امریلی ضلع نے ۔۔۔۔۔ میں نے آپ سے قریب آج سے ایک آدھ سال پہلے دلیپ بھائی اور سب کے ساتھ بات کی تھی کہ جب ہم دودھ لینے کے لیے جاتے ہیں تو کسانوں کے یہاں سے دودھ لاتے ہیں ویسے ہی شہد بھی جمع کرسکتے ہیں۔ اور اگر کوئی اپنے یہاں 50 شہد کی مکھیاں لگادے تو سال میں کم سے کم دو لاکھ روپئے کا شہد بیچ سکتا ہے۔ یہ اضافی آمدنی ہے اور شہد کی مکھی کے ہونے کی وجہ سے کھیت کی پیداوار میں اضافہ ہوتا ہے کیونکہ شہد ایک طرح سے معاون نظام ہے جو شہد کی مکھی کرتی ہے۔


    آج مجھے اس کا سنگ بنیاد رکھنے کا شرف حاصل ہوا اور دوسرا ہندوستان کے کسی بھی کونے میں جایئے تو مبارک کام کے تحت مٹھائی کھلاتے ہیں۔ گجرات اکیلا ہے جو مبارک کام میں آئس کریم کھلاتا ہے۔ اور آج امریلی ڈیری صنعت آئس کریم کا بھی پلانٹ لگا رہا ہے۔ دونوں نئے پروجیکٹوں کے لیے میری طرف سے بہت بہت نیک خواہشات اور تقریبا چار سو لاکھ روپئے ان دونوں پروجیکٹوں کے لیے بھارت سرکار کی طرف سے ملیں گے تاکہ یہ کام آگے بڑھایا جائے۔


    میں کسان بھائیوں سے درخواست کروں گا کہ شہد انقلاب، شہد ، شہد کی مکھی پالنے کا کام، کھیت میں کوئی اضافی محنت کے بغیر فطری طور پر کیا جاسکتا ہے اور فطری طور سے ہم اس کا اگر نظم کریں، مارکیٹنگ کی تو بہت بڑی کمائی ہوسکتی ہے۔ اور اتنا ہی نہیں مان لیجئے مارکیٹنگ نہیں بھی ہوئی، ارے گھر میں بچے کھائیں گے تو بھی شہد صحت کے لیے اچھا ہوتا ہے۔ اور اس لیے ایک شہد انقلاب کے لیے پورے گجرات میں جہاں ڈیری کا نیٹ ورک ہے اس کے ساتھ یہ شہد انقلاب جوڑ کرکے نئے انقلاب کی طرف جاناہے۔


    ہندوستان کا سمندری ساحل وسیع ہے لیکن گجرات کا سمندری ساحل نیلگوں انقلاب میں بہت بڑا تعاون دیتا ہے۔ ہم آبی راہ کی سمت بڑھ رہے ہیں۔ گھوگھا دہیج فیری سروس کی طرف بڑھ رہے ہیں۔ ہم بندرگاہوں کی ترقی کے لیے کام کر رہے ہیں۔ ہم بندرگاہوں کے زیر اثر ترقی کے لیے کام کر رہے ہیں، ہم سمندری ساحلی راستے سے اگر آندھرا پردیش کے اندر وشاکھاپٹنم کے اندر سامان بھیجنا ہے، تو ہمارے موربی کے ٹائل سمندری راستے سے ہم مشرق میں کلکتے تک کم سے کم خرچ پر پہنچا سکتے ہیں۔ یعنی ایک طرح سے نیلگوں انقلاب کے ذریعے سمندری قوت پر زور دینے کی سمت میں حکومت کام کر رہی ہے۔ جس کی وجہ سے گجرات کے سمندری ساحل پر رہنے والے لوگوں کے روزگار کے ذرائع میں ایک بہت بڑی تبدیلی آئے گی۔ گجرات کے سمندری ساحل کے جو نوجوان ہیں ان کی بحریہ میں جانے کے لیے حوصلہ افزائی کرنا، ان کو تربیت دینا، ان کی رہنمائی کرنا اور اس کے سبب ہمارے سمندری ساحل کا جو نوجوان ہے وہ ہندوستان کی خدمت کے لیے بحریہ میں بھی جائے، اس کی حوصلہ افزائی کے لیے پروجیکٹوں کو بھی آج بھارت سرکار بدل دے رہی ہے۔


    ہمارے روپالا جی مجھے بتا رہے تھے کہ یوراج مہتا کے جانے کے بعد یہاں ایک بھی کالج میں نیا کورس نہیں آیا تھا۔ یہ صرف ہم لوگ آئے تو یہ یوراج بھائی مہتا کے بعد یہاں پر تعلیم کے شعبے میں انقلاب کا کام ہوا ہے۔ براڈ گیج ریلوے، قومی شاہراہ امریلی کے لوگوں نے امید چھوڑ دی تھی کہ کبھی موقع آئے گا کہ نہیں آئے گا۔ دلّی میں آپ نے مجھے خدمت کا موقع دیا، آپ کے دونوں مطالبات آج تیز رفتاری سے آگے بڑھ رہے ہیں۔


    بھائیو بہنو 2022 میں ہماری آزادی کے 75 سال پورے ہو رہے ہیں۔ امریلی ضلع آزادی کی تحریک میں آگے رہنے والے اضلاع میں، امریلی ضلع رہا ہے۔ اور 2022 ، آزادی کے 75 سال کیسے منائیں، آزادی کے لیے لڑائی لڑنے والوں کو کیسا ہندوستان دیں، ان کے سپنوں کا ہندوستان کیسے دیں، مجھے لگتا ہے کہ یہ جو وقت ہے، اپنا امریلی ضلع، امریلی کی نگر پالیکائیں، امریلی ضلع کی تحصیل پنچایت، امریلی کی ضلع پنچایت، گرام پنچایتیں، کوآپریٹو ادارے، تعلیمی ادارے، سماجی ادارے عہد کریں کہ 2022 ، پانچ سال کے اندر ہمارے ذریعے ہم اتنا کرکے ملک کو ہم اتنا دے کر ہی رہیں گے، یہ عہد کریں اور پانچ سال میں روز کا کونسا پروگرام ہوگا وہ کرکے تکمیل کریں، سنکلپ سے سدھی کا سفر ہم مکمل کریں۔ ہمارا خواب ہے کہ 2022 میں ہمارے ملک کے کسانوں کی آمدنی دوگنی ہوجائے۔


    بھائیو بہنو، اگر منصوبہ بند طریقے سے ہم آگے بڑھیں، یقین کے ساتھ آگے بڑھیں تو ہندوستان کے کسانوں میں طاقت ہے کہ حکومت ، سماج، کسان ساتھ مل کر یہ سدھی حاصل کرسکیں۔ لیکن اس کے لیے روایتی جو طریقے ہیں ان سے ہٹ کر جدیدیت کی جانب جانا پڑے گا۔ نئی چیزوں کو قبول کرنا پڑے گا۔ آج نرمدا پروجیکٹ مکمل ہوا ہے وہ قابل فخر دن ہے گجرات کی زندگی کا۔انتہائی قابل فخر دن ہے یہ ۔ لیکن نرمدا کا پانی اگر ٹپک سینچائی سے استعمال کرنے کی عادت رکھیں، ہم اپنی کھیتی ٹپک سینچائی سے جوڑ کر کریں تو صرف ہمارا ہی نہیں، آنے والے سو سال تک ہماری نسلوں کا ہم بھلا کرسکیں گے اور اس لیے ہم نے نرمدا کے پانی کا اس طرح سے استعمال کرنے کا عزم کیا ہے۔ گجرات نے بڑا قدم اٹھایا ہے۔ ملک میں ٹپک سینچائی کا جو کام چل رہا ہے اس میں سے پچیس فیصد صرف گجرات نے کرکے دکھایا ہے۔ گجرات کے کسان قابل مبارک باد ہیں۔ لیکن بات وہیں سے نہیں اٹکتی۔ ابھی بھی بہت کچھ کرنے کا موقع ہے اور اس سمت میں ہم کوشش کریں۔ زراعت کے ساتھ دوسری دو چیزیں۔ متعدد کسان سولر پمپ کی جانب بڑھے ہیں۔ ایک روپیہ بجلی کا بل آئے گا ہی نہیں۔ خود کے کھیت میں سولر پینل لگانا، اسی سے پمپ چلانا، پانی اسی سے نکالنا، کسان کا بجلی کا بل بچ جائے اور کسان کو ہزاروں روپیے کا خرچ بچ جائے گا۔ متعدد کسان بڑے پیمانے پر اب شمسی توانائی سے چلنے والے پمپ کی طرف بڑھ رہے ہیں۔ ٹپک سینچائی ہو، سولر پمپ ہو، سولر پاؤر سے چل سکے ایسی بجلی کا انتظام ہو آپ ہی مجھے بتایئے کہ خرچ کم ہوگا کہ نہیں؟ آمدنی بڑھے گی یا نہیں بڑھے گی؟ اور ہماری زمین کا پورا پورا استعمال ہو اور اس لیے میری کسانوں سے درخواست ہے کہ اس سمت میں بھی وہ آگے آئیں اور امداد باہمی کی تحریک سے وابستہ دوست اس سمت میں بھی آگے بڑھ سکیں۔ سبھی کسان جمع ہوکر کھیت کے قریب سولر پینل لگاکر، ساتھ مل کر بجلی کی پیداوار کریں اور اس کی وجہ سے کسانوں کا جو اہم خرچ ہے پانی اور بجلی، اس میں سے کسان باہر آجائے گا۔ آپ سوچو کہ کسان کی زندگی میں اتنی تبدیلی آئے گی اور ایک بات میں عاجزانہ کہوں گا کہ ہم باہر کی جانب تار لگاکر ہماری دو تین میٹر زمین برباد کرتے ہیں وہاں پر اگر ہم ٹمبر کی کھیتی کریں، لکڑی کی کھیتی کریں اور عمارتی لکڑی کی پیداوار کریں تو بھارت سرکار نیا قانون لانے کی سمت میں غور کر رہی ہے کہ جو کسان اپنے کھیت کے سرے پر کس طرح کی عمارتی لکڑی کی پیداوار کرے گا، اس کھیت میں وہ بڑے ہوکر اس کو بیچنے کا حق اس کو ملے، حکومت کا جنگل کھاتہ کسی بھی طرح سے اسے پریشان نہ کرے اور کسان کی طاقت بڑھے ایسا قانون بنانے کی سمت میں یہ حکومت کام کر رہی ہے۔ زمین جو برباد ہو رہی ہے اور آج ملک عمارتی لکڑی باہری ملکوں سے درآمد کرتا ہے۔ ہمارے ملک کا کسان چاہے تو عمارتی لکڑی کی کھیتی کرکے دنیا سے آنے والا لکڑی کا سلسلہ بند ہوجائے تب کسان کی آمدنی بڑھے گی یا نہیں بڑھے گی۔ اس کے ساتھ مویشی پروری۔


    ہمارے یہاں دنیا میں فی مویشی جتنے دودھ کی پیداوار ہے، ہمارے یہاں بہت کم ہے۔ ان کی پرورش جس طرح سے ہونی چاہئے، ان کو بیماریوں سے بچانے کا انتظام ہونا چاہئے۔ جس طرح کا اسے گھاس کھلانا چاہئے، وہ ہماری پرانی ریت کے مطابق جو کھائیں وہ کھائے، اس کے سبب ہمارے مویشی ان کی طاقت کے مقابلے کم دودھ دے رہے ہیں۔ آج کسان کیا کرتا ہے۔ زیادہ دودھ پیدا کرنا ہو تو دو کے بجائے چار مویشی پالتا ہے، چار کے بدلے آٹھ مویشی پالے اور اس کے سبب خرچہ بڑھتا جاتا ہے۔ اس کے بجائے دو مویشی کیسے زیادہ دودھ دیں اس کی طرف توجہ دیں تو کسان کی آمدنی بڑھ جائے گی اور کسان کے اوپر کا بوجھ کم ہوجائے گا اور اس کے سبب خاص طور پر مویشی پروری کا کام ہماری بہنیں کرتی ہیں ان کی اچھی ٹریننگ ہو، اس سمت میں کام کرنے کے لیے ہم آگے بڑھ رہے ہیں۔


    ایک طرح سے کسان محفوظ بنے، پہلی مرتبہ ملک میں وزیر اعظم فصل بیمہ اسکیم، زرعی بیمہ اسکیم، پہلی بار ایسی اسکیم آئی ہے کہ قدرت اگر روٹھ گئی ہو اور فصل نہ ملی ہو تو بھی بیمہ کے پیسے ملیں۔ پکنے کے بعد اگر کھیت میں مال پڑا ہو اور اگر پندرہ دن میں بارش آئے تو بھی فصل کے پیسے ملیں۔ اس طرح کا فصل بیمہ پہلی بار ہندوستان میں بھارت سرکار لائی ہے۔ اور ایک روپیے میں کسان کو صرف دو پیسے ہی دینے ہیں۔ 98 پیسے کی ذمہ داری مرکز اور ریاستی حکومت مل کر اٹھاتی ہیں۔ کسان کو صرف دو پیسے کی ہی ذمہ داری اٹھانی ہے۔ ایک روپیے کے سامنے دو پیسہ، اتنا بڑا کام دلّی میں اپنے کسانوں سے محبت کرنے والی حکومت نے کیا ہے۔ اس کی وجہ سے ممکن ہوا ہے۔ اور آج کسان اس کا فائدہ بھی اٹھا رہا ہے۔ کسان فصل بیمہ کی جانب بڑھ رہے ہیں۔ جس کو غلط کرنے کی عادت ہوتی ہے اس کو وقت لگے گا لیکن مجھے پتہ ہے کہ ان کو لگے گا کہ غلط کرنے کے باوجود بھی ہمیں فائدہ مل رہا ہے، اچھی طرح سے جی سکتے ہیں، تو غلط کرنے والے آدمی دوسری جانب ہوجائے گا اور صحیح کرنے والوں کو بھرپور فائدہ ہوگا۔ ایسی یہ وزیر اعظم فصل بیمہ اسکیم ہے۔


    ہمارے ملک میں زراعت تو ہوتی ہے لیکن اس کے باوجود لاکھوں کروڑوں کے پھل اور سبزیاں برباد ہوجاتی ہیں۔ ہم نے ایک پردھان منتری کسان سمپدا یوجنا بنائی ہے۔ اس یوجنا کے تحت پیدا ہوئے مال کا ویلیو ایڈیشن، اس کی قدر میں اضافہ، کچا آم بیچو تو کم روپیے ملیں گے، پکے آم بیچو تو زیادہ پیسے ملیں گے یہ قدر میں اضافہ ہوا۔ کچے آم کا اچار بناکر بیچو تو اور پیسے ملیں گے اور اچار بھی اچھی طرح سے پیک کرکے اور ایڈورٹائز کرکے بیچو تو زیادہ پیسے ملیں گے یہ اس کی قدر میں اضافہ ہوا۔ ہری مرچ بیچو تو سستی ملے گی، لال ہو تو مہنگی ہوگی اور پاؤڈر بناؤ تو قدر اور بڑھ جائے گی جیسے قدر میں اضافہ ہوتاہے تو کسانوں کو فائدہ ہوتا ہے۔ دودھ بیچو تو کم پیسے ملیں گے، کھویا بناکر بیچو تو زیادہ پیسے ملیں گے، اس میں پیڑے بناکر بیچو تو اور زیادہ پیسے ملیں گے۔ حکومت نے کسانوں کو قدر میں اضافہ(ویلیو ایڈیشن) کے راستے پر لے جانے کے لیے پردھان منتری کرشی سمپدا یوجنا بنائی ہے۔ بڑے پیمانے پر فوڈ پارک بنانے کی اسکیم بنائی ہے۔ اس نومبر مہینے میں پوری دنیا کی کمپنیوں کو بلاکر فوڈ پروسیسنگ کے لیے کسان جو پیداوار کرتے ہیں اس کی قدر میں اضافے کے لیے دنیا کی کمپنیاں ان کا ہاتھ پکڑیں، ان کی انگلیاں پکڑ کر لے جائیں اور اس کے لیے بھارت سرکار، ہندوستان کے کسان آگے آئیں، ان کی حوصلہ افزائی کے لیے پردھان منتری کسان سمپدا یوجنا، جس میں ہزاروں کروڑ کا بجٹ دینے کا اس حکومت نے طے کیا ہے۔


    بھائیو بہنو، گجرات کا گاؤں خوشحال بنے، گجرات کا کسان خوشحال بنے، ملک کے کسانوں کو اس اسکیم کا فائدہ ملے، ملک کا کسان خوشحال ہو اور ملک کی دیہی زندگی میں ایک اقتصادی انقلاب کا ماحول بنانے کی سمت میں متعدد کاموں کو لے کر آج جب بھارت سرکار آگے بڑھ رہی ہے تب امریلی ضلع نے کوآپریٹو شعبے کے تحت سفید انقلاب ، شہد انقلاب، نیلگوں انقلاب، اے پی ایم سی ، ڈیری انجینئرنگ متعدد طرح کے متبادل کو ہاتھ میں جب لیا ہے تب بھارت سرکار ہمیشہ آپ کے ساتھ رہے گی، آپ آگے بڑھیں گے تو بھارت سرکار کو ہمیشہ آپ کے ساتھ دیکھو گے، ایسی بھارت سرکار کی پالیسی ہے اور اس کا فائدہ ہندوستان کا کوئی بھی ضلع اٹھا سکتا ہے۔ کوئی بھی کوآپریٹو ضلع اٹھا سکتا ہے۔ امریلی اس کا بھرپور فائدہ اٹھائے، گجرات کے اضلاع بھرپور فائدہ اٹھائیں، میری آپ سبھی کو بہت بہت مبارک باد۔


    بہت بہت شکریہ دوستو


    ************


    U – 4615

    
    
    (Release ID: 1503186) Visitor Counter : 2