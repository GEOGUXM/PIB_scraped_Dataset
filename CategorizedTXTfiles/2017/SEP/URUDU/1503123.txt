      امور داخلہ کی وزارت

      سوچھتا کو روز مرہ کی ایک عادت بنالیں: جناب کرن رجیجو
      Posted On: 17 SEP 2017 8:52PM by PIB Delhi


    نئی دہلی۔18؍ستمبر۔اروناچل پردیش میں نہرلاگن میں ٹوموریباانسٹی ٹیوٹ آف ہیلتھ اینڈ میڈیکل سائنسز (ٹی آر آئی ایچ ایم ایس) کے احاطے میں ’’سوچھتا ہی سیوا ہے‘‘ کے موضوع پر منعقدہ ملک گیر پروگرام میں حصہ لیتے ہوئے ،جو اتفاق سے وزیراعظم جناب نریندر مودی کے یوم پیدائش اور وشوکرما پوجاکا دن بھی تھا ، داخلی اُمور کے وزیر مملکت جناب کرن رجیجو نے بڑے جوش وجذبے سے ریاست کے عوام سے اپیل کی ہے کہ وہ صفائی ستھرائی کی مہم کو روز مرہ کی عادت بنالیں۔

    
    جناب رجیجو نے اس موقع پر بڑی تعداد میں جمع ہوئے افراد کے مجمع سے کہا کہ وزیراعظم جناب نریندر مودی کو تمام بھارتیوں کی صحت کا بڑا خیال ہے اور وزیر موصوف نے کہا کہ اہل وطن کو صفائی ستھرائی کے مشن کو ایک نصب العین کے طور پر اختیار کرلینا چاہئے تاکہ ایک صاف ستھرے اور صحتمند بھارت کی تعمیر ممکن ہوسکے۔ جناب رجیجو نے ہر فرد واحد سے کہا کہ وہ اپنی صحت کا خیال رکھے اور اس کے لئے اپنے گرد ونواح کی صفائی ستھرائی کا بھی خیال رکھے اور گھر کو بھی صاف ستھرا رکھے۔ انہوں نے کہا کہ اکثر بیماریاں آس پاس گندگی ہونے کی وجہ سے لاحق ہوتی ہیں۔ بڑھتے ہوئے کینسرکے مریضوں کی تعداد پر اپنی تشویش کا اظہار کرتے ہوئے، جن میں سے بیشتر افراد مرض کے آخری مرحلے میں ہیں اور دلّی اور دیگر بڑے شہروں میں علاج کے لئے لائے جارہے ہیں ، وزیر موصوف نے یقین دہانی کرائی کہ وہ ٹی آر آئی ایچ ایم ایس میں کینسر یونٹ کے قیام کیلئے 40 کروڑ روپئے کی امداد فراہم کریں گے تاکہ یہاں کینسر کے ابتدائی مراحل میں بھی اس مرض کی تشخیص اور علاج کی سہولتیں فراہم ہوسکیں۔ وزیر موصوف نے کہا کہ انہیں پورا احساس ہے کہ ریاست کے اسپتالوں اور صحتی مراکز پر بنیادی ڈھانچے میں کمیاں ہیں اور انہوں نے یقین دہانی کرائی کہ وہ اس سلسلے میں ایمبولینس وغیرہ فراہم کرائیں گے تاکہ تمام اسپتالوں اور صحتی مراکز پر پورے ریاست میں یہ سہولتیں دستیاب ہوسکیں۔
    
    ریاست کے ڈپٹی وزیراعلیٰ جناب چونامین نے بھی سوچھتا پروگرام میں حصہ لیا اور وزیراعظم جناب نریندر مودی کے یوم پیدائش کے موقع پر وزیراعلیٰ اور ریاستی حکومت کے توسط سے وزیراعظم کی خدمت میں مبارکباد پیش کی۔انہوں نے لوگوں سے گزارش کی کہ وہ پوری ریاست میں صفائی ستھرائی کی اہمیت کے تئیں عوام میں بیداری پیدا کریں۔
    
    سوچھتا ہی سیوا ہے پروگرام 2؍اکتوبر کو مہاتما گاندھی کے یوم پیدائش کے موقع پر اپنی تکمیل کو پہنچے گا۔ بعدازاں جناب رجیجو اور دیگر عمائدین نے نوتعمیر شدہ انٹراسٹیٹ بس ٹرمنل، لیکھی ، نہرلاگن میں سڑک کے کنارے کنارے پودکاری بھی کی۔
    
    م ن۔ ۔ ع ن۔
    U-4612

    
    
    (Release ID: 1503123) Visitor Counter : 2