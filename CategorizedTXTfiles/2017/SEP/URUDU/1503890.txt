      عملے، عوامی شکایات اور پنشن کی وزارت

      ڈاکٹر جتیندر سنگھ نے جموں وکشمیر سے آئے ہوئے طلباء سے ملاقات کی
      Posted On: 24 SEP 2017 6:11PM by PIB Delhi


    نئی دہلی۔25؍ستمبر۔شمال مشرقی خطے کی ترقیات کے وزیر مملکت (آزادانہ چارج) ، وزیر اعظم کے دفتر میں وزیر مملکت، عملہ ، عوامی شکایات، پنشن، ایٹمی توانائی اور خلائی سائنسز کے وزیر مملکت ڈاکٹر جتیندر سنگھ نے 24 ستمبر 2017 کو جموں وکشمیر سے آئے ہوئے طلباء کے ایک گروپ سے ملاقات کی۔ یہ طلباء فی الحال مرکزی دارالحکومت دیکھنے کی غرض سے آئے ہوئے ہیں۔ بیشتر طلباء 16 سے 20 برسوں کی عمر کے درمیان میں تھے اور بیشتر مختلف سرکاری اسکولوں یا جموں وکشمیر کے ڈگری کالجوں میں زیر تعلیم تھے۔


    ایک گرم جوشانہ گفت وشنید کے دوران ڈاکٹر جتیندر سنگھ نے طلباء کی جانب سے پوچھے گئے مختلف النوع سوالات کے جوابات دیے اور متعدد حالات حاضرہ سے متعلق موضوعات پر اپنا نظریات ان کے سامنے رکھے اور مرکزی حکومت کی جانب سے نوجوانوں پر مرکوز متعدد اقدامات کی وضاحت کی۔ انہوں نے کہا کہ یہ نوجوان طلباء نیو انڈیا کے معما ر بننے کا اعزاز حاصل کریں گے جو جلد ہی ایک عالمی طاقت بن کر اُبھرے گا۔ انہوں نے کہا کہ اس عمر کے بیشتر طلباء کی اپنی توقعات اور اُمنگیں ہیں تاہم انہیں اپنے اندرونی رجحان کو پیش نظر رکھتے ہوئے نیز اپنی دروں صلاحیتوں کا لحاظ رکھتے ہوئے اپنی راہ عمل کا انتخاب کرنا ہوگا۔


    ڈاکٹر جتیندر سنگھ نے کہا کہ انہیں یہ مراعات حاصل ہیں کہ وہ اپنے ہم منصب طلباء سے پوری دنیا سے جڑے ہوئے ہیں ، ان میں سے بہت سے طلباء جو ملک کے دیگر حصوں میں چلے گئے ہیں انہوں نے بطور نوجوان اپنے لئے ایک مقام بنایا ہے اور شہرت حاصل کی ہے۔


    طلباء نے اس گفت وشنید اور ملاقات کیلئے وزیر موصوف کا شکریہ ادا کیا۔ چند طلباء نے اضلاع میں کھیل کود کی سہولتوں کو بہتر بنانے کے سلسلے میں وزیر موصوف سے تعاون فراہم کرنے کابھی مطالبہ کیا۔


    مذکورہ طلباء کے لئے جن میں سے بیشتر پہلی مرتبہ دلّی آئے تھے، یہ انتظام کیا گیا تھا کہ انہیں راشٹرپتی بھون کا میوزیم یعنی عجائب گھر دکھایا جائے، جو ان کی اس نوعمری میں ان کیلئے ایک منفرد تجربہ تھا۔ اس کے علاوہ ان طلباء نے لال قلعہ اور قطب مینار کا بھی نظارہ کیا۔ ڈاکٹر جتیندر سنگھ نے تجویز رکھی کہ پارلیمانی اجلاس کے دوران بھی ان کیلئے ایسے ہی ایک دورے کا اہتمام کیا جاسکتا ہے تاکہ وہ پارلیمنٹ کی کارروائی بہ نفس نفیس ملاحظہ کرسکیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-4256

    
    
    (Release ID: 1503890) Visitor Counter : 2