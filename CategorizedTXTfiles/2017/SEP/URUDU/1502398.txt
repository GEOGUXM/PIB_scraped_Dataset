      شہری ہوابازی کی وزارت

      ایرپورٹس اتھارٹی آف انڈیا کے ذریعہ امپھال ہوائی اڈے پر مربوط کارگو ٹرمنل کی تعمیر
      Posted On: 11 SEP 2017 6:53PM by PIB Delhi


    نئی دہلی، 11 ستمبر، ایرپورٹس اتھارٹی آف انڈیا ، تجارت اور صنعت کی وزارت ،حکومت ہند کی برآمدات کےلئے تجارتی بنیادی ڈھانچے کی اسکیم (ٹی ا ٓئی ای ایس) کے تحت مالی امداد حاصل کرنے کےبعد امپھال ہوائی اڈے پر ساما ن کی لدائی اور اترائی کے لئے ایک مربوط ٹرمنل تعمیر کرے گی۔ منی پور کی ریاستی حکومت نے تجارت و صنعت کی وزارت کی اے ایس آئی ڈی ای اسکیم کے تحت تولیہال، امپھال ہوائی اڈے پر ایکسپورٹ امپورٹ کارگو ٹرمنل (ای آئی سی ٹی) کےقیام کا منصوبہ بنایا تھا۔


    مجوزہ مربوط کارگو ٹرمنل سے دستکاری کی اشیا اور خراب ہوجانے والے سامان کی برآمدات کو فروغ ملنے کا امکان ہے۔ علاوہ ازیں اس سے ملک کے شمال مشرق خطے میں روزگار کےمواقع پیدا کرنے میں بھی مدد ملے گی اور اقتصادی سطح پر علاقے کی ترقی ہوگی ۔ مزید برآں ای آئی سی ٹی جنوب اور جنوب مشرقی ایشیائی ملکوں کے ساتھ بہتر رابطہ قائم کرنے میں بھی تعاون فراہم کرے گا اور ہندستان اور آسیان ملکوں کےساتھ تجارت کو فروغ دے گا۔


    سامان کو لادنے اور اتارنےوالے ٹرمنل کی تعمیر میں مجوزہ لاگت 16.20 کروڑ روپے ہے اس میں سے تجارت اور صنعت کی وزارت نےٹی آئی ای ایس کے تحت 12.96 کروڑ روپے کی مالی امداد منظور کی ہے جبکہ تعمیر کی بقیہ رقم ایرپورٹس اتھارٹی آف انڈیا کےاندرونی ذرائع سے حاصل کی جائے گی۔


    *****


    Uno- 4482


    ( م ن۔ م ع ۔ ج)

    
    
    (Release ID: 1502398) Visitor Counter : 2