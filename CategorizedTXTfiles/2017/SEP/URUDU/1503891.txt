      دیہی ترقیات کی وزارت

      یوم انتودے کے موقع پر حکومت کی جانب سے ’’بھارت کے کوشل زادے‘‘ تقریب کا اہتمام
      کلیدی ہنرمندی پروگراموں کے استفادہ کنندگان کو اعزازات سے نوازنے کی تقریب
      Posted On: 24 SEP 2017 7:01PM by PIB Delhi


    نئی دہلی۔25؍ستمبر۔شہری ترقیات کی وزارت کے دیہی ہنرمندی ڈویزن کی جانب سے اپنے کلیدی ہنرمندی پروگراموں کے استفادہ کنندگان کے اعزاز کیلئے بھارت کے کوشل زادے کے عنوان سے ایک تقریب کا اہتمام کیا گیا ۔ اس تقریب کا اہتمام یوم انتودے 2017 کے موقع پر کیا گیا۔ آخری آدمی تک رسائی میں مضمر انتودے مشن کے سچے جذبے کے تحت اس تقریب میں تقریباً 800 سے زائد امیدواروں اور سرکردہ شخصیات نے شرکت کرکے اس اسکیم کے استفادہ کنندگان کو اعزاز بخشا جن میں تحقیق وترقی کے محکمے کے اہم ترین ہنرمندی کے فروغ کے پروگراموں یعنی دیا دیال اپادھیائے گرامین کوشلیہ یوجنا (ڈی ڈی یو۔ جی کے وائی) اور دیہی خودروزگاری تربیتی ادارے (آر ایس ای ٹی آئی) شامل ہیں۔

    
    یہ تقریب اس لحاظ سے اور زیادہ اہم رہی کہ اب سے تین برس قبل آج ہی کے دن شہری ترقیات کی وزارت نے دیہی نوجوانوں میں گھریلو اور عالمی ہنرمندی کی ضرورتوں کے تدارک کیلئے اہلیت سازی پر توجہ مرکوز کرتے ہوئے ڈی ڈی یو۔ جی کے وائی کا اعلان کیا تھا۔ مزید برآں محکمہ تحقیق وترقی نے ہنرمندی کے فروغ کی اسکیموں کے مشترکہ اصولوں سے مطابقت رکھتے ہوئے متعدد آر ایس ای ٹی آئی اداروں میں ازسر نو توانائی پیدا کی ہے۔ ان دونوں پروگراموں پر مسلسل توجہ مرکوز کرنے کے ذریعے اس وزارت نے 5.05 لاکھ دیہی امیدواروں کو ڈی ڈی یو ۔ جی کے وائی کے تحت خود روزگار کیلئے ہنرمندی کی کامیاب تربیت دی ہے۔ واضح ہو کہ اب تک کُل 14.09 لاکھ امیدوار اس اسکیم سے فیضیاب ہوچکے ہیں اور ان میں سے 9.70 لاکھ ملازمتیں یا روزگار حاصل کرکے اپنا ایک مقام بناچکے ہیں۔
    
    یاد رہے کہ ڈی ڈی یو ۔ جی کے وائی کے تحت نہ صرف صنعتوں سے مطابقت رکھتے ہوئے امیدواروں کو ہنرمندی کی تربیت پیش کی جاتی ہے بلکہ اس اسکیم کے تحت صنعتی دنیا اور سرکردہ کارپوریٹ اداروں کے ساتھ ملکر قریبی طور سے کام کرتی ہے تاکہ تربیت کے بعد اپنے تربیت یافتگان کے لئے ملازمت کے منظرنامے کو مستحکم بنایا جاسکے۔ اس کا ایک مثبت نتیجہ یہ ہوا ہے کہ پائیدار اور سودمند کارپوریٹ رابطے پزّاہٹ، کے ایف سی، او سی آئی ایف آئی ٹی ، سیف ایکسپریس، میٹرکس جیسے معروف صنعتی اداروں سے کامیاب رابطہ کاری ہوسکی ہے اور جس کے ملازمین یعنی ڈی ڈی یو ۔ جی کے وائی سے سرکردہ تربیت یافتگان نے اس تقریب میں شرکت کی۔
    
    اس موقع پر اس تقریب کے مہمان خصوصی اور دیہی ترقیات، پنچایتی راج اور کانوں کے مرکزی وزیر جناب نریندر سنگھ تومر نے اپنی تقریر میں کہا کہ اگر ہندوستان نے آزادی کے فوراً بعد ہی ہنرمندی کے مشن کا آغاز کردیاہوتا تو بے روزگاری کا مسئلہ اس قدر پیچیدہ نہ ہوتا جیسا کہ آج ہے۔ انہوں نے وزیر اعظم نریندر مودی کے ، ہنرمندی کے فروغ کی وزارت قائم کئے جانے کے خواب کی ستائش کرتے ہوئے امید ظاہر کی کہ آئندہ برسوں کے دوران مختلف تربیتی پروگراموں کے ذریعے سودمند تربیت حاصل کرسکیں گے۔ اس کے ساتھ ہی انہوں نے تقریب میں موجود نوجوانوں سے زور دیکر کہا کہ دیہی نوجوانوں اور اپنے ساتھی دوستوں کو یکم تا 15 اکتوبر 2017 تک جاری رہنے والی کوشل پنجی تقریب میں اپنا اندراج کرائیں تاکہ وہ معیاری تربیت اور ملازمتیں حاصل کرسکیں۔
    
    اس موقع پر اپنی تقریر میں دیہی ترقیات کے وزیر مملکت جناب رام کرپال یادو نے کہا کہ یہ بات اپنے آپ میں انتہائی باعث افتخار ہے کہ آر ایس ای ٹی آئی اور ڈی ڈی یو ۔ جی کے وائی کے تحت تربیت حاصل کرنے والے نوجوان آج 10 سے 30 ہزار روپئے ماہانہ تک کی روزی کما رہے ہیں۔ انہوں نے کہا کہ ان اداروں میں دی جانےو الی معیاری تعلیم انہیں نہ صرف ہندوستان کے ملازمت کے بازاروں میں اپنے پیروں پر کھڑے ہونے یعنی خود کفیل ہونے میں مدد دے گی بلکہ یہ تربیت یافتہ نوجوان بیرونی ملکوں میں بھی اپنی شناخت قائم کرسکیں گے۔
    
    م ن۔س ش ۔ ع ن۔
    
    U-4257

    
    
    (Release ID: 1503891) Visitor Counter : 2