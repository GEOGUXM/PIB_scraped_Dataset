      امور داخلہ کی وزارت

      جیل انتظامیہ میں باوردی خواتین کے موضوع پر پہلی قومی کانفرنس
      Posted On: 14 SEP 2017 8:09PM by PIB Delhi


    نئی دہلی، 14 ستمبر 2017، امور داخلہ کے وزیر مملکت جناب کرن رجیجو نے آج یہاں ’’جیل انتظامیہ میں باوردی خواتین‘‘ کے موضوع پر پہلی قومی کانفرنس کا افتتاح کیا۔ ریاستوں اور مرکز کے زیر انتظام علاقوں کے جیلروں سے لیکر جیلوں کے ڈپٹی سپرنٹنڈنٹ تک کے رینک کی خواتین افسروں کی اس دو روزہ کانفرنس کا انعقاد وزارت داخلہ کے تحت کام کرنے والے ادارے بیورو آف پولیس ریسرچ اینڈ ڈیولپمنٹ (بی پی آر اینڈ ڈی) کے زیر اہتمام کیا جارہا ہے۔بی پی آر اینڈ ڈی کے ڈائریکٹر جنرل ڈاکٹر ایم سی بوروانکر اور سینئر افسران اس موقع پر موجود تھے۔


    اس موقع پر اظہار خیال کرتے ہوئے جناب کرن رجیجو نے اس بات پر خوشی کا اظہار کیا کہ اتنے بڑے پیمانے پر مندوبین نے اس کانفرنس میں شرکت کی ہے اور ایک طرح سے پورے ہندوستان کی نمائندگی ہوگئی ہے۔ انہوں نے اس بات کی ستائش کی کہ اس کانفرنس میں ہونے والے تبادلہ خیال سے جیلوں اور اصلاحی خدمات میں موجود کمیون کو دور کرنے کےلئے مفید اور قابل عمل خیالات ابھر کر سامنے آئیں گے۔ انہوں نے اس بات کی یقین دہانی کرائی کہ وزارت داخلہ کانفرنس میں منظور کی جانے والی قراردادوں کے نفاذ کے لئے کوشش کرے گی۔ جناب رجیجو نے کہا کہ یہ اہم کانفرنس ہر دو سال پر منعقد کی جائے گی تاکہ اس کانفرنس میں منظور کی جانے والی قراردادوں کے نفاذ کے سلسلے میں ہونے والی پیش رفت کا جائزہ لیا جاسکے۔


    پچیس ریاستوں/ مرکز کے زیر انتظام علاقوں سے تعلق رکھنے والے 90 سے زیادہ مندوبین اس کانفرنس میں شریک ہوئے جن میں جیل اصلاحات کے شعبے میں کام کرنے والے متعدد غیر سرکاری اداروں، یونیورسٹیوں، اکیڈمکس، خاص طور پر این سی آر خطے سے تعلق رکھنے والے نمائندے شامل ہیں۔


    اس کانفرنس میں مختلف اہم موضوعات پر پینل ڈسکشن بھی ہوئے جن میں قیدیوں کی باز آباد کاری میں خواتین جیل افسروں کا رول، جیل افسروں کے درمیان صنفی غیر جانبداری وغیرہ شامل ہیں۔


    قومی خواتین کمیشن (این سی ڈبلیو کی چیئرپرسن محترمہ للتا کمارا منگلم کل ہونے والی اختتامی تقریب کی مہمان خصوصی ہوں گی۔


    ۔۔۔۔۔۔۔۔۔۔۔


    م ن۔م م ۔ ن ا۔


    (14- 0 9 -17)


    U- 4570

    
    
    (Release ID: 1502903) Visitor Counter : 2