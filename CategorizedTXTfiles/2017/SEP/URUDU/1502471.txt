      امور داخلہ کی وزارت

      وزیرداخلہ نے جموں کشمیر کے راجوری ضلع میں نوشیرہ میں بری فوج اوربی ایس ایف کیمپوں کا دورہ کیا
      جناب راج ناتھ سنگھ نے ریاست میں 5سی ایس پر مشتمل بحالی امن پالیسی اپنانے کی بات کہی
      Posted On: 11 SEP 2017 9:07PM by PIB Delhi


    نئی دہلی ،12ستمبر: وزیرداخلہ جناب راج ناتھ سنگھ نے جموں کشمیر کے دورے کے تیسرے روز نوشیرہ میں بری فوج اور بی ایس ایف کے کیمپوں کا دورہ کیا اورجوانوں سے بات چیت کی ۔ انھوں نے سیز فائرکی خلاف کرنے کی وجہ سے سرحدی علاقوں کے کیمپوں میں قیام پذیرلوگوں اور اسکول کے طلبا کے ایک گروپ سے بھی ملاقات کی ۔

    
    جناب راج ناتھ سنگھ نے کہا کہ ہماری حکومت نے سرحدی علاقوںمیں سیز فائرکی خلاف ورزی کے دوران مارے گئے لوگوں کو دی جانے والی معاوضے کی رقم کو ایک لاکھ سے بڑھا کر پانچ روپے کردیاہے ۔اس کے ساتھ ہی 50فیصد سے زائد معذوری کا شکارہونے والے افراد کو بھی 5لاکھ روپے کی معاوضے کی رقم دی جائے گی ۔ جناب سنگھ نے کہا کہ افسران کو سرحدی علاقوں میں رہنے والوں لوگوں کو زیادہ سے زیادہ سلامتی دستوں میں بھرتی کرنے کی ہدایات دی گئی ہیں ۔ سرحدی علاقوں میں رہنے والے لوگ ہمارے لئے کلیدی اثاثے کی حیثیت رکھتے ہیں ۔
    
    جناب راج ناتھ سنگھ نے سرحدی سلامتی دستوں کے جوانوں کو مخاطب کرتے ہوئے کہا ‘‘میں جانتاہوں کہ آپ لوگ بیحد چنوتی بھرے ماحول میں کام کررہے ہیں ۔ مجھے یقین ہے کہ حب الوطنی کے جذبے کے پیش نظرآپ نے سرحدی سلامتی دستوں میں شمولیت اختیارکی ہے ۔اس سے قبل سری نگرمیں ایک پریس کانفرنس سے خطاب کرتے ہوئے وزیرداخلہ نے کہا کہ حکومت ، جموں کشمیر کے مسائل کا ‘‘5سی ایس ’’کی بنیاد پرمستقل حل تلاش کرے گی ۔ جناب راج ناتھ نے مزید کہا کہ یہ پانچ‘‘ سی ’’معاوضہ ، گفت وشنید ، بقائے باہم کے لئے اعتماد سازی اور مستقل مزاجی ہیں ۔انھوں نے کہاکہ مرکزی سرکار جموں وکشمیر میں سیاحت کو بڑھاوادینے کے لئے خصوصی سیاحتی مہم چلائے گی ۔
    
    اس کے بعد جناب راج ناتھ سنگھ اپنے دورے کے اگلے مرحلے میں جموں پہنچے اورانھوں نے پنون کشمیر سمیت سماج کے مختلف طبقوں کے وفود سے ملاقات کی ۔
    
    وزیرداخلہ آج صبح اوربھی بہت سے وفود سے ملاقات کریں گے اور نئی دہلی واپسی سے قبل ایک پریس کانفرنس سے بھی خطاب کریں گے ۔
    
    u-4488

    
    
    (Release ID: 1502471) Visitor Counter : 2