      صحت اور خاندانی بہبود کی وزارت

      جناب اشونی چوبے نے صحت خدمات میں ٹکنالوجی کے موثر استعمال کے بارے میں ساتویں بین الاقوامی کانفرنس کا افتتاح کیا
      Posted On: 11 SEP 2017 4:48PM by PIB Delhi


    نئی دہلی،11 ستمبر، صحت اور خاندانی فلاح و بہبود کے وزیر مملکت جناب اشونی کمار چوبے نے آج نئی دہلی میں ایمس کے مقام پر صحت کی دیکھ بھال میں کم خرچ ٹکنالوجی کے موثر استعمال کے بارے ساتویں بین الاقوامی کانفرنس اور ورکشاپ کا افتتاح کیا۔ ا

    
    اس موقع پر تقریر کرتے ہوئے جناب چوبے نے ملک میں صحت خدمات کے بہتر اور موثر استعمال میں اطلاعاتی ٹکنالوجی کے استعمال کی ضروریات پر زور دیا۔عزت مآب جناب وزیراعظم نریندرمودی کے ڈیجیٹل انڈیا اقدام کا حوالہ دیتے ہوئے انہوں نے لوگوں کو صحت خدمات مہیا کرنے میں ٹکنالوجی کے زیادہ سے زیادہ استعمال کی ضرورت کو اجاگر کیا۔ وزیر موصوف نے مزید کہا کہ صحت کی دیکھ بھال کے معاملے میں انٹرنیٹ کے استعما ل سے ڈاکٹروں اور مریضوں دونوں کے لئے خرچ میں کمی ہوگی اور وقت بھی کم لگے گا۔ ا
    
    ہندستان میں صحت دیکھ بھال کے قدیم نظام اور سشروتا ، چرک اور دھنونتری کا ذکر کرتے ہوئے جناب چوبے نے کہا کہ ہمیں سائنس اور ٹکنالوجی کی ترقی سے قدم سے قدم ملا کر چلنا چاہئے تاکہ صحت کی دیکھ بھال کے نظام پر آنےو الا خرچ کم ہو ۔ سب لوگوں کی اس تک رسائی ہوسکے۔ یہ اور زیادہ کم خرچ اور شفاف ہو۔ ا
    
    اس موقع پر جناب چودھری نے ڈاکٹروں ، خاص طور پر ماہرین امراض کی عزت افزائی کی جنہوں نے دور دراز علاقوں میں مریضوں تک جائے بغیر انٹرنیٹ کے استعمال کے ذریعہ ان کا کامیاب علاج کیا ہے۔ انہوں نےمزید کہا کہ نئی ٹکنالوجی کے استعمال سے نہ صرف یہ کہ صلاحیت میں اضافہ ہوگا بلکہ صحت کی دیکھ بھال اور صحت کے انتظام میں بھی اس سے اور زیادہ شفافیت پیدا ہوگی۔ ا
    
    جناب اشونی کمار چوبے نے انتہائی اہم موضوع پر کانفرنس کا انعقاد کرنے کے لئے ایمس کے ڈائریکٹر ڈاکٹر رندیپ گلیریا ، کمپیوٹر فیسلٹی کے پروفیسر انچارج پروفیسر دیپک اگروال اور ایمس کی انتظامیہ کمیٹی کو مبارک باد دی۔ انہوں نےامید ظاہر کی کہ انٹرنیٹ کے ذریعہ ایمس کی خدمات وزیراعظم کے ڈیجیٹل انڈیا ویژن پر عمل درآمد میں بڑی مدد گار ثابت ہوں گی۔ ا
    
    اس موقع پر جے پور کی مہاتما گاندھی یونیورسٹی آف میڈیکل سائنسیز کے صدر اور وائس چانسلر پروفیسر ایم سی مشرا ، ایمس کے سابق ڈائریکٹر ، وزارت صحت اور ایمس کے دیگر سینئر افسران بھی موجود تھے۔ ا
    
    Uno-4477 ا
    ( م ن۔ج ۔ ج) ا

    
    
    (Release ID: 1502362) Visitor Counter : 2