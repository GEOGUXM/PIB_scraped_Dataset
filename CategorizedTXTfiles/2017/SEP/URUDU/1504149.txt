      بجلی کی وزارت

      پردھان منتری سہج بجلی ہر گھر یوجنا سوبھاگیہ کے بارے میں اکثر وبیشتر پوچھے جانے والے سوال جواب
      Posted On: 27 SEP 2017 2:28PM by PIB Delhi


    نئی دہلی۔27؍ستمبر۔پردھان منتری سہج بجلی ہر گھر یوجنا سوبھاگیہ- ’’سوبھاگیہ‘‘ ایک نئی اسکیم ہے ، جسے وزیراعظم نریندر مودی نے ملک کے دیہی اور شہری علاقوں کے سبھی خواہشمند گھروں میں بجلی کو یقینی بنانے کیلئے شروع کی ہے۔ یہ اسکیم 25 ستمبر 2017 کو شروع کی گئی ہے۔


    مندرجہ ذیل ، اکثر وبیشتر پوچھے جانے والے سوالات (ایف اے کیو ) ہیں جن میں اس اسکیم کے مقاصد، اس کی خاص باتیں ، ممکنہ نتائج عمل درآمد کی حکمت عملی کی تفصیلات دی گئی ہیں۔


    سوال نمبر:1 اس نئی اسکیم کے مقاصد کیا ہیں؟


    جواب: ’سوبھاگیہ ‘کے مقاصد دور سے دور رہنے والے سبھی لوگوں تک توانائی کی رسائی کرانا اور دیہی اور شہری علاقوں میں ایسے باقیماندہ سبھی گھروں میں بجلی پہنچانا، جہاں بجلی نہیں ہے تاکہ ملک میں تمام گھرو ں میں بجلی پہنچائی جاسکے۔


    سوال نمبر:2 دور سے دور واقع گھر سے رابطہ قائم کرنے اور بجلی کنکشن پہنچانے میں کیا کیا عوامل شامل ہیں؟


    جواب: گھروں کو بجلی کنکشن پہنچانے میں بجلی کے قریب ترین کھمبے سے گھر تک ایک سروس کیبل کھینچ کر بجلی کنکشن جاری کرنا ، توانائی کا میٹر لگانا، ایل ای ڈی والے ایک واحد بلب کے لئے ایک تار اور موبائل فون کو چارج کرنے والا ایک پوائنٹ شامل ہے۔ اگر گھر کے قریب سروس کیبل کھینچنے کیلئے بجلی کا کھمبا دستیاب نہیں ہے تو ایک اضافی کھمبا لگانا ، جس میں کنڈکٹر ہو اور تمام لازمی آلات بھی ہوں وہ بھی اسکیم میں شامل ہے۔


    سوال نمبر: 3 کیا ہر اس گھر میں جس میں بجلی نہیں ہے مکمل طور پر مفت بجلی کنکشن فراہم کرایا جائے گا؟


    جواب: جی ہاں۔ غریب گھروں کو بجلی کنکشن مفت فراہم کیا جائے گا۔ اس اسکیم کے تحت دیگر گھروں کو بھی محض 500 روپئے میں بجلی کنکشن فراہم کیا جائے گا۔ یہ 500 روپئے کی رقم ڈسکام / بجلی کے محکموں کے ذریعے بجلی کے بل کے ساتھ ساتھ دس قسطوں میں وصول کرلی جائے گی۔


    سوال نمبر:4 کیا مفت بجلی کنکشن میں بجلی کا مفت استعمال بھی شامل ہے؟


    جواب : اس اسکیم میں کسی بھی زمرے کے صارفین کو مفت بجلی فراہمی کی کوئی سہولت نہیں ہے۔ صارفین کو بجلی کے صرفے پر آنےو الی لاگت کی ڈسکام / بجلی محکمے کی موجودہ شرحوں کے مطابق ادائیگی کرنی ہوگی۔


    سوال نمبر:5 حکومت ہند کا اس سے پہلے کا ’سبھی کیلئے24x7 ‘بجلی کے پروگرام کے مقاصد بھی یہی ہیں؟ لہٰذا یہ پروگرام اس پروگرام سے مختلف کس طرح ہے؟


    جواب: ’سبھی کیلئے 24x7 ‘ ریاستوں کے ساتھ ایک مشترکہ اقدام ہے جس میں بجلی شعبے کے سبھی زمرے شامل کیے گئے ہیں ، بجلی پیدا کرنا ، اس کی ترسیل اور تقسیم کرنا، توانائی کی بچت ، ڈسکام کی صحت وغیرہ اور ’سبھی کیلئے 24x7‘ بجلی کو یقینی بنانے کی غرض سے ریاست / مرکز کے زیر انتظام علاقے کیلئے مخصوص خاکہ اور لائحہ عمل کو قطعی شکل دینا شامل ہے۔ بجلی کے شعبے کے لئے اس کی پوری ویلیو چین کیلئے درکار ہر طرح کے دستاویزات ایسے ہوں گے جن میں مختلف شرکائے کار یعنی ذمہ داران کی تفصیلات درج ہوں گی۔


    24x7 بجلی سپلائی کو یقینی بنانے کیلئے سبھی گھروں میں کنکشن کی فراہمی ضروری ہے۔’سوبھاگیہ‘ اسکیم کے تحت ایک مدد ہے تاکہ بجلی کی فراہمی کے معاملے کو حل کیا جاسکے۔


    سوال نمبر:6 تقسیم کے شعبے میں دو بڑی اسکیمیں دیہی علاقوں کیلئے ڈی ڈی یو جی جے وائی اور شہری علاقوں میں آئی پی ڈی ایس پر پہلے سے ہی عمل درآمد کیا جارہا ہے،تو نئی اسکیم کی کیا ضرورت ہے؟


    جواب: دین دیال اپادھیائے گرام جیوتی یوجنا (ڈی ڈی یو جی جے وائی) میں گاؤوں/ آبادیوں میں بجلی کا بنیادی ڈھانچہ تشکیل دینے ، موجودہ بنیادی ڈھانچے کو مستحکم بنانے اور فروغ دینے ، موجودہ فیڈرز / تقسیم کے ٹرانسفرمرز میٹرنگ / دیہی علاقوں میں بجلی سپلائی کے معیار اور قابل انحصار بنانے میں بہتری لائے جانے کی بات کہی گئی ہے۔ اس کے ساتھ ساتھ دور سے دور بجلی پہنچانے کاکام اور مفت بجلی کنکشن فراہم کرنے کاکام بی پی ایل گھروں کے لئے بھی کیا گیا ہے جن کی نشاندہی صرف ریاستیں اپنی فہرست کے مطابق کرتی ہیں۔ البتہ جن گاؤوں میں پہلے سے بجلی ہے، ان میں بہت سارے گھر ایسے ہیں جہاں بہت سی وجوہات سے بجلی کنکشن نہیں ہیں، بہت سے غریب گھرانے واقعی ایسے ہیں جن کے پاس بی پی ایل کارڈز نہیں ہیں، لیکن یہ گھر ابتدائی کنکشن لگوانے کی لاگت کی ادائیگی کرنے کے اہل نہیں ہیں، لوگوں کو یہ بات بھی معلوم نہیں ہے کہ کنکشن کیسے لیا جائے؟ بہت سے ناخواندہ لوگوں کیلئے بجلی کنکشن لینا آسان کام نہیں ہے۔ یہ بھی ہوسکتا ہے کہ آس پاس کوئی بجلی کا کھمبا نہ ہو اور بجلی کنکشن حاصل کرنے کیلئے گھر کے آس پاس بجلی کا اضافی کھمبا کنڈکٹر لگانے کیلئے لاگت ادا کرنی پڑے۔


    اسی طرح شہری علاقوں میں بھی مربوط بجلی ترقیاتی اسکیم(آئی پی ڈی ایس) کے تحت بجلی فراہم کرانے کیلئے ضروری بنیادی ڈھانچہ فراہم کرایا جاتا ہے۔ لیکن کچھ گھر ایسے ہیں جو اپنے مالی حالات کی وجہ سے ابھی تک بجلی سے محروم ہیں اور یہ لوگ بجلی کنکشن لینے کے ابتدائی چارجز ادا نہیں کرسکتے۔


    لہٰذا ایسے خلا کو پُر کرنے کیلئے ’سوبھاگیہ‘ کا آغاز کیا گیا ہے تاکہ ایسے لوگوں کو شامل کرنے کے مسئلے سے جامع طریقے سے نمٹا جاسکے۔ دور سے دور گھر کو بجلی کنکشن دیا جاسکے اور دیہی اور شہری علاقوں میں ان سبھی گھروں میں بجلی پہنچائی جاسکے جہاں بجلی نہیں ہے۔


    سوال نمبر:7 کیا ’سوبھاگیہ‘ اسکیم پر آنے والی لاگت ڈی ڈی یو جی جے وائی کے تحت مقررہ منصوبہ جاتی اخراجات سے زیادہ ہے؟


    جواب: جی ہاں ۔ ’سوبھاگیہ‘ اسکیم کی لاگت 16320 کروڑ روپئے جو ڈی ڈی یو جی جے وائی کے تحت لگائے گئے سرمائے سے زیادہ ہے۔


    سوال نمبر:8 ریاستوں کو دی جانے والی رقوم کیلئے کیا طریقہ ا ختیار کیا جاتا ہے؟


    جواب: اس اسکیم کےتحت ان پروجیکٹوں کو منظوری دی جائے گی جو تفصیلی پروجیکٹ رپورٹ (ڈی پی آر ) پر مبنی ہوں گے جو ریاستوں میں داخل کیے جائیں گے۔ اس اسکیم کے تحت رقوم کی کوئی پیشگی تخصیص نہیں ہے۔


    سوال نمبر:9 اس اسکیم کا اطلاق پورے ملک میں کیسے کیا جائے گا؟


    جواب: پروجیکٹ کی تجاویز ریاست کے ڈسکوم/ بجلی کے محکمے کے ذریعے تیار کی جائیں گی، جن کی منظوری بجلی کے سکریٹری کی قیادت میں ایک بین وزارتی مانیٹرنگ کمیٹی جی او آئی دے گی۔ منظور شدہ پروجیکٹوں کے تحت بجلی پہنچانے کا کام متعلقہ ڈسکوم /بجلی کا محکمہ انجام دیگا ۔ یہ کام ٹھیکیداروں کو بدل بدل کر دیاجائے گا یا ان مناسب ایجنسیو ں کو دیا جائے گا جو اصولوں کے مطابق اس کام کو کرنے کی اہل ہوں گی۔


    سوال نمبر:10 ایک مقررہ وقت میں اس نشانے کو حاصل کرنے کیلئے کیا حکمت عملی اپنائی گئی ہے؟


    جواب: گھروں کو بجلی کنکشن فراہم کرنے کے عمل میں تیز ی لانے کیلئے گاؤوں / گاؤوں کے کلسٹر میں کیمپوں کا انعقاد کیا جائیگا ، جس کے تحت اس اسکیم سے فائدہ اٹھانے والوں کی شناخت کی جائے گی۔ اس کام میں موبائل ایپ/ ویب پورٹل کے ساتھ جدید ترین اطلاعاتی ٹیکنالوجی کا استعمال کیا جائے گا۔ بجلی کنکشن کے لئے درخواست انٹرنیٹ کے ذریعے بھی داخل کی جاسکتی ہے۔ نیز انٹرنیٹ کے ذریعے ہی درخواست کے فوٹو گراف، شناختی کارڈ کی کاپی اور/ یا تفصیلات بھی داخل کی جاسکتی ہیں۔ جیسے موبائل نمبر/ آدھار نمبر اور بینک کھاتہ نمبر وغیرہ۔ یہ تمام تفصیلات کیمپوں میں فوری طور پر مکمل کی جائیں گی تاکہ کنکشن جلد از جلد جاری کیاجاسکے۔


    دیہی علاقوں میں گرام پنچایت / سرکاری اداروں کو بھی درخواست فارم جمع کرنے ،دستاویزات مکمل کرنے، بلوں کی تقسیم کرنے ، مالیے کی وصولیابی اور دیگر سرگرمیوں کااختیار دیا جائے گا ۔


    سوال نمبر:11 4 کروڑ گھروں کو بجلی کے نیٹ ورک میں شامل کرنے پر کیا بجلی کی لاگت میں اضافہ ہونے کا امکان ہے؟


    جواب: ایک کلو واٹ فی گھر کے اوسط لوڈ اور ایک گھر میں آٹھ گھنٹے کیلئے لوڈ کے اوسط استعمال پر غور کرتے ہوئے ہر سال تقریباً 28 ہزار میگاواٹ بجلی ، اور فی سال تقریباً 80ہزار ملین یونٹس کی اضافی بجلی کی ضرورت ہوگی۔ ان اعداد وشمار میں تبدیلی بھی ہوسکتی ہے۔ لوگوں کی آمدنی بڑھنے کے ساتھ ساتھ اور بجلی کا استعمال کرنے کی عادت پر منحصر ہے کہ بجلی کی مانگ میں کتنا فرق آئے۔ اگر اندازے میں کچھ تبدیلی ہوئی تو یہ اعداد وشمار بدل بھی سکتے ہیں۔


    سوال نمبر:12 ان گھروں میں بجلی کی فراہمی کے بارے میں کیا جانکاری ہے جہاں گرڈ لائنیں بچھائے جانے ممکن نہیں ہیں؟


    جواب: دور دراز علاقوں میں واقع گھروں کیلئے شمسی توانائی کے200 سے 300 واٹ کے بجلی پیک ، 5 ایل ای ڈی بلب ، ایک ڈی سی فین، ایک ڈی سی پاور پلگ اور پانچ سال کیلئے مرمت یا دیکھ ریکھ کرنے کی سہولت فراہم کی جائے گی۔


    سوال نمبر:13 ’سوبھاگیہ‘ کے تحت بجلی سے محروم کتنے گھروں کو شامل کیا جائے گا؟


    جواب: ملک میں بجلی سے محروم تقریباً 4 کروڑ گھر ہیں جن میں سے ایک کروڑ بی پی ایل گھرانے دیہی علاقوں میں ہیں اور جنہیں ڈی ڈی یو جی جے وائی کے منظور شدہ پروجیکٹوں میں شامل کیاجائے گا۔ جن میں سے ایک کروڑ بی پی ایل گھرانے شہری علاقوں میں ہیں جنہیں ڈی ڈی یو جی جےوائی کے منظور شدہ پروجیکٹوں میں پہلے ہی شامل کرلیا گیا ہے۔ لہٰذا دیہی علاقوں میں مجموعی طور پر 300 لاکھ گھر اور 250 لاکھ گھر اور شہری علاقوں میں 50 لاکھ گھر اس اسکیم میں شامل کیے جانے کی امید ہے۔


    سوال نمبر:14 کیا غیرقانونی صارفین کو بھی اس اسکیم کے تحت کوئی معافی دی جائے گی اور وہ اپنا نام درج کراسکتے ہیں؟ کیا اسکیم میں ایسے بھی کچھ نشانے مقرر کیے گئے ہیں؟


    جواب: اس سلسلے میں غیرقانونی کنکشن کو متعلقہ ڈسکوم / بجلی کا محکمہ اپنے اصولوں / ضابطوں کے مطابق نمٹائے گا۔ البتہ اس اسکیم میں صاف طور پر کہا گیا ہے کہ جن خاطیوں کے کنکشن کاٹ دیے گئے ہیں انہیں اس اسکیم کے تحت کوئی فائدہ نہیں دیاجائے گا۔


    سوال نمبر:15 لوگوں کو ان کی روز مرہ کی زندگی میں اس اسکیم سے کیا فائدہ حاصل ہوگا؟


    جواب: بجلی کی فراہمی سے لوگوں کے معیار زندگی پر مثبت اثر پڑے گا ، لوگوں کے روز مرہ کے گھریلو کام کاج میں، سبھی پہلوؤں سے بہتری آئے گی۔ اول تو یہ کہ روشنی کیلئے جلائے جانے والے مٹی کے تیل کی جگہ بجلی استعمال کرنے لگیں گے، جس کے نتیجے میں گھروں میں ہونے والی آلودگی میں کمی آئے گی اور لوگوں کی صحت کو درپیش خطرے کم ہوجائیں گے۔ مزید یہ کہ بجلی کی فراہمی سے ملک کے سبھی علاقوں میں صحت کی مستعد اور جدید خدمات کو مستحکم بنانے میں مدد ملے گی۔ سورج غروب ہونے کے بعد کی جانے والی روشنی کی وجہ سے لوگ اپنے ذاتی زندگی میں خود کو محفوظ محسوس کرتے ہیں ، خاص طور پر خواتین کی ، سورج غروب ہونے کے بعد سماجی اور اقتصادی سرگرمیوں میں کمی آجاتی ہے۔ بجلی کی دستیابی سے سبھی علاقوں میں تعلیمی خدمات کو بھی فروغ حاصل ہوگا اور سورج غروب ہونے کے بعد روشنی کے بہتر معیار سے بچوں کو بھی مطالعے میں مزید وقت گزارنے کا موقع ملے گا او راپنے اپنے کریئر میں انہیں ترقی حاصل ہوگی۔ گھروں میں بجلی آنے سے اس بات کے امکان میں بھی بہتر ی آجاتی ہے کہ خواتین مطالعہ کریں گی اور پیسہ کمائیں گی۔


    سوال نمبر:16 اسکیم سے اقتصادی ترقی او ر روزگار کے موقع پیدا کرنے میں کس طرح مدد ملے گی؟


    جواب: روشنی کیلئے مٹی کے تیل کے استعمال کے بجائے بجلی کے استعمال سے مٹی کے تیل پر دی جانے والی سالانہ سبسیڈی میں کمی آجائے گی اور اس سے پٹرولیم مصنوعات کی درآمد میں کمی لانے میں مدد ملے گی۔ ہر گھر میں بجلی سے ریڈیو ، ٹیلی ویژن ، انٹرنیٹ اور موبائل وغیرہ جیسی مواصلات کی چیزوں کے استعمال میں بھی بہتری آئے گی جس کے ذریعے سبھی طرح کی اہم معلومات حاصل ہوں گی۔ کسانوں کو نئی اور بہتر زرعی تکنیکوں ، زرعی مشینوں ، معیاری بیجوں وغیرہ کے بارے میں معلومات حاصل ہوگی ، جس کے نتیجے میں زرعی پیداوار میں خاطر خواہ اضافہ ہوگا اور اس کے نتیجے میں آمدنی میں بھی خاطر خواہ اضافہ ہوگا۔ کسان اور نوجوان زراعت پر مبنی چھوٹی صنعتیں قائم کرنے کے امکانات بھی تلاش کرسکتے ہیں۔


    قابل انحصار بجلی خدمات کی دستیابی سے روز مرہ کی ضروریات کی اشیاء کی نئی دوکانیں قائم کرنے میں آسانی ہوگی ، نیز کپڑوں کے کارخانے ، چکی ملیں اور دیہی صنعتوں کے قیام میں بھی مدد ملے گی، اسکیم پر عمل درآمد سےکم ہنر یافتہ / پوری طرح ہنریافتہ لوگوں کی ضرورت کے پیش نظر روزگار کے موقع پیدا ہوں گے۔ اس اسکیم پر عمل درآمد سے 1000 لاکھ آدمیوں کے کام کے موقع پیدا ہوں گے۔


    16000 کروڑ روپئے سے زیاد ہ کے اخراجات مثبت اور تعمیری نتائج دیں گے جس سے روزگار کے مزید مواقع پیدا کرنے اور معیشت کو فائدہ پہنچانے میں مدد ملے گی۔


    سوال نمبر:17 کیا ایسا کوئی منصوبہ ہے کہ اس اسکیم کے بارے میں لوگوں میں بڑے پیمانے پر بیداری لائی جائے تاکہ اس اسکیم سے زیادہ سے زیادہ لوگوں کو فائدہ حاصل ہو؟


    جواب: حکومت ہند ریڈیو ، پرنٹ میڈیا، ٹیلی ویژن ، سائن بور ڈ وغیرہ کے ذریعے اشتہاری مہم چلائے گی۔ بجلی کنکشن حاصل کرنے کے طریقے کے بارے میں معلومات کی کمی ان بڑی وجوہات میں شامل ہے جن سے گھروں میں بجلی لانے کے کام میں سست رفتاری آتی ہے۔ لوگوں کو کنکشن پر آنے والی لاگت، بجلی کے استعمال، مٹی کے تیل کے مقابلے بجلی کے استعمال پر آنے والی لاگت، بجلی سے ہونے والے فائدوں کے بارے میں معلومات نہیں ہے۔


    لہٰذا بڑے پیمانے پر ملٹی میڈیا کی مہم چلائی جائے گی تاکہ اس اسکیم کے سبھی پہلوؤں سے لوگوں کو واقف کرایا جاسکے۔ ڈسکوم کے افسران بجلی اور’سوبھاگیہ‘ کے بارے میں بیداری لانے کیلئے دیہی علاقوں میں کیمپوں کا انعقاد بھی کریں گے۔ اسکول ٹیچرس ، گرام پنچایت کے ارکان، مقامی خواندہ / تعلیم یافتہ نوجوان بھی اس بیداری مہم میں حصہ لیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ ع ن۔


    U- 4807

    
    
    (Release ID: 1504149) Visitor Counter : 2