      ہنر مندی کے فروغ اور صنعت کاری کی وزارت

      جناب دھرمیندر پردھان اور جناب اننت کمار ہیگڑے نےبھارت کے ہنر مندی کے مشن میں معیار اور رفتار لانے کے لئے ہنرمندی کےفروغ اور سرمایہ کاری کی وزارت میں اپنا اپنا کام کاج سنبھالا
      Posted On: 04 SEP 2017 4:24PM by PIB Delhi


    نئی دہلی، 4 ستمبر، ہنر مندی کے فروغ اور سرمایہ کاری کے وزیر جناب دھرمیندر پردھان اور ہنرمندی کے فروغ اور سرمایہ کاری کے وزیر مملکت جناب اننت کمار ہیگڑے نے آج یہاں ہنر مندی کے فروغ اور سرمایہ کاری کی وزارت میں اپنے اپنے متعلقہ قلم دانوں کو سنبھالا ۔ میڈیا اہلکاروں سے خطاب کرتے ہوئے ہنری مندی کے فروغ اور سرمایہ کاری کے وزیر جناب دھرمیندر پردھان نے کہا کہ میں انتہائی عاجزی کے ساتھ کہہ رہا ہوں کہ وزیراعظم نےمجھے یہ ذمہ داری بھارت کے ہنرمندی کے مشن میں رفتار لانے کے لئے دی ہے اور ہم وزیراعظم کی توقعات پر پورا اترنے کو یقینی بنائیں گے۔ وزیراعظم کی یہ سوچ ہے کہ ہم نوجوانوں کے لئے باوقار ملازمتوں کے مواقع پیدا کرنے کےلئے ایک نیا ماحول قائم کریں۔ یہ وزارت پالیسی والی وزارت ہے اور پچھلے تین برسوں میں ہم ملک میں ہنر مندی کے فروغ کا سنگ بنیاد رکھنے میں کامیاب ہوئے ہیں۔ ہم اب اپنی ریاستوں ، محکموں ، نجی اداروں اور دیگر موجودہ ہنر مندی کے پروگراموں کے ساتھ بہتر طور پر تال میل کرکے اس پروگرام میں معیار پیدا کرنے اور اس میں رفتار لانے کی سمت میں کام کریں گے۔


    وزیر موصوف نے کہا کہ یہ ایک چیلنج کے مقابلے میں ایک عظیم ذمہ داری ہے اور ہم ضروریات کے خلا کو پر کرنے اور نوجوانوں کے شاندار مستقبل کو یقینی بنانے کی سمت میں کام کریں گے۔ ہم ہنر مندی کے پروگراموں میں اپنے منصوبوں اور اسکیموں کو مزید موثر بنانے کے لئے تمام ممکنہ گرڈ سسٹم ، انفارمیشن سسٹم اورٹکنالوجی ، روایتی ملازمتوں اور نئے دور کی ہنر مندیوں کی دریافت کریں گے۔


    وزیراعظم کی سوچ کے تئیں اپنی عہد بستگی کا اظہار کرتے ہوئے ہنر مندی کے فروغ اور سرمایہ کاری کے وزیر مملکت جناب اننت کمار ہیگڑے نے کہا کہ وزیر مملکت کی حیثیت سے میری تقرری کے موقع کو ملک کی خدمات کی تئیں میں ایک عظیم تر ذمہ داری سمجھتا ہوں۔ مجھے یقین ہے کہ جناب پردھان جی کی رہنمائی میں ہم طے شدہ ایجنڈے کے تحت کام کریں گے اور کام کے لئے ایک مناسب روڈ میپ تیار کریں گے۔ اس سے ہنر مندی کا نظام موثر ہوگا۔ جناب پردھان نے مزید کہا کہ ملازمتوں کا فروغ کسی بھی حکومت کی خواہش ہوتی ہے۔ یہ وزارت اچھا کام کررہی ہے اور مقاصد کی تکمیل کے لئے ہم اس وزارت کو مزید رفتار عطا کریں گے۔ ہر مہینے دس لاکھ سے زائد نوجوان جاب مارکیٹ میں شامل ہورہے ہیں۔ وزیر موصوف نے کہا کہ ہمارا بنیادی مقصدتمام شعبوں اور ریاستوں میں گرڈ کا قیام ہے اور ہم اس بات کو یقینی بنائیں گے کہ نوجوانوں کے عزائم اور تمام ضروریات کی بہتر انداز میں تکمیل ہو۔


    اپنا اپنا کام کاج سنبھالنے کے بعد دونوں وزرا نے وزارت کے افسران کے ساتھ ایک تفصیلی جائزہ میٹنگ کی ۔


    *****


    Uno- 4359


    ( م ن۔ ن ا۔ ج)

    
    
    (Release ID: 1501634) Visitor Counter : 2