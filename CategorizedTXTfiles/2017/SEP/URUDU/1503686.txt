      وزارت سیاحت

      چنئی میں منعقدہ وزارت سیاحت کی صفائی ستھرائی مہم میں تمل فلم اداکار سرت کمار کی شرکت
      Posted On: 21 SEP 2017 7:47PM by PIB Delhi


    نئی دہلی۔ 21 ؍ ستمبر۔وزارت سیاحت کے ذریعہ آج چنئی (تمل ناڈو)میں دھرمامبل پالی ٹیکنگ کالج کے سامنے صفائی ستھرائی کی ا یک زبردست مہم کاانعقاد کیاگیا۔اس موقع پر مشہور تمل فلم اداکار، سیاست داں،صحافی اور سابق مسٹر مدراس جناب سرت کمار مہمان خصوصی تھے۔ بابائے قوم مہاتما گاندھی کے مجسمہ پر گلہائے عقیدت پیش کرنے کے ساتھ پروگرام کاآغاز ہوا۔ بعد ازاں جناب سرت کمار نے وہاں موجود مجمع کے سامنے صفائی ستھرائی کے موضوع پر ایک زبردست تقریر کی۔ انہوں نے لوگوں سے صفائی ستھرائی سے متعلق سرگرمیوں میں فعال طریقے سے شریک ہونے کے لئے ، نیز اپنے آس پاس کے جگہوں کو صاف ستھرا اور گندگی سے پاک رکھنے کے لئے کہا۔صفائی ستھرائی سے متعلق سرگرمیوں کا آغاز مہمان خصوصی کے ذریعہ سوچھتا عہد دلانے کے بعد ہوا۔


    جناب سرت کمار نے انڈیا ٹورزم، چنئی کے علاقائی ڈائریکٹر(ساؤتھ) جناب شری واتس سنجے اور انسٹی ٹیوٹ آف ہوٹل مینجمنٹ ، چنئی کے پرنسپل جناب ایس راجا موہن کے علاوہ ہاسپیٹلیٹی اور سفر سے متعلق تجارتی صنعت سے تعلق رکھنے والے سیاحتی شراکت داروں کے ساتھ صفائی ستھرائی کی سرگرمیوں میں حصہ لیا۔ اس موقع پر اطلاعات و نشریات کی وزارت کے علاقائی مرکز سونک اینڈڈراما ڈویژن کے ڈراما گروپ نے ایک اسٹریٹ شو بھی کیا ۔جس میں انہوں نےکلین انڈیا کی سرگرمیوں کو بتلایا۔


    انڈیا ٹورزم ، چنئی کے افسران، انسٹی ٹیوٹ آف ہوٹل مینجمنٹ کے طلبا اور اساتذہ اور تمل ناڈو ٹریول ماٹ سوسائٹی کے نمائندوں پر مشتمل تقریبا 200 افراد نے اس صفائی ستھرائی مہم میں شرکت کی۔ پورے علاقے کو پوری طرح صاف کیا گیا اور گندگی و کوڑے کو ا کٹھا کرکے پھینکا گیا۔ مقامی افراد اور آس پاس کے تعلیمی اداروں کے طلبا نے اس پروگرام کی خوب پذیرائی کی۔


    


    ************


      م ن۔ م ع۔ رض


    (21-09-2017)


    U-4710

    
    
    (Release ID: 1503686) Visitor Counter : 2