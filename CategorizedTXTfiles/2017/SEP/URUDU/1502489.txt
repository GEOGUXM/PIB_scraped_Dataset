      ہنر مندی کے فروغ اور صنعت کاری کی وزارت

      ہند اور بیلارو س نے پیشہ ورانہ تعلیم اور ہنر مندی کے فروغ کے شعبے میں
      شراکتداری پر تبادلہ خیال کیا
      Posted On: 11 SEP 2017 3:07PM by PIB Delhi


    نئیدہلی،12ستمبر۔ بیلاروس کے وزیر تعلیم جناب کارپیئنکا نے پٹرولیم اورقدرتی گیس نیز ہنر مندی کے فروغ اور کاروباری امور کے مرکزی وزیر جناب دھرمیند رپردھان سے ملاقات کی ۔اس ملاقات کے دوران پیشہ ورانہ تعلیم اور ہنر مندی کے فروغ کے شعبے میں دونوں ملکوں کے درمیان شراکتداری سے متعلق امور پر تبادلہ خیال کیا گیا۔ بیلارو س کے وزیر موصوف نے پیشہ ورانہ تعلیم اورتربیت کے شعبے میں اپنے ملک کی مہارت بالخصوص سازوسامان کی تیاری کے شعبے میں مہارت کے حوالے سے اپنے ملک کی خصوصی مہارت کا ذکر کیا ۔ اس کے ساتھ ہی انہوں نے اپنے ملک کے تربیتی اداروںکی سرگرمیوں پر بھی روشنی ڈالی ،جن میں الیکٹرانک گاڑیوں (ای وی ) کی مرمت اور رکھ رکھاؤسے متعلق تربیت شامل ہے۔ ہندوستان کے پٹرولیم ،قدرتی گیس ، ہنر مندی کے فروغ اور کاروباری امور جناب دھرمیند ر پردھان نے تربیت کے لئے ایک ایکو سسٹم تشکیل دئے جانے کی ضرورت پر زور دیا جس کے لئے ہندوستان میں 50 اداروں کی تازہ کاری کی جارہی ہے۔ ان اداروں کو عالمی مہارت کا مرکز بنائے جانے کے کام میں بیلاروس کی مدد انتہائی اہم اور مفید مطلب ثابت ہوگی۔ میٹنگ کے آخر میں دونوں وزیروں نے پیشہ ورانہ اور تکنیکی تعلیم کے شعبے میں رابطہ کاری کو مزید مستحکم بنائے جانے کے عہد کا اعادہ کیا۔
    
    م ن ۔س ش۔رم
    
    U-4495

    
    
    (Release ID: 1502489) Visitor Counter : 2