      ریلوے کی وزارت

      وزیر اعظم نریندر مودی اورجاپان کے وزیر اعظم شنزوایبے کی موجودگی میں ممبئی اور احمدآباد کے درمیان چلائی جانے والی بلٹ ٹرین کے نام سے موسوم ہندوستان کی پہلی انتہائی تیز رفتار ٹرین کے منصوبے کے کام کا آغاز 14ستمبر 2017 کو ہوگا
      ریلوے کے وزیر پیوش گوئل نے میڈیا سے اس تیزرفتار ٹرین کی تفصیلات بیان کیں

      Posted On: 12 SEP 2017 1:38PM by PIB Delhi

    نئی دہلی، 12 ستمبر۔ریلوے کے وزیر جناب پیوش گوئل نے ، ریل بھون میں بلٹ ٹرین کے نام سے موسوم ، ممبئی اور احمد آباد کے درمیان چلائی جانے والی انتہائی تیز رفتار ٹرین کے منصوبے کی تفصیلات میڈیا کے سامنے بیان کیں ۔ اس موقع پر ریلوے اور مواصلات کے وزیر مملکت (آزادانہ چارج ) جناب منوج سنہا ،ریلوے بورڈ کے چیئر مین جناب اشونی لوہانی اور بورڈ کے دیگر ممبران بھی موجود تھے۔


    اس موقع پر جناب سریش پربھو نے بتایا کہ بلٹ ٹرین کے نام سے موسوم ہندوستان کی پہلی انتہائی تیز رفتار ٹرین کے منصوبے کا کام گجرات کے شہر احمد آباد میں 14 ستمبر 2017 کو شروع ہوگا۔ اس منصوبے کے لئے زمین کی کھدائی کے کام کا آغاز وزیر اعظم جناب نریندر مودی اورجاپان کے وزیر اعظم جناب شنزوایبے کی موجودگی میں ہوگا۔ یہ ایک انتہائی تاریخی لمحہ ہوگا ۔ جب ہندوستان کو پہلی بلٹ ٹرین حاصل ہوگی ۔ وزیر اعظم جناب نریندر مودی نے ترقی یافتہ ملکوں کی طرح ہندوستانی ریلوے کو جدید ٹکنالوجی سے لیس کئے جانے کا تصورپیش کیا تھا۔ اس بلٹ ٹرین سے نہ صرف معاشی نمو اور خوشحالی لائی جاسکے گی بلکہ ہندوستانی ریلوے کو جدید ترین ٹکنالوجی کے استعمال سے تیزرفتار ترقی کے مواقع حاصل ہوسکیں گے ۔ جناب گوئل نے بتایا کہ اس منصوبے پر آنے والی لاگت میں نمایاں کمی ہوگی ۔ کیونکہ اس کے لئے ٹکنالوجی کی تیاری بڑے پیمانے پر کی جائے گی اور اسے میک ان انڈیا کے تحت فروغ دیا جائے گا۔ اس منصوبے کے لئے جاپان کی جانب سے انتہائی کم شرح سود پر قرض فراہم کرایا جائے گااور اس سے ہندوستان پر کوئی بار بھی نہیں پڑے گا کیونکہ اس قرض کی ادائیگی انتہائی کم شرح سود پر 50 برسوں میں کی جائے گی۔اس ٹکنالوجی سے ہندوستان کے ٹرانسپورٹ کے شعبے میں زبردست تبدیلیاں پیدا ہوں گی اور ایک انقلاب برپا کیا جاسکے گا۔


    پس منظر :


    ممبئی –احمدآباد ہائی اسپیڈ ریل ( ایم اے ایچ ایس آر ) پروجیکٹ جو احمد آباد – ممبئی بلٹ ٹرین کے نام سے موسوم ہے ۔ ایک ایسا تصوراتی منصوبہ ہے ،جس سے ہندوستانی ریلوے کے سفر میں تحفظ ،رفتار اور عوام کی خدمت کے ایک نئے دور کا آغاز ہوگا اور ہندوستانی ریلوے رفتار اور ہنر مندی کے میدان میں ایک بین الاقوامی قائد بن کر ابھر سکے گا۔


    منصوبے کی کفایتی لاگت :


    بڑے ڈھانچہ جاتی منصوبوں کی لاگت کا ایک بڑا حصہ قرض سے پورا کیا جاتا ہے اور قرض کا یہ سرمایہ کل لاگت کے نمایاں حصے کی حیثیت رکھتاہے ۔ہند اورجاپان کے درمیان تعاون کے معاہدے کی ایک جزو کی حیثیت سے جاپان ہندوستان کو صفر اعشاریہ ایک فیصد کی کمترین شرح سود پر 88 ہزار کروڑروپے کا آسان قرض فراہم کرائے گا۔ اس قرض کی مدت ادائیگی 50 برس ہوگی۔واضح ہوکہ عالمی بینک یادیگر کسی مالیاتی ایجنسی کے ذریعہ فراہم کرایا جانے والا اس نوعیت کا قرض 5-7 فیصد کی شرح سود پردیا جاتاہے ،جس کی ادئیگی کی مدت 25 سے 35 برس تک ہوتی ہے ۔اس طرح ہندوستان کو اس ہائی اسپیڈ ریل پروجیکٹ کے لئے نہ تو ہندوستان کے موجودہ مالیاتی وسائل پرکسی قسم کا بار ہوگا اور نہ ہی اس پر کوئی اضافی لاگت آئے گی۔ کیونکہ اس منصوبے پر آنے والی کل لاگت کا 80 فیصد سے زائد بار جاپان کی سرکار پر ہوگا۔ یہ تاریخ میں پہلا موقع ہے کہ اس کے کسی ڈھانچہ جاتی منصوبے کی سرمایہ کاری اس قدر آسان شرائط پر کی جارہی ہے ۔


    میک ان انڈیا :


    اس منصوبے کے بنیادی مقاصد میں ، ’’ میک ان انڈیا ‘‘ شامل ہے ،جسے اس منصوبے کے آغاز سے قبل عملی شکل دی جاسکے گی۔ سرکار اور ایم ای ایچ ایس آر پروجیکٹ درمیان طے پانے والے معاہدے کے مطابق ٹاسک فور س (ڈی آئی پی پی ) اور جاپان کی ایکسٹرنل ٹریڈ آرگنائزیشن (جے ای ٹی آر او ) کی رہنمائی میں اور رہنما اصولوں کے منظور شدہ تصوراتی مسودے کے مطابق ’’میک ان انڈیا ‘‘اور ’’ ٹکنالوجی کی منتقلی ودستیابی ‘‘ اس منصوبے میں شامل کیا گیا ہے ۔


    اس کام کے لئے ایک انتہائی معیاری اور مستعد ہائی اسپیڈ ریل ٹریننگ انسٹی ٹیوٹ ودودرہ میں قائم کیا جائے گا۔یہ انسٹی ٹیوٹ جاپان کےتربیتی اداروں کی طرح سمولیٹر وغیرہ جیسی سہولیات سے لیس ہوگا۔ یہ انسٹی ٹیوٹ 2020 تک کام کرنا شروع کردے گا ۔اس انسٹی ٹیوٹ میں دستیاب سہولیت کو اگلے تین برسوں کے دوران تقریباََ چار ہزار نفوس پر مشتمل عملے کی تربیت کے لئے استعمال کیا جائے گا ۔علاوہ ازیں ہندوستانی ریلوے کے 300 جواں سال افسران کو جاپان میں تربیت دی جارہی ہے اور انہیں ہائی اسپیڈ ٹریک ٹکنالوجی کا علم فراہم کرایا جارہا ہے ۔ اس پروگرام کی مکمل سرمایہ کاری جاپان کی سرکار کے ذریعہ کی جائے گی۔


    ممبئی – احمد آباد ہائی اسپیڈ ریل پروجیکٹ کی خاص خاص باتیں :


    جائزہ :

      * ایچ ایس آر نے 250 کلومیٹر فی گھنٹے سے زائد کی رفتار سے چلنے والی گاڑیوں کے ریلوے نظام کا تعین کیا ہے ۔ یہ نظام دنیا کے 15 ملکوں میں دستیاب ہے ۔
      * ہندوستان مسافروں کے بڑے پیمانے پر سفر پر سفر کرنے والے نظام سے محروم ملکوں کی فہرست میں تنہا شامل ہے۔
      * دسمبر 2013 میں جاپانی مشورہ کاروں کے ذریعہ اہتمام کئے جانے والے ایک مطالعے اورجولائی 2015 میں داخل کی جانے والی اس کی رپورٹ میں اس منصوبے پر عمل آوری کے امکانات بیان کئے گئے ہیں۔
      * جدت طرازی کے لئے شراکتداری کی بااختیار کمیٹی ک سفارش اور مرکزی کابینہ سے دسمبر 2015 میں اس منصوبے کی منظوری ۔ جدت طراز کاموں کے لئے بااختیار کمیٹی کی سربراہی نیتی آیوگ کے وائس چئیرمین کے ذمہ ہے ۔
      * اس منصوبے کی دسمبر 2023 میں تکمیل کا اندازہ لگایا گیا ہے اور اس منصوبے کا کام 15 اگست 2022 تک مکمل کرنے کے لئے تمام ممکنہ مجموعی کوششیں کی جائیں گی۔

    کم قیمت ، تیز رفتاری :

      * اس منصوبے پر ایک لاکھ 8 ہزار کروڑروپے کی لاگت کی اندازہ کاری کی گئی ہے اوراس کے پورے گلیارے کو تحفظ اور زمین کی معیشت کے لئے کے اصول کے تحت روبہ عمل لایا جائے گا۔
      * اس منصوبے پرآنے والی لاگت کا 81 فیصد سرمایہ 50 برسوں کی مدت میں صفراعشاریہ ایک فیصد کی شرح سود سے آسان قرض کے طور پر دستیاب کرایا جائے گا۔
      * ہندوستان میں پہلی بار یہ دیکھا گیا ہے کہ کسی ڈھانچہ جاتی منصوبے کو کس قدر سازگار شرائط پر آسان قرض فراہم کرایا جارہا ہے ۔

    میک ان انڈیا:

      * سرکار اور ایم اے ایچ ایس آر کے درمیان طے پانے والے معاہدے کی رو سے ’’ میک ان انڈیا ‘‘ اور ’’ٹرانسفر آ ف ٹکنالوجی ‘‘ میں تربیت دی جارہی ہے ۔
      * ٹاسک فورس (ڈی آئی پی پی ) اور جے ای ٹی آر او کی ٹاسک فور س کی رہنمائی میں اس منصوبے کا مسودہ تصور پیش کیا گیا اور رہنما اصولوں کے مطابق اسے روبہ عمل لایا جارہا ہے ۔
      * چار ذیلی گروپ ممکنہ امور / ذیلی نظام / سرگرمیوں کا میک ان انڈیا کے لئے جائزہ لیں گے۔ ان ذیلی گروپوں میں ہندوستان اور جاپان کی صنعتی دنیا کے نمائندے ڈی آئی پی پی ، این ایچ ایس آرسی ایل ، جے ای ٹی آر او شامل ہیں۔

    ہندوستان میں دستیاب بہترین ٹکنالوجی :

      * ہندوستانی ریلوے کو جدید ترین ٹکنالوجی کے حام ملکوں میں شامل کرنے کے کے لئے انتخاب کی خاطر آگے بڑھایا جائے گا۔
      * اپنی بھروسے مندی اور تصدیق شدہ ٹریک ریکارڈ کے ساتھ تحفظ کے لئے مشہور شنکن سین ٹکنالوجی کا استعمال اس پروجیکٹ میں کیا جائے گا۔
      * بھروسے مند اور آرام دہ خدمات ان ریلوں میں دستیاب ہوں گی ۔

    معیشت اور مازمتوں کا فروغ :

      * 20 ہزار تعمیراتی ملازمتیں ۔
      * اس نظام میں کام کرنے کے لئے 4000 راست ملازمتیں اور 20 ہزار بالواسطہ ملازمتوں کے مواقع ۔
      * اس تیز رفتار گلیارے کے ساتھ ساتھ شہری اور صنعتی ترقی میں اضافہ ۔
      * دیگر ہائی اسپیڈ منصوبوں کے لئے اہلیت سازی ۔

    زمین کی کھدائی کی تقریب :

      * اس منصوبےکے آغاز کی تقریب 14 ستمبر 2017 کو سابرمتی میں وزیر اعظم نریندرمودی اورجاپانی وزیر اعظم عزت مآب شنزوایبے کی موجودگی میں منعقد کی جائے گی۔

    ***


    م ن ۔س ش۔ رم


    U -4492

    
    
    (Release ID: 1502475) Visitor Counter : 2
    
    
    
    
    

*