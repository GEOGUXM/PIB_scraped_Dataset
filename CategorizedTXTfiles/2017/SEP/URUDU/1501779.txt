      نائب صدر جمہوریہ ہند کا سکریٹریٹ

      انتظامیہ سے وابستہ افسروں کو حساس ،اپنے کام کا ماہر، غیرجانب داراو ر ایماندارہوناچاہئے ۔نائب صدرجمہوریہ ہند
      آئی اے ایس اور سی سی ایس افسروں کے لئے 92ویں فاؤنڈیشن کورس کا افتتاح
      
      Posted On: 04 SEP 2017 7:10PM by PIB Delhi


    نئی دہلی ،5ستمبر:نائب صدرجمہوریہ ہند ، جناب ایم وینکیانائیڈونے کہا ہے کہ انتظامیہ سے وابستہ افسرکو حساس ، اپنے کا م کا ماہر، غیرجانب دارنیز ایماندارہوناچاہیئےاور یہ تمام امور وہ تشخیص کردہ اصول ہیں جو اعلیٰ انتظامی خدمات کو مستحکم بنیاد عطاکرتے ہیں ۔نائب صدرجمہوریہ ہندکل حیدرآباد میں ڈاکٹرمری چینا ریڈی انسانی وسائل کی ترقی وفروغ کے ادارے ، تلنگانہ (ایم سی آرایچ آرڈی آئی ٹی ) میں اے آئی ایس اورسی سی ایس افسروں کے لئے 92ویں فاؤنڈیشن کورس کا افتتاح کرنے کے بعد وہاں موجود لوگوں سے خطاب کررہے تھے ۔ اس موقع پرتلنگانہ کے نائب وزیراعلیٰ جناب محمد محمود علی ، ایم سی آرایچ آرڈی آئی ٹی کے ڈائرکٹرجناب بی پی آچاریہ اور دیگر ممتاز شخصیات موجودتھیں ۔


    نائب صدرجمہوریہ نے کہاکہ ملک کی کل ہند بھارتی انتظامی خدمات کے قیام کاسہرا،بھارت کے پہلے وزیرداخلہ اورمردآہن جناب سردارپٹیل کے سرجاتا ہے ۔ انھوں نے کہاکہ انتظامیہ سے متعلق افسرجوڑنے والی طاقت ہے جو کئی طرح سے منقسم ملک میں اتحاد پیداکرسکتے ہیں ۔انھوں نے کہا کہ ہرایک ہندوستانی شہری ، خاص کرمحروم افراد کی زندگی میں اصلاح کے لئے تمام ممکنہ مواقعوں کو بروئے کارلانے کی ضرورت ہے ۔


    نائب صدرجمہوریہ جناب ایم وینکیانائیڈونے کہاکہ انتظامی افسروں کوقومی اتحاد اور جامع ترقی وسیع نظریہ رکھتے ہوئے غیرجانب دارہوناچاہیئے ۔انھوں نے کہا کہ ‘انتیودے ’ کانظریہ رکھتے ہوئے بلاامتیاز سبھی کی خدمات کرنی چاہیئے اور جیساکہ گاندھی جی ، ڈاکٹرامبیڈکر اور دین دیال اپادھیائے نے کیاتھا۔


    نائب صدرجمہوریہ نے کہا کہ میں ملک کےانتظامیہ سے متعلق افسران سے اعلیٰ کارکردگی اوراتحادکی توقع کرتاہوں اورملک نوجوان انتظامیہ سے وابستہ افسران کو رول ماڈلس کے طورپردیکھتاہے ۔ انھوں نے کہا کہ انتظامیہ سے وابستہ افسران ملک سے بدعنوانی کا خاتمہ کریں اور نئے بھارت کے نصب العین کے حصول کے لئے محرک کا کرداراداکریں ۔ہندوستان ایک کثیرالامذاہب ، کثیرالالسانیات معاشرہ ہے ۔ عوام الناس میں جاکرکام کرتے ہوئے مادری زبان کو اس کے شایان شان اہمیت دی جانی چاہیئے۔


    u-4383

    
    
    (Release ID: 1501779) Visitor Counter : 2