      ریلوے کی وزارت

      ریلوے وزیر جناب پیوش گوئل نے ریلوے بورڈ کے افسران کے ساتھ حفاظت سے متعلق ایک اعلی سطحی میٹنگ کی صدارت کی
      میٹنگ میں حفاظت سے متعلق ایک جامع جائزہ لیا گیا
      ریلوے وزیر نے حفاظت کو اعلی ترین ترجیح دینے پر زور دیا
      
      ریلوے وزیر نے بغیر چوکیدار والے ریلوے پھاٹکوں اور ٹرین کے پٹریوں سے اترنے کے مسئلہ سے نمٹنے کے لئےپانچ فوری اقدامات کرنے کی ہدایت دی۔
      
      بغیر چوکیدار والےتمام ریلوے پھاٹکوں کو بڑےپیمانے پر تیزی سے ختم کیا جائے گا۔ ان ریلوے پھاٹکوں کو اب ایک سال کے اندر ختم کئےجانے کا ہدف طے کیا گیا ہے جبکہ اس سے پہلے تین سالوں کے اندر ان ریلوے پھاٹکوں کو ختم کرنے کا ہدف مقرر کیا گیا تھا۔
      
      Posted On: 07 SEP 2017 4:44PM by PIB Delhi


    نئی دہلی،8 ستمبر،ریلوے اور کوئلہ کےوزیر جناب پیوش گوئل نے آج ٹرین چلانے کےلئے حفاظتی اقدامات کا ایک جامع جائزہ لینے کی غرض سے ریلوے بورڈ اور سیفٹی ڈائریکٹوریٹ آف ریلوے بورڈ کے ارکان کےساتھ ایک میراتھن میٹنگ کی۔ میٹنگ میں تحفظ سےمتعلق ایک تفصیلی پریزینٹیشن دی گئی۔ اس دوران حفاظت سے متعلق تبادلہ خیال کیا گیا اور حالیہ دنوں میں متعدد بارپیش آنے والے ٹرین حادثات کا مکمل طور پر تجزیہ کیا گیا۔ میٹنگ میں وزیر موصوف نے اس بات پر زور ڈالا کہ حفاظت کا معاملہ انتہائی اہم ہے اور اس محاذ پر کسی بھی طرح کا کوئی سمجھوتہ نہیں کیا جاسکتا۔ میٹنگ میں حادثات ہونے کے دو اہم اسباب کی نشاندہی کی گئی جو یہ ہیں:


    اے) 17-2016 میں بغیر چوکیدار والے ریلوے پھاٹکوں سے 34 فی صد حادثات رونما ہوئے۔


    بی)۔ ٹریک میں خرابی کی وجہ سے ٹرین کےپٹری سے اترنے کے واقعات پیش آئے۔


    میٹنگ میں ٹرین کےپٹریوں سے اتر جانے کی وجہ سے ہونے والے حادثات میں کمی لانے سےمتعلق اقدامات کی نشاندہی کرنے پر خصوصی توجہ دی گئی۔ ٹرین کا پٹریوں سے اتر جانا ٹرین حادثات کی ایک اہم وجہ بن کر سامنے آیا ہے۔ ریلوے کے وزیر نے ٹرین چلانے میں حفاظت کو یقینی بنانے کے لئے ریلوے بورڈ کو درج ذیل ہدایات دیں۔


    1۔ پورے انڈین ریلوے نیٹ ورک میں جو بغیر چوکیدار والےریلوے پھاٹک ہیں، انہیں ابھی سے ایک سال کے اندر ختم کیا جائے۔ اس سے پہلے تین سالوں میں ان ریلوے پھاٹکوں کو ختم کئےجانے کا ہدف مقرر کیا گیا تھا لیکن ‘‘ اسپیڈ ، اسکل، اور اسکیل کے تبدیلی والےمنتر کا استعمال کرکے یہ ہدف اب سے ایک سال سےبھی کم کی مدت میں متعین کیاگیا ہے۔


    2۔ پٹریوں کو بدلنے / نئی پٹریاں بچھانے کو ترجیح دی جائے اور وہ پٹریاں جو نئی لائنوں کی تعمیر میں استعمال کےلئے مختص کی گئی ہیں انہیں ان مقامات پر بھیج دیا جائے جو حادثات کے لحاظ سے حساس ہیں اور جہاں پٹریوں کوبدلنے کا کام ہونا ہے۔


    3۔ بڑے پیمانے پر نئے پٹریوں کی خریداری کے عمل میں تیزی لائی جائے تاکہ وقت پر نئی لائنوں کی تعمیر کا کام مکمل ہوسکے۔


    4۔ روایتی آئی سی ایف ڈیزائن کو چ بنانے کا کام فوی طور پر روک دیا جائے اور نئے ڈیزائن والے ایل ایچ بی کوچ کی ہی مینوفیکچرنگ کی جائے۔


    5۔ ریل انجنوں میں دھند مخالف ایل ای ڈی لائٹس لگائی جائیں تاکہ دھند کے موسم میں ٹرین کو محفوظ طو ر پر چلایا جاسکے۔


    وزیر نے ریلوے بورڈ کو ہدایت دی کہ وہ مستقل بنیاد پر اس ایکشن پلان کے نفاذ پر نظر رکھے ۔


    *****


    Uno-4445


    ( م ن۔ ن ا ۔ ج)

    
    
    (Release ID: 1502214) Visitor Counter : 2