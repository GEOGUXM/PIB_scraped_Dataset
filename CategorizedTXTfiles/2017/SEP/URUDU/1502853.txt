      کارپوریٹ امور کی وزارتت

      کارپوریٹ امور کی وزارت اور سی بی ڈی ٹی کے درمیان معلومات کے خودکار طریقے سے مستقل تبادلے کیلئے مفاہمت نامہ
      Posted On: 14 SEP 2017 4:59PM by PIB Delhi


    نئی دہلی، 14ستمبر 2017، ملک میں فرضی کمپنیوں ، منی لاأنڈرنگ اور کالے دھن کی لعنت کو روکنے اور فرضی کمپنیوں کے ذریعہ مختلف غیر قانونی مقاصد کیلئے کارپوریٹ ڈھانچے کے بے جا استعمال کو روکنے کی حکومت ہند کی پہل پر عمل کرتے ہوئے کارپوریٹ امور کی وزارت اور سینٹرل بورڈ آف ڈائریکٹ ٹیکسیز (سی بی ڈی ٹی) نے 6 ستمبر 2017 کو اعداد وشمار کے تبادلے کے لئے ایک رسمی مفاہمت نامہ انجام دیا ہے۔

    
    اس مفاہمت نامہ سے سی بی ڈی ٹی اور ایم سی اے کے درمیان اعدادو شمار اور معلومات کا خودکار طریقے سے مستقل بنیاد پر تبادلہ ہو سکے گا ۔اس مفاہمت نامے کے باعث کارپوریٹس کے بارے میں مخصوص معلومات مثلاََ ان کے پرماننٹ اکاؤنٹ نمبر(پی اے این )، کارپوریٹس کے انکم ٹیکس ریٹرن(آئی ٹی آر)، کارپوریٹس کے ذریعہ رجسٹرار کے پاس داخل کرائے گئے مالیاتی اسٹیٹمینٹس ،شیئرز کے الاٹمنٹ کے ریٹرن، آڈٹ رپورٹوں اور کارپوریٹس کے متعلق بینکوں کے ذریعہ موصولہ مالیاتی لین دین کے بیورے (ایس ایف ٹی ) کو شیئر کیا جا سکے گا۔ یہ مفاہمت نامہ اس بات کو یقینی بنائے گا کہ ایم سی اے اور سی بی ڈی ٹی دونوں کو قانونی مقاصد کے تحت پی اے این ۔ سی آئی این(کارپوریٹ شناختی نمبر )اور پی اے این۔ ڈی آئی این (ڈائریکٹ شناختی نمبر)کا بلا روک ٹوک تبادلہ ہوتا رہے۔ شیئر کی جانے والی معلومات ہندوستانی کارپوریٹس اور ہندوستان میں کام کرنے والے غیر ملکی کارپوریٹس دونوں کے بارے میں ہوگی۔اس کے علاوہ جانچ کرنے اورتحقیق کرنے کے مقصد سے سی بی ڈی ٹی اور ایم سی اے درخواست کرنے پر اپنے ڈاٹا بیس میں دستیاب کسی بھی معلومات کا مستقل طور پر تبادلہ کریں گے۔
    
    یہ مفاہمت نامہ دستخط کئے جانے کی تاریخ سے ہی نافذ ہو گیا ہے اور ایم سی اے اور سی بی ڈی ٹی کی ایسی پہل ہے جس پر پہلے بھی تعاون کیا جا رہا تھا ۔اس پہل کے لئے ایک ڈاٹا ایکس چینج اسٹیئرنگ گروپ کی بھی تشکیل کی گئی ہے، جو اعداد شمار کے تبادلے کی صورتحال کا جائزہ لینے کے لئے وقتاََ فوقتاََ میٹنگیں کرے گا اور ان دونوں ایجنسیوں کی اثر کاری کو مزید بہتر بنانے کے اقدامات کرے گا۔
    
    ا گ۔ع ج
    U: 4561

    
    
    (Release ID: 1502853) Visitor Counter : 2