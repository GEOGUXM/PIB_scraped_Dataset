      وزیراعظم کا دفتر

      وزیراعظم نے دین دیال اُورجا بھون کو قوم کے نام وقف کرتے ہوئے پردھان منتری سوبھاگیہ یوجنا کاآغاز کیا
      Posted On: 25 SEP 2017 9:32PM by PIB Delhi


    نئی دہلی۔26؍ستمبر۔وزیراعظم جناب نریندر مودی نے کل نئی دلّی میں، پردھان منتری سہج بجلی ہر گھر یوجنا یا سوبھاگیہ کا آغاز کیا۔ اس اسکیم کے آغاز کا مقصد تمام گھروں تک بجلی پہنچانا ہے۔

    
    پنڈت دین دیال اپادھیائے کی پیدائش کی سالگرہ کے موقع پر ، وزیراعظم نے، نیو او این جی سی بلڈنگ یعنی دین دیال اُورجا بھون کو بھی قوم کے نام وقف کیا۔
    
    وزیراعظم نے بسین گیس فیلڈ میں بوسٹر کمپریشر سہولت کو بھی قوم کے نام وقف کیا۔
    
    اس موقع پر ا ظہار خیال کرتے ہوئے وزیراعظم نے، جن دھن یوجنا ، بیمہ اسکیموں ، مدرا یوجنا ، اُجّولا یوجنا اور اُڑان کی مثال دیتے ہوئے اس امر پر روشنی ڈالی کہ کس طرح سے مرکزی حکومت ایسی اسکیموں کو نافذ کررہی ہے جو سماج کے غریب ترین افراد کو مستفید کریں گی۔
    
    اس پس منظر میں، وزیراعظم نے کہا کہ پردھان منتری سہج بجلی ہر گھر یوجنا ،جو ایک تخمینے کے لحاظ سے، ایسے چار کروڑ کنبوں کو بجلی کنکشن فراہم کرے گی، جو ابھی پاور کنکشن سے محروم ہیں۔ اس اسکیم کے منصوبہ جاتی اخراجات 16 ہزار کروڑ روپئے کے بقدر ہوں گے۔ یہ کنکشن ناداروں کو مفت فراہم کیے جائیں گے۔
    
    اس موقع پر پیش کیے گئے پرزنٹیشن کے شانہ بہ شانہ اظہار خیال کرتے ہوئے وزیراعظم نے وضاحت کی کہ کس طرح سے انہوں نے ایک ہزار دنوں کے اندر 18000 غیر برق کاری شدہ گاؤں کو برق کاری سے آراستہ کرنے کا نشانہ مقرر کررکھا ہے۔ ا نہوں نے کہا کہ اب تین ہزار سے کم گاؤں ایسے ہیں جہاں بجلی پہنچائی جانی باقی ہے۔
    
    انہوں نے اس امر کی وضاحت کی کہ کوئلے کی قلت کس طرح سے قصہ پارینہ بن چکی ہے اور بجلی کی پیداوار کے سلسلے میں صلاحیت میں جو اضافہ ہوا ہے اس معاملے میں ہم مقررہ نشانوں سے تجاوز کرگئے ہیں۔
    
    وزیراعظم نے قابل احیاء بجلی تنصیبی صلاحیت میں اضافے کا بھی ذکر کیا او ربتایا کہ 2022 تک، 175 جی ڈبلیو بجلی کے حصول کا نشانہ مقرر کیا گیا ہے۔ انہوں نے کہا کہ قابل احیاء توانائی کے سلسلے میں بجلی محصولات میں تخفیف کی گئی ہے اور ترسیلی لائنوں کے سلسلے میں بھی قابل ذکر پیش رفت حاصل ہوئی ہے۔
    
    وزیراعظم نے اودے اسکیم پر روشنی ڈالتے ہوئے کہا کہ کس طریقے سے اس اسکیم نے بجلی کی ترسیلی کمپنیوں کے خسارے کو کم کیا ہے اور اسے امداد باہمی ، امداد باہمی پر مبنی وفاقیت کی ایک مثال قرار دیا۔
    
    اُجالا اسکیم کے تحت معیشتوں کے اثرات اور ان کی نوعیت کا حوالہ دیتے ہوئے وزیراعظم نے کہا کہ ایل ای ڈی بلب کی لاگت میں خاطر خواہ تخفیف واقع ہوئی ہے۔
    
    وزیراعظم نے کہا کہ نیو انڈیا کو، ایک ایسا توانائی فریم ورک درکار ہوگا، جو مساوات ، اثر انگیزی اور ہمہ گیری کی بنیاد پر کام کرے گا۔ انہوں نے کہا کہ مرکزی حکومت کے تحت کام کاج کے طرز میں، جو تبدیلی واقع ہوئی ہے، اس سے توانائی کے شعبے کو تقویت حاصل ہورہی ہے۔ اس کے بدلے میں پورے ملک کے کام کاج کے طریقہ ہائے کار پر مثبت اثرات مرتب ہوں گے۔
    
    م ن۔ ۔ ع ن۔
    U-4778

    
    
    (Release ID: 1504009) Visitor Counter : 2