      امور صارفین، خوراک اور عوامی تقسیم کی وزارت

      ملک کو صاف ستھرا رکھنے کیلئے سبھی لوگوں کو ان کی ذمہ داریوں کے تئیں حساس بنانے کی خاطر ‘‘سووچھتا ہی سیوا’’ مہم کے تحت خوراک اور عوامی نظام تقسیم کے محکمے کے ذریعے نکڑ ناٹک کا انعقاد
      Posted On: 28 SEP 2017 7:30PM by PIB Delhi


    نئی دہلی؍28ستمبر2017، ملک کو صاف ستھرا رکھنے کیلئے ملازمین اور عوام کو ان کی ذمہ داریوں کے تئیں حساس بنانے کی خاطر ‘‘سووچھتا ہی سیوا’’ مہم کے تحت خوراک اور عوامی نظام تقسیم کے محکمے نےنئی دہلی میں واقع کرشی بھون میں ایک ‘‘نکڑ ناٹک’’کا انعقاد کیا۔ اس موقع پر اظہار خیال کرتے ہوئے صارفین امور ، خوراک اور عوامی نظام تقسیم کے مرکزی وزیر جناب رام ولاس پاسوان نے کہا کہ وزیر اعظم جناب نریندر مودی کی قیادت میں صفائی ستھرائی اب ایک عوامی تحریک کی شکل لے چکی ہے۔ جناب پاسوان نے اس بات پر زور دیا کہ ہر شخص کو چاہئے کہ وہ صفائی ستھرائی کو اپنی عادت بنالیں۔ خوراک اور عوامی نظام تقسیم کے محکمے کی سیکریٹری محترمہ پریتی سودن اور وزارت کے دیگر سینیئر اہلکار اس موقع پر موجود تھے۔


    صارفین امور ، خوراک اور عوامی نظام تقسیم کی وزارت 15 ستمبر سے 2 اکتوبر 2017 کے دوران ‘‘سووچھتا ہی سیوا’’ مہم کے تحت متعدد سرگرمیوں کا انعقاد کر رہی ہے۔سووچھتا مہم ‘‘کرشی بھون’’ میں واقع وزارت کے صدر دفاتر ، ملک کے مختلف حصوں میں صارفین امور ، خوراک اور عوامی نظام تقسیم کی وزارت کے تحت آنے والی متعدد تنظیموں میں چلائی جارہی ہے۔عوام میں بیداری پیدا کرنے کے لئے وزارت کے اہلکاروں کے ذریعے متعدد عوامی مقامات پر بھی ‘‘سووچھتا ہی سیوا’’ کا انعقاد کیا جارہا ہے۔


    م ن ۔م م۔ ن ع


    U: 48 61

    
    
    (Release ID: 1504324) Visitor Counter : 2