      شہری ہوابازی کی وزارت

      ہوابازی کی بھارتی اکیڈمی کے نئے کیمپس کا افتتاح
      Posted On: 21 SEP 2017 6:47PM by PIB Delhi


    نئی دہلی؍21ستمبر2017،شہری ہوابازی کے مرکزی وزیر جناب پی اشوک گجا پتی راجو نے آج نئی دہلی میں ہوابازی کی بھارتی اکیڈمی (آئی اے اے) کے نئے اور جدید ترین کیمپس کا افتتاح کیا۔ عالمی درجے کے اس نئے کیمپس کے افتتاح کے ساتھ آئی اے اے کا مقصد اس تربیتی اور ہاسٹل کی اہلیت کو دگنے سے زیادہ کرنا ہے۔ اس موقع پر تقریر کرتے ہوئے جناب راجو نے کہا کہ اس توسیع کے ساتھ ہی ہوابازی کی بھارتی اکیڈمی شہری ہوابازی کی سیکٹر میں باصلاحیت افرادی قوت کی بڑھتی ہوئی مانگ کو پورا کرنے میں بڑا رول ادا کریں گے۔


    ہوابازی کی بھارتی اکیڈمی(آئی اے اے) کی تشکیل نیشنل انسٹی ٹیوٹ آف ایوی ایشن منیجمنٹ اینڈ ریسرچ سوسائٹی(این آئی اے ایم اے آر) کی سرپرستی میں 22 جولائی 2010 کو ایئرپورٹ اتھارٹی آف انڈیا کی ایک مشترکہ تربیتی اکیڈمی کے طورپر قائم کی گئی تھی۔اس اکیڈمی کا مقصد تربیت فراہم کرنا اور ہوابازی کے مختلف شعبوں ، جیسے ہوائی اڈے اور ہوابازی کابندوبست ، تحفظ کے ریگولیشن، سیکورٹی اور دیگر متعلقہ شعبوں میں تحقیق اور مشاورت کی خدمات فراہم کرنا ہے۔ آئی اے اے ہوائی اڈوں کی کارروائیوں اور ہوابازی میں تحفظ، ہوائی اڈوں کی انجیئنرنگ ، بار برداری کے سامان کا بندوبست، ہوابازی میں ماحولیات سے متعلق امور کے علاوہ ڈی جی سی اے کے ذریعے ریگولیشن سے متعلق تربیت اور بی سی اے ایس کے ذریعے سیکورٹی کے تربیت فراہم کرتی ہے۔ آئی اے اے پوری دنیا میں آئی سی اے او ، آئی اے ٹی اے اور اے سی ایل کے ساتھ تعاون کے ذریعے ہوابازی کے پروگراموں میں تربیت فراہم کرتی ہے جنہیں عالمی سطح پر تسلیم کیا جاتا ہے۔اے اے آئی نے آئی سی اے او ٹرین ایئر پلس پروگرام میں بھی مکمل رکنیت حاصل کرلی ہے۔


    اس موقع پر شہری ہوابازی کے سیکریٹری جناب آر این چوبے نے تقریر کرتے ہوئے کہا کہ انسٹی ٹیو ٹ کے ڈائریکٹر اور اساتذہ کو ہوابازی کی صنعت کی افرادی قوت کی ضروریات کا مسلسل جائزہ لینا چاہیے اور نصاب کو مسلسل تاحال بنانا چاہئے تاکہ کورس میں موجودہ صورتحال سے مطابقت رکھی جاسکے۔


    آئی اے اے کے نئے کیمپس کو ان تمام سازو سامان سے لیس کیا گیا ہے جو مستقبل میں پیشہ وارانہ صلاحیت اور تربیت یافتہ افرادی قوت کو تربیت دینے کی ضرورتوں کو پورا کرسکےاور بین الااقوامی فضائی ٹرانسپورٹ نظام کو برقرار رکھ سکے۔


    آئی اے اے کا نیا کیمپس 8 ایکڑ اراضی پر پھیلا ہوا ہے اور اس میں مختلف صلاحیت کے 12 تربیتی ہال ہیں، دو کمپیوٹر پر مبنی تربیتی تنصیبات کے علاوہ ایک آڈیٹوریم ہے جس میں 200 افراد کے بیٹھنے کی گنجائش ہے ۔ اس کے علاوہ کئی میٹنگ روم، لایؤئبریری اور ویڈیو کانفرنسنگ کی سہولیات بھی موجود ہے۔ ہاسٹل میں 100 زیر تربیت افراد رہ سکتے ہیں ، جبکہ اساتذہ کے لئے چار اپارٹمنٹ ہیں۔ ان کے علاوہ د واوپن ائیر تھیٹر، دو جم اور کھیل کود کی مختلف سہولیات دستیاب ہے۔نئی عمارت کو سبز عمارت کے طریقے پر تعمیر کیا گیا ہے، جس میں 200 کلو واٹ شمسی توانائی پیدا کرنے اور شمسی توانائی سے5000 لیٹر پانی گرم کرنے کا نظام شامل ہے۔


    اس موقع پر اے اے آئی کے چیئرمین گرو پرساد مہاپاترا اور بی سی اے ایس کے ڈی جی جناب کمار راجیش چندر بھی موجود تھے۔


    ۔۔۔۔۔۔۔۔۔۔۔۔۔۔۔۔۔۔


    
    
    م ن۔ وا۔ ن ع


    (21- 0 9 -17)


    U: 4706


    

    
    (Release ID: 1503683) Visitor Counter : 2