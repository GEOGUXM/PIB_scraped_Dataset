      پینے کے پانی اور صفائی ستھرائی کی وزارت

      سوچھتا ہی سیوا مہم کے آٹھ دنوں کے اندر ہی 201 اضلاع کھلے میں رفع حاجت سے پاک اضلاع بن چکے ہیں
      Posted On: 24 SEP 2017 12:41PM by PIB Delhi


    نئی دہلی۔25؍ستمبر۔سوچھتا ہی سیوا مہم نے اچھی کامیابی حاصل کی ہے اور پورے ملک میں اسے خاصی حمایت حاصل ہوئی ہے۔ اس مہم کا مقصد یہ ہے کہ کھلے میں رفع حاجت کی لعنت سے چھٹکارا حاصل کیاجائے ۔ ایک سنگ میل کے طور پر دیہی علاقوں میں صفائی ستھرائی کی اس مہم کو کامیابی حاصل ہوئی ہے اور اس سلسلے میں چار اضلاع ایسے ہیں جنہیں 24ستمبر تک کھلے میں رفع حاجت سے پاک ضلع کے زمرے میں لایا جاسکا ہے اور اس طریقے سے کھلے میں رفع حاجت سے پاک اضلاع کی کُل تعداد 201 تک پہنچ گئی ہے۔

    
    سوچھتا ہی سیوا مہم چلانے کے آٹھ دن کے اندر ہی اس مہم کو بالی ووڈ یعنی ممبئی کی فلمی دنیا سے بھی حمایت حاصل ہوئی ۔ سُپر اسٹار رجنی کانت نے اپنے ردعمل میں محترم وزیراعظم کی جانب سے صفائی ستھرائی کیلئے دی گئی کال پر لبیک کہتے ہوئے اپنی جانب سے پوری حمایت کا اعلان کیا۔ فلم ساز ایس ایس راجامولی نے بھی سوچھتا ہی سیوا مہم کے تئیں اپنی بھرپور حمایت کا اعلان کیا ۔
    
    اڈیشہ میں بالاسور میں انٹیرم ٹیسٹ رینج (آئی ٹی آر) چنڈی پور کے سائنسدانوں اور عملہ اراکین نے جھاڑوئیں اٹھائیں اور سڑکیں صاف کیں۔ جاری سوچھتا ہی سیوا پروگرام کے ایک حصے کے طور پر متعدد سرگرمیاں پورے آسام میں چلائی گئی ہیں۔ محترم وزیراعظم کی جانب سے دی گئی کال پر عمل کرتے ہوئے یعنی سوچھتا ہی سیوا مہم کا ایک حصہ بننے کیلئے معروف پستان کینسر ماہر پدم شری ڈاکٹر پی رگھورام (شہر میں واقع کے آئی ایم ایس ۔ اوشا لکشمی سینٹرکے ڈائرکٹر، پستان کےبھارتی سرجنوں کی ایسوسی ایشن کے صدر ) نے کہا کہ ’’میں نے فیصلہ کیا ہے کہ سوچھتا پہل قدمی کو ابراہیم پور میں عملی جامہ پہنایا جائے جو ریاست تلنگانہ کے دور دراز حصے کا ایک ایسا گاؤں ہے جسے میں نے اپنی نگرانی میں لیا ‘‘۔
    
    جواہر نوودے ودیالیہ بہار نے سوچھتا ہی سیوا مہم میں اپنی حمایت دیتے ہوئے اپنے اسکول میں صفائی ستھرائی مہم کا اہتمام کیا۔ سوچھتا ہی سیوا آندولن کے مکھوٹے پہن کر نو عمر بچوں نے مختلف سرگرمیاں انجام دیں ۔ گجرات ٹورزم کے ساتھ انڈیا ٹورزم ، آرکیالوجیکل سروے آف انڈیا (اے ایس آئی) ، احمد آباد میونسپل کارپوریشن، انسٹی ٹیوٹ آف ہوٹل مینجمنٹ گاندھی، ٹریول ایجنٹ ، ٹور آپریٹروں اور منظور شدہ گائیڈوں نے متحرک مینار جو ایک عالمی ہیریٹیج سائٹ ہے ، کے تحت صفائی ستھرائی مہم میں حصہ لیا۔
    
    م ن۔ ۔ ع ن۔
    U-4254

    
    
    (Release ID: 1503895) Visitor Counter : 2