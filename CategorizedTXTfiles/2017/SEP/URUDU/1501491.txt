      صدر جمہوریہ کا سکریٹریٹ

      تروپتی میں صدرجمہوریہ ہند کے اعزاز میں شاندار استقبالیہ
      Posted On: 01 SEP 2017 8:06PM by PIB Delhi


    نئی دہلی۔ 01 ؍ ستمبر۔ صدرجمہوریہ ہند جناب رام ناتھ کووند نے آج تروپتی میں ا یس وی آرٹس کالج کے میدان میں اپنے اعزاز میں منعقدہ شاندار استقبالیہ سے خطاب کیا۔ انہو ں نے بی آر امبیڈکر اسکل ٹریننگ اکیڈمی کے لئے سنگ بنیاد بھی رکھا۔ علاوہ ازیں انہوں نے اسٹینڈ اپ انڈیا پہل کے مستفیدین اور آندھرا پردیش شیڈول کا سٹ کو آپریٹیو فائنانس کارپوریشن کے لئے زمین کی خریداری اسکیم کے لئے منظوری لیٹرز بھی عطا کئے۔ اس موقع پر اظہار خیال کرتے ہوئے صدر جمہوریہ نے کہا کہ آندھرا پردیش کی تاریخ اور ریاست کے عوام ہندوستان کے ہر ایک فرد کے لئے باعث فخر ہیں۔قدیم زمانہ میں ستاواناہن سلطنت سے لے کرٹی پرکاشم، جن کو ہم آندھرا کیسری کے نام سے یاد کرتے ہیں، کی قیادت نے ملک کو بہت کچھ عطا کیا ہے۔ موجودہ زمانہ میں آندھرا پردیش کو بصیرت کے حامل دو عظیم شخصیتوں، آنجہانی سابق وزیراعلی جناب این ٹی راما راؤ اور ملک کے سابق وزیراعظم جناب پی وی نرسمہاراؤ کو پیدا کرنے کا شرف حاصل رہا ہے۔گزشتہ چند برسوں میں آندھرا پردیش کی سماجی اوراقتصادی حصولیابیاں ہندوستان کو بدلنے کے لئے مثالی ہیں۔


    صدرجمہوریہ نے کہا کہ امبیڈ کر اسکلز اینڈ ٹریننگ سینٹر تروپتی میں عالمی معیار کا روزگار پیدا کرنے والا مرکز بنے گا۔ یہ اکیڈیمی کمزور اور پسماندہ طبقوں سے تعلق رکھنے والے نوجوانوں پر اپنی توجہ مرکوز رکھے گی۔ ان نوجوانوں کو یہ اکیڈیمی اس طرح تربیت دے گی کہ انہیں سرکاری اور نجی شعبوں میں روزگار فراہم ہوسکے۔


    صدرجمہوریہ نے کہا کہ اسٹینڈ اپ انڈیا حکومت ہند کا ایک بے حد اہم پہل ہے یہ غریب عوام کو موقع فراہم کرتا ہے کہ وہ خود روزگار پیدا کرنے والے بن جائیں۔ آندھرا پردیش میں تجارت اور کاروبار سماج کے ڈی این اے میں ہے۔ نوجوانوں کی یہ وہی طاقت ہے کہ جس کی تلاش اسٹینڈ اپ انڈیا کو ہے۔


    صدرجمہوریہ نے کہا کہ آندھرا پردیش شیڈول کاسٹ اور کو آپریٹیو فائنانس کارپوریشن کی زمین کی خریداری اسکیم سے روایتی طور پر کمزور طبقوں کی خواتین کے لئے زرعی زمین مہیا ہوگی۔


    اس سے خواتین کو کمانے کے علاوہ زمین کی شکل میں ٹھوس اقتصادی سرمایہ حاصل ہوگا۔ ا س سے خواتین سماجی اور خاندانی سطح پر بااختیار ہوں گی۔


    اس موقع پر موجود معزز شخصیات میں آندھرا پردیش کے گورنر جناب ای ایس ایل نرسمہہن اور آندھرا پردیش کے وزیراعلی جناب این چندر بابو نائیڈو تھے۔


    ا س سے قبل صدرجمہوریہ سری وینکٹیشور انسٹی ٹیوٹ آف میڈیکل سائنسز کا دورہ کیا، جہاں سری پدما وتی میڈیکل کالج فار وومن واقع ہے۔ صدرجمہوریہ نے یہاں اسپتال کی ایک نئی عمارت کا افتتاح کیا۔


      م ن۔ م ع۔ رض


    Words- 464


    U-4340

    
    
    (Release ID: 1501491) Visitor Counter : 2