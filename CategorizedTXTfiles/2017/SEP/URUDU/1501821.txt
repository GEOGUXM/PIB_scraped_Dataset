      کیمیکلز اور فرٹیلائزر کی وزارت

      راؤ اندر جیت سنگھ نے کیمیکلز اور کھادوں کے وزیر مملکت کی حیثیت سے اپنا عہدہ سنبھالا
      Posted On: 05 SEP 2017 5:29PM by PIB Delhi


    نئی دلّی ، 05 ستمبر / جناب راؤ اندر جیت سنگھ نے آج یہاں کیمیکلز اور کھادوں کے وزیر مملکت کی حیثیت سے اپنا عہدہ سنبھالا ۔ اس موقع پر اظہار خیال کرتے ہوئے کیمیکلز اور کھادوں کے وزیر مملکت جناب راؤ اندر جیت سنگھ نے کہا کہ وہ وزیر اعظم کے خواب کو پورا کرنے کے لئے ہر ممکن کوشش کریں گے ۔


    جناب راؤ اندر جیت سنگھ 11 فروری ، 1950 ء کو پیدا ہوئے تھے ۔ وہ لوک سبھا میں فی الحال گڑگاؤں ( ہریانہ ) پارلیمانی حلقہ کی نمائندگی کرتے ہیں ۔ جناب راؤ اندر جیت سنگھ منصوبہ بندی کے وزیر مملکت ( آزادانہ چارج ) بھی ہیں ۔ وہ ہریانہ قانون ساز اسمبلی کے رکن ، ہریانہ حکومت میں غذا اور شہری سپلائی کے وزیر مملکت ( آزادانہ چارج ) ، ماحولیات ، جنگلات اور میڈیکل و ٹیکنیکل ایجوکیشن کے کابینہ وزیر ، سائنس اور ٹیکنا لوجی ، ماحولیات اور جنگلات سے متعلق قائمہ کمیٹی کے رکن رہ چکے ہیں ۔ وہ 12 ویں ، 14 ویں ، 15 ویں لوک سبھا کے لئے منتخب ہوئے تھے ۔ وہ امور خارجہ ، دفاعی پیداوار کے مرکزی وزیر مملکت بھی رہ چکے ہیں ۔ وہ انفار میشن ٹیکنا لوجی سے متعلق قائمہ کمیٹی کے چیئر مین بھی رہ چکے ہیں ۔ علاوہ ازیں ، وہ منصوبہ بندی ، اعداد و شمار اور پروگراموں کے نفاذ کے مرکزی وزیر مملکت ( آزادانہ چارج ) اور دفاع کے مرکزی وزیر مملکت بھی رہ چکے ہیں ۔


    ( م ن ۔ م ع ۔ ع ا ۔ 05 - 09 - 2017 )


    U. No. 4392

    
    
    (Release ID: 1501821) Visitor Counter : 2