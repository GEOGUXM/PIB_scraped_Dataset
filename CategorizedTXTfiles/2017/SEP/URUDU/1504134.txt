      وزارت دفاع

      قومی یکجہتی ٹور کا اہتمام
      Posted On: 26 SEP 2017 9:08AM by PIB Delhi


    نئی دہلی۔27؍ستمبر۔بھارتی برّی فوج کی جانب سے، پورے ملک کے طول وعرض میں، قومی یکجہتی کے جذبے کو فروغ دینے کیلئے جاری رابطہ کاری پروگرام کے تحت ،آسام کے ضلع چرانگ کے دو اساتذہ سمیت، 20 طلباء کا ایک ٹور، 24 ستمبر سے 8 اکتوبر 2017 کے دوران ،منعقد کیا گیا ہے۔ یہ قومی یکجہتی کے ٹور ،جموں وکشمیر اور شمال مشرقی ریاستوں کے نوجوانوں کے لئے تعلیمی اور ترغیباتی ٹورکی حیثیت رکھتے ہیں، جن کا مقصد یہ ہے کہ ان نوجوانوں کو، ملک کے مالا مال ورثے سے واقف کرایا جائے اور انہیں اس وقت جاری مختلف النوع، ترقیاتی وصنعتی پہل قدمیوں سے بھی روشناس کرایا جاسکے۔ اس اقدام سے، ان نوجوانوں کو، آئندہ زندگی میں، مختلف النوع کریئر متبادل حاصل ہوں گے اور وہ معروف شخصیات کے ساتھ گفت وشنید کا موقع بھی حاصل کرسکیں گے۔

    
    مذکورہ ٹور کو، آسام میں ضلع چرانگ کے تحت کاجل گاؤں سے 24 ستمبر 2017 کو جھنڈی دکھاکر اذن سفر دیا گیا تھا اور اس ٹور کے سفر کے دوران ،مندوبین نے ،دلّی کے مختلف ثقافتی اور تاریخی مقامات کا دورہ کیا ہے ،بعد ازاں یہ نوجوان، آسام لوٹنے سے قبل، راجستھان میں 28ستمبر سے 6اکتوبر 2017 کے دوران ،جے پور ، اجمیر اور اودے پور میں اہم مقامات بھی دیکھنے جائیں گے۔ مندوبین نے ،26ستمبر 2017 کو، برّی فوج کے سربراہ ،جنرل بپن راوت سے ملاقات کی ۔ جنرل موصوف نے ان طلباء کے ساتھ، ان کے علاقے میں خدمات انجام دینے کے دوران حاصل ہوئے اپنے تجربات ان کے ساتھ، ساجھا کیے اور انہیں محنت شاقہ کی تلقین کی اور کہا کہ انہیں تعمیر قوم کے عمل میں سرگرمی سے اپنا تعاون دینا چاہئے۔ جنرل موصوف نے ،نوجوانوں کو یہ ترغیب بھی دی کہ وہ بھارتی برّی فوج میں شمولیت اختیار کرکے قوم کے کاذ کے لئے خدمات انجام دیں۔
    
    م ن۔ ۔ ع ن۔
    U-4803

    
    
    (Release ID: 1504134) Visitor Counter : 2