      وزیراعظم کا دفتر

      ایڈیشنل سکریٹری اور جوائنٹ سکریٹری حضرات کے ساتھ وزیراعظم کی پانچویں ملاقات
      Posted On: 03 SEP 2017 11:55AM by PIB Delhi


    نئی دہلی ، 03 ؍ ستمبر ؍ وزیراعظم جناب نریندرمودی نے جمعے کے روز حکومت ہند کے 90 سے زائد ایڈیشنل سکریٹری اور جوائنٹ سکریٹری حضرات سے ملاقات کر کے گفت وشنید کی ہے۔ اب تک ہوئی ایسی پانچ ملاقاتوں کے سلسلے کی یہ آخری ملاقات تھی۔


    گفت و شنید کے دوران افسران نے حکمرانی، سماجی بہبود، قبائلی ترقیات، زراعت، باغبانی، ماحولیات و جنگلات، تعلیم، پروجیکٹوں کے نفاذ، شہری ترقیات اور نقل و حمل جیسے شعبوں میں اپنے تجربے ساجھا کئے۔


    وزیراعظم نے افسران سے کہا کہ وہ حکمرانی کے تمام تر عمل کو سہل بنانے کیلئے کوشاں ہوں۔


    انہوں نے کہاکہ اچھی طرح سے نافذ کئے جانے والے تمام تر پروجیکٹ اور اسکیمیں مثالی ثابت ہونی چاہئیں تاکہ آئندہ بھی اس کامیابی کو نظیر بنایا جا سکے۔


    رواں مثبت عالمی ماحولیات اور منظرنامے کو بھارت کے حق میں قرار دیتے ہوئے وزیراعظم نے افسران سے کہا کہ وہ 2022 تک اپنی نوعیت کے یکسر نئے بھارت کی تخلیق کیلئے، اپنے واضح نصب العین کے ساتھ کام کریں۔


    ************


    ( 03.09.2017 )


    ) م ن ۔۔ک ا (


    U- 4345

    
    
    (Release ID: 1501540) Visitor Counter : 2