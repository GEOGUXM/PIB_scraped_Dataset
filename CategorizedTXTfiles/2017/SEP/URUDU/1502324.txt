      وزارت آیوش

      حکومت ہومیوپیتھی کے شعبے میں تحقیق کو اعلیٰ ترجیح دیتی ہے
      Posted On: 11 SEP 2017 1:23PM by PIB Delhi


    نئی دہلی ،11ستمبر: آیوش کےوزیرمملکت ( آزادانہ چارج) جناب یسوشریپدنائک نے کہاہے کہ حکومت ہومیوپیتھی کے شعبے میں تحقیقی کاموں کو فروغ دینے کے لئے مختلف محکموں اورشعبوں میں ہرقسم کی امداد دے رہی ہے اور ہومیوپیتھی کے میدان میں نئے تحقیق کرنے والوں کی حوصلہ افزائی کررہی ہے تاکہ بھارت ہومیوپیتھی کے شعبے میں سرفہرست ملک بن سکے ۔

    
    جناب نائک نے بنگلور میں منعقدہ تین روزہ عالمی ہومیوپیتھی معالجین کانفرنس میں مہمان خصوصی کی حیثیت سے شرکت کی، جس کا اہتمام کرناٹک ہومیوپیتھی کوالیفائیڈ ڈاکٹرس ایسوسی ایشن ( کے کیوایچ ڈی اے )کے ذریعہ 8تا10ستمبر ،2017کے دوران بنگلورمیں کیا گیاتھا۔
    
    وزیرموصوف نے کہاکہ میری وزارت ہومیوپیتھی کے شعبے میں تحقیق کو اعلیٰ ترین ترجیح دیتی ہے اور وزارت نے ہومیوپیتھی کی تحقیق کے سلسلے میں مرکزی کونسل برائے تحقیق بھی تشکیل دی ہے جو ہومیوپیتھی کے تمام پہلوؤں پر اعلیٰ ومعیاراتی تحقیق کا سرکردہ ادارہ ہے ۔ اس کے تحت شفاخانہ تحقیقات ، ادویہ کی معیاربندی اوربنیادی تحقیق جیسے پہلوشامل ہیں ۔ وزیر موصوف نے کہاکہ انھیں یہ بات مشترک کرتے ہوئے خوشی ہورہی ہے کہ اب کونسل مقتدربین الاقوامی اورقومی اداروں سے بھی ہومیوپیتھی میں قابل قدرتحقیقات کو فروغ دینے کے لئے رابطہ قائم کررہی ہے ۔ ساتھ ہی ساتھ اس کے تحت ہومیوپیتھی ازحد جدید ترین طریقہ علاج یعنی نینومیڈیسن کابھی حامل ہے اور ابھرتے ہوئے وبائی امراض کی روک تھام کے لئے اسے بروئے کارلایاجارہاہے ۔ ہم خصوصی طورپرڈیزائن کی گئی وظائف کی اسکیموں کے ذریعہ طلبامیں تحقیقی رجحان جگارہے ہیں۔ ساتھ ہی ساتھ ہومیوپیتھی کالجوں کی صلاحیت سازی بھی کی جارہی ہے ۔ وزیرموصوف نے ان خیالات کا اظہار کل مندوبین سے اپنے خطاب کے دوران کیاہے ۔
    
    آیوش کے وزیر نے لگاتار اور بغیرکسی وقفے کے ہومیوپیتھی برادری کی خدمت کے 25برس مکمل کرنے کے موقع پر تمام کے کیوایچ ڈی اے اراکین کو مبارکباد پیش کی ۔
    
    کانفرنس کے نائب چیئرمین جناب پروین کمارنے عمائدین اورمندوبین کا خیرمقدم کیا۔ کانفرنس کے چیئرمین پروفیسربی ڈی پٹیل نے اس ضرورت پرزور دیا کہ ہومیوپیتھی کے تمام گوناگوں اسکولوں کو ایک مشترکہ نصب العین یعنی خدمت خلق :وزیراعظم کے مقولے سب کا ساتھ ، سب کا وکاس ، کے حصول کے لئے کام کرنا چاہیئے ۔ انھوں نے اس موقع پریہ نعرہ بھی دیا ‘‘ سب کا سواستھیہ ہومیوپیتھی کے ساتھ ’’
    
    مذکورہ کانفرنس کا افتتاح حکومت کرناٹک کے صحت اورکنبہ بہبود کے وزیرجناب کے آررمیش کمارنے کیاتھا۔ وزیرموصوف نے کہا کہ ریاستی حکومت 176تعلقہ میں آیوش کلینک اور ہومیوپیتھی مراکز قائم کرے گی ۔
    
    ہومیوپیتھی کے شعبے میں تحقیق کی مرکزی کونسل کے ڈائرکٹرجنرل ڈاکٹرراج کمار مندچندا نے سائنٹفک اجلاس کا افتتاح کیا۔ ہومیوپیتھی کے شعبے میں اپنا قابل قدرتعاون دینے والے متعدد افراد کو اس کانفرنس کے دوران اعزازسے نوازاگیا۔ ڈاکٹررمیش کماررآروکو اس زمرے میں بطورخاص اعزاز سے نوازاگیا۔
    
    (م ن۔ ع آ2017-09-11)
    
    u-4468

    
    
    (Release ID: 1502324) Visitor Counter : 2