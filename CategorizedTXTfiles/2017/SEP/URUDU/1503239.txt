      مکانات اور شہری غریبی کے خاتمے کی وزارت

      ہاؤسنگ اور شہری امور کےو زیر ہردیپ سنگھ پوری کچرے کو اس کے آغاز سے ہی الگ الگ
      کرنے سے متعلق دلی میں تمام آرڈبلیو اے سےرابطہ قائم کریں گے

      Posted On: 18 SEP 2017 7:01PM by PIB Delhi

    نئی دہلی، 17 ؍ ستمبر ۔اگلے دو برسوں میں صاف ستھرے شہری بھارت کو یقینی بنانے کیلئے ٹھوس کچرے کے بندوبست کی اہمیت کو اُجاگر کرنے کی خاطر ہاؤسنگ اور شہری امور کے مرکزی وزیر جناب ہردیپ سنگھ پوری قومی دارالحکومت میں تمام مکینوں کی فلاحی انجمنوں(آر ڈبلیو اے) سے رابطہ قائم کریں گےاور ان پر زور دیں گے کہ وہ کوڑا کرکٹ اور کچرے کے پیدا ہونے کے مقام پر ہی اُسے الگ الگ کیا جائے۔


    جناب ہردیپ سنگھ پوری نے کَل ( 17ستمبر2017)این ڈی ایم سی کےعلاقے کے تحت آنے والی سروجنی نگر مارکیٹ میں جھاڑو دے کر ’’سوچھتا ہی سیوا‘‘ مہم میں شرکت کی۔ بعد میں اپنی وزارت اور این ڈی ایم سی کے سینئر عہدیداروں، مارکیٹ ایسوسی ایشن کے نمائندوں ، صفائی کرمچاریوں اور عوام سے خطاب کرتے ہوئے انہوں نے دلی مین کوڑے کرکٹ کےبحران پر سخت تشویش کا اظہار کیا۔


    جناب پوری نے کہا کہ بیت الخلاء کی تعمیر ایک آسان کام ہے، لیکن 2019 تک شہری بھارت کی صفائی ستھرائی کو یقینی بنانا ایک بڑا چیلنج ہے۔ انہوں نے کہا کہ شہری علاقوں میں ذاتی گھروں میں 66 لاکھ بیت الخلاء تعمیر کرنے کے مقررہ ہدف اب تک تقریباً 37 لاکھ بیت الخلاء پہلے ہی تعمیر کئے جا چکے ہیں۔ انہوں نے کہا کہ 56 فیصد مشن کا ہدف حاصل کئے جانے کے بعد بھی یہ مہم مسلسل جاری ہے۔ انہوں نے کہا کہ ملک کے شہروں اور قصبوں میں تقریباً 65 ملین ٹن سالانہ کچرا پیدا ہوتا ہے اور اس کا بندوبست ایک حقیقی چیلنج ہے۔ انہوں نے کہا کہ ٹھوس کچرے ک پروسیسنگ تقریباً ایک چوتھائی حد تک پہنچی ہے۔ ٹھوس کچرے کی مکمل پروسیسنگ کو یقینی بنانے کی کوششیں اسی وقت کامیاب ہو سکتی ہیں، جب کچرے کو اس کے پیدا ہونے کے مقام پر ہی الگ الگ کیا جائے۔ یہ اس لئے بھی ضروری ہے کہ میونسپل کچرے کمپوسٹ کھاد اور بجلی پیدا کی جا سکتی ہے۔ انہوں نے کہا کہ فی الحال دلی میں پیدا ہونے والے کچرے کا آدھا حصہ ہی پروسیس کیاجاتا ہے اور یہ ایک تشویش کی بات ہے۔


    جناب پوری نے کہا کہ ان کی وزارت نے اس ہفتے کے شروع میں 300 کروڑ روپے کے ایک ایکشن پلان کو منظوری دی ہے تاکہ کچروں کے بندوبست کیلئےھ جدید سازوسامان اور نظام خریداجا سکے۔ یہ جدید نظام 670 ٹن یومیہ ٹھوس کچرے کو پروسیس کر سکتا ہے، جو اس سال دسمبر کے آخر تک تیار کر لیا جائے گا۔


    جناب پوری نے اس بات کو اجاگر کیا کہ سوچھ بھارت مشن وزیراعظم نریندر مودی کی قیادت والی حکومت کے ذریعے یکسر تبدیلی کیلئے اٹھایا گیا انتہائی اہم قدم ہے اور یہ مشن رویوں میں تبدیلی لانے کا مشن ہے۔ اس بات کا ذکر کرتے ہوہوئے کہ 1916میں ہی مہاتما گاندھی نے صفائی ستھرائی کو سیاسی آزادی سے زیادہ ترجیح دی تھی، جناب پور ی نے کہا کہ وزیراعظم مودی نے سوچھ بھارت کو یقینی بنانے کیلئے اہم کوششیں کی ہیں۔


    وزیر موصوف نے سروجنی نگر مارکیٹ کے علاقے کا دورہ کیا اور اس بات کو نوٹ کیا کہ یہ مارکیٹ قومی دالحکومت کے وسطی علاقے میں آتی ہے اور اس کیلئے بہتر رسائی اور دیگر خدمات کی ضرورت ہے، جو سرکاری کالونیوں کی تعمیر نو کے ضمن میں کی جا رہی ہیں۔


    نئی دلی میونسپل کونسل کے چیئرمین جناب دُرگا شنکر مشر، نریش کمار کے علاوہ وزارت اور این ڈی ایم سی کے سینئر عہدیدار، مارکیٹ ایسوسی ایشن کے نمائندے اور عام آدمیوں نے وزیرموصوف کے ساتھ شرم دان میں شرکت کی۔


    ہاؤسنگ اور شہرامور کے وزیر ہردیپ سنگھ پوری 17 ستمبر 2017 کو این ڈی ایم سی کے علاقے کے تحت سروجنی نگر مارکیٹ میں سوچھتا ہی سیوا مہم شرکت کرتے ہوئے


    ۰۰۰۰۰۰۰۰۰۰۰۰۰۰۰۰۰۰۰۰۰


    
    ( 17.09.2017 )


    م ن ۔ و ا ۔ ک ا


    U- 4626


    

    
    (Release ID: 1503239) Visitor Counter : 2