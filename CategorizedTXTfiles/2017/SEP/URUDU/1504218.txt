      عملے، عوامی شکایات اور پنشن کی وزارت

      عملے اور تربیت کے محکمے نے این ڈی ایم سی کے ساتھ سووچھتا ہی سیوا کے تخت شجرکاری اور صفائی مہم چلائی
      Posted On: 27 SEP 2017 7:37PM by PIB Delhi


    نئی دہلی؍27ستمبر2017،عملے اور تربیت کے محکمے (ڈی او اپی اینڈ ٹی) کے ملازمین نے این ڈی ایم سی کے ساتھ مل کر جاری مہم ‘‘سووچھتا ہی سیوا’’ کے تحت آج شجرکاری اور صفائی مہم کا آغاز کیا۔ عملے ، عوامی شکایات ار پنشن کی وزارت نے آج ونے مارگ پر سول سروسز اسپورٹس بورڈ کھیل کے میدان میں این ڈی ایم سی کے افسران؍ملازمین کے ساتھ مل کر شجرکاری کی۔ اس مہم میں تقریباً 80 افراد نے شرکت کی اور مختلف اقسام کے تقریباً سو درخت لگائے۔


    اس کے علاوہ مذکورہ احاطے میں صفائی مہم بھی چلائی گئی جس میں احاطے سے بے کار سازوسامان اور کچرے کے پانچ بڑے تھیلے اکٹھے کئے گئے۔ اس مہم میں اسپورٹس بورڈ کے سیکریٹری جناب کل بھوشن ملہوترا(ڈی ای پی ٹی) کے جوائنٹ سیکریٹری جناب مکل راترا، اسی محکمے کی جوائنٹ سیکریٹری محترمہ کے کپگن اور عملے کے دیگر افراد نے شرکت کی اور شرم دان میں حصہ لیا۔ ملازمین کے درمیان صفائی کے جذبے کی حوصلہ افزائی او رفروغ کے لیے ‘‘ سووچھتا ہی سیوا’’والے لوگوں کی ٹی شرٹس اور ٹوپیاں بھی تقسیم کی گئیں۔ شرم دان کے بعد مجمع سے خطاب کرتے ہوئے محترمہ کے کپگن صفائی ستھرائی کی ضرورت پر زور دیا اور درخواست کی کہ ہمیں یہاں وہاں کچرا نہیں پھینکنا چاہئے اور پتوں کو نہیں جلانا چاہئے، کیونکہ اس سے ماحول میں آلودگی پھیلتی ہے۔ ڈی او پی ٹی کے ڈپٹی سیکریٹری جناب سریش کمار نے این ڈی ایم سی کے ڈائریکٹر جناب وریندر سنگھ کا مہم میں تعاون دینے اور پودے مہیاکرانے کے لئے شکریہ ادا کیا


    

    م ن۔ ش ت ۔ ن ع


    (27- 0 9 -17)


    U: 48 32

    
    
    (Release ID: 1504218) Visitor Counter : 2