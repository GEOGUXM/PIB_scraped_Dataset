      وزارت دفاع

      میانما بحریہ کمانڈر ان چیف کا بھارت دورہ
      Posted On: 20 SEP 2017 4:08PM by PIB Delhi


    نئی دہلی، 20ستمبر 2017، میانما کی بحریہ کے کمانڈر ان چیف ایڈمرل تن آنگ سن 18 سے 21 ستمبر 2017 تک بھارت کے دورے پر ہیں۔ اس دورے کا مقصد بھارت اور میانما کے درمیان باہمی دفاعی تعلقات کو مستحکم بنانا اور ان میں اضافہ کرنا ہے۔ ایڈمرل نے نئی دہلی میں آمد سے پہلے اپنے طے شدہ پروگرام کے تحت ممبئی اور کوچی میں بحریہ کے کئی اڈوں کا دورہ کیا۔ دہلی میں وہ بھارتی بحریہ، فوج اور فضائیہ کے سربراہوں سے ملاقاتیں کریں گے۔ ایڈمرل نئی دہلی میں وزارت دفاع کے کئی سینئر عہداروں کے ساتھ بھی میٹنگ کریں گے۔

    
    بھارت اور میانما کے درمیان بحریہ کا تعاون روایتی طور پر بہت مضبوط رہا ہے جس میں مربوط گشت، تربیت ، پورٹ کالز، راہداری کی مشقیں، ہنرمندی کا فروغ اور اہلیت میں اضافے جیسے اقدامات میں تعاون شامل ہے۔ حال ہی میں 17 ستمبر کو محترم وزیر اعظم کے میانما دورے کے دوران دونوں ملکوں کے درمیان سمندری تعاون کے تین مفاہمت ناموں پر دستخط کئے گئے تھے۔ میانما کی بحریہ کے کمانڈر ان چیف ایڈمرل تن آنگ سن کا یہ دورہ 17 اگست میں میانما کی دفاعی فورسیز کے کمانڈر ان چیف کے دورے کے بعد ہو رہا ہے جس سے دونوں ملکوں کی بحری افواج کے درمیان بڑھتے ہوئے تعاون کا اظہار ہوتا ہے۔
    
    م ن۔و ا۔ع ج
    
    U: 4663
    

    
    (Release ID: 1503417) Visitor Counter : 2