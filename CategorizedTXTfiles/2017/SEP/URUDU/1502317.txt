      امور داخلہ کی وزارت

      وزیر داخلہ نے اعلیٰ سطحی اجلاس میں جموں وکشمیر کی سلامتی کی صورتحال کا جائزہ لیا
      سری نگر میں مختلف سیاسی پارٹیوں کے لیڈروں نے راج ناتھ سنگھ سے ملاقات کی
      Posted On: 10 SEP 2017 9:02PM by PIB Delhi


    نئی دہلی،11ستمبر۔مرکزی وزیر داخلہ جناب راج ناتھ سنگھ نے سری نگر میں ایک اعلیٰ سطحی اجلاس میں جموں وکشمیر میں امن وقانون اور سلامتی کی صورتحال کا جائزہ لیا ۔وزیرداخلہ نے خود بہ نفس نفیس اس اعلی ٰ سطحی جائزہ اجلاس کی صدارت کی ۔اس موقع پر جناب راج ناتھ سنگھ نے جموں وکشمیر کے گورنر جناب این این ووہرہ ،وزیر اعلیٰ محترمہ محبوبہ مفتی ، مرکزی داخلہ سکریٹری جناب راجیو گابا اور فوج سی اے پی ایف اور سلامتی دستوں کے سینئیر افسران سے ملاقات کی ۔اس موقع پر جموں وکشمیر کی سرکاروں اور انتظامیہ کے سینئر افسران بھی موجود تھے ۔

    
    اس سے پہلے مختلف سیاسی پارٹیوں کے لیڈرو ں نے وزیر داخلہ سے ملاقات کی ۔ کل جناب راج ناتھ سنگھ نے 33 سے زائد شہری سماج تنظیموں کے وفود کے ساتھ تبادلہ خیال کیا ۔ان وفود میں تاجروں ،ٹورآپریٹروں ،کسانوں ،یوتھ ایسوسی ایشنوں اور دیگر اداروں سے تعلق رکھنے والے 200 سے زائد اشخاص شامل تھے ۔
    
    جناب راج ناتھ سنگھ نے ضلع اننت ناگ میں جموں وکشمیر پولیس لائن اورسی آر پی ایف کیب کا بھی معائنہ کیا۔اس موقع پر جموں وکشمیر کے نائب وزیر اعلیٰ ڈاکٹر نرمل سنگھ اورمرکزی داخلہ سکریٹری جناب راجیو گابا بھی ان کے ہمراہ تھے۔ وزیرداخلہ نے اس موقع پر اپنی تقریر میں کہا کہ ملک وقوم سلامتی دستوں کے جوانوں کے ذریعہ دی جانے والی قربانیوں کے لئے ان کی مقروض ہے اور ان کی اس قربانی کی کوئی قیمت نہیں لگائی جاسکتی ۔انہوں نے کہا کہ ہم جموں وکشمیر کو پھر سے جنت ارضی بنائیں گے اور دنیا کی کوئی طاقت ملک کو یہ کام انجام دینے سے نہیں روک سکتی۔ انہوں نے کہا کہ وہ ایک سال کی مختصر مدت میں ہی پانچویں بار جموں وکشمیر آئے ہیں ۔وزیر اعظم نریندر مودی کی عہد بستگی کا اعادہ کرتے ہوئے جناب راج ناتط سنگھ نے یقین دہانی کرائی کہ مرکزی سرکار سلامتی دستوں کے جوانوں کے لئے مکانات اور فلاحی سرگرمیوں سمیت تمام مسائل کے حل کے لئے ریاستی سرکار کو امدادومعانت فراہم کرائے گی۔ کل اپنے دورے کےتیسرے روز جناب راج ناتھ سنگھ ضلع راجوری کے نوشیر ا میں ریلیف کیمپ کا معائنہ لینے سے قبل ایک پریس کانفرنس سے خطاب کریں گے اورراجوری میں بی ایس ایف کے جوانوں سے گفتگو کریں گے ۔ بعد ازاں سہ پہر میں وزیر داخلہ جموں وکشمیر واپس آجائیں گے اور مختلف وفود سے ملاقات کریں گے ۔
    
    م ن ۔س ش۔ رم
    
    U-4469

    
    
    (Release ID: 1502317) Visitor Counter : 2