      وزارت دفاع

      ہندوستانی بحریہ نے واٹر جیٹ فاسٹ اٹیک کرافٹ کو مغربی کمان کے تحت سمندر میں اتارا
      Posted On: 26 SEP 2017 4:40PM by PIB Delhi


    نئی دہلی، 26 ستمبر ۔ ہندوستانی بحریہ کے مغربی بحری کمان کے فلیگ آفیسر کمانڈنگ ان چیف وائس ایڈمرل گریش لوتھرا نے آج ممبئی میں بحریہ کے ڈاک یارڈ میں واٹر جیٹ فاسٹ اٹیک کرافٹ‘‘ آئی این ایس تراسا ’’کو بحریہ میں شا مل کیا ۔ بحری جہاز کو سمندر میں اتارنے کی پر اثر تقریب میں وائس ایڈمرل لوتھرا نے امید ظاہر کی کہ نیا آئی این ایس تراسا ،پوری مستعدی اور تند ہی کے ساتھ اپنے فرائض انجام دے گااوربحریہ کے مغربی کمان اور ملک کے لئے باعث فخر ہوگا ۔


    انہوں نے اس کے ڈیزائنروں ، جہا ز سا زوں ، انجینئروں ، اوورسیئر وں اور آفیسروں نیز ان لوگوں کا شکریہ ادا کیا جنہوں نے جہا ز کو بحریہ میں شا مل کر نے کے لئے کوششیں کیں ۔انہوں نے کہا کہ اس جہاز کا ڈیزائن اچھا ہے ۔ اس کےڈیزائن میں مضبوطی ہے ، رفتار تیز ہے اور پائیداری ہے ۔ یہ سب اسے ساحلوں اور سمندر کے اندر نگرانی اور گشت کے لئے نہا یت موزوں بنا تے ہیں ۔ انہوں نے اس بات کو یقینی بنا نے کے لئے کہ اس جہاز پر نصب تمام قسم کے آلات اور سینسروں کے کامیاب تجربے کے بعد ہی اسے بحریہ میں شامل کیا جا ئے، اس کے لئے جہاز کے عملہ اور جنگی جہاز کی نگرانی کر نے والی ٹیم کی خاص طور پر تعریف کی ۔سمندر میں خراب موسم کے دوران کو لکتہ سے ممبئی تک کے اس جہاز کا پہلا سفر اس بات کا ثبوت ہے کہ یہ جہاز سمندر کے لئے نہایت موزوں ہے ۔


    کولکتہ کے گارڈن ریچ شپ بلڈرس اینڈ انجینئرس (جی آر ایس ای)میں تیار آئی این ایس تراسا،واٹر جیٹ ایف اے سی سلسلے کا چوتھا اور آخری بحری جہاز ہے ۔ اس درجے کے پہلے دو بحری جہاز یعنی آ ئی این ایس‘‘ ترمگلی اور تہا یو ’’ 2016 میں سمندرمیں اتارے گئے تھے اور یہ وشاکھا پٹنم میں تعینات ہیں جب کہ تیسرا بحری جہا ز آ ئی این ایس‘‘ تلّن چنگ’’ 9 مارچ 2017 کو بحریہ میں شا مل کیا گیا اور‘‘کروار’’میں تعینات ہے ۔ یہ جہاز بحریہ میں موجود کار نیکو بار کلاس کے فاسٹ اٹیک کرا فٹ کی ایڈوانس شکل ہے جو کہ اندرون ملک جی آر ایس سی کو لکا تہ میں ڈیزائن اور تیار کیا گیا ہے ۔


    آئی این ایس تراسا 50 میٹر لمبا ہےاور اس میں 3 واٹر جیٹ نصب ہیں جو اس کی رفتار 35 منٹ (65 کلو میٹر فی گھنٹہ)سے زائد پہنچا تے ہیں ۔ اس جہاز میں اندرون ملک تیار 30 ملی میٹر کی ایک گن اور ساحل کی دفع میں کا م آنے والی ہلکی درمیانی اور بھاری مشین گنیں بھی نصب ہیں ۔ یہ بحری جہاز ساحلی سمندر اور سمندر کے اندر نگرانی ،اقتصادی زون خطے ( ای ای زیڈ) کی گشت ، قانون کے نفاذ کے علا وہ غیر فوجی مشن جیسے بچا ؤ اور راحت رسانی ، انسانی بنیادوں پر امداد اور تبا ہی کے دوران راحت رسا نی جیسے مشنوں کے لئے نہا یت معقول بحری جہا ز ہے ۔ اس بحری جہاز کے کمیشننگ کمانڈنگ آفیسر لفٹننٹ کما نڈر پروین کما ر ہیں ۔


    یہ ہندوستانی بحریہ کا دوسرا بحری جہاز ہے جسے آ ئی این ایس ترا سا کا نا م دیا گیا ہے ۔ پہلا آئی این ایس ترا سا 1999 سے 2014 تک بحریہ میں شا مل تھا ۔ اس بحری جہاز کو بحری خطہ میں موجود دوست مما لک کے ساتھ ہندوستان کی شراکت کی علا مت کے طور پر سیشلز کوسٹ گارڈ کو تحفے کے طور پر دے دیا گیا ۔ نیا آ ئی این ایس ترا سا، مغربی بحری کمان کے زیر کنٹرول ممبئی میں واقع رہے گا ۔


    ***


      م ن۔ ش س ۔ م ح


      UNO 4785

    
    
    (Release ID: 1504066) Visitor Counter : 2