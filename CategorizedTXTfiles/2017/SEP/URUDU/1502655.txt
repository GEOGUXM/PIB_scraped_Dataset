      عملے، عوامی شکایات اور پنشن کی وزارت

      بہتر حکمرانی اوربہترین طریقے اختیار کئے جانے سے متعلق امور پر
      دوروزہ علاقائی کانفرنس کل سے گوا میں
      Posted On: 13 SEP 2017 11:43AM by PIB Delhi


    نئی دہلی،13ستمبر۔ حکومت ہند کی پرسونل پبلک گریوانسیز اینڈ پنشنز کے محکمہ انتظامی اصلاحات و عوامی شکایات (ڈپارٹمنٹ آف ایڈ منسٹریٹو ریفارمز اینڈ پبلک گریوانسیز ۔ (ڈی اے آر پی جی )کی جانب سے گوا کی سرکار کے اشتراک سے بہتر حکمرانی اوربہترین طریقوں پر ایک دو روزہ علاقائی کانفرنس کا انعقاد کیا جارہا ہے ۔

    
    15-14 ستمبر 2017 کو ہونے والی اس دوروزہ کانفرنس کا افتتاح ڈی اے آر پی جی کے محکمے کے سکریٹری جناب سی وسوناتھ کریں گے۔ گوا کے وزیر اعلیٰ منوہر پاریکر ،شمال مشرقی خطے کی ترقی کے محکمے ، (ڈی او این ای آر )(آزادانہ چارج ) ،وزیر اعظم کے دفتر میں پرسونل ،پبلک گریوانسیز اینڈ پنشنز ،ایٹمی توانائی اور خلا سے متعلق امور کے وزیر مملکت ڈاکٹر جتیندر سنگھ 15 ستمبر 2017 کو ہونے والے اس کانفرنس کے اختتامی اجلاس سے خطاب کریں گے ۔ اس سال اس کانفرنس کا مرکزی خیال ’’بہتر حکمرانی اوربہترین طریقے ‘‘ ہوگا ۔ اس کانفرنس کے انعقاد کا مقصد شہریوں پر مرتکز حکمرانی ،ای –گورننس کے ذریعہ عوامی خدمات کی بہتر فراہمی ،شفاف ،ذمہ دار اورعوام دوست اورموثر انتظامیہ کے طریقے مرتب کرنے اوران پر عمل آوری کے تجربات آپس میں تقسیم کرنے کا ایک مشترکہ پلیٹ فارم تشکیل دینا ہے ۔کانفرنس میں 25 ریاستوں / مرکز کے زیرانتظام علاقو ں کے وفود شرکت کریں گے ، جن میں جنوبی ،وسطی ،مشرقی اورشمالی خطوں کی سرکاریں شامل ہیں۔ علاوہ ازیں پانچ دیگر ریاستوں /مرکز کے زیر انتظام علاقوں کے وفود بھی اس کانفرنس میں شرکت کریں گے ۔
    
    اس کانفرنس کے پروگرام کے شیڈیول کے مطابق اس کے چھ اجلاس اہتمام کئے جائیں گے ۔ کل ہونے والے پہلے اجلاس میں ریاست گوا میں ترجیحی مثالی اقدامات پر ایک مختصر پریذینٹیشن پیش کیا جائے گا۔ دوسرے اجلاس میں پردھان منتری فصل بیمہ یوجنا ، دین دیال اپادھیائے گرامین کوشلیا یوجنا ،ڈجیٹل ادائیگیو ں کے فروغ اور پردھان منتری آواس یوجنا (دیہی اورشہری ) جیسے ترجیحی پروگراموں پر مختصر پریذینٹیشن پیش کیا جائے گا ۔ یہ امور وزیر اعظم ایوارڈ 2018 کے لئے منتخب کئے گئے ہیں ۔ بعد میں ہونےوالے تیسرے اور چوتھے اجلاس میں بہتر حکمرانی پر دو پریذینٹیشن پیش کئے جائیں گے اور پانچویں اور15 ستمبر کو چھٹے اجلاس میں وزیر اعظم ایوارڈ یافتہ بہترین طریقوں پر ایک پریذینٹیش پیش کیا جائے گا۔
    
    واضح ہوکہ ڈی اے آر پی جی نے بہتر حکمرانی کے طریقوں کو ضع کئے جانے اور ان پر کامیاب عمل آوری اورعوامی خدمات کی تیز رفتار اور موثر فراہمی کے فروغ کے مقصد سے ایسی 26 علاقائی کانفرنسوں کا اہتمام کیا ہے ۔ 15-14 ستمبر کو ہونے والی اس دوروزہ کانفرنس میں قومی اور ریاستی تنظیموں کے نمائندوں کے ساتھ ساتھ دانشور اورمیڈیا سمیت دیگر متعلقہ دعوے دار ایک ہی پلیٹ فارم پر جمع ہوں گے ۔
    
    م ن ۔س ش۔ رم
    U-4532

    
    
    (Release ID: 1502655) Visitor Counter : 2