      شمال مشرقی ریاستوں کی ترقی کی وزارت

      اروناچل پردیش کے وزیراعلیٰ کی ڈاکٹرجتیندرسے ملاقات کے دوران ریاستو ں سے متعلق مسائل پرگفت وشنید
      Posted On: 14 SEP 2017 12:39PM by PIB Delhi


    نئی دہلی ،14ستمبر: اروناچل پردیش کے وزیراعلیٰ ، جناب پریما کھانڈو نے شمال مشرقی خطے ( ڈونیر)کے وزیرمملکت (آزادانہ چارج) ، وزیراعظم کے دفترمیں وزیرمملکت ، عملہ ، عوامی شکایات اورپنشن ، ایٹمی توانائی او ر خلا ئی امورکے وزیرمملکت ، ڈاکٹرجتیندرسنگھ سے کل یہاں ملاقات کی اور ریاستوں کے مسائل پروسیع پیمانے پر تبادلہ ٔ خیال کیا۔


    ڈاکٹرجتیندرسنگھ نے جناب کھانڈوکو مطلع کیا کہ ریاست میں آئی اے ایس افسران کی ڈیپوٹیشن پر تعیناتی سے متعلق ان کی درخواست پرکارروائی ان کی خواہش کے مطابق ہوچکی ہےاورجلد ہی ان کا تقاضہ پورا ہوجائے گا۔


    اروناچل پردیش میں حالیہ سیلاب کے سلسلے میں وزیراعظم ، جناب نریندرمودی کے دورے کا حوالہ دیتے ہوئے ڈاکٹرجتیندرسنگھ انکشاف کیا کہ وزیراعظم کی جانب سے 10ہزارکروڑروپے پرمشتمل جس سیلابی راحتی پیکج کا اعلان کیاگیاہے ، وہ اس بات کا بین ثبوت ہے کہ مرکزی حکومت کواس خطے کی کتنی فکرہے اوروہ یہاں کے عوام کو کتنی ترجیح دیتی ہے ۔ انھوں نے یہ بھی انکشاف کیا کہ ڈونیرکی وزارت گواہاٹی یونیورسٹی میں واقع برہمپتراسٹیڈی سینٹرکے توسط سے ایک تحقیقی مطالعے کا اہتمام کررہی ہے تاکہ مستقبل میں اس طرح کی سیلابی صورتحال کی روک تھام کے راستے تلاش کئے جاسکیں ۔ وزیراعلیٰ نے انھیں مطلع کیا کہ سیلابی صورت حال تقریباًمعمول کے مطابق ہوگئی ہے اور سیلاب سے راحت رسانی کی کارروائی بھی موثرانداز میں انجام پائی ہے ۔


    گذشتہ تین دنوں کے دوران شمال مشرقی خطے کے چندبڑے پروجیکٹوں کا حوالہ دیتے ہوئے ڈاکٹرجتیندرسنگھ نے ایٹہ نگرمیں نوتعمیرشدہ سیکریٹریٹ عمارت کا ذکرکیا، جس کی تعمیرکے لئے سرمائے کی فراہمی ڈونیرکی وزارت نے کی ہے ۔ انھوں نے یہ توقع بھی ظاہرکی کہ ریاست میں ایک فلم اورٹیلی ویژن ادارے کی تعمیر کا کام بھی جلد شروع ہوجائے گا۔


    ڈاکٹرجتیندرسنگھ اس امرپراطمینان کا اظہارکیا کہ ایٹہ نگرمیں ہوائی اڈے کی تعمیر کے لئے درکارآراضی اور اس کی حصولیابی کا عمل بھی مکمل کرلیاگیاہے اگرچہ اس کام میں تھوڑی تاخیرضرورہوئی ہے ۔انھوں نے کہا مرکزی حکومت کی تین بڑی حصولیابیوں میں ریاست میں اب تک قائم ہونے والا اولین ہوائی اڈہ اور اس کے ساتھ ہی ساتھ اروناچل پردیش کو ریل میپ کے تحت لایاجانا شامل ہیں ۔ ڈاکٹرجتیندرسنگھ نے کہاکہ ڈونیرکی وزارت پھلوں کی صنعت وغیرہ کے توسط سے ریاست میں سیاحت اور صنعت کاری کوفروغ دینے کے لئے دیگرمتعلقہ وزارتوں کے ساتھ رابطہ قائم کررہی ہے ۔


    جناب پریماکھانڈونے خطے کی ترقی کے لئے ڈاکٹرجتیندرسنگھ کی ذاتی دلچسپی کی ستائش کرتے ہوئے کہا کہ اروناچل پردیش ایک کنارے پرواقع ریاست ہے اور یہ نسبتاًکم ترقی یافتہ ریاستوں میں شمارہوتی ہے ، تاہم اب اس ریاست کو محسوس ہورہاہے کہ اسے کافی فائدہ ہواہے کیونکہ وزیراعظم اور ڈونیر کی وزارت کے وزیر کی جانب سے ریاست کو فراخ دلانہ حمایت حاصل ہوئی ہے ۔


    ۔۔۔۔۔۔۔۔۔۔۔۔۔۔۔۔


    (م ن۔ ع آ2017-09-14)


    U-4550


    

    
    (Release ID: 1502811) Visitor Counter : 2