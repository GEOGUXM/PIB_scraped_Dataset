      قبائیلی امور کی وزارت

      ٹرائیفیڈ نے مارکیٹنگ کام کاج کو بہتر بنانے کا منصوبہ وضع کیا
      Posted On: 22 SEP 2017 3:15PM by PIB Delhi


      ملک میں قبائلی فنون اور دستکاری کو قبائلی صناعوں کے فائدے کیلئے فروغ دینے کاکام کرنے کے مقصد سے مصروف عمل رہی ہے۔ یہ تمام تراقدامات قبائلی اُمور کی وزارت حکومت ہند کی ’’قبائلی مصنوعات / پیداوار کی مارکیٹنگ اور ترقیات کو فروغ دینے کیلئے ادارہ جاتی استعانت ‘‘ اسکیم کے تحت کیے جاتے رہے ہیں۔


      اس مقصد کی تکمیل کیلئے ٹرائیفیڈ نے اپنے نگرانی میں پورے بھارت میں ’ٹرائبس انڈیا‘کی خوردہ دکانیں کھولنے اور ان کے توسط سے قبائلی مصنوعات کی مارکیٹنگ کو فروغ دینے کا منصوبہ وضع کیا ہے۔ اس کام میں دیگر مارکیٹنگ سرگرمیاں بھی شامل ہیں۔ خوردہ مارکیٹنگ کے تحت ٹرائیفیڈ کی سرگرمیاں مختصراً درج ذیل ہیں۔


      1۔ ٹرائبس انڈیا خوردہ دکانوں کا سلسلہ


      ٹرائیفیڈ کی کوشش یہ ہے کہ قبائلی مصنوعات کو زیادہ سے زیادہ تعداد میں منڈی میں متعارف کرایا جائے اور قبائل کی آمدنی میں اضافہ کیا جائے اور انہیں مختلف دستکاری مصنوعات کے لئے منڈی استعانت فراہم کرائی جائے۔ ٹرائیفیڈ نے اپنا پہلا شو روم اپریل 1999 میں مہادیو روڈ، نئی دلّی میں ’ٹرائبس انڈیا‘ کے نام سے کھولا تھا ۔ اسی سلسلے کو آگے بڑھاتے ہوئے ٹرائیفیڈ نے 42 خوردہ آؤٹ لیٹ یا دوکانیں کھولیں جن میں سے 29 دکانیں اس کی اپنی دکانیں ہیں اور 13 دکانیں ایسی ہیں جو ریاستی سطح کے اداروں اور تنظیموں کے ساتھ تال میل بناکر اشیاء ارسال کیے جانے کی بنیاد پر چلائی جارہی ہیں۔ 06-2005 کے دوران ان دوکانوں کے توسط سے ہونے والی فروخت میں اضافے کا رجحان نظر آیا ہے اور یہ فروخت 162.56 لاکھ روپئے سے بڑھ کر 17-2016 میں 1117.85 لاکھ روپئے تک پہنچ گئی ہے۔


      2 مصنوعات کے وہ زمرے جو فروخت کیلئے دستیاب ہیں


      1. دھات سے بنی ہوئی اشیاء اور فنی نمونے


      2. قبائلی کپڑے


      3. قبائلی زیورات


      4. قبائلی پینٹنگ


      5. بید اور بانس سے تیار ا شیاء


      6. ٹیراکوٹا اور پتھر سے بنے ہوئے برتن


      7. تحائف اور نوادرات


      8. نامیاتی اور قدرتی خوردنی اشیاء


      3 نمائشیں


      قبائلی فنون اور دستکاری کو فروغ دینے اور ان کی مجموعی فروخت کو بڑھاوا دینے کیلئے ٹرائیفیڈ اندرون ملک اور بین الاقوامی پیمانے پر نمائشوں کا اہتمام کرتی اور اس میں شریک ہوتی ہیں۔ اس کی تفصیلات درج ذیل ہیں:


      3.1 آدیشپ:


      ٹرائیفیڈ آدیشپ کے نام سے قومی ، قبائلی کرافٹ یا صنعت وحرفت نمائش کا اہتمام کرتی ہے جس کے تحت قبائل کے ساتھ کام کرنے والے انفرادی قبائلی صناع ، قبائلی ایس جی یعنی اپنی مدد آپ کرنے والے ، ایجنسیاں / اداروں کو مدعو کیا جاتا ہے کہ وہ اپنے مالامال قبائلی ورثے کو نمائش کیلئے پیش کرے۔ اس طرح کی تقریبات کا اہتمام بنیادی طور پر اس مقصد سے کیا جاتا ہے کہ قبائلی صناعوں کو یہ موقع فراہم کرایا جائے کہ وہ اپنی صنعت وحرفت اور فنون کا مظاہرہ براہِ راست فن کی قدر کرنے والوں کے رو برو کرسکیں۔ اس طرح کی تقریبات کے اہتمام سے جو نتائج حاصل ہوتے ہیں یعنی یہاں آنے والے خریداروں سے جو ردعمل حاصل ہوتا ہے اس سے صارفین کی پسند اور ناپسند ، ترجیحات وغیرہ کا علم ہوتا ہے جس کی روشنی میں متعلقہ افراد کو اپنی مصنوعات کی ڈیزائن وغیرہ میں ترمیم کرنے کا موقع ملتا ہے اور وہ منڈی کے رجحانات اور ضروریات کے لحاظ سے اپنے طور پر تطبیق کرسکتے ہیں۔ اس طرح کاا ہتمام جب بھی ہوتا ہے اس میں قبائلی رقص بھی ضرور شامل ہوتا ہے اور اس کے توسط سے قبائلی فنون اور ثقافت کی ایک مجموعی جھلک پیش کی جاتی ہے۔


      3.2 آدی چتر


      ٹرائیفیڈ 2010 سے آدی چتر کے عنوان سے مختلف نمائشوں کا بھی اہتمام کیا جاتا رہا ہے جس میں مدھیہ پردیش کے گونڈ ، اڈیشہ کے ساؤرا ڈ، مہاراشٹرا کے ورلی اور گجرات کی پتھورا مصوری کے فن پاروں کو پیش اور فروخت کیا جاتا رہا ہے۔ اس کے ساتھ ہی قبائلی فنکاروں کو اس طرح کی نمائشوں میں اپنے فن کے مظاہرے کی بھی دعوت دی جاتی رہی ہے۔ اس سلسلے میں آدی چتر کو فنون کے شائقین کے ہر طبقے سے ستائش حاصل ہوتی رہی ہے۔


      3.3 گھریلو نمائشوں میں شرکت


      ٹرائیفیڈ دیگر قبائلی فن کاروں کے اشتراک سے ملک بھر میں مرکزی اور ریاستی سرکاروں کی دیگر ایجنسیوں کی جانب سے اہتمام کی جانے والی نمائشوں / صنعت وحرفت کے میلوں میں شرکت کرتا رہا ہے۔ جس کا مقصد قبائلی فنکاروں کو اپنے فن کا مظاہرہ کرنے کے مواقع فراہم کرنا اور ان کی دستکاری کی مصنوعات کی فروخت کو آگے بڑھانا ہے۔ ٹرائیفیڈ اب تک ایسی 100 سالانہ نمائشوں میں شرکت کرچکا ہے۔


      3.4 اوکٹیو (او سی ٹی اے وی)


      اس کے ساتھ ہی ٹرائیفیڈ حکومت ہند کی وزارت ثقافت کی جانب سے اوکٹیو کے عنوان سے اہتمام کیے جانے والے مشرقی خطے کے رقص کے میلوں کا بھی اہتمام کرتا رہا ہے۔ ٹرائیفیڈ ان تقریبات سے 09-2008 سے وابستہ رہا ہے۔ ٹرائیفیڈ شمال مشرقی خطے کے فنکاروں کی شرکت کو فروغ دیتا رہا ہے اور انہیں اپنی مصنوعات کی نمائش کے مواقع فراہم کراتا رہا ہے۔


      3.5 بین الاقوامی نمائش


      ٹرائیفیڈ ایکسپورٹ پرموشن کاؤنسل فار ہینڈی کریفٹس (ای پی سی ایچ) اور انڈیا ٹریڈ پروموشن آرگنائزیشن (آئی ٹی پی او) کے وسیلے سے مختلف ملکوں میں اہتمام کی جانے والی بین الاقوامی نمائشوں اور تجارتی میلوں میں بھی شرکت کرتا رہا ہے۔ جس میں قبائلی فنکاروں کی قبائلی مصنوعات کی نمائش اور فروخت کی جاتی رہی ہے۔ علاوہ ازیں ٹرائیفیڈ ہر سال 3-2 بین الاقوامی نمائشوں میں شرکت کرتا رہا ہے۔


      4 قبائلی مصنوعات کا حصول


      4.1 ٹرائیفیڈ نےدرج فہرست قبائلی سپلائروں کے ذریعے تیار کی جانے والی مصنوعات کے حصول کے لئے ایک نظام مرتب کیا ہے۔ ان سپلائرز میں انفرادی قبائلی فنکار ، قبائلی خود امدادی گروپس یعنی ایس ایچ جی گروپوں اور ٹرائیفیڈ کو قبائلی مصنوعات فراہم کرنے والے نظام میں مندرج ایجنسیاں / رضاکار تنظیمیں سے سپلائرس کے اندراج کے رہنما اصولوں کے مطابق شامل ہیں۔ ان رہنما اصولوں کی ایک نقل ٹرائیفیڈ کی ویب سائٹ پر موجود ہے۔


      4.2 قبائلی فنکار میلہ(ٹی اے ایم)


      قبائلی سپلائرز کی تعداد میں اضافے اور انہیں پھٹکر سرگرمیوں میں شامل کرنے کی غرض سے ٹرائیفیڈ کی جانب سے مختلف اضلاع / تحصیلوں میں قبائلی فنکار میلوں (ٹی اے ایم) کا اہتمام کیا جاتا ہے تاکہ دور دراز کے قبائلی علاقوں کے قبائلی فنکاروں تک رسائی حاصل کی جاسکے اور قبائلی فنکاروں / فنکاروں کے گروپوں سے راست طور سے ان کی قبائلی مصنوعات حاصل کی جاسکیں۔ اس پیش رفت کے تحت ٹرائیفیڈ نے ریاستی سرکاروں / تنظیموں کے اشتراک سے قبائلی فنکاروں کو ان کے فن پاروں کی نمائشوں کے مقامات فراہم کیے جاتے ہیں جہاں وہ اپنی دستکاری کے فن پاروں کی نمائش کرتے ہیں۔ اس کے ساتھ ہی ٹرائیفیڈ ان میلوں میں نئے فن کاروں اور نئی مصنوعات کی شناخت کیلئے اپنی مرکنڈائزنگ ٹیمیں بھی بھیجتا رہا ہے۔ جنہیں اپنی دوکانوں اور مراکز فروخت کے ذریعے فروخت کیا جاسکے ۔ ٹرائیفیڈ کی یہ پیش رفت نہ صرف قبائلی فنون اور فن پاروں کے حصول کو فروغ دیتا رہا ہے بلکہ ٹرائیفیڈ کی سرگرمیوں کے بارے میں بیداری پیدا کرتا رہا ہے بلکہ قبائلی فنکاروں کو ٹرائیفیڈ کی سرگرمیوں کے فوائد سے استفادہ کرنے کے مواقع بھی فراہم کراتا رہا ہے۔


      آدی شلپ ، آدی چتر اور قبائلی فنکار میلے کے کیلنڈر ملک کے سبھی علاقائی دفتروں کو بھیج دیے گئے ہیں۔ اس کی ایک نقل ایم آئی ایس ڈویزن کو بھی دستیاب کرادی گئی ہے۔


      نئے اقدامات


      ٹرائیفیڈ نے 20 کروڑ روپئے کی مالیت کی حصولیابی کے نشانوں کے حصول اور جاری مالی سال کے اندر 40 کروڑ کی فروخت نیز اگلے مالی سال کے آخر تک 50 کروڑ اور 100 کروڑ کی فروخت کے نشانوں کی تکمیل کی غرض سے پھٹکر بازارکی سرگرمیوں میں اضافہ کرنے کی منصوبہ بندی کی ہے۔ یہ نشانے سپلائی میں اضافے اور مانگ میں اضافے کی کوششوں کے ذریعے حاصل کیے جائیں گے اور ان کا مقصد اداروں اورمماثل انداز فکر رکھنے والے مختلف ریاستوں کی شراکت داروں کے ذریعے قبائلی فنکاروں کی تعداد میں زیادہ سے زیادہ اضافہ کرنا ہے۔


      مذکورہ بالا نشانوں کو پیش نظر رکھتے ہوئے بازار کی پھٹکر سرگرمیوں میں اضافہ کرنے اور تشکیل نو میں درج ذیل اُمور شامل کیے گئے ہیں:


      درج ذیل طریقوں سے فروخت کے نشانے حاصل کیے جائیں گے:


      · ذیلی دوکانوں کے ذریعے فروخت - ٹرائیفیڈ نے اپنی پھٹکر سرگرمیوں میں اضافے کی منصوبہ بندی کی ہے۔ اس منصوبے کوقبائلی مصنوعات کی فروخت کیلئے ذیلی دکانیں کھول کر روبہ عمل لایا جائے گا۔ اس نظام کے تحت ٹرائیفیڈ فروخت کے ذیلی احاطو ں میں پہنچایا جانے والا مال اپنی ضرورت کے مطابق حاصل کرے گا۔ یہ ذیلی دکانیں ٹرائبس انڈیا کے برانڈ نام سے ٹرائیفیڈ کی مقررہ قیمتوں پر قبائلی مصنوعات فروخت کریں گی۔ ذیلی دوکانوں کو حتمی فروخت پر 10 سے 25 فیصد تک کے ٹیکس کی ادائیگی کی جاتی ہے۔ یہ ادائیگی مہینے میں ایک بار کی جائے گی۔ ٹرائیفیڈ کے ذریعے سپلائی کی جانے والی مصنوعات پر ہو لوگرام / لیبل/ ٹیگ کی شکل ’’ٹرائبل کرافٹ مارک‘‘ کندہ ہوگا۔


      · جواں سال کاروباریوں کے فروغ یعنی ینگ انٹرپرینیور ڈیولپمنٹ پرگرام کے ذریعے فروخت کے نشانے :ٹرائیفیڈ نے قبائلی مصنوعات کی فروخت کے لئے نئی ذیلی دکانیں کھول کر اپنی پھٹکر فروخت کی سرگرمیوں میں اضافے کا منصوبہ مرتب کیا ہے۔ اس سلسلے میں ہماری مصنوعات کی فروخت کے لئے جواں سال سیلز بوائز/ سیلز گرلز کا تقرر کیا جائیگا۔ ان جواں سال سیلز بوائز / سیلز گرلز کو ٹرائیفیڈ کے جواں سال کاروباریوں (وائی ای ٹی) سے موسوم کیا جائیگا ۔ یہ سیلز بوائز / سیلز گرلز ہماری ذیلی مصنوعات کی فروخت کے لئے گھر گھر ، دروازے دروازے فروخت کی مہم چلائیں گے۔ ان وائی ای ٹی قبائلی مصنوعات فروشوں کو ایک ای بروشیور دیا جائیگا جس میں دستیاب مصنوعات کی تصویریں ان کے چھوٹے نمونوں کے ساتھ موجود ہو ں گی جس کا مقصد صارفین اور خریداروں کو فروخت کے بدلے ٹرائیفیڈ کے ذریعے حتمی فروخت پر دس فیصد کمیشن دیا جائیگا۔


      · ای ۔کامرس پلیٹ فارم کے ذریعے فروخت: مختلف ای ۔کامرس پلیٹ فارم قبائلی مصنوعات کی فروخت کے وسیع تر امکانات پیش کرتے ہیں۔ ٹرائیفیڈ snapdeal.com کے ذریعے اپنی قبائلی مصنوعات پہلے سے ہی فروخت کررہا ہے۔ اس کے ساتھ ہی www.amazon.in کے ذریعے بھی یہ مصنوعات فروخت کی جارہی ہیں۔ تاہم ٹرائیفیڈ دیگر ای۔ پلیٹ فارموں کے ذریعے بھی اپنی سرگرمیوں میں اضافہ کررہا ہے۔


      · ٹرائبس انڈیا کی اپنی دوکنوں کے ذریعے فروخت : صارفین کیلئے مزید پُرکشش / قابل پیشکش بنائے جانے کی غرض سے ان دوکانوں کی تازہ کاری کی جائے گی اور ان دوکانوں میں بھرپور مال اور عملہ موجود ہوگا۔


      · موبائل وین یعنی قبائلی مصنوعات کی چلتی پھرتی دکانوں کے ذریعے فروخت: اس کا مقصد دروازے دروازے اور گھر گھر تک اپنی قبائلی مصنوعات پہنچانا ہے۔


      · تیوہاروں کے موقع پر رعایتی پیش کش: تیوہاری پیشکش قبائلی مصنوعات اور جمع مال کی فروخت اور مجموعی فروخت میں اضافے کیلئے مختلف رعایتی پیکیجز / اسکیموں کی پیشکش ۔


      v ’’فرینڈ آف ٹرائبس‘‘: قبائلی مصنوعات کی فروخت اور ٹرائبس انڈیا کوایک برانڈ بنائے جانے کے کام میں فروغ کیلئے نیز خریداروں کی ایک مضبوط بنیاد کے قیام کیلئے ٹرائیفیڈ کی جانب سے ،فرینڈس آف ٹرائبس، کے نام سے لائلٹی کارڈز دیے جائیں گے جن میں ٹرائبس انڈیا کی دوکانوں کے ذریعے کی جانے والی فروخت پر 20 فیصد کمیشن کی پیشکش کی جائے گی۔ اس کارڈ کا حامل شخص تیوہاروں اور چھوٹ کی دیگر اسکیموں پر دس فیصد مزید رعایت کا حقدار ہوگا۔ یہ وہ اسکیمیں ہوں گی جو موجودہ دوکانوں کے ذریعے کی جانے والی فروخت سے متعلق ہوں گی ۔


      v مرکزی / ریاستی سرکاروں کے ملازمین کیلئے خصوصی رعایت کی اسکیم: موجودہ رعایتوں اور پیشکش پر ایک خصوصی اضافی رعایت مرکزی سرکار/ ریاستی سرکاروں کے ملازمین کو دی جائے گی ۔ یہ رعایت ہماری سبھی دوکانوں پر فروخت کی جانے والی مصنوعات پراپنا سرکاری شناختی کارڈ پیش کیے جانے پر دی جائے گی۔


      v آفر پیکیجز : 2ہزار سے زائد کے ہر خریداری پُرکشش تحفے پیش کیے جائیں گے۔


      v فسیٹول ڈسکاؤنٹ: فیسٹول ڈسکاؤنٹ یعنی تیوہاری رعایت کے طور پر غذائی اور قدرتی مصنوعات پر 10 فیصد اور دیگر تمام مصنوعات پر 15 فیصد کی تیوہاری رعایت دی جائے گی۔


      v 40فیصد تک کی فروخت پر رعایت کی اسکیم: ہر قسم کے مخصوص مال پر زیادہ سے زیادہ 40فیصد تک کی رعایت دی جاتی ہے لیکن یہ پیشکش اسٹاک موجود رہنے تک کی ہے۔


      (شرائط وقواعد نافذ العمل)


      · ٹرائبل کرافٹ مارک :قبائلی وسائل کی تصدیق کو یقینی بنانے کی غرض سے ٹرائیفیڈ کے ذریعے فروخت کی جانے والی تمام مصنوعات پر ہولوگرام/ لیبل/ ٹیگ کی شکل میں ٹرائبل کرافٹ مارک کندہ ہوگا۔


      حصولیابی کے نشانے درج ذیل طریقوں سے حاصل کیے جائیں گے:


      · ٹرائیفیڈ خریداری کے پروگراموں پر اپنی توجہ مرکوز رکھے گا اور ٹرائیفیڈ کے ہر علاقائی دفتر کو ممکنہ طور پر 100 قبائلی اضافی سپلائر کی شناخت اور اندراج کی ذمہ داری سونپی گئی ہے۔ یہ کام ہر ریاست کی قبائلی آبادی میں کیا جائیگا تاکہ اعلیٰ معیاری قبائلی مصنوعات کی بھرپور دستیابی کو ممکن بنایا جاسکے۔


      · دیہی ترقیات کی وزارت سے وابستہ خود امدادی گروپوں یعنی قبائلی سیلف ہیلپ گروپوں کا ایک گروپ تشکیل دیا جائیگا جس میں ریاستی سطح کے اجیویکا مشن / این آر ایل ایم ، ہینڈی کرافٹ اور ہینڈ لوم کے ڈپٹی کمشنر کے علاقائی دفاتر ، ریاستی محکمہ جنگلات ، ریاستی ہینڈی کرافٹ / ٹرائبل ڈپارٹمنٹ اور معرو ف رضاکار تنظیمیں شامل ہوں گی۔


      · ماہر اور اپنے فن میں یکتا دستکاروں کی شناخت ۔جو ٹرائیفیڈ کے قبائلی فن کاروں کی شناخت کا کام سنبھال سکیں اور مال کے خاطر خواہ ذخیرے کو یقینی بناسکے۔


      · ٹرائیفیڈ اور دیگر ایجنسیوں کے ذریعے ٹرائیفیڈ کو قبائلی مصنوعات کی سپلائی کیلئے تربیت یافتہ قبائلی فنکاروں کو ٹرائیفیڈ کے سپلائی پروگراموں میں شامل کرنا۔


      · ایم ایف پی کے تربیت یافتہ قبائلی فنکاروں کو قبائلی سیلف ہیلپ گروپوں میں بدل کر ٹرائیفیڈ کے پروگراموں میں شامل کرنا۔


      · این ایس ٹی ایف ڈی سی ، بینکوں اور دیگر ان تمام مالیاتی اداروں کے درمیان رابطوں کو فروغ دینا جو قبائلی فنکاروں کو رعایتی شرح سود پر قرض فراہم کرسکیں تاکہ ٹرائیفیڈ کو سپلائی کئے جانے کیلئے تیار کی جانے والی اشیاء کے لئے معاونت ہوسکے۔


      · تمام علاقائی دفتروں میں قبائلی فلاح / دیہی بہبود کے محکموں / ایجنسیوں ، معروف رضاکار تنظیموں اور ماہرین کی میٹنگس کا اہتمام کیا جائیگا۔ یہ وہ لوگ ہوں گے جو اپنے اپنے قبائلی علاقوں میں کام کررہے ہوں گے۔


      تشہیری مہم:


      قبائلی مصنوعات کی فروخت مہم کی تشہیر میں پوسٹروں ، بینروں ، لی فلیٹس اور موبائل وینس ، نیز مقامی ٹی وی چینلوں ، کاروں اور دیواروں پر اسٹیکر چسپاں کیا جانا شامل ہے۔ علاوہ ازیں یو ٹیوب ، فیس بک ، گوگل جیسے ویب پر مبنی ریڈیو پروگراموں میں بھی اس تشہیری مہم کو شامل کیا جائے گا۔


      پس منظر:


      2011 کی مردم شماری کے مطابق ملک کی قبائلی آبادی تقریباً 10.43 کروڑ ہے جو ملک کی مجموعی آبادی کے 8.6 فیصد کے بقدر ہے۔ ان میں سے 89.97 فیصد دیہی علاقوں میں رہتے ہیں اور 10.03 فیصد شہروں میں رہتے ہیں۔ اس طرح 30 ریاستوں / مرکز کے زیر انتظام علاقوں میں آباد 705 نسلی قبائلی گروہوں سے دستکاری کی قبائلی مصنوعات کے حصول کے وسیع تر امکانات موجود ہیں ۔ یہ آبادی ملک کے 590 اضلاع میں ہے۔


      ۔۔۔۔۔۔۔۔۔۔۔۔۔۔۔۔۔۔۔۔۔۔


      م ن۔س ش ۔ ع ن۔


      U-4713

    
    
    (Release ID: 1503746) Visitor Counter : 2