      نائب صدر جمہوریہ ہند کا سکریٹریٹ

      ملک کے ہر شہر کو اسمارٹ سٹی بننا چاہئے: نائب صدر جمہوریہ
      رانچی کو اسمارٹ سٹی بنائے جانے کے لئے بھومی پوجن کی تقریب میں شرکت
      
      Posted On: 09 SEP 2017 7:39PM by PIB Delhi


    نئی دہلی،11ستمبر۔ نائب صدرجمہوریہ ہند جناب ایم وینکیا نائیڈو نے کہا کہ ملک کے ہرشہر اسمارٹ سٹی بنایا جانا چاہئے اور ہمیں اس کے لئے سرگرمی کے ساتھ کوششیں کرنی چاہئیں ۔جناب نائیڈو جھارکھنڈ کے شہر رانچی کو اسمارٹ بنائے جانے کی تقریب میں بھومی پوجن میں شرکت کے بعد موجود ناظرین سے خطاب کررہے تھے ۔اس کے ساتھ ہی جناب وینکیا نائیڈو نے اس موقع پر اربن سوِک ٹاور ،کنوینشن سینٹر اور جھارکھنڈ اربن پلاننگ اینڈ منجمینٹ انسٹی ٹیوٹ کا بھی رانچی اسمارٹ سٹی علاقے میں واقع کیمپس کا سنگ بنیاد رکھا ۔ جھارکھنڈ کی گورنر محترمہ دروپدی مرمو ، وزیر اعلیٰ جھارکھنڈ جناب رگھوور داس ،ریاست کے شہر ی ترقی اور ہاؤسنگ کے محکمے کے وزیر جناب سی پی سنگھ اور دیگر سرکردہ شخصیات بھی اس موقع پر موجود تھیں ۔


    اس موقع پر نائب صدر جمہوریہ موصوف نے اپنی تقریر میں مزید کہا کہ ریاست جھارکھنڈ قدرتی مناظر سےسجی ہوئی ہے اور ہندوستان کی 40 فیصد سے زائد معدنیاتی دولت جھارکھنڈ میں موجود ہے ۔ انہوں نے کہا کہ جھارکھنڈ کے معدنیاتی وسائل کو عوامی فلاح بالخصوص قطار میں کھڑے آخری شخص کی فلاح وبہبودکے لئے استعمال کیا جانا چاہئے ۔ انہوں نے کہا کہ اسمارٹ سٹی کے کاموں میں شفافیت اور نظام کی باقاعدگی بھی ازحد لازمی ہے ۔


    جناب نائیڈو نے کہا کہ اسمارٹ سٹی کا مطلب ہے کہ ایک ایسا خوبصورت شہر جہاں ہر قسم کی سہولیات شہریوں کو دستیاب ہوں ۔ انہوں نے کہا کہ بجلی ،پینے کا پانی ، بہتر تعلیم اور ٹرانسپورٹیشن یعنی آمدورفت اور نقل وحمل کی سہولتیں اس اسمارٹ سٹی میں دستیاب کرائی جانی چاہئیں ۔ اسمارٹ سٹی کے لئے عوامی نمائندوں اور سرکار کے ساتھ عوام الناس کی شراکتداری ازحد لازمی ہوتی ہے اور سبھی کو اس کے سنگ بنیاد کے لئے مل جُل کر کام کرنا چاہئے ۔


    جناب نائیڈو میں اپنی تقریر کے آخر میں کہا کہ جمہوریت میں تشدد کے لئے کوئی جگہ نہیں ہوتی اورتشدد برپا کرنے والوں کی کبھی ہمت افزائی نہیں ہونی چاہئے ۔ ہرفرد کی سلامتی انتہائی اہمیت کی حامل ہوتی ہے اورترقیاتی کاموں کی کامیابی کے لئے پُر امن اور سازگار فضا انتہائی ضروری ہوتی ہے ۔


    م ن ۔س ش۔ رم


    U-4471

    
    
    (Release ID: 1502325) Visitor Counter : 2