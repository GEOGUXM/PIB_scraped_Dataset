      کوئلے کی وزارت

      کوئلے کی وزارت میں 16 اگست سے 31 اگست 2017 تک سوچھتا پکھواڑہ کا انعقاد
      Posted On: 20 SEP 2017 5:34PM by PIB Delhi


    نئی دہلی، 20ستمبر 2017، کوئلے کی وزارت نے اپنے ملحقہ دفاتر اور پی ایس یو کے ساتھ وزارت کے انتظامی کنٹرول میں 16 اگست 2017 سے 31 اگست 2017 تک سوچھتا پکھواڑہ منایا۔

    
    پکھواڑے کا باقاعدہ آغاز یوم آزادی یعنی 15 اگست 2017 کو سوچھتا پکھواڑہ کے آغاز کی مناسبت سے خصوصی سرگرمیوں کی انجام دیہی کیساتھ ہوا تھا۔
    
    کوئلے کے سکریٹری جناب سشیل کمار نے وزارت اور پی ایس یو کے سوچھتا ایکشن پلان کا جائزہ لینے کے لئے ایک پری- پکھواڑہ میٹنگ طلب کی تھی۔پکھواڑے کے پہلے ہفتے کے دوران چلائی جا رہی سرگرمیوں کا جائزہ لینے کے لئے ایک مڈ-پکھواڑہ میٹنگ بھی منعقد کی گئی تھی ۔
    
    ان میٹنگوں کے دوران کوئلے کے سکریٹری نے سوچھتا کو ایک جن آندولن یعنی عوامی تحریک بنانے کے لئے کام کرنے پر زور دیا تھا تاکہ ہمارے برتاؤ اور رویہ میں تبدیلی آئے تاکہ اسے ایک پائداری مل سکے ۔
    
    پکھواڑے کی نمایا ں چیز بڑے پیمانے پر شجرکاری پروگرام رہا ۔ جس کے تحت 15 دن کے اندر پانچ لاکھ سے زیادہ پودے لگائے گئے جن میں پھلوں ، ٹمبر ، دوا سازی میں کام آنے والے پودے وغیرہ شامل ہیں۔
    
    چند مخصوص سرگرمیاں جو کہ قابل ذکر ہیں ، حسب ذیل ہیں:
    
    ‘‘کول نیر ’’ کے برانڈ نام سے پینے کے پانی کے پروڈکشن کے لئے ایک پلانٹ کی تنصیب اور پارٹن سوانگی انڈر گراؤنڈ کول مائن پر ایک ریورس اوس موسس (آر او) واٹر پیوریفکیشن پروجکٹ کا قیام ۔ اس پلانٹ میں فی گھنٹہ 10 ہزار لیٹر پانی صاف کرنے کی صلاحیت ہے ۔
    
    مہاندی کے گھاٹ پر بجلی داہ گرہ یعنی بجلی سے لاش کو جلانے والے گھر کی تعمیر ۔
    
    کچرے کو جمع کرنے اور انہیں ٹھکانا لگانے کے لئے سنبل پور میونسپل کارپوریشن کو ٹرک ماؤنٹڈ کمپیکٹر مشین دستیاب کرائی گئی۔
    
    متعدد غیر سرکاری تنظیموں سے تعلق رکھنے والے دو ہزار رضا کاروں کی مدد سے تمل ناڈو کےوردھا چلم میں منی مکتا ندی کے تقریباََ ڈیڑھ کلو میٹر دھار ےکی صفائی کی گئی ۔
    
    تین اضلاع کو کھلے میں رفع حاجت سے پاک (او ڈی ایف) بنانے کے لئے جھارکھنڈ حکومت کو رقوم دستیاب کرائی گئیں۔
    
    مذکورہ باتوں کے علاوہ تمام یونٹوں کو اسکولوں، اسپتالوں، پرائمری صحت مراکز، آنگن باڑیوں کی صفائی کے کام میں شریک کیا گیا۔اس کام میں طلبا اور اسٹاف کو بھی شامل کیا گیا ۔ٹھوس کچرے کو صحیح طریقے سے ٹھکانے لگانے کے عمل کو یقینی بنانے کے لئے کچرے کو الگ الگ کرنے کے لئے اسکولوں اور اسپتالوں میں تین الگ الگ طرح کے کوڑے دان رکھے گئے ۔
    
    گاؤں میں ، پی ایس یو کے کمان ایریا کے تحت آبی ذخائر جیسے کنووں ، تالابوں، پانی جمع کرنے کی جگہوں ، نالیوں ، گلیوں اور سڑکوں وغیرہ کی صفائی کی گئی ۔ذاتی صفائ ستھرائی اور ماحولیاتی صفائی ستھرائی کے لئے سوچھ بھارت بیداری پروگراموں کا بھی انعقاد کیا گیا۔جس میں ڈی وارمنگ مہم، صحت کیمپ ، خون عطیہ کیمپ ، سوچھتا کٹس ، وغیرہ کی تقسیم شامل ہے۔
    
    بیداری پیدا کرنے کے لئے نکڑ ناٹک ، مضمون نویسی ، ڈرائنگ ، مباحثہ، نارہ سازی ، وال پینٹنگ مسابقے، سوچھتا ٹاکس ، تبادلہ خیال ، سیمنار، سوچھتا ریلیوں جیسی سرگرمیاں انجام دی گئیں اور اسکولوں اور گاؤں میں بینروں، پوسٹروں کو لگانے کا کام بھی کیا۔
    
    سوچھتا کوفروغ دینے اور پی ایس یو کی کوششوں کا اعتراف کرنے کے لئے بہترین کارکردگی کا مظاہرہ کرنے والی اکائی /پی ایس یو کی ذیلی اکائی کو رننگ شیلڈ نوازہ جا رہا ہے۔
    
    کوئلے کی وزارت نے سرگرمیوں کی تفصیلات ، تصاویر اور ویڈیو وغیرہ کو پینے کے پانی اور صفائی ستھرائی کی وزارت (ایم او ڈی ڈبلیو ایس) کے ‘سوچھتا شمکشا ’ پورٹل پر اپلوڈ کیا ہے۔
    
    م ن۔م م۔ع ج
    U: 4663

    
    
    (Release ID: 1503472) Visitor Counter : 2