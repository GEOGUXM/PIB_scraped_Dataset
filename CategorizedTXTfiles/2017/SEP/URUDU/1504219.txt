      صحت اور خاندانی بہبود کی وزارت

      صحت کے شعبے میں بھارت امریکا اشتراک کے سلسلے میں اپنے عہد کا اعادہ
      Posted On: 27 SEP 2017 7:39PM by PIB Delhi


    نئی دہلی؍27ستمبر2017،دوسری بھارت امریکہ صحتی گفت وشنید(26 - 27ستمبر 2017) آج نئی دہلی میں اختتام پذیر ہو گئی ۔ اس باہمی گفت وشنید کا مشترکہ افتتاح صحت اور کنبہ بہبود کی وزارت کےسیکریٹری جناب سی کے مشرا، ڈی ایچ آر کے سیکریٹری ڈاکٹر سومیہ سوامی ناتھن اور ڈی جی آئی سی ایم آر مسٹر گیرٹ گرکس بائی ، ڈائریکٹر گلوبل افیئرس، امریکی صحت اور انسانی خدمات کے محکمے ، مشن ڈائریکٹر بھارت مسٹر مارک انٹونی وہائٹ جو بین الاقوامی ترقیات کی امریکی ایجنسی کے ڈائریکٹر ہیں، نے کیا ۔


    امریکہ کے صحت اور انسانی خدمات سے متعلق عالمی امور کے دفتر (او جی اے؍ایچ ایچ ایس) ، امراض کی روک تھام اور تدارک کی مراکز (سی ڈی سی؍ ایچ ایچ ایس) ، خوراک اور کیمیائی ادویہ انتظامہ (ایف ڈی اے؍ایچ ایچ ایس)، صحت کے قومی اداروں (این آئی ایچ؍ایچ ایچ ایس) اور یو ایس اے ائی ڈی کے نمائندگان نے صحت و کنبہ بہبود کے وزارت، سائنس اور ٹیکنالوجی کے وزارت اور آیوروید ، یوگ اور قدرتی طریقہ علاج، یونی ، سدھ اور ہومیو پیتھی(آیوش) کی وزارت کے اپنے ہم منصبوں کے ساتھ گفت و شنید کی۔ اس گفت و شنید کا مقصد یہ تھا کہ دونوں ممالک میں صحت سے متعلق متعدد پہلوؤں میں باہمی اشتراک کی حوصلہ افزائی ہو سکے۔


    مندوبین سے خطاب کرتے ہوئے صحت و کنبہ کی وزارت کے سیکریٹری جناب سی کے مشرا نے کہا کہ صحت کے شعبے میں باہمی تعاون کے سلسلے میں بھارت اور امریکا کی طویل تاریخ رہی ہے اور اب یہ پہلو ایک پلیٹ فارم کا شکل لے رہا ہے، جو صحت کے امور سے متعلق گفت وشنید سے متعلق ہے۔گفت وشنید کو ادار ہ جاتی شکل دے کر ہم نے اپنے اس عہد کا اعادہ کیا ہے کہ ہم اپنے دونوں ممالک کے عوام کے روبرو صحت سے متعلق درپیش چنوتیوں سے نمٹنے کے لیے صحت کے شعبے میں مل جل کر کام کریں گے۔صحت سے متعلق معاملات میں کینسر یعنی سرطان ، تحقیقی و ترقی، چھوت سے پھیلنے والی بیماریوں اور چھوت سے نہ پھیلنے والی بیماریوں، روایتی ادویات تک سب کی رسائی، خوراک اور ادویہ ضابطہ بندی ، اینٹی مائیکرو بائل رسسٹنس وغیرہ شامل ہوں گے۔ انہوں نے کہا یہ ہم دونوں ممالک کے مفید ہوگا کہ ہم ان تمام امور کے ساتھ ساتھ صحت سے متعلق دیگر امور پر توجہ مرکوز کریں اور اس کے ساتھ ہی ساتھ صحت سے متعلق عالمی صحت کے نصب العین اور نتائج وغیرہ کو بھی ذہن میں رکھتے ہوئے کام کریں۔اس گفت وشنید کے دوران باہمی اہمیت کے متعدد امور زیر بحث آئے، جن میں چھوت سے پھیلنے والی بیماریا ں اور چھوت سے نہ پھیلنے والی بیماریاں، صحت نظام ، بایو میڈیکل تحقیق، کم لاگت والی جدت طرازی ، سائنس اور صحتی اعدادو شمار ، خوراک اور ادویات ضابطہ بندی اور روایتی ادویہ وغیرہ شامل ہیں۔ مندو بین نے دونوں ممالک کے مابین مستحکم سائنٹفک ، ضابطہ جاتی اور صحت سے متعلق تعاون کو مضبوط کرنے کے لئے اپنے عہد کا اعادہ کیا اور جاری سرگرمیوں کے سلسلے میں اپنی ترجیحات نمایاں کیں۔


    صحت سے متعلق گفت وشنید کے علاوہ امریکی وفد نے نئی دہلی، ممبئ اور بنگلورو میں متعدد بھارتی اداروں کا دورہ بھی کیا تاکہ ایچ آئی وی؍ ایڈز، تپ دق، اینٹی مائیکرو بائل ریسسٹنس، سرطان ، دماغی بخار، ذہنی صحت، بصارت اور روایتی ادویہ کے سلسلے میں ممکنہ امکانات کو نمایاں کیا جاسکے۔ صحتی گفت و شنید کی تقریب کے اختتام کے وقت امریکہ کی ناظم الاامور میری کے کارلسن نے بھی شرکت کی اور اظہار خیال کرتے ہوئے کہا کہ امریکہ اور بھارتی وزارتوں اور ایجنسیوں کی جانب سے، جس عزم کا اظہار کیا گیا ہے، اس سے ظاہر ہوتا ہے کہ ہمارے باہمی تعلقات کے تئیں عہد بستگی کس سطح پر ہے۔ انہوں کے کہا ہم امید کرتے ہیں کہ سائنٹفک ، ضابطہ جاتی اور صحت کے شعبوں میں جاری مضبوط تعاون برقرار رہے گا، نہ صرف ہم دونوں ممالک کے مابین، بلکہ عالمی برادری کے مابین بھی ایسا ہی عمل دیکھا جائے گا۔ گفت و شنید کو آئندہ امریکہ بھارت صحت مذاکرات جو کہ واشنگٹن ڈی سی میں منعقد ہوگی ، سے مزید تقویت حاصل ہوگی۔


    م ن ۔ ن ع


    (27- 0 9 -17)


    U: 48 42

    
    
    (Release ID: 1504219) Visitor Counter : 2