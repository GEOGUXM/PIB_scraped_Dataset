      کامرس اور صنعت کی وزارتہ

      پریس نوٹ
      Posted On: 13 SEP 2017 4:44PM by PIB Delhi


    نئی دہلی،13 ستمبر، صنعتی پالیسی اور فروغ کے محکمے کو جھوٹے ڈکلیریشن کے تحت غیر ملکی ساخت کی آتش بازی درآمد کرنے کے بارے میں بہت سی شکایتیں مل رہی ہیں ۔ آتش بازی سےمتعلق مختلف ایسوسی ایشنوں نے وقتاً فوقتاً یہ مسئلہ اٹھایا ہے اور مطلع کیا ہے کہ ان اسمگل شدہ اشیا میں پوٹیشیم کلوریٹ نامی کیمیکل شامل ہوتا ہے جو ایک خطرناک اور مہلک کیمیکل ہے اور کہیں بھی دھماکے کا سبب ہوسکتا ہے۔

    
    ملک میں سلفر یا سلفوریٹ رکھنے والے کسی دھماکہ خیز مادہ کی تیاری اسے اپنے قبضے میں رکھنا ، استعمال کرنا اور فروخت کرنا وغیرہ مورخہ 1992-1-27 کے نوٹی فکیشن نمبر جی ایس آر ۔ 64 (ای) کے تحت ممنوع ہے۔ اس کے علاوہ بیرونی تجارت کے ڈائریکٹر جنرل کے ذریعہ کسی آتش بازی کی درآمد کو آئی ٹی سی (ایچ ایس) کے تحت محدود قرار دیا گیا ہے۔ پیٹرولیم اور دھماکہ خیز مادوں کے تحفظ کی تنظیم کے تحت جو کہ صنعتی پالیسی اور فروخت کے محکمہ کا ایک ذیلی دفتر ہے، 2008 کے دھماکہ خیز مادوں کے ضابطوں کے تحت آتش بازی درآمد کرنے کے لئے آج تک کوئی لائسنس جاری نہیں کیا گیا ہے۔
    
    بیرونی ساخت کی آتش بازی رکھنا اور اسے فروخت کرنا غیرقانونی اور قانون کے تحت قابل تعذیر ہے۔ اس طرح کی آتش بازی رکھنے یا فروخت کرنے کے بارے میں اطلاع مناسب کارروائی کے لئے قریب ترین تھانہ کو دی جاسکتی ہے۔
    
    Uno-4540
    ( م ن۔ ج ۔ ج)

    
    
    (Release ID: 1502716) Visitor Counter : 2