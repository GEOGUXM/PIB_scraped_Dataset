      کابینہ

      کابینہ نے بارہ بنکی۔ اکبر پور ریلوے لائن کو ڈبل کرنے کو منظوری دی
      Posted On: 12 SEP 2017 6:03PM by PIB Delhi


    نئی دہلی۔12؍ستمبر۔ وزیر اعظم جناب نریندر مودی کی قیادت میں اقتصادی امور سے متعلق کابینہ کمیٹی نے بارہ بنکی۔ اکبر پور ریلوے لائن کو ڈبل کرنے کے لئے اپنی منظوری دے دی ہے جس پر 116.09 کروڑ روپئے خرچ ہونے کا اندازہ ہے توقع ہے کہ یہ اس کو مکمل کرنے پر 1310.23 کروڑ روپئے لاگت آئے گی۔ 161 کلو میٹر طویل ریلوے لائن کے 2021-22 تک مکمل ہوجانے کا امکان ہے۔
    
    ا س ریلوے لائن کو ڈبل کرنے سے بارہ بنکی۔ اکبر پور روڈ پر بڑھتے ہوئے مسافروں اور مال بردار گاڑیوں کو کافی آسانی ہوگی۔ اس سے ریلوے کی آمدنی میں اضافہ ہوگا لوگوں کو سفر کرنے کے علاوہ بارہ بنکی۔ اکبر پور روڈ کے اطراف صنعتوں اپنی ضروریات پوری کرنے کے لئے ٹرانسپورٹ کی اضافی صلاحیت حاصل ہوگی۔ اترپردیش میں بارہ بنکی اور فیض آباد اضلاع کو بھی اس پروجیکٹ سے فائدہ ہوگا۔
    
    شمالی ریلوے لکھنؤ ڈویژن میں بارہ بنکی ۔ اکبر پور سیکشن آتا ہے۔ اس ریلوے لائن کو ڈبل کرنے سے ٹرینوں کی رفتار میں اضافہ ہوگا اور مستقبل میں ٹریفک میں اضافہ کی ضرورت پوری کرنے کے لئے اضافی صلاحیت بھی فراہم ہوگی۔
    
    م ن۔ ح ا۔ رض
    
    U-4510

    
    
    (Release ID: 1502570) Visitor Counter : 2