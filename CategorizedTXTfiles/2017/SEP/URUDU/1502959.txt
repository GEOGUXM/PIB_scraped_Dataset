      عملے، عوامی شکایات اور پنشن کی وزارت

      بہتر حکمرانی اور بہترین طریقہ ہائے کار کی تقلید کے موضوع پر دو روزہ علاقائی کانفرنس کا گوا میں آغاز
      بہتر حکمرانی کا حتمی مقصد عوام کو مستفید کرنا ہےـ سکریٹری ڈی اے آر پی جی
      Posted On: 15 SEP 2017 1:04PM by PIB Delhi


    نئی دہلی۔14ستمبر؛ بہتر حکمرانی اور بہتر طریقہ ہائے کار کی تقلید کے موضوع پر دو روزہ علاقائی کانفرنس کا آغاز آج گوا میں ہوا ہے۔ انتظامی اصلاحات اور عوامی شکایات کے محکمے ، حکومت ہند کے سکریٹری جناب سی وشوناتھ، حکومت گوا کے چیف سکریٹری جناب دھرمیندر شرما، گوا انسٹی ٹیوٹ آف پبلک ایڈمنسٹریشن اینڈ رولر ڈویلپمنٹ کے ڈی جی جناب میتھیو سیمویل اور اے آر اینڈ پی جی کی جوائنٹ سکریٹری محترمہ سمیتا کمار اور دیگر سینئر افسران بھی اس کانفرنس کے افتتاح کے موقع پر موجود تھے۔

    
    اپنے افتتاحی خطبے میں جناب سی وشوناتھ نے بہتر حکمرانی پر زور دیا۔ وزیر اعظم کی جانب سے خدمات کی تیز رفتار بہم رسانی کی تلقین کو عملی جامہ پہنانے کی سمت میں انھوں نے کہا کہ بیوروکریسی یعنی نوکر شاہی کو اپنا انداز فکر بدلنا ہوگا۔ انھوں نے کہا کہ بہتر حکمرانی کا حتمی مقصد عوام کو مستفید کرنا ہے۔ 2007 سے سول سروسز ڈے کا اہتمام کیا جارہا ہے تاہم گزشتہ دو برسوں سے سول سروسز ڈے کے اہتمام کی نوعیت یکسر بدل گئی ہے۔ سول سروسز ڈے ، نوکر شاہوں کے لیے وہ ایک عظیم موقع ہے جب وہ بہتر انداز میں کام کرکے اپنی شناخت بناسکتے ہیں۔
    
    چونکہ سول سروسز ڈے کو زبردست توجہ حاصل ہوئی ہے، گزشتہ برس ملک کے 599 اضلاع نے وزیراعظم کے ایوارڈ کےلیے نام درج کرایا تھا۔ اس سال کے سول سروسز ڈے کے ایوارڈ کے لیے اب تک 601 اضلاع نے نام درج رجسٹر کرایا ہے۔ بیوروکریسی کی کارکردگی میں اضافہ کرنے کی غرض سے مرکز میں سکریٹریوں کا ایک گروپ تشکیل دیا گیا ہے ، جو بہتر حکمرانی اشاریہ تیار کرے گا۔ دی سینٹر فار گڈ گورننس ، حیدرآباد کو اس پہل قدمی کے لیے نالج پارٹنر بنایا گیا ہے۔ لہٰذا گڈ گورننس انڈیکس یعنی بہتر حکمرانی کا اشاریہ بہت جلد حقیقی شکل میں سامنے آئے گا۔ جناب وشوناتھ نے کہا کہ بہتر حکمرانی کے اشاریے کے نفاذ کے ساتھ ہی ریاستوں میں صحت مند مسابقت کا جذبہ بیدار ہوگا۔
    
    افتتاحی اجلاس کے بعد مختلف کامیابیوں کے سلسلے میں پاور پوائنٹ پرزنٹیشن پیش کیے گئے اور اُن نئے پروجیکٹوں کی بھی جانکاری دی گئی، جنہیں مرکزی حکومت نے شروع کیا ہے۔
    
    (م ن ۔ ۔ ن ر۔ 15.09.2017 )
    
    U – 4575

    
    
    (Release ID: 1502959) Visitor Counter : 2