      وزیراعظم کا دفتر

      وزیر اعظم وارانسی میں متعدد ترقیاتی پروجیکٹوں کی شروعات کریں گے
      Posted On: 21 SEP 2017 4:02PM by PIB Delhi


    نئی دہلی ، 21 ستمبر ؍ وزیر اعظم جناب نریندر مودی 22 اور 23 ستمبر 2017 کو اپنے پارلیمانی حلقہ انتخاب وارانسی کا دورہ کریں گے۔

    
    اس مدت کے دوران وزیر اعظم بنیادی ڈھانچے، ریلویز، ٹیکسٹائلز، مالی شمولیت، ماحولیات اور صفائی ستھرائی، مویشی پروری، تہذیب وثقافت اور روحانیت جیسے مختلف پہلوؤں کا احاطہ کریں گے۔
    
    اس موقع پر وزیر اعظم دین دیال ہست کلا سنکل— بڑا لال پور میں دستکاروں کے لیے تجارتی سہولتی مرکز قوم کے نام منسوب کریں گے۔ وہ سنکل کا مختصر دورہ بھی کریں گے۔ وزیر اعظم مودی ویڈیو لنک کے ذریعے مہامانا ایکسپریس کو جھنڈی دکھا کر روانہ کریں گے۔ یہ ریل گاڑی وارانسی کو گجرات میں سورت اور ودودرہ سے جوڑے گی۔
    
    اسی مقام پر وزیر اعظم سنگ بنیاد کی جگہ پر ایک لوح کی پلیٹ کی نقاب کشائی کریں گے یا شہر میں جاری مختلف ترقیاتی کاموں کو قوم کے نام منسوب کریں گے۔ اس موقع پر وزیر اعظم اتکرش بینک کی بینکنگ خدمات کا افتتاح کریں گے اور بینک کے صدر دفتر کی عمارت کا سنگ بنیاد رکھنے کے لیے ایک لوح کی تختی کی نقاب کشائی بھی کریں گے۔ اتکرش بینک کو چھوٹی سرمایہ کاری میں مہارت حاصل ہے۔
    
    وزیر اعظم اپنے دورے کے دوران ویڈیو لنک کے ذریعے جل امبولینس سروس اور ایک جل شو واہن سروس بنارس کے عوام کے نام منسوب بھی کریں گے۔
    
    بائیس ستمبر کی شام وزیر اعظم وارانسی میں تاریخی تلسی مانس مندر کا دورہ کریں گے۔ اس موقع پر وہ ’’رامائن‘‘ سے متعلق ایک ڈاک ٹکٹ بھی جاری کریں گے۔ وہ بعد ازاں شہر کے درگا ماتا مندر کا بھی دورہ کریں گے۔
    
    تیئیس ستمبر کو وزیر اعظم شہنشاہ پور گاؤں میں جاری صفائی ستھرائی سے متعلق سرگرمی میں کچھ دیر کے لیے شرکت کریں گے۔ بعد ازاں وہ پشودھن آروگیہ میلہ کا معائنہ بھی کریں گے۔ اس موقع پر وزیر اعظم پردھان منتری آواس یوجنا (دیہی اور شہری) کے استفادہ کنندہ کو سرٹیفکیٹ تقسیم کریں گے۔ اور سامعین سے خطاب بھی کریں گے۔

    *****


    
    
    ( م ن ۔ ش س۔ ر ا ۔ 21 – 09 – 2017 )
    U. No. 4698

    
    
    (Release ID: 1503622) Visitor Counter : 9