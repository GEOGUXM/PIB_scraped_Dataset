      صدر جمہوریہ کا سکریٹریٹ

      صدر جمہوریہ کووند نے صدر جمہوریہ کے طور پر اپنی آبائی ریاست اترپردیش کا پہلا دورہ کیا
      Posted On: 15 SEP 2017 4:23PM by PIB Delhi


    نئی دہلی، 15ستمبر 2017، صدر جمہوریہ ہند جناب رام ناتھ کووند نے صدر جمہوریہ کے طور پر اپنی آبائی ریاست اترپردیش کا پہلا دورہ کیا۔ ریاست کے اپنے دورے کا آغاز انہوں نے لکھنؤمیں ڈاکٹر امبیڈکر مہا سبھا(استھی کلش)میں خراج عقیدت پیش کرتے ہوئے کیا۔


    بعد میں لکھنؤ میں صدر جمہوریہ ہند کو شہری اقتبالیہ دیا گیا۔ اس موقع پر اترپردیش کے گونر جناب رام نائک، اترپردیش کے وزیر اعلیٰ جناب یوگی آدتیہ ناتھ، اترپردیش کے نائب وزیر اعلیٰ جناب کیشو پرساد موریہ اورڈاکٹر دنیش شرما، اترپردیش ودھان سبھا کے اسپیکر جناب ہردے نارائن دیکشت اور دیگر معزز عہدیداران موجود تھے۔


    شہری استقبالیہ سے خطاب کرتے ہوئے صدر جمہوریہ نے کہا کہ صدر جمہوریہ ہند کا عہدہ سنبھالنے کے بعد اترپردیش کا یہ ان کا پہلا دورہ ہے۔انہوں نے کہا کہ اترپردیش ہندوستان کا دل ہے۔اس ریاست سے مذہب، ثقافت، ادب، آرٹ اور سیاست کے اہم دھارے جاری ہوئے ہیں۔ہندو ،بودھ اور مسلم روایات کی نمائندگی ایودھیا، متھرا، کاشی، چترکوٹ، سارناتھ اور فتح پور سیکری میں ہوتی ہے۔ اترپردیش کو کنبھ میلے اور تاج محل کی ریاست بھی کہا جاتا ہے۔


    صدر جمہوریہ نے کہا کہ اترپردیش میں جو عظیم سیاستداں ملک کو دیے ہیں ان میں مدن موہن مالویہ، آچاریہ نریندر دیو، پرشوتم داس ٹنڈن ، دین دیال اپادھیائے، جواہر لعل نہرو، اٹل بہاری واجپئی اور چودھری چرن سنگھ شامل ہیں، جنہوں نے ہماری قومی زندگی کو ایک نئی سمت عطا کی۔22 کروڑ کی آبادی والی یہ ریاست بہت زیادہ مواقع فراہم کراتی ہے اور یہ ہندوستان کے مستقبل کا فیصلہ کرنے کی بھی صلاحیت رکھتی ہے۔


    

    
    
    
    ا گ ۔ع ج


    U: 4577


    

    
    (Release ID: 1503001) Visitor Counter : 2