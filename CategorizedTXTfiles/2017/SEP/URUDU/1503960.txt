      سٹرک ٹرانسپورٹ اور شاہراہوں کی وزارت

      آندھرا پردیش میں 4468 کروڑ روپئے شاہراہوں کے پروجیکٹ
      Posted On: 25 SEP 2017 4:46PM by PIB Delhi


    نئی دہلی۔ 25 ؍ستمبر۔سڑک ٹرانسپورٹ اور شاہراہوں، جہازرانی اور آبی وسائل، دریا کی ترقی اور گنگا کی صفائی کے مرکزی وزیر جناب نتن گڈکری 3 اکتوبر 2017 کو آندھرا پردیش میں 1928.46 کروڑ روپئے کے شاہراہوں کے پروجیکٹوں کا افتتاح کریں گے اور 2539.08 کروڑ روپئے کے پروجیکٹوں کا سنگ بنیاد رکھیں گے۔ اس کے علاوہ وہ کرشنا دریا میں مکتیالا سے وجے واڑہ تک کی آبی گزرگاہ (قومی آبی گزرگاہ۔ 4 ) کی ترقی کا بھی سنگ بنیاد رکھیں گے۔ جناب گڈکری 3 اکتوبر کو وجے واڑہ کا دورہ کریں گے۔


    جناب گڈکری تقریباً 415 کلومیٹر کی قومی شاہراہوں کا افتتاح کریں گے، جبکہ تقریباً 250 کلومیٹر قومی شاہراہوں کے لئے سنگ بنیاد رکھیں گے۔ ان پروجیکٹوں میں موجودہ شاہراہوں کی بازآبادکاری اور جدید کاری کے علاوہ قومی شاہراہ نمبر 43 پر وجیانگرم کے لئے ایک چار لین والی شاہراہ کی تعمیر بھی شامل ہے۔


    حکومت آندھراپردیش کے ساتھ 14 اپریل 2016 کو دستخط کئے گئے مفاہمت نامے کے مطابق قومی آبی گزرگاہ۔4 کو تین مرحلوں میں ترقی دینے کی تجویز ہے۔


    پہلا مرحلہ: مکتیالا سے وجے واڑہ تک (کرشنا دریا)، (82 کلومیٹر)


    دوسرا مرحلہ: وجے واڑہ سے کاکی ناڈا تک (ایلورو نہر اور کاکی ناڈا نہر) اور راجا مندوی سے کولاورم تک (گوداوری دریا)، (233 کلومیٹر)


    تیسرا مرحلہ: کمامور نہر، بکنگھم نہر اور کرشنا اور گوداوری دریاؤں کی باقی پٹیاں (573 کلومیٹر)


    جناب گڈکری 3 اکتوبر 2017 کو پہلے مرحلے کے لئے سنگ بنیاد رکھیں گے۔ اس مرحلے کے لئے کام پہلے ہی شروع ہوچکا ہے، جس میں مکتیالا سے وجے واڑہ تک 82 کلومیٹر کی پٹی کا فروغ شامل ہے۔ اس سال مئی میں اُتھلے علاقوں میں گاد نکالنے کا کام بھی شروع ہوگیا ہے اور امید ہے کہ یہ کام جون 2019 تک مکمل ہوجائے گا۔ عارضی ٹرمینل کی سہولیات کے لئے اس سال اگست میں ٹھیکہ دیا گیا ہے اور امید ہے کہ یہ جون 2018 تک مکمل ہوجائے گا۔ مستقل ٹرمینل کی سہولیات کے لئے امید ہے کہ کام مارچ 2018 تک تفویض کردیا جائے گا اور یہ کام جون 2019 تک مکمل ہوجائے گا۔ رات میں جہازرانی کی مدد کے لئے کام 2018 میں شروع کیا جائے گا۔


    اس پروجیکٹ سے خطے میں اقتصادی ترقی میں تیزی آنے کی امید ہے، جس سے مناسب لوجسٹک سہولیات فراہم ہوسکیں گی اور راجدھانی شہر امراوتی کی ترقی کے لئے امید ہے کہ قومی آبی گزرگاہ نمبر4 کی اس پٹی پر تعمیراتی سامان کی نقل و حمل کی جاسکے گی۔


    دوسرے مرحلے کے لئے آئی ڈبلیو اے آئی نے پی آئی بی / کابینہ کے لئے تجاویز بھیجی ہیں۔اس پروجیکٹ کو نافذ کرنے کے لئے ایک خصوصی مقصد کی وہیکل (ایس پی وی) تشکیل دینے کی تجویز ہے، جو منظوری کے لئے کابینہ کے زیرغور ہے۔ امید ہے کہ نومبر 2017 تک یہ ایس پی وی تشکیل دے دی جائے گی۔


    قومی آبی گزرگاہ نمبر4 کا اعلان نومبر 2008 میں کیا گیا تھا، جس کی کل لمبائی 1078 کلومیٹر ہے۔ البتہ این ڈبلیو ایکٹ 2016 کے ذریعے اس کی لمبائی بڑھاکر 2890 کردیا گیا ہے۔ اس میں مندرجہ ذیل پٹیاں شامل ہیں:


    (الف) گوداوری دریا (بھدرا چلم سے راجا مندری تک) = 171 کلومیٹر


    (ب) دریائے کرشنا (وزیرآباد سے وجے واڑہ تک) = 157 کلومیٹر


    (ج) کاکی ناڈا نہر (کاکی ناڈا سے راجا مندری تک) = 150 کلومیٹر


    (د) ایلورو نہر (راجا مندری سے وجے واڑہ تک) = 139 کلومیٹر


    (ہ) کمامور نہر (وجے واڑہ سے پیڈاگنجم تک) = 113 کلومیٹر


    (و) شمالی بکنگھم نہر (پیڈاگنجم سے چنئی تک) = 316 کلومیٹر


    (ذ) جنوبی بکنگھم نہر (چنئی سے مرکانم تک) = 110 کلومیٹر


    (ح) کالوویلی ٹینک (مرکانم سے پڈوچیری تک) = 22 کلومیٹر


    اضافی سیکشن


    (الف) دریائے کرشنا میں وزیرآباد سے گالاگالی تک (628 کلومیٹر)


    (ب) دریائے گوداوری میں بھدراچلم سے ناسک تک (1184 کلومیٹر)


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔و ا۔مر۔


    U-4767

    
    
    (Release ID: 1503960) Visitor Counter : 2