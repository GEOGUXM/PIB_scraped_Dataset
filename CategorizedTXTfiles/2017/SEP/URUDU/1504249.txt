      نائب صدر جمہوریہ ہند کا سکریٹریٹ

      باہم مربوط دریا، کسانوں کو زیادہ فصلیں اگانے اور ملک کی ترقی میں مدد گار ہوں گے: نائب صدر جمہوریہ
      ’سوجلام سوپھلام یوجنا‘کے پلیک (لوح) کی نقاب کشائی
      Posted On: 27 SEP 2017 1:08PM by PIB Delhi


    سے ملک کے کسانوں کو زیادہ فصلیں اگانے میں مدد ملے گی اور ان کی آمدنی میں اضافہ ہوگا اور وہ آبپاشی کی سہولیات کے نتیجے میں ملک کی ترقی میں اپنا تعاون دے سکیں گے۔ انہوں نے یہ بات کل، گجرات کے مہسانہ میں ’سوجلام سوپھلام یوجنا‘ (آبی اور آبپاشی پروجیکٹ) کی پلیک (لوح) کی نقاب کشائی کے بعد مجمع سے خطاب کے دوران کہی۔ اس موقع پر گجرات کے گورنر جناب اوم پرکاش کوہلی، گجرات کے ڈپٹی وزیراعلیٰ جناب نتن پٹیل ، گجرات کی سابق وزیراعلیٰ محترمہ آنندی بین پٹیل، حکومت گجرات کے آبی وسائل کے وزیر جناب نانوبھائی ونانی اور دیگر معزز شخصیات نے شرکت کی۔


    نائب صدر جمہوریہ نے اپنے خطاب میں کہا کہ ہمارے ملک میں متعدد دریا ہیں، اور کچھ ریاستوں کو زیادہ پانی ملتا ہے جبکہ کئی دیگر ریاستوں میں، کسان ان دریاؤں کے فوائد سے محروم ہیں۔ انہوں نے مزید کہا کہ حکومت کا فی عرصے سے دریاؤں کو مربوط کرنے پر غور کررہی ہے لیکن اس منصوبے کو حقیقی جامہ پہنانے میں بہت سی اڑچنیں درپیش ہیں اور اسی لئے اس نظریے کے نفاذ میں تاخیر ہورہی ہے۔


    نائب صدر نے اپنی خوشی کا اظہار کرتے ہوئے کہا کہ گجرات نے دریاؤں کو مربوط کرنے کے منصوبے کو عملی جامہ پہناکر اور نرمدا اور سابرمتی دریاؤں کو مربوط کیا ہے تاکہ اس کا فائدہ زیادہ سے زیادہ کسانوں کو پہنچ سکے۔ انہوں نے مزید کہا کہ انہیں فخر ہے کہ وہ اس منصوبے کی لوح کا افتتاح کررہے ہیں۔


    جناب وینکیانائیڈو نے کہا کہ گجرات کی ترقی کے اہم ذرائع ہیں: زراعت اور صنعت اور ہر ریاست کو ان دونوں کی طرف درکار توجہ مرکوز کرنی چاہئے۔ سب کے لئے کام اور ہر کھیت کے لئے پانی بے حد اہم ہیں، اور یہ پنڈت دین دیال اپادھیائے کا ایک خوبصورت خواب تھا، انہوں نے مزید کہاکہ گجرات میں عوامی بہبود کے متعدد پروگرام، خصوصی طور پر آبپاشی پروگرم پہلے سے ہی جاری ہیں۔ انہوں نے مزید کہا کہ چھوٹے باندھ بنانے سے، اس ریاست نے دکھایا ہے کہ بارش کے پانی کو محفوظ کرکے اسے کسانو ں تک کیسے پہنچایا جاسکتا ہے۔ انہوں نے کہا کہ بہت سی مشکلات کا سامنا کرنے کے باوجود اس ریاست میں سردار سرور باندھ کی تعمیر ہوئی جو دنیا کے سب سے بلند باندھوں میں سے ایک ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ش ت ۔ ع ن۔


    28-09-2017


    4847U-

    
    
    (Release ID: 1504249) Visitor Counter : 2