      وزارت سیاحت

      الفونس کننتھانم نے سیاحت کے وزیر مملکت (آزادانہ چارج) کی حیثیت سے اپنے عہدے کا چارج لیا
      Posted On: 04 SEP 2017 8:10PM by PIB Delhi


    نئی دہلی، 4 ستمبر، / جناب الفونس کننتھانم نے آ ج یہاں سیاحت کے مرکزی وزیر مملکت (آزادانہ چارج) کی حیثیت سے اپنے عہدے کا چارج سنبھال لیا۔ وہ 1989 بیچ (کیرالہ کیڈر) کے ایک ریٹائرڈ آئی اےایس افسر ہیں۔ وہ ٹائم میگزین کی سوویں نوجوان عالمی لیڈر کی فہرست میں شامل تھے۔ انہوں نے 1989 میں ہندستان میں کوٹائم کو پہلا صد فی صد خواندہ ضلع بناکر ہندستان میں خواندگی سے متعلق تحریک کو جلا دی تھی۔


    انہوں نے 2006 تک ہندستانی انتظامیہ سروس میں کام کیا ۔ وہ کیرالہ کے کوٹائم میں کنجیراپلی سے قانون ساز اسمبلی کے ایک رکن منتخب ہوئے تھے۔ انہوں نے 1988 میں کوٹائم ضلع کلکٹر کی حیثیت سے خدمات انجام دے کرنام کمایا تھا۔ انہوں نے ریاست میں خواندگی تحریک کی شروعات کی ۔


    جناب الفونس کننتھانم کی زندگی ایک معجزہ سے کم نہیں ہے۔ انہوں نے ملالائم میڈیم اسکول سے ہائی اسکول پاس کیا۔ وہ آئی اے ایس کے 1989 بیچ کے ٹاپر رہے۔ 27 سال تک وہ ایسے بے سہارا شہریوں کی آواز بنے رہے جنہوں نے بدعنوانی کے خلاف جنگ شروع کی تھی۔ وہ ایک اچھےاور متحرک مقرر ہیں اور تیس لاکھ لوگوں کو خصوصاً طلبا کی آواز بنے۔ 2006 میں انہوں نے آئی اے ایس سے استعفی دے دیا اور کنجیرا پلی حلقے سے آزاد امیدوار کی حیثیت سے چناؤ لڑا اور زبردست اکثریت کے ساتھ اسمبلی ممبر منتخب ہوئے۔ انہوں نے فیصلہ کیا کہ وہ ایک مختلف قسم کے ایم ایل اے بننا چاہتے ہیں۔ وہ اپنی کار خود چلاتے تھے اور ایک ریسٹ ہاؤس میں ایک چھوٹےکمرے میں رہا کرتے تھے۔ انہوں نے اپنے حلقے کے لئے 350 کروڑ روپے مختص کرائے اور بہترین ایم ایل اے کا ایوارڈ جیتا۔


    *****


    Uno-4378


    ( م ن۔ ح ا۔ ج)


    
    

    
    (Release ID: 1501705) Visitor Counter : 2