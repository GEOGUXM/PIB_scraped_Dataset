      وزارت دفاع

      آپریشن انسانیت
      بڑی تعداد میں پناہ گزینوں کے پہنچنے کی وجہ سے بنگلہ دیش کو انسانی بنیاد پر امداد

      Posted On: 15 SEP 2017 3:49PM by PIB Delhi

    نئی دہلی۔ 15 ؍ ستمبر۔ پڑوسی ملک میانمار سے بڑی تعداد میں پناہ گزینوں کے پہنچنےکی وجہ سے بنگلہ دیش میں انسانی بحران کی صورت حال پیدا ہوگئی ہے۔ حکومت ہند نے راحتی اشیا بھیج کر اس بحران میں بنگلہ دیش کا تعاون کرنے کا فیصلہ کیا ہے۔ بھارتی فضائیہ کو بھارت سے بنگلہ دیش تک راحتی اشیا پہنچانے کی ذمہ داری دی گئی ہے۔ 13 ستمبر 2017 کو دہلی میں ایک مختصر نوٹس پر بنگلہ دیش کے چیتا گانگ تک 55 ٹن راحتی اشیا لے جانے کے لئے C-17 گلو ب ماسٹر کارگو جہاز کو تیار کیا گیا ۔ اس جہاز میں راتوں رات راحتی اشیا لادی گئیں۔ یہ اشیا روزمرہ کی اہم ضروریات مثلا ًچاول، دالیں، چینی، نمک، کھانا پکانے کے تیل، کھانے کے لئے تیار غذائی اشیا اور مچھر دانی وغیرہ پر مشتمل تھیں۔


    راحتی اشیا لے جانے والا C-17 جہاز 14 ستمبر کو علی الصبح روانہ ہوا اور مزید لوڈ اٹھانے کے لئے کولکاتہ کے راستے سے بنگلہ دیش پہنچا۔ 14 ستمبر 2017 کو 12:45 منٹ پر بنگلہ دیش کے چیتا گانگ میں راحتی اشیا پہنچا دی گئیں۔ مزید راحتی اشیا لے جانے کے لئے C-17 جہاز ایک بار پھر بنگلہ دیش کے لئے روانہ ہوگا۔ بھارتی فضائیہ نے اس چیلنج کا سامنا کیا اور بھارت اور بنگلہ دیش کے بیچ دوستی کے گہرے تعلقات کو مزید مضبوط کرنے کے لئے ایک اہم رول ادا کیا۔


      م ن۔ ن ا۔ رض


    Words- 270


    U-4578

    
    
    (Release ID: 1502992) Visitor Counter : 2