      صدر جمہوریہ کا سکریٹریٹ

      صدربیلاروس عزت مآب الیگزینڈر لیوکاشینکو کے اعزاز میں دی گئی ضیافت میں
      صدر جمہوریہ ہند جناب رام ناتھ کووند کی تقریر
      
      Posted On: 13 SEP 2017 2:36PM by PIB Delhi


    نئی دہلی،13ستمبر۔صدر جمہوریہ ہند جناب رام ناتھ کووند نے جمہوریہ بیلا روس کے صدر مملکت عزت مآب جناب الیگزینڈر لیوکا شینکو کے اعزاز میں اہتمام کی جانے والی ضیافت میں جوتقریر کی تھی اس کا متن حسب ذیل ہے :


    عزت مآب صدر جمہوریہ بیلا روس جناب الیگزینڈر لیوکا شینکو !


    بیلاروسی وفد کے معزز ممبران !


    خواتین وحضرات !


    میں آپ اور آپ کے وفد کا انتہائی گرم جوش استقبال کرتے ہوئے انتہائی مسرت محسوس کررہا ہوں ۔ ہندوستان آپ کے لئے کوئی نیا ملک نہیں ہے ۔آپ یہاں پہلے بھی تشریف لاچکے ہیں لیکن آپ کی موجودہ آمد بہت ہی خاص ہے ۔ جب ہندوستان اور بیلاروس اپنے سفارتی تعلقات کے قیام کی 25 ویں سالگرہ منارہے ہیں ۔ آج ایسے موقع پر جب ہم اس پُر مسرت موقع کی یادگار منارہے ہیں ، مجھے ایک اور سنگ میل کی حیثیت رکھنے والے تاریخی واقعہ کی یاد آرہی ہے جو ہمارے دونوں ملکوں کے باہمی تعلقات میں سنگ میل کی حیثیت رکھتا ہے ۔یہ وہ موقع ہے جب گرودیو رابندر ناتھ ٹیگو ر نے 1931 میں بیلاروس کی راجدھانی منسک کا سفر کیا تھا ۔ وہ گرودیو ہیں جنہوں نے ہمیں ہمارا قومی ترانہ دیا تھا ۔


    صدر محترم !


    اب تک کی ہماری باہمی شراکتداری انتہائی گرم جوش دوستانہ مراسم پر مبنی رہی ہے اور مستقبل میں بھی ہمارے تعلقات خوشگوار اور معیاری ہی ہوں گے ۔ آج دو ملکوںکی حیثیت سے ہمارے عالمی تصورات بھی مشترک ہیں ۔ ہندوستان اور بیلاروس نے ہمیشہ خود مختاری ،علاقائی سالمیت اور سبھی ملکوں کے اتحاد پر زور دیا ہے ۔


    ہمارے دونوں ملک دنیا میں امن واستحکام کے خواہاں ہیں اور سبھی قسم کے اختلافات اورتنازعات کو پر امن طریقے سے حل کرنے کے خواہشمند ہیں ۔ ہمارے دونوں ملک دہشت گردی کی سختی کے ساتھ مذمت کرتے ہیں اور اس عالمی وبا سے مقابلے کے لئے ایک مضبوط عالمی اتحاد کے تئیں عہد بستہ ہیں ۔


    محترم جناب الیگزینڈر لیوکا شینکو !


    2007 میں آپ کے پچھلے سفر ہند کے بعدسے اب تک ہندوستان نے متعدد کامیاب مساعی کی ہیں۔


    حال کے برسوں کے دوران ہندوستان نے مسلسل معاشی ترقی کی ہے اور متعدد انتہائی اہم پروگرام شروع کئے ہیں ۔ یہ بات اپنے آپ میں انتہائی حوصلہ افزا ہے کہ بیلاروس ہماری میک ان انڈیا مہم میں شراکتداری کا خواہشمند ہے ۔ اس کے ساتھ ہی ہندوستانی کمپنیاں بھی بیلاروس میں نئے نئے مواقع تلاش کررہی ہیں۔


    ہمیں خوشی ہے کہ انڈیا – یوریشین اکنامک یونین فری ٹریڈ ایگریمنٹ مذاکرات جلد ہی شروع ہوں گے اور ان کے تمام ہوتے ہیں ہماری معاشی مصروفیتوں میں زبردست اضافہ ہوجائے گا۔


    سائنس اورٹکنالوجی کے میدان میں ہماری شراکتداری جاری ہے ۔ ہم نے جس گریوڈنو پاور پروجیکٹ کی تعمیر میں مدد کی تھی اور حیدر آباد میں ایڈوانس ریسرچ سینٹر فار پاؤڈر میٹلرجی اینڈ نیو میٹریل کے قیام میں بیلاروس کی مدد ہماری کامیابیوں کی روشن مثالیں ہیں۔


    صدر محترم !


    ہمارے دونوں ملکوں کے عوام کے درمیان باہمی رابطے انتہائی مضبوط ہیں ۔ ہمارے درمیان متعدد باتیں مشترک ہیں ۔ ہمارے دونوں ملک ہاکی کھیلتے ہیں اور مختلف ذیلی عنوانات کے ذریعہ ہمارے دونوں ملک بالی ووڈ کو پسند کرتے ہیں ۔


    مجھے خوشی ہے کہ آپ جلد ہی بیلاروس اسٹیٹ یونیورسٹی میں ہندی پڑھانا شروع کریں گے ۔


    صدر محترم !


    آپ ہر دس برس کے عرصے کے بعد ہندوستان آتے رہے ہیں ۔ سب سے پہلے آپ 1997 میں ہندوستان آئے تھے ۔بعد ازاں 2007 میں اور اب 2017 میں آپ ہندوستان تشریف لائے ہیں۔ مجھے امید ہے کہ ہمیں آپ کا دوبارہ خیر مقدم کرنے کے لئے دس برس تک انتظار نہیں کرنا پڑے گا۔


    میں آپ کا دل کی گہرائیوں سے خیر مقدم کرتا ہوں اور آپ اور آپ کے وفد کو نیک خواہشات پیش کرتا ہوں ۔


    انہی الفاظ کے ساتھ میں آپ سب کو


    -صدر محترم جناب الیگزینڈر لیوکا شینکو کی بہتر تندرستی اور فلاح


    - بیلاروس کے عوام کی مسلسل ترقی اور خوشحالی اور ہند –بیلاروس کی ہمیشہ قائم رہنے والی دوستی کے نام


    ساغر مسرت کی تقریب میں شرکت کی دعوت دیتا ہوں ۔


    م ن ۔س ش۔ رم


    U-4537

    
    
    (Release ID: 1502682) Visitor Counter : 2