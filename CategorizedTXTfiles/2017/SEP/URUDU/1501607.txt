      صدر جمہوریہ کا سکریٹریٹ

      آچاریہ پدماساگرسوری جی کے 83ویں یوم پیدائش کے موقع پر مہسانہ میں صدرجمہوریہ ہند نے مختلف سماجی فلاح وبہبود کے پروگراموں کے آغاز کی تقریب میں شرکت کی
      Posted On: 03 SEP 2017 8:12PM by PIB Delhi


    نئی دہلی:4ستمبر ،صدرجمہوریہ ہند ، جناب رام ناتھ کووند نے آچاریہ پدماساگرسوری جی کے 83ویں یوم پیدائش کے موقع پرمختلف سماجی فلاح وبہبود کے پروگراموں کے آغازکی تقریب میں مہسانہ (گجرات) میں کل ( 3ستمبر،2017) کو شرکت کی ۔


    اس موقع پرصدرجمہوریہ ہند کی تقریرکامتن درج ذیل ہے :


    ‘‘صدرکا عہدہ سنبھالنبے کےبعد یہ میرا گجرات کا میرا پہلادورہ ہے ۔ لیکن گجرات سے میرا تعلق تقریباً35سال پرانا ہے۔میں لگاتاریہاں آتارہاہوں ۔ مجھے اپنی نوعمری کے دوران وزیراعظم مرارجی دیسائی کے ساتھ کام کرنے کا خوش قسمتی سے موقع ملاتھا۔ میں نے ان کے ساتھ بھی گجرات کو نزدیک سے دیکھاتھا۔ یہاں پرمجھے اپنے پن کا سا احساس ہوتاہے ۔ میری پیدائش اترپردیش میں ہوئی ، لیکن گجرات میرے لئے دوسرا گھرہے ۔


    گجرات کی خوش قسمتی ہے کہ اس صوبے نے ملک کو دووزیراعظم دیئے ہیں ۔ جنوبی گجرات کے ولساڈ ضلع میں مرارجی دیسائی کی پیدائش ہوئی تھی ۔ وہ 1977میں وزیراعظم بنے ۔ بھارت کے موجودہ وزیراعظم جناب نریندرمودی شمالی گجرات کے اسی مہسانہ کی سرزمین سے آتے ہیں ۔ مہسانہ کے کاشتکاروں نے پورے ملک میں اپنی الگ شناخت بنائی ہے ۔ یہاں کےکاشتکاروں کے امدادباہمی کے ادارے پورے ملک کے لئے ایک مثال ہیں ۔ یہاں کے لوگ گجرات ہی نہیں ، پورے ملک کے لئے باعث افتخارہیں ۔


    حال ہی میں جنوبی گجرات کوسیلاب کی تباہی کوجھیلنا پڑاہے ۔ میں نے صدرکے عہدے کا حلف لینے کے بعد وزیراعلیٰ جناب روپانی جی سے فون پربات چیت کی ۔ وہ سیلاب سے متاثرہ علاقوں میں پانچ چھ روز تک کیمپ لگا کر رہے ۔ یہ صوبے کے لوگوں کے لئے ان کی تشویش ، محبت اور ایثارکاثبوت ہے ۔


    بھارت کی مقدس سر زمین ہمیشہ سے رشی منیوں اور سادھوسنتوں کی آماجگاہ رہی ہے ۔ اچاریہ جی اسی روایت کو آگے بڑھارہے ہیں ۔آج ان کے 83ویں یوم پیدائش کے مبارک موقع پر شرکت کرنا میرے لئے خوش قسمتی کی بات ہے ۔ اچاریہ جی سے میرا ذاتی تعارف 1994میں ہواتھا۔ وہ دلی سے بنگال تک کی پدیاتراپرتھے ۔ میری بیحد خوش قسمتی ہے کہ انھوں نے میرے یہاں دوپہرکے کھانے کی دعوت قبول کرکے ، میں نے اپنی شاگردی کی ان کی خدمت میں جوگذارش کی تھی ،وہ انھوں نے قبول کرلی تھی ۔ مجھے بتایاگیاہے کہ اچاریہ جی پورے بھارت اور نیپال میں تقریباًایک لاکھ کلومیٹرکا پیدل سفرطے کرچکے ہیں ۔ انھوں نے لوگوں میں سچائی ، عدم تشدد ،سادگی، نیکی ، دوسروں کی بھلائی ، رحم دلی اور باہمی خیرسگالی کے پیغام کی ترویج کی ہے ۔


    بھگوان مہاویرکے ذریعہ چلایاگئے جین درشن میں عدم تشدد کو اصل مذہب ماناگیاہے ۔ عدم تشدد کا جذبہ بھارت کے راشٹرپتا مہاتماگاندھی کی سیاست کی بنیادتھا۔ اوریہی جذبہ ہمارے ملک کی جانب سے پوری دنیا کے لئے ایک انمول سوغات ہے ۔ عدم تشدد کے ساتھ ساتھ پروپ کارکے جذبے کوتقویت دینا بھی جین آچاریوں کی روایت رہی ہے ۔


    اچاریہ جی نے لوگوں میں سچائی ، عدم تشدد ، سادگی ، سداچار، پروپ کار، کرونااور آپسی میل جول کو پھیلایا ہے ۔ آج کے دورمیں ان کی تعلیم ، زندگی کو بہتربنانے اور سماجی خیرسگالی کے قائم کرنے کے لئے بہترین مشعل راہ ہے ۔


    کسی بھی شخص کی اہمیت اس کے ذریعہ کئے گئے کاموں سے ہوتی ہے ۔مجھے یہ جان کر انتہائی مسرت ہوئی کہ اچاریہ جی کی ترغیب سے بڑے پیمانے پر بری عادتوں سے نجات ، محروم افراد کی تعلیم، ناداروں کو سہارا، جانوروں اور پرندوں کی خدمات ، ثقافت کا تحفظ جیسے متعدد کام سرگرمی سے انجام پارہے ہیں ۔مجھے بتایاگیاہے کہ اچاریہ جی کے عقیدت مندان پابندی کے ساتھ تعلیم کے میدان میں ، معذوروں کے مفاد میں ،یتیموں او رغریبوں کی بھلائی کے لئے بہت سے کام انجام دے رہے ہیں ۔


    اسی سلسلے میں آج انسانی فلاح کے مختلف منصوبوں کا آغاز ہونے جارہاہے ۔ اس مبارک موقع پر ایسے ہی کاموں کا عہد کرنا سنتوں کے تئیں سچاخراج عقیدت ہے ۔


    اچاریہ شری نے بھارت کی قدیم وراثت کو محفوظ کرنے والے نایاب مخطوط کو فنا ہونے سے بچایاہے ۔اورانھیں بیرون ممالک جانے سے بھی بچایاہے ۔ ملک کے کونے کونے میں جاکر ، لگ بھگ دو لاکھ مخطوط کو اکٹھاکرکے ، اس بیش قیمت خزانے کو کوبہ گاندھی نگرمیں واقع اس گیان مندرمیں محفوط کیاہے ۔


    یہ شاید بھارتی مخطوط کا دنیا میں سب سے بڑا ذخیرہ بن گیاہے ۔اس ذخیرے کو دیکھنے کا مجھے بھی شرف حاصل ہواہے ۔


    مخطوط پرتحقیق کرنا ، انھیں یکجاکرنااورانھیں منظم شکل میں فہرست بند کرنا ایک عظیم ثقافتی تعاون ہے ۔


    آج ‘‘کیلاس شرت ساگر۔گرنتھ سوچی ’’ کے 23ویں حصہ کے لوک ارپن میں شریک ہونے پرمجھے خوشی محسوس ہورہی ہے ۔ میں اس مبارک اور قابل افتخار کام سے جڑے ہرشخص کی دل سے ستائش کرتاہوں ۔


    میری خواہش ہے کہ ایشورآچاریہ شری کو تندرستی کے ساتھ طویل عمرعطاکرے اوران کو ہرکام میں کامیابی عطاکرے ۔


    جئے ہند !’’


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-4352

    
    
    (Release ID: 1501607) Visitor Counter : 2