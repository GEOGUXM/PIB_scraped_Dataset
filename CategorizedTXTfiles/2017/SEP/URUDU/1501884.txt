      وزیراعظم کا دفتر

      نے پی ڈا ، میانمارمیں وہاں کے رہائشی کونسلر کے ساتھ منعقدہ مشترکہ میڈیا بریفنگ میں وزیراعظم
      جناب نریندرمودی کے ذریعہ دیئے گئے بیان کا متن
      Posted On: 06 SEP 2017 2:33PM by PIB Delhi


    نئی دہلی ،6ستمبر: عزت مآب ریاست کے کونسلر ،ممتاز مندوبین ،


    میڈیا کے دوستو،


    منگ لابا،


    2014میں منعقدہ آسیان چوٹی کانفرنس میں میرا یہاں آناہواتھا، لیکن میانمارکی سرزمین پریہ میری پہلا دوطرفہ سفرہے ۔ لیکن جس گرم جوشی سے ہمارا استقبال ہواہے ، مجھے ایسا لگ رہاہے جیسے میں اپنے ہی گھرمیں ہوں ۔ اس کے لئے میں میانمارحکومت کا شکرگذارہوں ۔


    جناب اعلی،


    میانمارکا امن کا عمل آپ کے ذریعہ جرات مندانہ قیادت میں قابل تعریف ہے ۔ جن چنوتیوں کا آپ مقابلہ کررہی ہیں ، ہم پوری طرح سمجھتے ہیں ۔ راکھین صوبے میں زبردست شورش کے چلتے خاص کر سلامتی دستوں اور معصوم افراد کے جانی اتلاف کے لئے ہم بھی آپ کی تشویش میں شریک ہیں ۔ چاہے وہ بڑاامن کا عمل ہو یاکسی مخصوص مدے کو سلجھانے کی بات ، ہم امید کرتے ہیں کہ سبھی شرکت دار وں کو مل کر ایسا حل نکالنے کی جانب کام کرسکتے ہیں جس سے میانمار کااتحاد اورجغرافیائی یکجہتی کا احترام کرتے ہوئے سبھی کے لئے امن ، انصاف اور وقار یقینی بنائیں گے ۔


    دوستو،


    میرامانناہے کہ بھارت کاجمہوری تجربہ میانمارکے لئے معقول ہے ۔اوراسی لئے میانمارانتظامیہ ، مقننہ اورالیکشن کمیشن او ر پریس کونسل جیسےا داروں کی صلاحیت سازی میں ہمارےذریعے دیئے جانے والے وسیع تعاون پرہمیں فخرہے ۔پڑوسی ہونے کے ناطے ، سلامتی کے شعبے میں ہمارے مفادات ایک دوسرے کے مماثل ہیں ۔ یہ ضروری ہے کہ ہم اپنی ارضی اوربحری سرحدوں پر استحکام بنائے رکھنے کے لئے مل کرکام کریں ۔ سڑکوں اور پلوں کی تعمیر ،توانائی کے روابط ،اور رابطہ کاری بڑھانے کی ہماری کوششیں ، ایک عمدہ مستقبل کی طرف اشارہ کرتی ہیں ۔ کلادان پروجیکٹ میں ہم نے سیٹے پورٹ اور پلیٹوا انلینڈ واٹرویز ٹرمنل پرکام پورا کیاہے ۔ اور سڑک کمپوننٹ پرکام شروع ہوگیاہے ۔ اپرمیانمارکی ضرورتوں کو پوراکرنے کے لئے بھارت سے ہائی اسپیڈ ڈیزیل ٹرکوں کے ذریعہ آنا شروع ہوچکاہے ۔ ہماری ترقیاتی شراکت داری کے تحت میانمار میں اعلیٰ سطح کی صحت ، تعلیم اور تحقیق کی سہولتوں کا معاملہ خوشی کی بات ہے ۔ اس سلسلے میں میانمارانسٹی ٹیوٹ آف انفارمیشن ٹکنالوجی اور ایڈوانسڈ سینٹرفارایگریکلچرل ریسرچ اینڈ ایجوکیشن خاص طورپر قابل ذکرہیں ۔ یہ دونوں تعلیم کے خاص مراکز کے طورپرتیزی سے ابھررہے ہیں ۔ مسقتبل میں بھی ہمارے پروجیکٹس میانمار کی ضرورتوں اور ترجیحات کے مطابق ہی ہوں گے ۔ ہمارے دونوں ملکوں کے درمیان آج ہوئے سمجھوتوں سے ہمارے کثیرپہلوئی ذوفریقی تعاون کوفروغ ملے گا۔


    مجھے یہ اعلان کرتے ہوئے خوشی ہورہی ہے کہ ہم نے بھارت آنے کے خواہشمند میانمارکے تمام باشندگان کو مفت ویزا دینے کا فیصلہ لیاہے ۔ مجھے یہ بتاتے ہوئے خوشی ہورہی ہے کہ ہم نے میانمارکے 40شہریوں کورہاکرنے کا فیصلہ لیاہے جو بھارت کی جیلوں میں مقید ہیں ۔ ہمیں توقع ہے کہ وہ جلد ہی میانمار میں اپنے کنبوں سے جاکرملیں گے ۔


    جناب اعلیٰ،


    نے پی تا میں میرا وقت بہت بامعنی گذرا۔ میانما رمیں اپنے باقی قیام کو لے کر میرے دل میں امنگ ہے ۔ آج میں باگان میں آنند مندرکی زیارت کے لئے جاوں گا۔ آنند مندراور دیگرتاریخی وثقافتی عمارتوں میں پچھلے سال آئے زلزلے سے ہوئے نقصان کے بعد بھارت کے تعاون سے جدیدکاری کاکام ہورہاہے ۔ یانگون میں بھارت نژاد برادری سے ملاقات کے علاوہ میں مذہبی اور تاریخی اہمیت کے حامل مقابر میں اپنا خراج عقیدت پیش کروں گا۔ مجھے یقین ہے کہ آنے والے وقت میں ہم باہمی فائدے کے لئے قوی اور نزدیکی شراکت داری بنانے کے لئے مل کرکام کریں گے ۔


    شکریہ۔


    چیجوتن بادے۔


    (م ن۔ ع آ2017-09-06)


    u-4402


    

    
    (Release ID: 1501884) Visitor Counter : 2