      کوئلے کی وزارت

      کوئلے کے سکریٹری نے ملک میں بجلی پلانٹس میں کوئلے کی سپلائی کا جائزہ لیا
      Posted On: 21 SEP 2017 9:28PM by PIB Delhi


    نئی دہلی۔22ستمبر؛ 20 نومبر 2017 کو کوئلے کے سکریٹری نے ملک کے مختلف بجلی پلانٹس میں کوئلے کی سپلائی کی صورتحال کا جائزہ لینے کے لیے ایک میٹنگ کی صدارت کی۔ اس میٹنگ میں بجلی کی وزارت کے ایڈیشنل سکریٹری اور جوائنٹ سکریٹری، بجلی کی مرکزی اتھارٹی سی ای اےکے چیئرمین اور کوئلے ، ریلویز اور سی ای اے کی وزارت کے سینئر افسران نے شرکت کی۔
    
    اس میٹنگ میں اترپردیش، مغربی بنگال کے توانائی کے محکمے کے پرنسپل سکریٹری اور مہاراشٹر ، کرناٹک، تمل ناڈو کے ریاستی جینکوز کے سی ایم ڈی اور نیشنل تھرمل پاور کارپوریشن این ٹی پی سی اور دامودر ویلی کارپوریشن ڈی وی سی کے سی ایم ڈی نے ویڈیو کانفرنسنگ کے ذریعے شرکت کی۔
    
    سی ایم ڈی کول انڈیا لمیٹڈ، سی آئی ایل نے اطلاع دی کہ ستمبر 2017 میں بجلی پلانٹس کو کوئلے کی سپلائی ستمبر 2016 کے اسی عرصے کی بہ نسبت 20 فیصد زیادہ رہی۔
    
    یہ فیصلہ کیا گیا ہےکہ کانوں کے مخصوص گڈھوں کے مہانے کے 60 کلومیٹر کے دائرے کے اندر واقع بجلی پلانٹس میں کوئلے کی سپلائی میں اضافہ کیاجائے گا۔ یہ اضافہ سڑک یا ایم جی آر کے ذریعے کوئلہ اٹھاکر کیا جائے گا۔ ریلوے کے وہ ڈبے جو اس عمل کے نتیجے میں خالی ہو جائیں گے، انہیں ریاستی/ مرکزی جینکو کے دیگر بجلی پلانٹس میں استعمال کیا جائے گا۔ یہ طے کیا گیا کہ اضافی کوئلے کے تقریباً 30 سے 35 ڈبے ریاستی/ مرکزی جینکوز کے دور واقع بجلی پلانٹس میں بھیج دئیے جائیں گے۔
    
    اترپردیش راجیہ ودیوت اتپادن نگم لمیٹڈ یو پی آر وی این ایل نے ناردرن کول فیلڈس لمیٹڈ این سی ایل کے کانوں کے مخصوص گڈھوں سے ہر روز تقریباً 20 ہزار ٹن(جو چار ڈبوں کے مساوی ہے) مقدار میں کوئلہ اٹھانے سے اتفاق کیا ہے۔ یہ کوئلہ انا پارا بجلی پلانٹ کے لیے اٹھایا جائے گا۔ سی آئی ایل نے یو پی آر وی یو این ایل کے پریچا اور ہردوا گنج بجلی پلانٹس میں کوئلے کے اضافی چار ڈبے سپلائی کرنے سے اتفاق کیا۔
    
    سی آئی ایل کے سی ایم ڈی نے بتایا کہ اس عمل کے نتیجے میں بجلی پلانٹس میں کوئلے کی سپلائی میں اضافے کی امید ہے، اور یہ فیصلہ کیا گیا ہے کہ کچھ دن کے بعد صورتحال کا از سر نو جائزہ لیا جائے گا۔
    
    سی آئی ایل کے سی ایم ڈی نے یہ بھی بتایا کہ سی آئی ایل نے بجلی کے شعبے کے لیے سپلائی کی رفتار تیز کردی ہے اور کوئلے کی سپلائی میں اگلے چند دنوں میں مزید اضافہ ہو جائے گا۔

    *****


    
    U – 4716

    
    
    (Release ID: 1503729) Visitor Counter : 2