      اسٹیل کی وزارت

      چودھری بریندر سنگھ نے اسٹیل کی وزارت کی مشاورتی کمیٹی کی میٹنگ کی قیادت کی
      Posted On: 22 SEP 2017 12:59PM by PIB Delhi


    

    نئی دہلی۔22ستمبر؛ اسٹیل کے مرکزی وزیر چودھری بریندر سنگھ نے نئی دلی میں کل اسٹیل کی وزارت کی مشاورتی کمیٹی کی ایک میٹنگ کی صدارت کی۔ اسٹیل کی وزارت میں مرکزی وزیر مملکت جناب وشنو دیو سائی بھی اس میٹنگ میں موجود تھے۔


    اسٹیل کی وزارت کی پارلیمانی مشاورتی کمیٹی کے ارکان کا خیرمقدم کرتے ہوئے چیئرمین اور اسٹیل کے وزیر نے بتایا کہ شعبے میں بہتر شرح ترقی کے لیے ملک میں اسٹیل کی صنعت میں اختراعات اور مقابلہ جاتی رجحان لازمی ہیں۔ اسٹیل سے متعلق قومی پالیسی 2017 میں 31-2030 تک 300 میٹرک ٹن پیداوار کی گنجائش کا نشانہ حاصل کرنے کے لیے گھریلو اسٹیل صنعت کا خاکہ دیا گیا ہے، جس میں عالمی سطح پر اسٹیل تیار کرنے کی مقابلہ جاتی صلاحیت پیدا کرنے پر توجہ مرکوز کی گئی ہے۔ یہ گنجائش بھارت کے اسٹیل کے شعبے میں تحقیق اور ٹیکنالوجی سے متعلق مشن ایس آر پی ایم آئی کے ذریعے اختراعات اور نئی ٹیکنالوجی کا استعما کرتے ہوئے پیدا کی جائے گی۔ کمیٹی نے اسٹیل کی وزارت کے تحت سی پی ایس ای منی رتنا ایم ای سی او این لمیٹڈ کی سرگرمیوں پر تبادلہ خیال کیا نیز کمیٹی نے بھارت کی تحقیق و ترقی کی گنجائش میں اضافے کے مقابلے میں ایس آر ٹی ایم آئی کے رول کا بھی جائزہ لیا۔ ایس آر ٹی ایم آئی ملک میں اسٹیل سے متعلق تحقیق اور ترقی کے لیے ایک واحد مرکزی ادارہ ہے، جس کے پاس 200 کروڑ روپے کاابتدائی اثاثہ موجود ہے۔ جس میں سے 100 کروڑ روپے اسٹیل کی وزارت کے ذریعے فراہم کیے جائیں گے اور بقیہ 100 کروڑ روپے لوہے اور اسٹیل کے شعبے سے متعلق بانی رکن کمپنیوں کی طرف سے دئیے جائیں گے۔ ایس آر ٹی ایم آئی کو چالو کرنے کے لیے ایک جامع نوٹ تیار کیا جارہا ہے، جو کابینہ کے سامنے منظوری کے لیے رکھا جائے گا۔


    اس میٹنگ میں جن ارکان نے شرکت کی اور تبادلہ خیال کے دوران کچھ اہم مشورے پیش کئے، ان میں مندرہ ذیل شخصیتیں شامل تھیں:


    ڈاکٹر انوپم ہاضرہ، جناب جناردن سنگھ سگریوال، جناب بودھ سنگھ بھگت، جناب شیر سنگھ گھبایا، جناب شیاما چرن گپتا، جناب تپن کمار سین۔


    اسٹیل کی وزارت سے وابستہ جن سینئر افسران نے اس میٹنگ میں شرکت کی اُن میں اسٹیل کی سکریٹری ڈاکٹرارونا شرما، ایڈیشنل سکریٹری اور مالی مشیر جناب سرسوتی پرساد اور جوائنٹر سکریٹریز جناب سنیل برتھوال، محترمہ اُروِلا کھاٹی، جناب ٹی سری نواس اور اسٹیل سی پی ایس ای کے سربراہان و دیگر شخصیات شامل ہیں۔


    ************


    (م ن ۔ ا س۔ ن ر۔ 22.09.2017 )


    U – 4717

    
    
    (Release ID: 1503732) Visitor Counter : 2