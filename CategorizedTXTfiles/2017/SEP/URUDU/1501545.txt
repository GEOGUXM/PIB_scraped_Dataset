      وزارت خزانہ

      ماہ جولائی 2017 کے لئے جی ایس ٹی آر 3 بی داخل کرنے سے قاصر رہنے والے تمام ٹیکس دہندگان کو تاخیر کی فیس سے استثنائی
      Posted On: 02 SEP 2017 12:45PM by PIB Delhi


      نئی دہلی، 3 ستمبر 2017، گڈ س اینڈ سروسز ٹیکس (جی ایس ٹی) یکم جولائی 2017 کو متعارف کرایا گیا تھا۔ ماہ جولائی 2017 کے لئے جی ایس ٹی کی ادائیگی کی آخری تاریخ 25 اگست 2017 تھی۔ جی ایس ٹی کی ادائیگی اسی وقت مکمل ہوتی ہے جب واجب الادا ٹیکس الیکٹرانک کیش/ کریڈٹ لیجر سے وضع ہوجاتا ہے۔


      ایسے ٹیکس دہندگان جو ماہ جولائی 2017 کے لئے جی ایس ٹی آر 3 بی نہیں فائل کرسکیں ہیں، ان کے لئے تاخیر سے متعلق فیس معاف کردی گئی ہے۔ تاہم اس تاخیر سے متعلق ٹیکس کی واجبیت پر عائد ہونے والے سود کو معاف نہیں کیا گیا ہے۔


      جی ایس ٹی آر ۔1 کو تمام ٹیکس دہندگان کے ذریعہ 5 ستمبر 2017 تک داخل کردیا جانا ہے اور اسی طریقے سے جی ایس ٹی آر ۔2 اور جی ایس ٹی آر۔ 3 ،تمام ٹیکس دہندگان کی جانب سے بالترتیب 10 اور 15 ستمبر 2017 تک ہر حال میں داخل کردیا جانا ہے۔


      ایسے ٹیکس دہندگان ،جنہوں نے جی ایس ٹی آر 3 بی داخل کرنے میں غلطیاں کی ہیں، وہ اب اپنی غلطیوں کا ازالہ کرتے ہوئے صحیح صحیح تفصیلات جی ایس ٹی آر 1، 2، 3 کے توسط سے پیش کرسکیں گے۔ تاہم ایسے تمام ٹیکس دہندگان کو، جنہوں نے، 25 اگست 2017 تک اپنے اوپر واجب الادا مکمل ٹیکس ادا نہیں کیا ہے، انہیں اس ٹیکس پر عائدسود ہر حال میں ادا کرنا ہوگا۔


      اس کے علاوہ یکم ستمبر 2017 کے سرکولر کے بموجب، نظام پر مبنی تطبیق جس کا تعلق جی ایس ٹی 1۔2 مع جی ایس ٹی آر 3 بی سے ہے، کے ضمن میں وضاحت کی جاچکی ہے۔


      Click here for Circular dated 01-09-2017


      ۔۔۔۔۔۔۔۔۔۔۔

      م ن ۔ ن ا۔

      (03- 0 9 -17)

      U- 4348
    
    
    (Release ID: 1501545) Visitor Counter : 2