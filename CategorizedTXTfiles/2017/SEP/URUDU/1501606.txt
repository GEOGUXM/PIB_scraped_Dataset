      قبائیلی امور کی وزارت

      سدرشن بھگت نے وزیر مملکت برائے قبائلی امور کے منصب کی ذمہ داری سنبھالی
      Posted On: 04 SEP 2017 1:08PM by PIB Delhi


    نئی دہلی،04ستمبر۔جناب سدرشن بھگت نے قبائلی امور کے وزیر مملکت کے منصب کی ذمہ داری سنبھال لی ہے ۔ اس سے پہلے جناب بھگت زراعت اور کسانوں کی بہبود کے محکمے کے وزیر مملکت کے منصب پر فائز تھے ۔اس موقع پر جناب بھگت نے کہا کہ وہ قبائلی لوگوں کی تعلیم اور بیداری اور وزیر اعظم نریندر مودی کے خواب کو عملی شکل دینے کے لئے ہر ممکن کوشش کریں گے۔


    جناب بھگت کی پیدائش 20 اکتوبر 1969 کو ہوئی تھی ۔آ ج کل وہ لوک سبھا میں جھارکھنڈ کے لوہارڈاگا پارلیمانی حلقے کی نمائندگی کرتے ہیں ۔ جناب بھگت 2009 سے 2014 تک لوک سبھا کے رکن رہے ۔اس سے پہلے وہ 2000 سے 2005 تک جھارکھنڈ قانون ساز اسمبلی کے رکن رہ چکے تھے ۔ علاوہ ازیں جناب بھگت 2000سے 2003 تک فروغ وسائل انسانی کی وزارت اور وزیر اعلیٰ کے سیکریٹریٹ کی وزارت کے وزیر مملکت (آزادانہ چارج )کے منصب پر فرائض انجام دیتے رہے ہیں ۔ اس کے علاوہ جناب بھگت 2000سے 2005 تک جھارکھنڈ میں عوامی فلاح کے کابینی وزیر کے منصب پر فائز رہے ہیں۔ اس کے علاوہ جناب بھگت مختلف پارلیمانی کمیٹیوں میں بھی خدمات انجام دے چکے ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-4354

    
    
    (Release ID: 1501606) Visitor Counter : 2