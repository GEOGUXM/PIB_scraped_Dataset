      وزارت خزانہ

      ریاستوں اورمرکزی انتظام کے علاقوں کے محکمہ اقتصادی امور کی صلاحیت بڑھانے کے لئے کثیرسطحی ایجنسیوں کو کام میں شامل کرنے کے موضوع پر منعقدہ ورکشاپ کا افتتاح (ڈی ای اے ) کے سکریٹری نے کیا
      Posted On: 12 SEP 2017 1:42PM by PIB Delhi


    نئی دہلی ،12ستمبر: وزارت خزانہ حکومت ہند کے تحت اقتصادی امورکے محکمے کے سکریٹری جناب سبھاش چندرگرگ نے کل ریاستوں اورمرکز کے زیرانتظام علاقوں کے اقتصادی امورکے محکموں کی صلاحیت بڑھانے کے کام میں کثیرسطحی ایجنسیوں کو شامل کرنے کے موضوع پرمنعقدہ تعارفی ورکشا پ کا افتتاح کیا۔ اس ورکشاپ کا اہتمام نئی دہلی میں آئی ایم ایف جنوب ایشیائی علاقائی تربیتی وتکنیکی امداد مرکز (ایس اے آرٹی ٹی اے سی ) میں کیاگیا۔ اپنے افتتاحی خطبے میں جناب گرگ نے امید ظاہرکی کہ ریاستیں اور مرکزی انتظام کے علاقے ایس اے آرٹی ٹی اے سی اور ایم ڈی بی سے رابطے میں آکردستیاب مواقع کی زیادہ بہترتفہیم کرسکیں گے اورایم ڈی بی کے پاس زیادہ سازوسامان ہوں گے جن کی مدد سے وہ ریاستوں اورمرکزی انتظام کے علاقوں کے لئے مستقبل میں زیادہ بہتراورجامع تربیتی پروگرام وضع کرسکیں گے ۔


    اس ورکشاپ میں متعدد ریاستوں /مرکز کے زیرانتظام علاقوں کے اقتصادی امورکے محکموں کے اضافی چیف سکریٹری حضرات /پرنسپل سکریٹری حضرات ، وزارت خزانہ کے سینیئر افسرا ن اور آئی ایم ایف ایس اے آرٹی ٹی اے سی ، عالمی بینک ، ایشیائی بنیادی ڈھانچہ سرمایہ کاری بینک اورنیوڈیولپمنٹ بینک وغیرہ کے ماہرین نے شرکت کی ۔


    ورکشاپ کا اہتمام اس مقصد سے کیاگیاتھا کہ آئی ایم ایف ایس اے آرٹی ٹی اے سی عالمی بینک اے آئی آئی بی ، اور این ڈی بی جیسی کثیرسطحی ایجنسیوں کے مضمرات کو بروئے کارلانے کی غرض سے ریاستوں اور مرکزی انتظام کے علاقوں کو یہ بتایاجاسکے کہ وہ اپنی صلاحیتیں بڑھانے کے لئے ان امکانات سے کس طرح مستفید ہوسکتے ہیں ۔


    اس ورکشاپ میں وزارت خزانہ کے افسران نے مالی اعدادوشمارانتظام مرکز ( ایف ڈی ایم سی )کے ذریعہ کئے گئے اقدامات پرمبنی پرزنٹیشن بھی پیش کیا۔ اور تمسکات سے متعلق منڈی کے دستاویز وغیرہ کے بارے میں اسٹامپ ڈیوٹی وغیرہ کو معقول بنانے کے سلسلے میں اٹھائے گئے اقدامات کی جانکاری دی ۔


    .


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    u-4490


    

    
    (Release ID: 1502477) Visitor Counter : 14