      وزارت سیاحت

      سیاحت کی وزارت کے زیر اہتمام سوچتھا پکھواڑہ منایا گیا
      Posted On: 20 SEP 2017 11:44AM by PIB Delhi


    نئی دہلی۔20ستمبر؛ وزارت سیاحت کے تحت سوچتھا پکھواڑے کے چوتھے دن کے کام کے تحت، یہ منصوبہ وضع کیا گیا کہ سیاحت کی وزارت کے افسران اور عملے کے اراکین کے ذریعہ جامع مسجد اور اس کے گرد و نواح کے علاقے میں صفائی ستھرائی کی مہم چلائی جائے۔چنانچہ طے شدہ افسران اور کارکنان تاریخی جامع مسجد دلی پہنچے۔ وزارت سیاحت کے ڈائرکٹر جناب پی وینکٹیشن نے مسجد کے شاہی امام سے ملاقات کی۔ امام موصوف نے ٹیم کا خیرمقدم کیا اور ٹیم کو اندرون مسجد ،صفائی ستھرائی کا کام شروع کرنے کی اجازت دی۔ اس کے بعد جناب پی وینکٹیشن نے اس تاریخی عمارت کی تاریخ اور اہمیت، دونوں پہلوؤں پر روشنی ڈالی۔ بعد ازاں افسران اور عملہ کے اراکین نے پورے زور و شور سے صفائی ستھرائی کا کام شروع کردیا۔ پارکنگ والے حصے میں، سروس روڈ، ٹکٹ کاؤنٹر کے آس پاس اور مسجد کے احاطے کے اندر واقع پینے کے پانی کے مقام پر صفائی کی گئی۔ اس طریقے سے پکھواڑے کا چوتھا دن، مطلوبہ تنائج کے حصول کے ساتھ اختتام پذیر ہوا۔


    ************


    (م ن ۔ ۔ ن ر۔ 20.09.2017 )


    U – 4658

    
    
    (Release ID: 1503392) Visitor Counter : 4