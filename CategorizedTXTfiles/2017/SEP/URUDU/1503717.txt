      نیتی آیوگ

      نیتی آیوگ اور آئی آر ایف جنیوا نے انٹلی جنٹ ٹرانسپورٹیشن سسٹم (آئی ٹی ایس) کے شعبے میں تعاون بڑھانے کیلئے معاہدہ کیا
      Posted On: 21 SEP 2017 11:15AM by PIB Delhi


    نئیدہلی۔22؍ستمبر۔بھارت کو یکسر بدلنے کے قومی ادارے (نیتی آیوگ) اور انٹرنیشنل روڈ فیڈریشن جنیوا (آئی آر ایف ۔ جنیوا) نے کل ایک اسٹیٹمنٹ آف انٹینٹ پر دستخط کیے ہیں جس کا مقصد یہ ہے کہ انٹلی جنٹ ٹرانسپورٹیشن سسٹم (آئی ٹی ایس) کے شعبے میں تعاون کا راستہ ہموار ہوسکے۔


    مذکورہ ایس او آئی کا مقصد یہ ہے کہ ایک ایسا قومی پلیٹ فارم تیار کیا جائے جس کا تعلق، حکومت ہند کے متعلقہ شرکائے کار ،اُن بھارتی اور غیرملکی کمپنیوں سے ہو جو اس شعبے میں مصروف عمل ہیں اور ساتھ ہی ایک قومی آئی ٹی ایس پالیسی وضع کرنے کی اہلیت کے حامل تکنیکی ماہرین کا گروپ تیار کیا جائے جوایسی آئی ٹی ایس پالیسی وضع کرسکے جو درج ذیل اُمور پر احاطہ کرے۔


    1۔ نقل وحمل انتظام


    2۔ پارکنگ انتظام


    3۔ ٹریفک کے قواعد وضوابط کا الیکٹرانک نفاذ


    4۔ پورے بیڑے کا انتظام اور نگرانی


    5۔ آئی ٹی ایس کے شعبے میں جدت طرازی


    6۔ آئی ٹی ایس کے شعبے میں تعلیم


    اس قومی آئی ٹی ایس پالیسی کا مقصد یہ ہوگا کہ شہری علاقوں میں ٹریفک کی بھیڑ بھاڑ کو کم کرنے میں اپنا تعاون دے۔ شہروں میں جن مقامات پر گاڑیاں ٹھہرائی جاتی ہیں وہاں کی صورتحال کو بہتر بنائے۔ سڑک سلامتی میں اضافہ کرے اور مسافروں اور ساز وسامان کے نقل وحمل کو محفوظ بنائے۔ نیشنل پلیٹ فارم کا کام یہ ہوگا کہ وہ ایک جامع اور ہمہ گیر قومی آئی ٹی ایس پالیسی فراہم کرے جو ان تمام اُمور پر احاطہ کرے جن میں ٹریفک اور پارکنگ انتظام، نفاذ اور سلامتی شامل ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن۔


    U-4712

    
    
    (Release ID: 1503717) Visitor Counter : 2