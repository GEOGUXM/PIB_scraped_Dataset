      وزیراعظم کا دفتر

      وزیراعظم نریندر مودی سالانہ باہمی چوٹی کانفرنس میٹنگ کے لئے گجرات میں جاپان کے وزیراعظم شن زوآبے کا خیرمقدم کریں گے
      Posted On: 11 SEP 2017 6:49PM by PIB Delhi


    نئی دہلی۔ 11 ؍ ستمبر۔ وزیراعظم جناب نریندر مودی کی دعوت پر جاپان کے وزیراعظم جناب شن زوآبے 13 اور 14 ستمبر کو ہندوستان کا سرکاری دورہ کریں گے۔


    وزیراعظم نریندر مودی اور وزیراعظم شن زوآبے 14 ستمبر کو گجرات کے گاندھی نگر میں مہاتما مندر میں ہندوستان اور جاپان کے درمیان 12 ویں سالانہ چوٹی کانفرنس کریں گے۔دونوں رہنما میڈیا کو بیان بھی جاری کریں گے جب کہ اسی روز ہند جاپان کاروبارسے متعلق مکمل اجلاس بھی منعقد کریں گے۔


    یہ وزیراعظم جناب مودی اور وزیراعظم جناب آبے کے درمیان چوتھی سالانہ چوٹی کانفرنس ہوگی۔ دونوں لیڈر اپنے خصوصی اسٹریٹجک اور عالمی شراکت داری کے تحت ہند اور جاپان کے درمیان کثیر رخی تعاون میں حالیہ پیش رفت کا جائزہ لیں گے اور اپنے مستقبل کی سمت طے کریں گے۔


    دونوں رہنما 14 ستمبر کو احمد آباد اور ممبئی کے درمیان ہندوستان کی پہلی تیز رفتار ریل پروجیکٹ کے کام شروع ہونے کے موقع پر ایک عوامی تقریب میں شرکت کریں گے اس ٹرین کے شروع ہونے سے دونوں شہروں کے درمیان سفر کے وقت میں کافی کمی آئے گی۔ جاپان ہائی سپیڈ ریل نیٹ ورک میں اولین حیثیت رکھتا ہے اور اس کی شنکانسن بلٹ ٹرین دنیا میں سب سے تیز رفتار ٹرین ہے۔


    احمد آباد کا شہر 13 ستمبر کو ایک زبردست شہری استقبالیہ کے دوران وزیراعظم آبے کا استقبال کرے گا۔ اس استقبالیہ میں ہندوستان کی ثقافتی گوناگونیت کو مختلف کارکردگی کے ذریعہ دکھایا جائے گا۔


    دونوں وزرا عظم سامبرتی آشرم جائیں گے جسے مہاتما گاندھی نے سامبر متی دریا کے کنارے پربنایا تھا۔وہ احمد آباد میں سولہویں صدی کی ایک مشہور مسجدسیدی سید نیجالی بھی جائیں گے۔ دونوں لیڈر مہاتما مندر میں مہاتما گاندھی کو وقف کئے گئے میوزیم ڈانڈی کٹیر کا بھی دورہ کریں گے۔


      م ن۔ ح ا۔ رض


    U-4481

    
    
    (Release ID: 1502396) Visitor Counter : 2