      संसदीय कार्य मंत्रालय

      श्री एस.एस. अहलूवालिया के नेतृत्व में संसदीय प्रतिनिधिमंडल का स्वीडन दौरा
      प्रतिनिधिमंडल ने संयुक्त राष्ट्र संघ में अंतर्राष्ट्रीय आतंकवाद के खिलाफ वैश्विक समझौते के लिए स्वीडन का समर्थन मांगा
      Posted On: 01 JUN 2017 12:53PM by PIB Delhi


    केंद्रीय संसदीय मामले, कृषि और किसान कल्याण राज्य मंत्री श्री एस.एस. अहलूवालिया ने भारत और स्वीडन के बीच संसदीय संबंधो को प्रोत्साहन देने और प्रगाढ़ करने के लिए संसदीय प्रतिनिधिमंडल के तीन दिवसीय स्वीडन दौरे का प्रतिनिधितत्व किया। कल समाप्त हुए इस दौरे से दोनो देशो के बीच उच्च स्तरीय संपर्क में नया जोश आने और द्विपक्षीय संबधो के ओर सशक्त होने की आशा है। अपने दौरे में भारतीय प्रतिनिधिमंडल ने स्वीडन के नीति समन्यन और ऊर्जा मंत्री श्री इब्राहिम बेयलान, स्वीडन की संसद के सभापति श्री उरबन अहलिन और विदेश मंत्री सुश्री मार्गोट वाल्स्ट्राम से भी मुलाकात की।


    स्वीडन के विशिष्ठ अतिथियो के बाद बैठक के दौरान श्री अहलूवालिया ने स्वीडन द्वारा संयुक्त राष्ट्र सुरक्षा परिषद में विस्तारित स्थायी सदस्यता के लिए भारत की उम्मीदवारी और परमाणु आपूर्तिकर्ता समूह (एनएसजी) की सदस्यता में लगातार और स्पष्ट समर्थन के लिए धन्यवाद दिया। उन्होंने दोनो देशो के बीच द्विपक्षीय संबंधो के सशक्त होने पर संतोष व्यक्त करते हुए और दोनो लोकतंत्रो के बीच संसदीय संबंधो के महत्व को रेखाकिंत करते हुए स्वीडन की ससंद के सभापति की भारत यात्रा को बारे में कहा।


    श्री अहलूवालिया ने द्विपक्षीय राजनीतिक और आर्थिक संबधो के साथ वैश्विक महत्व के अन्य विषयो पर भी विचार-विमर्श किया। उन्होंने विशेष तौर पर दक्षिण एशिया क्षेत्र सहित विश्व भर में अंतर्राष्ट्रीय आतंकवाद के खतरे पर ध्यान केंद्रित करते हुए राज्य समर्थन और आर्थिक सहयोग प्रदान करते सहित इस वैश्विक समस्या के समाधान के लिए अंतर्राष्ट्रीय समुदाय के एकजुट होने पर जोर दिया। उन्होंने कहा कि आतंक के ये कर्ताधर्ता कोई छोटे अराजकतावादी नहीं बल्कि सुशिक्षित, प्रेरित, प्रशिक्षित, अच्छी तरह से हथियारबंद, संबध रखने वाले और आर्थिक सहायता प्राप्त हैं। श्री अहलूवालिया ने संयुक्त राष्ट्र संघ में अंतर्राष्ट्रीय आतंकवाद के विरूद्ध वैश्विक समझौते के लिए स्वीडन से सहयोग की मांग की।


    प्रतिनिधिमंडल ने अपने दौरे में स्वीडन की संसद का दौरा भी किया और भारत-स्वीडन संसदीय संघ की अध्यक्ष सुश्री ऐसा कोनार्ड से भी भेंट की।प्रतिनिधिमंडल से स्वीडन के कई संसद सदस्यो से मुलाकात की और पारस्परिक हित के विषयो पर विचारो और सूचना का आदान-प्रदान किया।


    प्रतिनिधिमंडल ने स्वीडन में भारतीय समुदाय से भी भेंट की। इन संसदीय प्रतिनिधिमंडल में अन्य सदस्यो के साथ विभिन्न दलो के 9 सांसद भी सम्मिलित थे।


    *****


    जीवाई/एजे-1566

    
    
    (Release ID: 1491494) Visitor Counter : 10