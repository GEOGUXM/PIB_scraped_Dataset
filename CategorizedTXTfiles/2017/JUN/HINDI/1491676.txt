      सांख्यिकी एवं कार्यक्रम कार्यान्‍वयन मंत्रालय

      बेंगलुरु में मोदी पर्व का उद्घाटन
      Posted On: 02 JUN 2017 7:12PM by PIB Delhi

                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                    
केन्द्रीय सांख्यिकी एवं कार्यक्रम कार्यान्वयन मंत्री श्री डी. वी. सदानन्द गौड़ा ने आज बेंगलुरु के मल्लेस्वरम में मोदी पर्व (मेकिंग ऑफ डेवलप्ड इंडिया फेस्ट) का उद्घाटन किया। इस कार्यक्रम का उद्देश्य केन्द्र सरकार के तीन वर्ष पूरे होने के अवसर पर तीन वर्षों के दौरान सरकार की उपलब्धियों से जनता को रूबरू कराना और और सरकार द्वारा जनहित में चलाई जा रही विभिन्न सरकारी योजनाओं एवं पहलों के बारे में लोगों को जागरूक करना है।                                                                                                                                                  
                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                    
पिछले 3 वर्षों के दौरान केंद्र सरकार की उपलब्धियों पर एक विवरणिका जारी करते हुए श्री सदानंद गौड़ा ने कहा, देश के लोग केंद्र सरकार द्वारा हासिल किए गए समग्र विकास का अनुभव कर रहे हैं और पूरी दुनिया इसे देख रही है। प्रधान मंत्री का मानना है कि निर्वाचित प्रतिनिधियों को लोगों के बीच जाना चाहिए और उन्हें सरकार एवं जनप्रतिनिधियों द्वारा किए गए विकास कार्यों के बारे में विस्तार से बताना चाहिए। उन्होंने आगे कहा कि, इस तरह के कार्यक्रमों के आयोजन से सरकार की विभिन्न योजनाओं एवं पहलों के संबंध में जनता की प्रतिक्रिया (फीडबैक) और उनके सुझाव भी प्राप्त किए जा सकते हैं।
                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                    
इस अवसर पर पिछले तीन वर्षों के दौरान सरकार द्वारा हासिल की गई उपलब्धियों को दर्शाने के लिए एक प्रदर्शनी का भी आयोजन किया गया।                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                    
***                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                    
जीवाई/प्रवीन/एसकेपी - 1602                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                    
    
    
    (Release ID: 1491676) Visitor Counter : 14