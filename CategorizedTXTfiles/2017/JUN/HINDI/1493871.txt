      युवा कार्यक्रम एवं खेल मंत्रालय

      केन्द्रीय खेल मंत्री श्री विजय गोयल की दो दिवसीय मिजोरम यात्रा का समापन
      Posted On: 27 JUN 2017 6:11PM by PIB Delhi

                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                         
केन्द्रीय युवा मामले और खेल राज्य मंत्री (स्वतंत्र प्रभार) श्री विजय गोयल की दो दिवसीय मिजोरम यात्रा आज समाप्त हुई। अपनी यात्रा के दौरान उन्होंने विभिन्न खेल सुविधाओं का निरीक्षण किया और खेल तथा युवा विकास गतिविधियों को बढावा देने वाले कार्यक्रमों में भाग लिया। मिजोरम के मुख्यमंत्री श्री लाल थान्हवला और नेहरू युवा केन्द्र संगठन के स्वयंसेवकों ने उनकी अगवानी की।                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                         
श्री गोयल ने कहा की मिजोरम ने हमेशा फुटबॉल के श्रेष्ठ खिलाड़ी दिये हैं और वह फुटबॉल के खेल को बढ़ावा देने वाला एक शीर्ष राज्य है। उन्होंने कहा कि वह यहाँ आकर बहुत खुश हैं। राज्य सरकार द्वारा फुटबॉल को दी जा रही मदद के परिणाम सामने आ रहे हैं। 23 वर्ष से कम आयु के राष्ट्रीय खिलाड़ियों में राज्य के 8 खिलाड़ियों का होना राज्य की खेल संस्कृति का प्रमाण है।                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                         
श्री गोयल ने सिहमुई क्रिकेट स्टेडियम का दौरा किया, जो एमसीजी स्टेडियम जितना ही बड़ा है। मुख्यमंत्री श्री लाल थान्हवला के साथ खेल सुविधाओं का निरीक्षण करने के बाद, खेल मंत्री ने अधिकारियों से बात की और उन तौर तरीकों के बारे में सुझाव दिया कि जिनके द्वारा स्टेडियम का अधिकतम उपयोग किया जा सके।                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                         
एनवाईकेएस, एनएसएस, एनसीसी के छात्रों और साई प्रशिक्षुओं को संबोधित करते हुए श्री गोयल ने यह घोषणा की कि मिजोरम फुटबॉल अकादमी, सिरांग के परिसर में एक फुटबॉल अकादमी स्थापित की जाएगी। उन्होंने आग्रह किया कि वे नये भारत और एक समग्र राष्ट्र के निर्माण के लिए अपने ज्ञान और कौशल का उपयोग करें। अपनी यात्रा के दूसरे दिन श्री गोयल फीफा के महत्वपूर्ण अभियान मिशन 11 मिलियन द्वारा आयोजित एक आयोजन के मुख्य अतिथि थे। फीफा के इस अभियान का लक्ष्य फुटबॉल और सक्रिय खेलों में 11 लाख बच्चों को शामिल करना है। श्री गोयल ने मिजोरम के राज्यपाल लेफ्टिनेंट जनरल (सेवानिवृत्त) निर्भय शर्मा से भी मुलाकात की।
                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                         
***                                                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                         
एके/आईपीएस/एनके-1856                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                         
    
    
    (Release ID: 1493871) Visitor Counter : 6