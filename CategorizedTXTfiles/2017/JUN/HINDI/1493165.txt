      प्रधानमंत्री कार्यालय

      रिपब्लिक ऑफ कोरिया के राष्‍ट्रपति के विशेष दूत ने प्रधानमंत्री से मुलाकात की
      Posted On: 16 JUN 2017 6:57PM by PIB Delhi


    रिपब्लिक ऑफ कोरिया के राष्‍ट्रपति श्री मून जाइ-इन के विशेष दूत श्री दोंगचेआ चुंग ने आज प्रधानमंत्री श्री नरेन्‍द्र मोदी से मुलाकात की।


    प्रधानमंत्री ने श्री चुंग को अपना विशेष दूत बनाकर भारत भेजने के लिए राष्‍ट्रपति मून की सराहना की।


    प्रधानमंत्री ने मई 2015 में रिपब्लिक ऑफ कोरिया के अपने दौरे को याद किया। उस दौरान द्विपक्षीय संबंध को 'विशेष सामरिक साझेदारी' के तौर पर उन्‍नयन किया गया था। उन्‍होंने कहा कि रिपब्लिक ऑफ कोरिया भारत के लिए एक महत्‍वपूर्ण विकास भागीदार है।


    प्रधानमंत्री ने द्विपक्षीय साझेदारी को न केवल व्‍यापार एवं आर्थिक क्षेत्रों में बल्कि रक्षा सहयोग जैसे नए क्षेत्रों में भी गहराई देने का स्‍वागत किया।


    प्रधानमंत्री ने कहा कि वह द्विपक्षीय संबंधों को आगे और मजबूती देने के लिए राष्‍ट्रपति मून के साथ काम करने के लिए प्रतिबद्ध हैं, और राष्‍ट्रपति मून से जल्‍द मुलाकात के लिए तत्‍पर हैं।


    ***


    AKT/SH/RK/SKC

    
    
    (Release ID: 1493165) Visitor Counter : 10