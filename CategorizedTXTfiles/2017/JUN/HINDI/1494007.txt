      कार्मिक, लोक शिकायत एवं पेंशन मंत्रालय

      कार्मिक और प्रशिक्षण विभाग कर्मियों ने राम मनोहर लोहिया अस्पताल में स्वच्छता अभियान में हिस्सा लिया
      Posted On: 28 JUN 2017 8:36PM by PIB Delhi

                                                                                                                                                                                                                                                                                                                       
                                                                                                                                                                                                                                                                                                                       
कार्मिक और प्रशिक्षण विभाग ने स्वच्छता पखवाड़ा के अंतर्गत आज यहां राममनोहर लोहिया अस्पताल के परिसर में स्वच्छता अभियान में हिस्सा लिया। विभाग के उप सचिव श्री सुरेश कुमार और अपर सचिव श्री राजेश्वर लाल के नेतृत्व में करीब 50 कर्मियों ने अस्पताल के प्रशासनिक खंड से जुड़े पार्क में स्वच्छता अभियान में हिस्सा लिया।
                                                                                                                                                                                                                                                                                                                       
                                                                                                                                                                                                                                                                                                                       
स्वच्छता पखवाड़ा के अंतर्गत डीओपीटी विभिन्न गतिविधियां चला रहा है। पेयजल और स्वच्छता मंत्रालय द्वारा स्वच्छता पखवाड़ा 16 जून से 30 जून 2017 तक चलाया जा रहा है।                                                                                                                                                        
                                                                                                                                                                                                                                                                                                                       
                                                                                                                                                                                                                                                                                                                       
स्वच्छता अभियान के दौरान कचरे के 9 पैकेट एकत्रित किये गये इनमें अधिकतर पेड़ों के पत्ते और प्राकृतिक तरीके से सड़ने वाला सामान था। इसके अलावा कुछ मिला जुला कचरा भी एकत्र किया गया। कचरे के सभी पैकेट अस्पताल प्रशासन के प्रभारी को खाद बनाने सहित उसके उचित इस्तेमाल/निपटारे के लिए सौंप दिये गये।                     
                                                                                                                                                                                                                                                                                                                       
                                                                                                                                                                                                                                                                                                                       
***                                                                                                                                                                                                                                                                                                                    
                                                                                                                                                                                                                                                                                                                       
                                                                                                                                                                                                                                                                                                                       
वीके/केपी/एमएम-1879                                                                                                                                                                                                                                                                                                    
                                                                                                                                                                                                                                                                                                                       
                                                                                                                                                                                                                                                                                                                       
    
    
    (Release ID: 1494007) Visitor Counter : 4