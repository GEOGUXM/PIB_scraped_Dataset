      महिला एवं बाल विकास मंत्रालय

      श्रीमती मनेका संजय गांधी ने आज देशभर के आंगनवाड़ी केन्द्रों में योग दिवस समारोह का शुभारंभ किया।
      
      
      
      बच्‍चों और अंतराष्‍ट्रीय योग दिवस-2017 के आकर्षक शुभंकर के साथ योग सत्रों में हिस्‍सा लिया।

      Posted On: 18 JUN 2017 6:58PM by PIB Delhi
                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                        
महिला और बाल विकास मंत्री श्रीमती मनेका संजय गांधी ने आज देशभर के आंगनवाड़ी केन्‍द्रों में योग दिवस समारोहों का शुभारंभ किया। उन्‍होंने आज सुबह नई दिल्‍ली के पीरागढ़ी क्षेत्र में एक आंगनवाडी केन्‍द्र में बच्‍चों और अंतराष्‍ट्रीय योग दिवस-2017 के आकर्षक शुभंकर के साथ योग सत्रों में हिस्‍सा लिया। इस आंगनवाड़ी केन्‍द्र में योग जागरूकता और योग उत्‍सव में करीब 150 बच्‍चों ने हिस्सा लिया। महिला और बाल विकास मंत्रालय के अधिकारियों और कर्मचारियों ने भी योग सत्र में उत्‍साहपूर्वक हिस्सा लिया।
                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                        
देशभर के आंगनवाड़ी केन्‍द्र अंतर्राष्‍ट्रीय योग दिवस समारोहों में हिस्‍सा लेंगे। महिला और बाल विकास मंत्रालय ने देशभर में 13.52 लाख आंगनवाड़ी केन्‍द्रों के माध्‍यम से करीब 10 करोड़ लाभार्थियों को योग के फायदों से अवगत कराने का अभियान शुरू किया है। इतना ही नहीं आंगनवाड़ी के बच्‍चों को भी नियमित रूप से योगाभ्‍यास का महत्‍व समझाया जायेगा ताकि वे अपने जीवन में योग को अपना सकें।                                                                                                                
                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                        
आज के कार्यक्रम की खास बात यह रही कि आदम कद शुभंकर, योगीराज ने महिला और बाल विकास मंत्री तथा बच्‍चों के साथ योगासन किए। योगीराज का डिजाइन अयूश मंत्रालय के अंतर्गत अनुसंधान और प्राकृतिक चिकित्‍सा परिषद ने तैयार किया है।                                                                                                                                                                                                                                                                              
                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                        
आज के कार्यक्रम में एफएसएसएआई के शुभंकरों मास्‍टर सेहत और मिस सेहत ने भी हिस्‍सा लिया और बच्‍चों को सुरक्षित और पोष्टिक भोजन के बारे में जानकारी प्रदान की।                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                        
***                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                        
वि.कासोटिया/आरएसबी/पीबी                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                        

    

    
    (Release ID: 1493129) Visitor Counter : 9