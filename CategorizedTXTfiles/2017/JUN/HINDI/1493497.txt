      गृह मंत्रालय

      गृह मंत्रालय ने तीसरे अंतर्राष्‍ट्रीय योग दिवस पर गतिविधियां आयोजित की
      Posted On: 21 JUN 2017 8:56PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
गृह मंत्रालय ने आज तीसरे अंतर्राष्‍ट्रीय योग दिवस के अवसर पर देशभर में विभिन्‍न गतिविधियां आयोजित की। आज उत्‍तर प्रदेश के लखनऊ में लगभग 2000 सीएपीएफ जवानों ने सामूहिक योग प्रदर्शन कार्यक्रम में हिस्‍सा लिया। गृह मंत्रालय के अधिकारियों ने दिल्‍ली के विभिन्‍न स्‍थानों पर सामूहिक योग प्रदर्शन कार्यक्रम में हिस्‍सा लिया।                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
अर्द्धसैनिक बलों ने पूरी ऊर्जा और उत्‍साह के साथ योग दिवस मनाया। विभिन्‍न राज्‍यों, राजधानियों और अन्‍य शहरों में आयोजित योग प्रदर्शनों में लगभग 30,000 सीएपीएफ जवानों ने हिस्‍सा लिया। लगभग 3 लाख जवानों ने उनके संबंधित यथास्‍थान पर योग प्रदर्शन किया। आज तीसरे अंतर्राष्‍ट्रीय योग दिवस समारोह के मौके पर सीआरपीएफ ने भारत की 28 राजधानियों में केंद्रीय बल की भूमिका निभायी।                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
सीमा सुरक्षा बल (बीएसएफ) के लगभग 40,000 जवानों ने अपने परिवारों के साथ योग क्रिया में भाग लिया। संबंधित सीमावर्ती संस्‍थानों ने प्रहरी परिवारों और बीएसएफ शिविरों के पास रह रही आबादी के लिए योग सत्रों का आयोजन किया। इस समारोह के आयोजन के लिए बल मुख्‍यालय द्वारा निजामुद्दीन स्थित बीएसएफ प्रतिष्‍ठान पर सतगुरू श्री जग्‍गी वासुदेवजी के ‘ईशा संस्‍थान’ की ओर से मौजूद प्रतिभागियों के समक्ष योग शिविर का आयोजन करवाया गया। आज भारत सरकार के गृह मंत्रालय की ओर से नई दिल्‍ली स्थित राजीव चौक पर आयोजित कार्यक्रम में 200 बीएसएफ जवानों के दल ने उत्‍कृष्‍ट योग प्रदर्शन करने के लिए ट्राफी भी जीती। इसके अलावा बीएसएफ ने 4 राज्‍यों की राजधानियों कोलकाता, अगरतला, अहमदाबाद और बेंगलुरू में भी कार्यक्रम आयोजित किया।                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
इंडो तिब्‍बत सीमा पुलिस (आईटीबीपी) के जवानों में भी आज देश के विभिन्‍न स्‍थानों पर आयोजित विभिन्‍न योग सत्रों में हिस्‍सा लिया। हिमालय की सीमा पर तैनात सीमा बलों, बार्डर आउट पोस्‍ट (बीओपी) ने भी अधिक ऊंचाई वाली सीमा पर स्थित चौकियों ने भी योग सत्रों में सक्रिय भागेदारी की। इसमें लद्दाख जैसी बीओपी शामिल है जहां तापमान 25 डिग्री सेल्सियस से कम बना रहता है। आईटीबीपी के जवानों ने जम्‍मू-कश्‍मीर, उत्‍तराखंड, सिक्किम, अरूणाचल प्रदेश के विभिन्‍न स्‍थानों पर आयोजित योगाभ्‍यास में हिस्‍सा लिया। देशभर में आईटीबीपी के लगभग 25,000 जवानों ने कार्यक्रम में हिस्‍सा लिया। विदेशों में तैनात बलों ने अफगानिस्‍तान और डीआर कांगो में भी इस योग दिवस का आयोजन किया। छत्‍तीसगढ़ में नक्‍सल विरोधी ऑपरेशन में तैनात आईटीबीपी के जवानों ने भी योग दिवस में हिस्‍सा लिया। आईटीबीपी के महानिदेशक श्री कृष्‍ण चौधरी भी नई दिल्‍ली के तिगड़ी स्थित आईटीबीपी परिसर में आयोजित कार्यक्रम में योगाभ्‍यास में शामिल हुए।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
एसएसबी के इस कार्यक्रम का आयोजन एचक्‍यूआर,18 सेक्‍टर एचक्‍यूआर, 66 बैटालियन, और अन्‍य समेत 6 संघटकों ने किया। आज तीसरे अंतर्राष्‍ट्रीय योग दिवस के अवसर पर एसएसबी के लगभग 500 जवानों ने लखनऊ में समूह योग कार्यक्रम में हिस्‍सा लिया। प्रधानमंत्री श्री नरेंद्र मोदी ने भी लखनऊ के ही योग कार्यक्रम में शामिल हुए। तीसरे अंतर्राष्‍ट्रीय योग दिवस को मनाने के लिए एसएसबी की महानिदेशक श्रीम‍ती अर्चना रामासुंदरम ने भी नई दिल्‍ली के घिटोरनी स्थित 25वीं बीएन परिसर में योग सत्र में हिस्‍सा लिया। इस कार्यक्रम में 25वीं बीएन पर तैनात एसएसबी के एचक्‍यूआर बल के वरिष्‍ठ अधिकारी शामिल हुए।                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
राष्‍ट्रीय आपदा अनुक्रिया दल (एनडीआरएफ) ने भी दिल्‍ली और इसके बीएन मुख्‍यालयों और देशभर में क्षेत्रीय अनुक्रिया केंद्रों पर तीसरे अंतर्राष्‍ट्रीय योग दिवस को मनाया। इस अवसर पर एनडीआरएफ ने दिल्‍ली के नेहरू पार्क में योग सत्र का आयोजन किया। राष्‍ट्रीय समारोह की भूमिका के अनुरूप एनडीआरएफ रक्षकों ने आयुष मंत्रालय द्वारा तीसरे अंतर्राष्‍ट्रीय योग दिवस के लिए जारी सार्वजनिक योग मसौदे के अनुरूप और प्रशिक्षित योग प्रशि‍क्षकों की निगरानी में योग के विभिन्‍न आसन, ध्‍यान और प्राणायाम किया।                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
दिल्‍ली पुलिस आयुक्‍त श्री अमूल्‍य कुमार पटनायक ने दिल्‍ली पुलिस के जवानों को तनाव, थकान से निपटने और अपनी कार्यक्षमता को बढ़ाने के लिए योगाभ्‍यास के लिए प्रेरित किया। तीसरे अंतर्राष्‍ट्रीय योग दिवस के अवसर पर दिल्‍ली पुलिस आयुक्‍त ने भी सेंटर दिल्‍ली स्थित रामलीला मैदान में अन्‍य वरिष्‍ठ अधिकारियों और सभी पदों पर कार्यरत 2000 प्रतिभागियों के साथ योगासन किया। अन्‍य जिलों/इकाइयों, पुलिस स्‍टेशनों, पुलिस कालोनियों और पुलिस प्रतिष्‍ठानों में भी इसी तरह के कार्यक्रम आयोजित किये गए।                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
***                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
वीके/डीवी-1813                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   

    

    
    (Release ID: 1493497) Visitor Counter : 4