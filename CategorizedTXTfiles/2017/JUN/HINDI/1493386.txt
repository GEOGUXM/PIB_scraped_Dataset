      राष्ट्रपति सचिवालय

      राष्ट्रपति ने वानुआतु के राष्ट्रपति के निधन पर शोक व्यक्त किया
      Posted On: 20 JUN 2017 6:48PM by PIB Delhi

                                                                                                                                                                                                                                                                      
                                                                                                                                                                                                                                                                      
                                                                                                                                                                                                                                                                      
राष्ट्रपति श्री प्रणब मुखर्जी ने वानुआतु के राष्ट्रपति महामहिम बाल्डविन जैकबसन लॉन्सडेल के निधन पर शोक व्यक्त किया।                                                                                                                                                   
                                                                                                                                                                                                                                                                      
वानुआतु के कार्यवाहक राष्ट्रपति और वहां की संसद के अध्यक्ष श्री एसमन साइमन को भेजे अपने संदेश में राष्ट्रपति ने कहा, "वानुअतु के राष्ट्रपति महामहिम बाल्डविन जैकबसन लॉन्सडेल के असामयिक निधन की खबर जानकर गहरा दुख हुआ।                                               
                                                                                                                                                                                                                                                                      
राष्ट्रपति लॉन्सडेल ने कठिन समय में वानुआतु को आगे बढ़ाया। बुद्धिमता और दूरदर्शिता के साथ उन्होंने वानुआतु के लिए अंतरराष्ट्रीय साझेदारी को मजबूत किया। राष्ट्रपति लॉन्सडेल ने भारत और वानुआतु के बीच द्विपक्षीय संबंधों के सुदृढ़ीकरण में महत्वपूर्ण भूमिका निभाई थी।
                                                                                                                                                                                                                                                                      
भारत की जनता और सरकार की तरफ से मैं, राष्ट्रपति लॉन्सडेल के परिवार और वानुआतु के लोगों के प्रति गहरी संवेदना और सहानुभूति व्यक्त करता हूं।"                                                                                                                           
                                                                                                                                                                                                                                                                      
*****                                                                                                                                                                                                                                                                 
                                                                                                                                                                                                                                                                      
                                                                                                                                                                                                                                                                      
वीके/ केजे-1792                                                                                                                                                                                                                                                       
                                                                                                                                                                                                                                                                      

    

    
    (Release ID: 1493386) Visitor Counter : 10