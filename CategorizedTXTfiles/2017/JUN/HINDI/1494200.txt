      राष्ट्रपति सचिवालय

      राष्ट्रपति का कनाडा के गठन की 150 वीं वर्षगांठ की पूर्व संध्या पर संदेश
      Posted On: 30 JUN 2017 4:48PM by PIB Delhi


    राष्ट्रपति श्री प्रणब मुखर्जी ने कनाडा सरकार और लोगों को कनाडा की 150 वीं वर्षगांठ (1 जुलाई 2017) की पूर्व संध्या पर शुभकामनाएं और बधाइयां दी है।


    कनाडा के माननीय गवर्नर जनरल डेविड जॉन्सटन को भेजे संदेश में महामहिम राष्ट्रपति ने कहा, ‘आपकी सरकार और लोगों को कनाडा के गठन की 150 वीं वर्षगांठ के अवसर पर भारत सरकार, यहां की जनता और मेरी तरफ से आपको हार्दिक शुभकामनाएं और बधाइयां।


    भारत और कनाडा के बीच रणनीतिक साझेदारी का आधार लोकतंत्र, अनेकता, कानून का शासन और लोगों के मजबूत संपर्क हैं। हाल ही के वर्षों में, इस साझेदारी में एम समान हितों जैसे परमाणु ऊर्जा और अंतरिक्ष क्षेत्रों को भी शामिल किया गया है।


    भारत, कनाडा सरकार और लोगों के साथ काम और सहयोग करने के लिए पारस्परिक लाभ और बेहतर दुनिया बनाने के लिए प्रतिबद्ध है।


    आपके अच्छे स्वास्थ्य और प्रगति के लिए तथा कनाडा के प्‍यारे लोगों की निरंतर उन्‍नति और समृद्धि के लिए कृपया मेरी शुभकामनाएं स्वीकार करें।


    वीके/एसके/एसकेपी – 1907

    
    
    (Release ID: 1494200) Visitor Counter : 14