      संचार एवं सूचना प्रौद्योगिकी मंत्रालय

      संचार मंत्री श्री मनोज सिन्हा ने दूरसंचार सेवा प्रदाताओं के प्रवर्तकों के साथ चर्चा की
      Posted On: 22 JUN 2017 6:34PM by PIB Delhi

                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
वित्तीय दबाव की खबरों के बीच संचार मंत्री श्री मनोज सिन्हा ने दूरसंचार सेवा प्रदाताओं के प्रर्वतकों के साथ इस विषय पर चर्चा की। इस अवसर पर वित्तीय सेवा विभाग तथा भारतीय स्टेट बैंक के प्रतिनिधि भी उपस्थित थे।                                                                                                                                                                                                    
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
उद्योग जगत ने दूरसंचार क्षेत्र की समस्याओं के कारण आने वाली वित्तीय चिंताओं के बारे में मंत्री महोदय को अवगत कराया तथा स्थिति से निपटने के रोडमैप के बारे में जानकारी दी।                                                                                                                                                                                                                                          
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
मंत्री महोदय ने जानकारी दी की दूरसंचार क्षेत्र में व्यवहार्यता और पुर्नभुगतान क्षमता को प्रभावित करने वाले मुद्दों का हल करने के लिए एक अंतर मंत्रालय समूह (आईएमजी) का गठन किया गया है। उन्होंने बताया कि जल्द ही उद्योग जगत की चिंताओं को हल करने के लिए यह समूह अपनी सिफारिशें प्रस्तुत करेगा। आईएमजी बैंकों और दूरसंचार सेवा प्रदाताओं के साथ व्यापक विचार विमर्श करेगा और शीघ्र की अपनी रिपोर्ट प्रस्तुत करेगा।
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
मंत्री महोदय ने आश्वासन दिया कि ग्रामीण क्षेत्रों सहित आम आदमी को बेहतर सेवाऐं प्रदान करने के मामले में सरकार इस क्षेत्र के सुदृढ़ विकास सुनिश्चित करने के लिए आवश्यक कदम उठायेगी।                                                                                                                                                                                                                                 
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
***                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   
वि.कासोटिया/केजे/एमएम-1820                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                   

    

    
    (Release ID: 1493581) Visitor Counter : 6