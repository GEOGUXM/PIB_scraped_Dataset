      पर्यटन मंत्रालय

      पर्यटन मंत्रालय 'तीसरा अंतर्राष्ट्रीय योग दिवस' मना रहा है
      Posted On: 20 JUN 2017 1:39PM by PIB Delhi


    पर्यटन मंत्रालय विभिन्न पहल के माध्यम से 'तीसरा अंतर्राष्ट्रीय योग दिवस' मना रहा है:
    
    1. योग को बढ़ावा देने के लिए 30 सेकंड का रेडियो स्पॉट विकसित किया गया और जिसे 14 जून से 17 एफएम स्टेशनों पर प्रसारित किया जा रहा है।
    
    2. भारत को योग की भूमि के रूप में बढ़ावा देने के लिए एक 60 सेकेंड का टीवी विज्ञापन विकसित किया गया है। 21 जून को दूरदर्शन नेटवर्क पर योग का प्रचार करने वाला एक महीने लंबा टीवी अभियान शुरू किया जाना है।
    
    3. योग को बढ़ावा देने वाला एक अभियान 15 मई 2017 से 21 जून 2017 तक पर्यटन मंत्रालय के सभी सामाजिक (सोशल) नेटवर्क चैनलों पर चल रहा है।
    
    4. भारत पर्यटन के अंतर्राष्ट्रीय और घरेलू कार्यालयों पर आईडीवाई 2017 के पोस्टर और स्टैंडियां लगाई गई हैं।
    
    5. दिल्ली में फरवरी 2017 में सटे (एसएटीटीई), और जून 2017 में आयोजित योगशाला एक्सपो में भारत के स्टैंड पर भी अंतर्राष्ट्रीय योग दिवस को प्रमुखता दिया गया था।
    
    6. 53 अंतर्राष्ट्रीय आगंतुकों जिसमें योग को बढ़ावा देने वाले टूर ऑपरेटर्स, पत्रकारों और छायाकारों, योग गुरूओं और योग के बारे में जानकारी रखने वालों को पर्यटन मंत्रालय ने आमंत्रित किया है। यह ग्रुप 21 जून को लखनऊ में आयोजित हो रहे अंतर्राष्ट्रीय योग दिवस समारोह में भाग लेगा जहां प्रधानमंत्री खुद भी मौजूद रहेंगे। इसके बाद यह ग्रुप देश के विभिन्न योग संस्थानों एवं केन्द्रों का दौरा करेंगे और योग के बारे में जानकारी एकत्रित कर अपने-अपने देश में योग का प्रचार-प्रसार करेंगे।
    
    7. पर्यटन मंत्रालय विदेश स्थित अपने कार्यालयों के माध्यम से योग को बढ़ावा देने एवं प्रचार-प्रसार के लिए अंतर्राष्ट्रीय योग दिवस अपने-अपने देश में मना रहा है। भारत स्थित पर्यटन कार्यालयों, संस्थानों राष्ट्रीय होटल प्रबंधन और कैटरिंग प्रौद्योगिकी परिषद (एनसीएचएमसीटी) और भारतीय पर्यटन और यात्रा प्रबंधन संस्थान (आईआईटीटीएम) भी अंतर्राष्ट्रीय योग दिवस मनायेगी।
    
    8. निजी क्षेत्र भी योग दिवस समारोहों में योग प्रशिक्षण कार्यक्रमों के साथ योग शिविरों के विशेष दौरे की योजना बना रहे हैं और योग दिवस पर आने वाले समूहों के लिए विशेष योग सत्र भी शामिल कर रहे हैं।

    *****


    वीके/पीकेपी/एसएस–1786

    
    
    (Release ID: 1493312) Visitor Counter : 8