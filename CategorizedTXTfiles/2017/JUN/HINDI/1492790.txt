      युवा कार्यक्रम एवं खेल मंत्रालय

      टेनिस खिलाड़ी रोहन बोपन्ना खेल मंत्री विजय गोयल से मिले
      Posted On: 14 JUN 2017 4:31PM by PIB Delhi


    रोहन बोपन्ना ने आज युवा मामले और खेल राज्य मंत्री (स्वतंत्र प्रभार) विजय गोयल से मुलाकात की। बोपन्ना ने हाल ही में फ्रैंच ओपन मुकाबलों में मिश्रित युगल का खिताब जीता है। मुलाकात के दौरान श्री बोपन्ना ने पेरिस ग्रेंड स्लैम आयोजन के अपने अनुभवों को खेल मंत्री के साथ साझा किया। श्री बोपन्ना ने खेल मंत्री को बैंगलुरू में स्थित अपनी टेनिस अकादमी के बारे में भी बताया। इस अकादमी में अभी 70 भावी टेनिस खिलाड़ियों को प्रशिक्षण दिया जा रहा है।


    श्री विजय गोयल नें कहा कि सरकार खेलों में श्रेष्ठता को बढ़ाने के लिए प्रतिबद्ध है और उन सभी लोगों को प्रोत्साहित करती है जो खेलों के लिए व्यक्तिगत तौर पर प्रयासरत हैं। कनाडाई जोड़ीदार गैब्रिएला डाब्रोवस्‍की के साथ फ्रेंच ओपन में मिश्रित युगल का खिताब जीतने पर बोपन्ना को बधाई देते हुए श्री गोयल ने कहा कि देश में खेलों को एक आंदोलन बनाने में सुझाव देने के लिए उनके मंत्रालय का दरवाजा खिलाड़ियों और प्रशिक्षको के लिए हमेशा खुला है।


    *****


    एके/बीपी-1727

    
    
    (Release ID: 1492790) Visitor Counter : 6