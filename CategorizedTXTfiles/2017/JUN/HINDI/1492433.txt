      राष्ट्रपति सचिवालय

      भारत के राष्ट्रपति ने मोबाइल एप ‘बेटी के साथ सेल्फी’ की शुरुआत की
      Posted On: 09 JUN 2017 5:59PM by PIB Delhi


    भारत के राष्ट्रपति श्री प्रणव मुखर्जी ने आज (9 जून 2017) राष्ट्रपति भवन में बेटी के साथ सेल्फी मोबाइल एप का शुभारंभ किया।


    इस अवसर पर बोलते हुए राष्ट्रपति ने ‘बेटी के साथ सेल्फी’ मोबाइल एप शुरू करने पर श्री सुनील जगलान को बधाई दी। उन्होंने बताया कि हरियाण में इस अभियान की शुरुआत करने में श्री जगलान का प्रयास प्रशंसनीय है। ‘बेटी के साथ सेल्फी’ एप कन्या भ्रूण हत्या तथा लिंग जांच के विरूद्ध विश्वव्यापी आंदोलन बन गया है। मुझे उम्मीद है कि इससे लिंग असंतुलन के कारण उत्पन्न समस्याओं से निपटने में अंतत: सहायता मिलेगी। उन्होंने बताया कि एप एक नई अवधारणा है तथा एक भले प्रबोधन का काम है। उन्होंने लोगो से अपनी बेटियों के साथ फोटो खिचवा कर एप पर अपलोड करने का अनुरोध किया ताकि यह अभियान सफल हो।


    ‘बेटी के साथ सेल्फी’ अभियान की शुरूआत श्री सुनील जगलान द्वारा जून 2015 में जींद, हरियाणा के बीबीपुर गांव से की गई थी। पूर्व सरपंच श्री सुनील जगलान महिला सशक्तिकरण तथा ग्राम विकास के क्षेत्र में कार्य करते रहे हैं। अभियान का उद्देश्य समाज को इस प्रकार प्रेरित करना है कि माता पिता को कन्या के माता पिता होने पर गर्व हो जिसके फल स्वरूप बाल लिंग अनुपात में सुधार हो।


    वीके/जेडी/एल/एके – 1683

    
    
    (Release ID: 1492433) Visitor Counter : 27