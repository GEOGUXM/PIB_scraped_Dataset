      वाणिज्‍य एवं उद्योग मंत्रालय

      औद्योगिक सूचना प्रणाली पर जागरुकता सत्र- छत्तीसगढ
      Posted On: 16 JUN 2017 6:28PM by PIB Delhi

                                                                                                                                                                                                                                                                                                                                                                          
                                                                                                                                                                                                                                                                                                                                                                          
औद्योगिक नीति और संवर्धन विभाग द्वारा 15 जून, 2017 को नया रायपुर, छत्तीसगढ में औद्योगिक सूचना प्रणाली पर एक जागरूकता कार्यक्रम का आयोजन किया गया। कार्यक्रम की अध्यक्षता महासमुंद के सांसद और वाणिज्य तथा उद्योग मंत्रालय की सलाहकार समिति के वरिष्ठ सदस्य श्री चन्दू लाल साहू ने की। इस कार्यक्रम में छत्तीसगढ सरकार तथा औद्योगिक संघों के वरिष्ठ अधिकारियों ने भाग लिया।
                                                                                                                                                                                                                                                                                                                                                                          
                                                                                                                                                                                                                                                                                                                                                                          
छत्तीसगढ राज्य औद्योगिक विकास निगम के महानिदेशक श्री सुनील मिश्रा ने छत्तीसगढ के उद्योगों के बारे में जानकारी दी। राज्य खनिजों से समृद्ध है और एक चौथाई बिजली राज्य से आती है। राज्य इस्पात के क्षेत्र में विशेष रुप से मजबूत है।                                                                                                                                         
                                                                                                                                                                                                                                                                                                                                                                          
                                                                                                                                                                                                                                                                                                                                                                          
औद्योगिक नीति और संवर्धन विभाग की संयुक्त सचिव वंदना कुमार ने ‘औद्योगिक सूचना प्रणाली’ पर एक प्रस्तुति दी जिसे बीआईएसएजी के सहयोग के साथ इलेक्ट्रोनिक्स और आईटी मंत्रालय के सहयोग से तैयार किया गया है।                                                                                                                                                                   
                                                                                                                                                                                                                                                                                                                                                                          
                                                                                                                                                                                                                                                                                                                                                                          
इस पोर्टल में कच्चे माल के साथ औद्योगिक बुनियादी ढांचे और अभी तक के नक्शे जैसी विभिन्न सुविधाओं प्रदर्शित किया गया है। वायु, रेल और सड़क मार्ग से संपर्क के प्रावधान तथा योजना के विवरण और मांग के आकलन को भी प्रस्तुत किया गया। संयुक्त सचिव ने बताया कि विभिन्न सरकारी विभाग तथा राज्य सरकारें लगातार सिस्टम में डेटा दर्ज करा रही हैं।                                 
                                                                                                                                                                                                                                                                                                                                                                          
                                                                                                                                                                                                                                                                                                                                                                          
पोर्टल के विकास की काफी सरहाना की गई थी। श्री चन्दू लाल साहू ने कहा कि यह पोर्टल उन राज्यों के लिए एक अवसर प्रदान करेगा जहा बढी मात्रा में उद्योग, इस्पात और बिजली कारखानें मौजूद है। यह निवेशकों को आकर्षित करेगा जिसके परिणामस्वरुप राज्य में रोजगार सृजन के अवसर पैदा होंगे। उद्योग संघों के प्रतिनधियों ने कहा कि यह प्रणाली उद्योगों के लिए बेहद उपयोगी साबित होगी।  
                                                                                                                                                                                                                                                                                                                                                                          
                                                                                                                                                                                                                                                                                                                                                                          
****                                                                                                                                                                                                                                                                                                                                                                      
                                                                                                                                                                                                                                                                                                                                                                          
                                                                                                                                                                                                                                                                                                                                                                          
वीके/केजे/सीएल-1764                                                                                                                                                                                                                                                                                                                                                       
                                                                                                                                                                                                                                                                                                                                                                          
                                                                                                                                                                                                                                                                                                                                                                          

    

    
    (Release ID: 1493089) Visitor Counter : 6