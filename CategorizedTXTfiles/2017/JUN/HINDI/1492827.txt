      युवा कार्यक्रम एवं खेल मंत्रालय

      केन्द्रीय खेल एवं युवा मामलों के राज्य मंत्री (स्वतंत्र प्रभार) श्री विजय गोयल ने आज मेजर ध्यानचंद स्टेडियम, नई दिल्ली में आईसीसी चेंपियंस ट्राफी मैच को आम लोगो के देखने के लिए एलईडी स्क्रीन का उद्घाट
      Posted On: 14 JUN 2017 7:18PM by PIB Delhi

                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                            
केन्द्रीय खेल एवं युवा मामलों के राज्य मंत्री (स्वतंत्र प्रभार) श्री विजय गोयल ने आज मेजर ध्यानचंद स्टेडियम, नई दिल्ली में आईसीसी चेंपियंस ट्राफी मैच को आम लोगो को निःशुल्क देखने के लिए बड़ी एलईडी स्क्रीन का उद्घाटन किया। इंगलैंड आज अपना पहला सेमीफाइनल पाकिस्तान के खिलाफ खेल रहा है। वहीं 15 जून को दूसरे सेमीफाइनल में भारत का मुकाबला बांग्लादेश से होगा। सेमीफाइनल जीतने वाली टीम आइसीसी चैंपियंस ट्राफी के लिए 18 जून रविवार को होने वाले फाइनल में मुकाबला करेगी।
                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                            
इस अवसर पर श्री विजय गोयल ने कहा कि स्टेडियम में खाली पड़े स्थान के सदुपयोग और प्रत्येक व्यक्ति को बड़ी स्क्रीन पर निःशुल्क मैच देखने का अवसर प्रदान करने के लिए ऐसा किया गया है। उन्होंने कहा कि उनका मंत्रालय इन बड़ी स्क्रीनों को स्थायी तौर स्थापित करने पर विचार कर रहा है।                                                                                                                                                                                               
                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                            
श्री गोयल ने कहा कि ऐसा करने का उद्देश्य लोगों में खेल संस्कृति को बढ़ावा देने और स्टेडियम के स्थान का अधिकतम प्रयोग है। भविष्य में हम छोटे-छोटे आयोजन करेंगे जिससे पूरे भारत में खेल स्पर्धांओं की गूंज हो।                                                                                                                                                                                                                                                                 
                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                            
***                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                            
एके/बीपी-1733                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                            

    

    
    (Release ID: 1492827) Visitor Counter : 6