      पीएमईएसी

      राष्‍ट्रपति ने उडुपी में बीआरएस हेल्‍थ एंड रिसर्च इंस्टिट्यूट के सुपर स्‍पेशॅल्‍टी हॉस्‍पीटल की आधार शिला रखी
      Posted On: 18 JUN 2017 5:29PM by PIB Delhi

                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                               
राष्‍ट्रपति श्री प्रणब मुखर्जी ने आज (18 जून, 2017) उडुपी, कर्नाटक में बीआरएस हेल्‍थ एंड रिसर्च इंस्टिट्यूट के सुपर स्‍पेशॅल्‍टी हॉस्‍पीटल की आधार शिला रखी।                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                               
इस अवसर पर राष्‍ट्रपति ने कहा कि आधुनिक चिकित्‍सा के क्षेत्र में प्रगति और स्‍वास्‍थ्‍य क्षेत्र में निवेश की बदौलत हम हैजा, चेचक, प्‍लेग, क्षयरोग आदि अनेक बीमारियों के उपचार और उन्‍मूलन में उल्‍लेखनीय उपलब्धियां हासिल की हैं, फिर भी देश में औषधियों और स्‍वास्‍थ्‍य देखभाल तक पहुंच के संदर्भ में भारी अंतराल है। श्री मुखर्जी ने कहा कि प्रति एक हजार आबादी पर एक डॉक्‍टर के अंतर्राष्‍ट्रीय मानदंड की तुलना में भारत में प्रति 1700 लोगों पर एक डॉक्‍टर की व्‍यवस्‍था है। उन्‍होंने कहा कि भारत के भीतरी क्षेत्र के गांवों में स्‍वास्‍थ्‍य देखभाल सुविधाओं की स्थिति और भी चिंताजनक है।
                                                                                                                                                                                                                                                                                                                                                                                                                                                                                                                                                                                               
राष्‍ट्रपति ने इस अस्‍पताल की स्‍थापना में डा. बी. आर. शेट्टी और उनकी पत्‍नी के प्रयासों की सराहना की।                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                               
***                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                               
वि.कासोटिया/आरएसबी/पीबी                                                                                                                                                                                                                                                                                                                                                                                                                                                                                                                                                                        
    
    
    (Release ID: 1493126) Visitor Counter : 15