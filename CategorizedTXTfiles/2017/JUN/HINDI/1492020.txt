      स्‍वास्‍थ्‍य एवं परिवार कल्‍याण मंत्रालय

      स्वास्थ्य मंत्री जेपी नड्डा ने स्वास्थ्य के क्षेत्र में कौशल विकास हेतु “स्किल्स फोर लाइफ, सेव अ लाइफ” अभियान की शुरूआत की
      Posted On: 06 JUN 2017 8:53PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                          
केंद्रीय स्वास्थ्य मंत्री जेपी नड्डा ने स्वास्थ्य के क्षेत्र में कौशल विकास हेतु स्किल फोर लाइफ, सेव अ लाइफ अभियान की शुरूआत की । इस अवसर पर श्री नड्डा ने कहा कि भारत जन-सांख्यकीय लाभ की स्थिति में है क्योंकि भारत की 65 फीसदी से अधिक आबादी 35 वर्ष की आयु से नीचे है। सरकार ने इस स्थिति में युवाओं को जरूरी कौशल देकर सतत और समेकित विकास की मजबूत आधारशिला रखना सुनिश्चित किया है। “स्किल्स फोर लाइफ, सेव अ लाइफ” अभियान का उद्देश्य स्वास्थ्य प्रणाली में प्रशिक्षित लोगों की गुणवत्ता और संख्या को बढ़ाना है। इस अभियान तहत कई पाठ्यक्रमों को शुरू करने की योजना है। जिसके तहत हैल्थ केयर के क्षेत्र में अलग-अलग योग्यताओं वाले लोगों को प्रशिक्षित किया जाएगा साथ ही आम लोगों को भी प्रशिक्षण प्रदान किया जाएगा।
                                                                                                                                                                                                                                                                                                                                                                                                                                                                                                                                                                                                                                                                                                                          
कौशल विकास और उद्यमिता राज्यमंत्री राजीव प्रताप रूडी स्वास्थ्य एवं परिवार कल्याण राज्यमंत्री फग्गन सिंह कुलस्ते, स्वास्थ्य एवं परिवार कल्याण विभाग के सचिव सी.के. मिश्र और विश्व स्वास्थ्य संगठन की भारत में प्रतिनिधि डॉ. हेंक बेकेडम भी इस अवसर पर मौजूद थे।                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                          
समारोह को संबोधित करते हुए श्री नड्डा ने कहा कि युवाओं के कुशल होने से उन्हें शीघ्र रोजगार मिलता है और इससे देश समृद्ध होगा। श्री नड्डा ने कहा कि इससे युवाओं को नौकरी मिलने की उम्मीदों वास्तविक नौकरियों की उपलब्धता के बीच अंतर कम होगा। स्वास्थ्य मंत्री ने आगे कहा कि कुशलता से देश की अर्थव्यवस्था आगे बढ़ती और प्रत्येक क्षेत्र में प्रशिक्षित कुशल मानव संसधान की मांग और आपूर्ति के बीच अंतर कम होता है। देश में स्वास्थय के क्षेत्र में प्रशिक्षित स्वास्थ्य कर्मियों के लिए व्यापक संभावनाएं है। ऐसी पाठ्यक्रमों के शुरू होने से स्वास्थ्य क्षेत्र को पर्याप्त प्रशिक्षित कर्मी मिल सकेंगे।                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                          
श्री नड्डा ने बताया कि सभी कोर्सों का पाठ्यक्रम राष्ट्रीय स्वास्थ्य और परिवार कल्याण संस्थान और अखिल भारतीय आर्युविज्ञान नई दिल्ली में तैयार किया है।                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                          
वीके/बीपीसिंह/एलएन-1641                                                                                                                                                                                                                                                                                                                                                                                                                                                                                                                                                                                                                                                                                                   

    

    
    (Release ID: 1492020) Visitor Counter : 21