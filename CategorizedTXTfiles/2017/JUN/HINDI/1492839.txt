      युवा कार्यक्रम एवं खेल मंत्रालय

      खेल मंत्री विजय गोयल 15 जून 2017 से केरल का दौरा करेंगे
      Posted On: 14 JUN 2017 8:49PM by PIB Delhi

                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
खेल और युवा मामलों के राज्‍यमंत्री, स्‍वतंत्र प्रभार श्री विजय गोयल 15 जून 2017 से दो दिवसीय केरल का दौरा करेंगे। इस दौरान श्री गोयल कोझीकोड के किनालूर स्थित उषा स्‍कूल ऑफ एथेलेटिक्‍स और न्‍यू सिंथेटिक ट्रैक के उद्घाटन समारोह में हिस्‍सा लेंगे। उषा स्‍कूल ऑफ एथेलेटिक्‍स का विधिवत उद्घाटन प्रधानमंत्री श्री नरेंद्र मोदी 15 जून 2017 को नई दिल्‍ली से वीडियो कॉफ्रेंसिंग के जरिए करेंगे।
                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
उषा स्‍कूल ऑफ एथेलेटिक्‍स का निर्माण केरल सरकार द्वारा आवंटित 30 एकड़ भूमि पर किया गया है। इसमें 8 लेन के सिंथेटिक एथेलेटिक्‍स ट्रैक निर्माण का खर्च 8.5 करोड़ रूपये पूर्ण रूप से भारत सरकार के राष्‍ट्रीय खेल विकास कोष ने वहन किया है।                                                                                                                                                       
                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
अपनी यात्रा के दौरान श्री विजय गोयल कोझीकोड स्थित एनवाईकेएस द्वारा आयोजित एक बैठक को भी संबोधित करेंगे। वे कोझीकोड के मालाबार पैलेस स्थित केरल राज्‍य खेल परिषद और राज्‍य खेल विभाग की वेबसाइट का भी शुभारंभ करेंगे।                                                                                                                                                                           
                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
मंत्री अधिकारियों के साथ मिलकर फीफा अंडर -17 विश्‍व कप की तैयारियों की भी समीक्षा करेंगे।                                                                                                                                                                                                                                                                                                      
                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
उल्‍लेखनीय है कि श्री विजय गोयल व्‍यक्तिगत रूप से कर्नाटक के मदिकेरी स्थित अश्विनी नचप्‍पा की अकादमी और हैदराबाद में गोपीचंद अकादमी की सुविधाओं और उनकी उपयोगिता का जायजा ले चुके हैं।                                                                                                                                                                                                         
                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
वीके/डीवी – 1726                                                                                                                                                                                                                                                                                                                                                                               
                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
                                                                                                                                                                                                                                                                                                                                                                                               
    
    
    (Release ID: 1492839) Visitor Counter : 5