      आयुष

      आयूष मंत्रालय ने आदमकद शुभंकरों के जरिए योग को लोकप्रिय बनाने के लिए जागरूकता अभियान शुरू किया
      Posted On: 10 JUN 2017 4:16PM by PIB Delhi

                                                                                                                                                                                                                                                                                                     
                                                                                                                                                                                                                                                                                                     
भारत सरकार के अयूष मंत्रालय के अंतर्गत केंद्रीय योग और प्राकृतिक चिकित्सा अनुसंधान परिषद (सीसीआरवाईएन) ने आगामी अंतर्राष्ट्रीय योग दिवस (21 जून) को देखते हुए शुभंकरों और फ्लैश मोब्स के जरिए योग की लोकप्रियता बढ़ाने, विशेषकर उसे युवाओं में लोकप्रिय बनाने के लिए एक जागरूकता अभियान शुरू किया है।
                                                                                                                                                                                                                                                                                                     
आकर्षक शुभंकर अंतर्राष्ट्रीय योग दिवस के प्रति जागरूकता बढ़ाने में मदद करते हैं। सार्वजनिक स्थलों, विशेषकर मॉल्स, इवेंट्स और मनोरंजनात्मक पर्यटक स्थलों पर लगाए गए शुभंकर परिवारों के साथ जोड़े गए हैं, जो अतिरिक्त मनोरंजन और परस्पर क्रियाशीलता के जरिए जागरूकता पैदा करते हैं।                    
                                                                                                                                                                                                                                                                                                     
शुभंकर आम लोगों को आकर्षित करते हैं, क्योंकि वे स्मरणीय होते हैं और दृश्य प्रचार सामग्री के रूप में काम करते हैं। इससे अभियान का संदेश हर किसी तक आकर्षक ढंग से पहुंचाने में मदद मिलती है। ये शुभंकर लोगों को रुचिकर ढंग से विषय को समझाने में मदद करते हैं।                                         
                                                                                                                                                                                                                                                                                                     
मानवाकार के आईडीवाई शुभंकर इस महीने की 8 तारीख से दिल्ली एनसीआर, लखनऊ और हरियाणा में प्रदर्शित किए गए हैं, जो योग दिवस के संदेश और तत्संबंधी अभियान का प्रचार कर रहे हैं।                                                                                                                            
                                                                                                                                                                                                                                                                                                     
माल्स, जैसे कुछ भीड़भाड़ वाले स्थानों पर योगमोब नामक योग डांस के फ्लैश मोब्स भी आयोजित किए जा रहे हैं।                                                                                                                                                                                               
                                                                                                                                                                                                                                                                                                     
*****                                                                                                                                                                                                                                                                                                
                                                                                                                                                                                                                                                                                                     
                                                                                                                                                                                                                                                                                                     
वि. कासोटिया/आर.एस.बी/पीबी                                                                                                                                                                                                                                                                           
                                                                                                                                                                                                                                                                                                     

    

    
    (Release ID: 1492483) Visitor Counter : 10