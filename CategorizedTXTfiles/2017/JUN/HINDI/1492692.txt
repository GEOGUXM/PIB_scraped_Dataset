      युवा कार्यक्रम एवं खेल मंत्रालय

      युवा मामले और खेल मंत्रालय आम जनता को चैम्पियंस ट्रॉफी मैच ‘फ्री’ दिखाने के लिए बड़ी एलईडी स्क्रीन लगाएगा
      Posted On: 13 JUN 2017 7:30PM by PIB Delhi


    केन्‍द्रीय युवा मामले और खेल राज्‍य मंत्री (स्‍वतंत्र प्रभार) श्री विजय गोयल ने घोषणा की है कि खेल विभाग आम जनता को चैम्‍पियंस ट्रॉफी मैच (दोनों सेमी-फाइनल और फाइनल) ‘फ्री’ दिखाने के लिए मेजर ध्‍यानचन्‍द नेशनल स्‍टेडियम में बड़ी एलईडी स्‍क्रीन लगायेगा।


    आज के बयान में उन्‍होंने कहा कि यह स्‍टेडियम में खाली जगह का उपयोग करने और सभी को बड़ी स्‍क्रीन पर मुफ्त में मैच देखने का ‍मौका देने के लिए किया जा रहा है।


    खेल मंत्री ने यह भी बताया कि यह विचार आम जनता के बीच खेल संस्कृति को शुरू करने और स्‍टेडियम का अनुकूल उपयोग करने के लिए है। भविष्‍य में हम छोटे-छोटे कार्यक्रम भी आयोजित करेंगे जो कि पूरे भारत में खेल कार्यक्रमों के प्रति लोगों में उत्‍साह भर देगा।


    श्री गोयल द्वारा 14 जून, 2017 को बड़ी एलईडी स्‍क्रीन का उद्घाटन किया जायेगा। 14 जून को इंग्‍लैंड, पाकिस्‍तान के खिलाफ पहले सेमी-फाइनल मैच में खेलेगा और 15 जून को भारत, बांग्‍लादेश के खिलाफ खेलेगा। सेमी-फाइनल मैच का विजेता आईसीसी चैम्पियन ट्रॉफी के लिए रविवार, 18 जून को फाइनल मैच खेलेगा।


    बड़ी एलईडी स्‍क्रीन पर मैच देखने के लिए प्रवेश निःशुल्‍क है।


    ***


    वीके/पीएम/वीके – 1722

    
    
    (Release ID: 1492692) Visitor Counter : 4