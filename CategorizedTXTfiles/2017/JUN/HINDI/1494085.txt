      वाणिज्‍य एवं उद्योग मंत्रालय

      वाणिज्य एवं उद्योग मंत्री ने एशियाई विकास बैंक के अध्‍यक्ष के साथ बुनियादी ढांचे के विकास के बारे में विचार-विमर्श किया
      Posted On: 29 JUN 2017 4:41PM by PIB Delhi


    केन्‍द्रीय वाणिज्‍य और उद्योग मंत्री श्रीमती निर्मला सीतारमण ने आज एशियाई विकास बैंक (एबीडी) के अध्‍यक्ष श्री टेकहिको नाकाओ के साथ मुलाकात की। उन्‍होंने भारत में बुनियादी ढांचे के विकास के लिए एशियाई विकास बैंक के प्रयासों का स्‍वागत किया और उनकी सराहना की। उन्‍होंने कहा कि सरकार राज्‍यों को बुनियादी ढांचे की परियोजनाओं के वित्‍त पोषण में मदद करेगी। श्रीमती सीतारमण ने विजाग-चेन्‍नई औद्योगिकी कॉरिडोर में हुई प्रगति के बारे में भी चर्चा की। उन्‍होंने यह भी उल्‍लेख किया कि ईसीईसी का विजाग से ओडिशा और पश्चिम बंगाल का उत्‍तरी विस्‍तार बहुत महत्‍वपूर्ण है। एडीबी को इस कार्य में तेजी लानी चाहिए। श्रीमती निर्मला सीतारमण ने यह भी उल्‍लेख किया कि चेन्‍नई से कन्‍याकुमारी तक दक्षिणी विस्‍तार में कोलाचल बंदरगाह और विझीनजम का विस्‍तार भी शामिल किया जाना चाहिए, क्‍योंकि इससे इन क्षेत्रों के लिए अनेक आर्थिक लाभ उपलब्‍ध होंगे। इन परियोजनाओं के कार्यान्‍वयन की नजदीकी से निगरानी की जानी चाहिए और इसके लिए समय सीमा का पालन किया जाना चाहिए।


    एडीबी अध्‍यक्ष ने ईस्‍ट कोस्‍ट इक्‍नोमिक कारिडोर (ईसीईसी) में हुई प्रगति के बारे में चर्चा की और जीएसटी लागू करने की दिशा में सरकार के सुधारों की प्रशंसा करते हुए इसे ऐतिहासिक कदम बताया। जीएसटी लागू करने के विभिन्‍न पहलुओं के बारे में भी विस्‍तार से चर्चा हुई।


    एडीबी के दक्षिण एशिया विकासके महानिदेशक श्री हुन किम ने उल्‍लेख किया कि वे ईसीईसी के साथ-साथ विकास के लिए अगले पांच वर्षों के दौरान पांच बिलियन अमरीकी डॉलर से भी अधिक का निवेश बढ़ाने के इच्‍छुक हैं।


    ***


    वीके/आईपीएस/वाईबी-1891

    
    
    (Release ID: 1494085) Visitor Counter : 10