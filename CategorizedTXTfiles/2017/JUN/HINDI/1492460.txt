      पोत परिवहन मंत्रालय

      तमिलनाडु में कामराजार बंदरगाह नई परियोजनाओं का उद्घाटन किया गया
      Posted On: 09 JUN 2017 7:31PM by PIB Delhi

                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                          
केन्द्रीय जहाजरानी, सड़क परिवहन एवं राज मार्ग मंत्री श्री नितिन गडकरी ने कहा कि सागरमाला के तहत तमिलनाडु में 2.5 लाख करोड़ रूपये का निवेश किया। इसमें से 39,000 करोड़ रूपये बंदरगाह के आधुनिकीकरण, 55,000 करोड़ रूपये बंदरगाह संपर्क एवं 1,50,000 करोड़ रूपये बंदरगाह केन्द्रित औद्योगिकीकरण के लिये होंगे। मंत्री महोदय ने आज चेन्नई में कामराजार बंदरगाह में यह बात कही जहां उन्होंने कई नई परियोजनाओं का उद्घाटन किया ।
                                                                                                                                                                                                                                                                                                                                                                                                                          
इन परियोजनाओं में 1270 करोड़ रूपये के बराबर का एक नया कंटेनर टर्मिनल, 151 करोड़ रूपये बराबर का एक नया मल्टी कार्गो टर्मिनल, 60 करोड़ रूपये के बराबर का कंटेनर तक रेल पटरी एवं मल्टी कार्गो टर्मिनल, 11.82 करोड़ रूपये के मूल्य की आरएफआईडी प्रणाली शामिल हैं।                                                                                                                                                             
                                                                                                                                                                                                                                                                                                                                                                                                                          
नया कंटेनर टर्मिनल परियोजना का विकास व्यापारियों के लिए अधिक कंटेनर हैंडलिंग सुविधा उपलब्ध करायेगा। यह बंदरगाह के आस-पास क्षेत्र में नये उद्योगों एवं सहायक उद्योगों में भी सहायता करेगा, रोजगार के नए अवसर उपलब्ध करायेगा तथा स्थानीय अर्थव्यवस्था को बढ़ावा देगा।                                                                                                                                                       
                                                                                                                                                                                                                                                                                                                                                                                                                          
नई कार्गो टर्मिनल परियोजना का विकास व्यापारियों के लिए अधिक मल्टी कार्गो हैंडलिंग सुविधा प्रदान करेगा । यह बंदरगाह के आस-पास क्षेत्र में नये उद्योगों एवं सहायक उद्योगों में भी सहायता करेगा तथा स्थानीय अर्थव्यवस्था को बढ़ावा देगा। यह रोजगार के नए अवसर भी उपलब्ध करायेगा।                                                                                                                                             
                                                                                                                                                                                                                                                                                                                                                                                                                          
कंटेनर तक रेल पटरी एवं मल्टी कार्गो टर्मिनल परियोजना रेल मार्ग के जरिये कार्गो की आवाजाही के बेहतर बनायेगी। यह टर्मिनल लॉजिस्टिक लागत मे कमी लाएगी तथा सड़कों पर बोझ घटाएगी। इससे आस-पास के क्षेत्र में सड़कों पर जाम लगने की स्थिति में कमी आयेगी जिससे आम लोगों को लाभ पहुँचेगा।                                                                                                                                        
                                                                                                                                                                                                                                                                                                                                                                                                                          
आरएफआईडी प्रणाली के क्रियान्वयन की परियोजना व्यापारियों के लिए व्यवसाय करने की सुगमता बढ़ाएगी। आरएफआईडी प्रणाली से कार्गो ट्रैफिक के भीड़-भाड में कमी आयेगी जिससे समय की बचत होगी और बंदरगाह के संचालनों में बढ़ोतरी होगी।                                                                                                                                                                                                
                                                                                                                                                                                                                                                                                                                                                                                                                          
वीके/एसकेजे/एनके -1687                                                                                                                                                                                                                                                                                                                                                                                                    

    

    
    (Release ID: 1492460) Visitor Counter : 18