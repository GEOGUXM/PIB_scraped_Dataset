      गृह मंत्रालय

      “एसडीआरएफ-2017 का क्षमता निर्माण” पर राष्ट्रीय सम्मेलन आज संपन्न
      Posted On: 07 JUN 2017 8:30PM by PIB Delhi

                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
“एसडीआरएफ-2017 का क्षमता निर्माण” पर दो दिवसीय राष्ट्रीय सम्मेलन आज यहां संपन्न हो गया। गृहमंत्री राजनाथ सिंह ने कल सम्मेलन का उद्घाटन किया था। सम्मेलन का आयोजन राष्ट्रीय आपदा राहत बल ने राज्यों के आपदा राहत बलों की क्षमताओं में वृद्धि और आपसी तालमेल को बढ़ाने के लिए किया था।                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
राष्ट्रीय सम्मेलन के दूसरे दिन आज केंद्रीय गृह सचिव राजीव महर्षि ने राज्यों से आए प्रतिनिधियों को संबोधित किया। उन्होंने अपने संबोधन में एनडीआरएफ और एसडीआरएफ को मिलकर काम करने पर जोर दिया ताकि आपदा के खतरे को कम किया जा सके। उन्होंने दोनों बलों से अपनी प्राथमिक भूमिका के अलावा लोगों को जागरुक करने और नई तकनीक के प्रयोग से नई चुनौतियों से निपटने की अपील की। उन्होंने राज्य आपदा राहत बलों के लिए विशेष प्रशिक्षण और उन्हें नई तकनीक से सुसज्जित करने पर भी जोर दिया ताकि यह बल आपदा के समय तेजी से सटीक काम कर सकें। केंद्रीय गृह सचिव ने राज्यों से आए प्रतिनिधियों को हर संभव मदद का आश्वासन भी दिया।
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
राष्ट्रीय आपदा प्रबंधन संस्थान के कार्यकारी निदेशक संतोष कुमार ने “ देश की संवेदनशील रूपरेखा और उभरती चुनौतियां ” विषय पर व्याख्यान दिया। उन्होंने जलवायु परिवर्तन, संसाधन, जनसंख्या, आपदा स्थिति, जीवन प्रत्याशा, समस्याग्रस्त क्षेत्र, तीव्र शहरीकरण, भविष्य में आपदाओं की प्रकृति के क्षेत्र से जुड़ी आपदा प्रबंधन की चुनौतियों के बारे में विस्तार से चर्चा की।                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
असम, बिहार, गुजरात, जम्मू- कश्मीर, केरल, मध्य प्रदेश नगालैंड, तमिलनाडु और उत्तराखंड से आए प्रतिनिधियों ने भी अपनी प्रस्तुतियां दीं।                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
***                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
वीके/बीपी/वाईबी- 1655                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                  
    
    
    (Release ID: 1492172) Visitor Counter : 9