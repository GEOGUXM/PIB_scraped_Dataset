      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने एयर इंडिया और उसकी पांच सहायक कंपनियों के विनिवेश को 'सैद्धांतिक' मंजूरी दी
      Posted On: 28 JUN 2017 8:55PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति ने विनिवेश पर सचिवों के कोर ग्रुप (सीजीडी) की सिफारिशों के आधार पर सीपीएसई (एयर इंडिया और उसकी पांच सहायक कंपनियों के रणनीतिक विनिवेश) के रणनीतिक विनिवेश पर नीति आयोग की चौथी सिफारिशों को अपनी मंजूरी दे दी है।


     1. एयर इंडिया और उसकी पांच सहायक कंपनियों के रणनीतिक विनिवेश पर विचार करने के लिए 'सिद्धांत रूप में' मंजूरी।


     1. रणनी‍तिक विनिवेश प्रक्रिया का समय-समय पर मार्गदर्शन करने और निम्‍नलिखित निर्णय लेने के लिए वित्त मंत्रालय की अध्‍यक्षता में एयर इंडिया-विशिष्‍ट वैकल्पिक ढांचा का गठन जिसमें नागर विमानन मंत्रालय एवं ऐसे अन्‍य मंत्रालय शामिल होंगे:


    क. एयर इंडिया के असुरक्षित ऋण का उपचार,


    ख. शेल कंपनी को कुछ परिसंपत्ति सौंपना,


    ग. मुनाफा कमाने वाली तीन सहायक कंपनियों का अप-समावेशन एवं रणनीतिक विनिवेश,


    घ. विनिवेश की मात्रा,


    ड. बोलीदाओं से संबंधित मामले।


    ****


    SS/VBA/AK/SKC

    
    
    (Release ID: 1494083) Visitor Counter : 13
    
    
    
    
    

1.