      रेल मंत्रालय

      रेल मंत्री श्री सुरेश प्रभाकर प्रभु ने अतिरिक्त सुविधाओं वाली हमसफर एक्सप्रेस रेलगाड़ी की नई रैक का निरीक्षण किया
      Posted On: 14 JUN 2017 6:19PM by PIB Delhi

                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
रेल मंत्री श्री सुरेश प्रभाकर प्रभु ने आज नई दिल्ली के सफदरजंग रेलवे स्टेशन पर अतिरिक्त सुविधाओं वाली हमसफर एक्सप्रेस की नई रैक का निरीक्षण किया। वर्ष 2016-17 के अपने बजट भाषण में उन्होंने पूरी तरह वातानुकूलित थर्ड एसी सर्विस वाली हमसफर एक्सप्रेस की शुरूआत करने की घोषणा की थी। इस रेलगाड़ी में खाने का विकल्प चुनने की सुविधा है। हमसफर एक्सप्रेस की नई रैक की अतिरिक्त सुविधाएं इस प्रकार हैं-
                                                                                                                                                                                                                                                                                                                                                                                                      
  * सिंगल पीस साइड लोअर बर्थ (पहले 2 भागों में थी)                                                                                                                                                                                                                                                                                                                                                    
  * यूएसबी चार्जिंग पॉइंट सहित प्रत्येक बर्थ के लिए मोबाइल चार्जिंग पॉइंट (पहले 8 यात्रियों के लिए 3 चार्जर्स थे)                                                                                                                                                                                                                                                                                     
  * प्रत्येक बर्थ पर पढ़ने के लिए प्रकाश व्यवस्था (पहले केवल निचली बर्थ के लिए ही यह सुविधा थी)                                                                                                                                                                                                                                                                                                       
  * ऊपरी बर्थ पर चढ़ने के लिए सुविधाजनक प्रबंध                                                                                                                                                                                                                                                                                                                                                        
  * प्रत्येक डिब्बे के दो शौचालयों में मूत्रालय                                                                                                                                                                                                                                                                                                                                                       
  * प्रत्येक डिब्बे के दो शौचालयों में बेबी नेप्पी चेंजिंग पैड                                                                                                                                                                                                                                                                                                                                        
  * प्रत्येक डिब्बे में लगाए गए सीसीटीवी के लिए डिस्प्ले मॉनिटर स्क्रीन                                                                                                                                                                                                                                                                                                                               
  * प्रत्येक खंड में डस्टबिन लगाए गए हैं।                                                                                                                                                                                                                                                                                                                                                             
                                                                                                                                                                                                                                                                                                                                                                                                      
उपरोक्त सुविधाओं के अलावा हमसफर एक्सप्रेस डिब्बों में मौजूद सभी सुविधाएं उपलब्ध रहेंगी। जिनमें से कुछ को नीचे सूचीबद्ध किया गया हैं:                                                                                                                                                                                                                                                                  
                                                                                                                                                                                                                                                                                                                                                                                                      
 1. एंटी-ग्रेफीटी कोटिंग और डिब्बे के बाहर विशिष्ट 3 डी क्रमांकन के साथ सुंदर और मनभावन रंग योजना                                                                                                                                                                                                                                                                                                     
 2. आकर्षक और सुंदर रंगों में समन्वित सीटें, बर्थ विभाजन, पर्दे, उन्नत और स्वच्छ शौचालय, फिल्म टाइप दर्पण आदि के साथ आकर्षक इंटीरियर्स                                                                                                                                                                                                                                                                
 3. केबिनों में डिओडोराइज़र डस्टबिन और स्लीक बोतल होल्डर्स                                                                                                                                                                                                                                                                                                                                            
 4. डिब्बों के आम क्षेत्रों के लिए क्लोज सर्किट टेलीविजन (सीसीटीवी) निगरानी                                                                                                                                                                                                                                                                                                                           
 5. नेत्रहीनों के लिए समेकित ब्रेल डिस्प्ले                                                                                                                                                                                                                                                                                                                                                           
 6. ओडोर फ्लशिंग प्रणाली के साथ स्वच्छ शौचालय                                                                                                                                                                                                                                                                                                                                                         
 7. ग्लोबल पोजिशनिंग सिस्टम (जीपीएस) आधारित यात्री सूचना प्रणाली                                                                                                                                                                                                                                                                                                                                      
 8. यात्री घोषणा प्रणाली                                                                                                                                                                                                                                                                                                                                                                              
 9. डिब्बो में अग्नि और धुएं का पता लगाने वाली प्रणाली                                                                                                                                                                                                                                                                                                                                                
10. पावर कारों में आग का पता लगाने और दमन करने वाली प्रणाली                                                                                                                                                                                                                                                                                                                                           
11. ऑटो वेंडिंग मशीन और ओवन/फ्रिज वाली मिनी पैंट्री से सुसज्जित                                                                                                                                                                                                                                                                                                                                       
                                                                                                                                                                                                                                                                                                                                                                                                      
नई समय सारणी में रेल मंत्रालय द्वारा कुल 11 हमसफर रेलगाड़ियों की घोषणा की गई हैं। इनमें से 6 हमसफर एक्सप्रेस रेलगाड़ियों के नाम इस प्रकार हैं-                                                                                                                                                                                                                                                        
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
12595/12596 गोरखपुर-आनंद विहार                                                                                                                                                                                                                                                                                                                                                                        
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
12503/12504 कामख्या-बैंगलोर कैंट                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
22887/22888 हावड़ा-यसवंतपुर                                                                                                                                                                                                                                                                                                                                                                           
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
14715/14716 श्रीगंगानगर-तिरुचिरापल्ली                                                                                                                                                                                                                                                                                                                                                                 
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
22867/22868 दुर्ग-निजामुद्दीन                                                                                                                                                                                                                                                                                                                                                                         
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
22 9 1 9 22 9 20 अहमदाबाद-चेन्नई सेंट्रल                                                                                                                                                                                                                                                                                                                                                              
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
ये रेलगाड़ियों 16 एसी 3 टायर के कोच और 2 पावर कारों के साथ चल रही हैं।                                                                                                                                                                                                                                                                                                                                
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
रेल मंत्री श्री सुरेश प्रभाकर प्रभु जो कल विजयवाड़ा के दौरे पर जा रहे हैं हमसफर एक्सप्रेस की दो रेलगाड़ियों संख्या 22705/22706 तिरुपति-जम्मूत्तवी और रेलगाड़ी संख्या 20889/20890 हावड़ा-विजयवाड़ा हमसफर रेलगाड़ी को झंडी दिखाकर रवाना करेंगे। बाकी हमसफर रेलगाड़ियों को भी जल्द ही शुरू किया जाएगा।                                                                                                   
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
चालू वित्तीय वर्ष के दौरान मॉर्डन रेल कोच फैक्ट्री रायबरेली और रेल कोच फैक्ट्री कपूरथला में 10 हमसफर रैक्स का निर्माण करने की योजना है। हमसफर एसी 3 टायर कोच की लागत 2.58 करोड़ रुपए है जबकि एक सामान्य एलएचबी एसी 3 टायर कोच की लागत 2.39 करोड़ रुपए है।                                                                                                                                             
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
****                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
वीके/आईपीएस/डीके- 1732                                                                                                                                                                                                                                                                                                                                                                                
                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                      
    
    
    (Release ID: 1492813) Visitor Counter : 11
    
    
    
    
    

    
    
11.