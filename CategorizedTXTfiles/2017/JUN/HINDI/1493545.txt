      संघ लोक सेवा आयोग

      सम्मिलित चिकित्सा सेवा परीक्षा, 2016
      Posted On: 22 JUN 2017 5:03PM by PIB Delhi


    सम्मिलित चिकित्सा सेवा परीक्षा, 2016 का परिणाम दिनांक 21.12.2016 के प्रेस नोट के तहत घोषित किया गया था, जिसमें नियुक्ति हेतु 894 उम्मीदवारों की अनुशंसा योग्यताक्रम में की गई थी।


    सम्मिलित चिकित्सा सेवा परीक्षा, 2016 के नियम 13 और 14 के अनुसार, आयोग ने अंतिम अनुशंसित उम्मीदवार के बाद योग्यताक्रम में एक समेकित आरक्षित सूची भी तैयार की है।


    स्‍वास्‍थ्‍य एवं परिवार कल्‍याण मंत्रालय की मांग के अनुसार सम्मिलित चिकित्सा सेवा परीक्षा, 2016 के आधार पर शेष पदों को भरने के लिए आयोग, एतद्द्वारा, 131 उम्‍मीदवारों की अनुशंसा करता है, जिसमें सामान्य वर्ग के 27 उम्‍मीदवार, अन्य पिछड़े वर्गों के 95 उम्‍मीदवार तथा अनुसूचित जाति के 09 उम्मीदवार शामिल हैं। इन उम्‍मीदवारों की सूची संलग्‍न है। स्‍वास्‍थ्‍य एवं परिवार कल्‍याण मंत्रालय, अनुशंसित उम्‍मीदवारों को सीधे ही सूचित करेगा।


    निम्‍नलिखित अनुक्रमांक वाले 38 उम्मीदवारों की उम्मीदवारी अनंतिम है:


    290, 815, 1072, 1456, 1948, 2015, 2560, 2741, 3845, 4476, 5395, 9273, 9285, 13383, 14508, 14663, 15300, 17305, 17309, 18427, 19548, 19781, 19838, 20912, 21634, 22700, 23131, 23256, 23608, 23891, 24845, 24938, 25716, 27271, 28672, 30751, 5739 तथा 16553


    जिन उम्‍मीदवारों के परिणाम अनंतिम श्रेणी में रखे गए हैं उन्‍हें नियुक्ति प्रस्‍ताव तब तक जारी नहीं किए जाएंगे जब तक आयोग इन उम्‍मीदवारों से मंगवाए गए मूल दस्‍तावेजों की जांच नहीं कर लेता। इन उम्‍मीदवारों की सशर्तता की स्थिति आरक्षित सूची के जारी होने की तारीख से केवल छह महीने की अवधि के लिए मान्‍य होगी। यदि संबंधित उम्‍मीदवार आयोग द्वारा अपेक्षित दस्‍तावेज इस अवधि के दौरान जमा करने में विफल रहते हैं, तो उनकी उम्‍मीदवारी रद्द कर दी जाएगी और इस संबंध में आगे किसी पत्र आदि पर विचार नहीं किया जाएगा।


    इन 131 उम्मीदवारों की सूची संघ लोक सेवा आयोग की वेबसाइट अर्थात् http://www.upsc.gov.in पर भी उपलब्‍ध है।


    पूरी सूची जानने के लिए यहां क्लिक करें


    ***


    वीके/केजे/एमएम – 1819

    
    
    (Release ID: 1493545) Visitor Counter : 5