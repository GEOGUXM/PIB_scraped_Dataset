      पेट्रोलियम एवं प्राकृतिक गैस मंत्रालय

      डॉ. हर्षवर्द्धन और श्री धर्मेन्द्र प्रधान ने स्वस्थ सारथी अभियान तथा ईंधन संरक्षण कार्यशाला का उद्घाटन किया
      राजधानी में आईजीएल वाहन चालकों को मृत्यु लाभ के साथ स्वास्थ्य बीमा प्रदान कराएंगीः श्री प्रधान
      
      पेट्रोलियम मंत्री ने व्यवसाय वर्तमान 3,000 करोड़ रुपये से बढ़ाकर 30,000 करोड़ रुपये करने का नया लक्ष्य दिया
      
      वाहन चालकों की स्वास्थ्य जांच के लिए मेगा स्वास्थ्य शिविर आयोजित किए जा रहे हैं
      
      राजधानी में आईजीएल के सभी स्टेशनों पर दो महीनों के लिए निशुल्क स्वास्थ्य शिविर जारी रहेगा
      
      सक्षम-2017 के हिस्से के रूप में दिल्ली में तीसरी ईंधन संरक्षण कार्यशाला आयोजित होगी
      
      Posted On: 28 JUN 2017 5:18PM by PIB Delhi


    केन्द्रीय विज्ञान एवं प्रौद्योगिकी तथा पृथ्वी विज्ञान और पर्यावरण, वन और जलवायु परिवर्तन मंत्री डॉ. हर्षवर्धन और तेल और प्राकृतिक गैस राज्य मंत्री (स्वतंत्र प्रभार) श्री धर्मेन्द्र प्रधान ने आज सिरीफोर्ट ऑडिटोरियम में संयुक्त रूप से स्वस्थ सारथी अभियान (एसएसए) का उद्घाटन किया।


    स्वस्थ सारथी अभियान (एसएसए) दो महीने का मेगा अभियान है और इसका फोकस क्षेत्र के ऑटो, टैक्सी तथा बस चालकों को रोग बचाव स्वास्थ्य सुविधा देने पर है। इन्द्रप्रस्थ गैस लिमिटेड (आईजीएल) की पहल स्वस्थ सारथी अभियान का उद्घाटन संसद सदस्यों, दिल्ली पुलिस के अधिकारियों तथा मंत्रालय के वरिष्ठ अधिकारियों सहित अनेक अतिथियों की उपस्थिति में हुआ। एसएसए का आयोजन क्षेत्र के सार्वजनिक परिवहन चालकों की समस्याओं के समाधान के लिए किया गया। अधिकतर चालक सीएनजी वाहन चलाते है।


    श्री धर्मेन्द्र प्रधान ने कहा कि राजधानी क्षेत्र के चालक गैस वृद्धि में सहयोगी है। सीएनजी का इस्तेमाल परिवहन, घरेलू उपयोग, ऑटो आदि में किया जाता है। उन्होंने बताया कि 4.5 लाख वाहन सीएनजी ईंधन से चलती हैं और उससे आईजीएल का कारोबार 3,000 करोड़ रुपये का होता है। उन्होंने कहा कि नया लक्ष्य कारोबार 3,000 करोड़ से बढ़ाकर 30,000 करोड़ रुपये होना चाहिए।


    श्री प्रधान ने कहा की स्वस्थ सारथी अभियान सभी चालकों को बुनियादी जांच स्वास्थ्य सुविधा उपलब्ध कराने की पहल है। उन्होंने बताया कि राजधानी के विभिन्न आईजीएल स्टेशनों पर दो महीने के चिकित्सा शिविर में निशुल्क स्वस्थ जांच होगी। इसमें खून की जांच, शूगर जांच, आंख जांच शामिल हैं। सेंट स्टीफन अस्पताल के डॉक्टरों का दल इस कार्य में सहायता देगा। उन्होंने कहा कि वाहन चालकों को मोतियाबिंद ऑपरेशन के लिए सुविधा उपलब्ध कराई जाएगी। उन्होंने बताया कि आईजीएल स्वास्थ्य बीमा देने पर विचार कर रहा है। इसमें राजधानी के वाहन चालकों के लिए मृत्यु लाभ शामिल होगा।


    पेट्रोलियम मंत्री ने स्वस्थ सारथी वेब एप्लीकेशन लांच किया। इससे अभियान के दौरान स्वास्थ्य जांच कराने वाले वाहन चालकों का स्वास्थ्य रिकोर्ड कहीं से भी ऑन-लाइन प्राप्त किए जा सकेंगे।


    ईंधन संरक्षण कार्यशाला के बारे में श्री प्रधान ने चालकों से ईंधन बचाने की अपील की और कहा कि कार्यशाला में ईंधन बचाने के तरीकों से चालक लाभान्वित होंगे।


    डॉ. हर्षवर्धन ने पेट्रोलियम मंत्री तथा एसएसए की पहल करने वाले हितधारकों को धन्यवाद दिया। उन्होंने प्रधानमंत्री के विजन ‘सबका साथ सबका विकास’ का स्मरण दिलाते हुए कहा कि सभी नागरिकों के विकास के बिना देश का विकास नहीं हो सकता।


    चालकों के लिए ईंधन संरक्षण कार्यशाला का आयोजन सक्षम-2017 के हिस्से के रूप में पेट्रोल संरक्षण अनुसंधान एसोसिएशन (पीसीआरए) द्वारा किया गया। इस अभियान को दिल्ली पुलिस भी समर्थन दे रही है ताकि सड़क सुरक्षा और चालकों के जिम्मेदार व्यवहार का संदेश दिया जा सके।


    इस अवसर पर एक मेगा स्वास्थ्य शिविर आयोजन किया गया। इसमें ऊंचाई-भार मापन, बीएमआई, ब्लड-प्रेशर, विजन और आंख जांच, ब्लड ग्रुप जांच, काउंसिलिंग, स्वास्थ्य शिक्षा तथा प्रथम स्वास्थ्य सहायता के तरीकों को बताया गया। यह अभियान 31 अगस्त, 2017 तक आईजीएल के विभिन्न सीएनजी स्टेशनों पर स्वास्थ्य शिविर के रूप में जारी रहेगा। ईंधन संरक्षण कार्यशाला में ईंधन बचाने और अच्छा वाहन चालन के बारे में उपस्थित वाहन चालकों को जानकारी दी गई। सक्षम-2017 के हिस्से के रूप में इस तरह की कार्यशाला पीसीआरए द्वारा विभिन्न शहरों में आयोजित की गई है। दिल्ली में तीसरी कार्यशाला हो रही है। इससे पहले कार्यशाला मुंबई तथा विशाखापत्त्न में हुई थी।


    पहलवान सुश्री बबिता फोगट भी इस अवसर पर उपस्थित थी। उन्होंने वाहन चालकों में जिम्मेदार व्यवहार प्रोत्साहित करने का आग्रह किया।


    दिल्ली पुलिस की सड़क सुरक्षा सेल तथा महिला सुरक्षा सेल द्वारा सड़क सुरक्षा तथा यात्रियों विशेषकर महिलाओं और बुजुर्गों के प्रति जिम्मेदारीपूर्ण व्यवहार संदेश देने के लिए लघु और नुक्कड़ नाटकों का आयोजन किया।


    ***


    वीके/एजी/डीके-1864

    
    
    (Release ID: 1493954) Visitor Counter : 14