      वित्‍त मंत्रालय

      केंद्रीय वित्तमंत्री श्री अरूण जेटली ने कोरिया गणराज्य के राष्ट्रपति मून जई इन से कल मुलाकात की
      वित्तमंत्री श्री अरूण जेटली ने कोरिया की प्रमुख कंपनियों के वरिष्ठ अधिकारियों के साथ बैठक की
      
      वित्तमंत्री श्री अरूण जेटली ने भारत-कोरिया व्यापार बैठक में प्रमुख भाषण दिया
      Posted On: 16 JUN 2017 1:04PM by PIB Delhi


    केंद्रीय वित्त,कार्पोरेट और रक्षा मंत्री श्री अरूण जेटली ने कल कोरिया गणराज्य के राष्ट्रपति महामहिम श्री मून जई इन से मुलाकात की। वित्त मंत्री श्री अरूण जेटली ने राष्ट्रपति श्री मून को हाल ही में हुए चुनाव मे विजय प्राप्त करने पर बधाई दी और प्रधानमंत्री श्री नरेन्द्र मोदी की ओर से शुभकामनाएं व्यक्त की। श्री जेटली ने श्री मून के क्षेत्र के प्रति उनके दृष्टिकोण और भारत के साथ संबंधों की सराहना करते हुए प्रधानमंत्री श्री नरेन्द्र मोदी द्वारा भारत दौरे के निमंत्रण का पुनः स्मरण कराते हुए आशा व्यक्त कि दोनो नेताओँ के बीच शीघ्र ही भेंट होगी।


    कोरिया मे श्री जेटली का स्वागत करते हुए राष्ट्रपति मून ने प्रधानमंत्री श्री नरेन्द्र मोदी का चुनाव में विजय प्राप्त करने के लिए उनकी शुभकामनाओं के लिए धन्यवाद व्यक्त किया। श्री मून ने विशेष तौर पर ट्विटर में कोरियाई भाषा मे संदेश देने के लिए प्रधानमंत्री श्री मोदी का स्मरण किया। 11 मई को प्रधानमंत्री श्री मोदी द्वारा बधाई संदेश देने के लिए किये फोन का स्मरण करते हुए श्री मून ने कहा कि दोनो पक्षों में द्विपक्षीय भागीदारी के निर्माण के लिए प्रबल इच्छा शक्ति है।


    उन्होने कहा कि हाल ही मे चुने गए कोरिया के राष्ट्रपति द्वारा भारत के लिए विशेष दूत की नियुक्ति करने का निर्णय कोरिया के भारत के साथ संबंधो के प्रति सशक्त प्रतिबद्धता को प्रदर्शित करता है।


    वित्तमंत्री श्री अरूण जेटली ने प्रधानमंत्री श्री नरेन्द्र मोदी द्वारा इस निर्णय की सराहना के संदेश के बारे में बताए हुए कहा कि इस प्रकार की शुरूआत भारत के पूर्व की ओर देखो नीति के अनुरूप है। उन्होंने इस बात पर जोर दिया कि अंतरार्राष्ट्रीय संबंधो में उद्यत कोरिया एशिया और अन्य देशों के लिए लाभदायक है। वित्तमंत्री ने राष्ट्रपति श्री मून को हितकारी बैठकों के संबंध में जानकारी दी। श्री जेटली ने दोनो देशों के बीच रक्षा उद्योग,आधारभूत ढांचे में निवेश और उत्पादन में भागीदारी के लिए दोनों देशों विशाल अवसरो के बारे में बताया। राष्ट्रपति मून ने प्रधानमंत्री श्री नरेन्द्र मोदी और वित्तमंत्री श्री जेटली के नेतृत्व में ऐतिहासिक आर्थिक सुधारों की सराहना कि और कहा की उन्हें विश्वास है कि भारत शीघ्र ही विशाल आर्थिक शक्ति बनने के पथ पर अग्रसर है।उन्होंने कोरिया में भारत के उच्च कुशल योग्य पेशेवर की सराहना की।


    इससे पहले वित्त मंत्री श्री अरूष जेटली ने प्रमुख कोरियाई कंपनियों के अध्यक्षों,प्रबंध निदेशको और मुख्य कार्यकारी अधिकारियो से मुलाकात की।


    इसके बाद वित्तमंत्री श्री अरूण जेटली ने कोरिया के वाणिज्य और उद्योग संघ(केसीसीआई)भारतीय दूतावास और भारतीय उद्योग परिसंघ (फिक्की)द्वारा संयुक्त रूप से आयोजित भारत कोरिया व्यापार बैठक में प्रमुख भाषण दिया। बैठक में कोरिया के व्यापार और उद्योग जगत के सौ से अधिक प्रतिनिधियों ने भाग लिया।


    ****


    वीके/एजे/पीबी-1755

    
    
    (Release ID: 1493014) Visitor Counter : 4