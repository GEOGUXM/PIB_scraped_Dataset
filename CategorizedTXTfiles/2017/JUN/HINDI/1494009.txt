      खान मंत्रालय

      नाल्को की क्षमता बढ़ाकर इसे अल्युमिनियम उत्पादन में दुनिया भर में अग्रणी बनाने की तैयारी में केंद्र सरकार
      Posted On: 28 JUN 2017 8:42PM by PIB Delhi

                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                              
केन्‍द्र सरकार को मीडिया में आई एक खबर के संदर्भ में यह जानकारी मिली कि सरकार बाईबैक और बिक्री के प्रस्‍ताव (ओएफएस) के जरिये राष्‍ट्रीय एल्‍युमिनियम कम्‍पनी लिमिटेड-नाल्‍को का निजीकरण करने की कोशिश कर रही है। ऐसी खबरों की वजह से नाल्को को कर्मचारियों की ओर से विरोध का सामना करना पड़ रहा है।                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                              
खान मंत्रालय ने ऐसी गुमराह करने वाली सूचना पर सफाई देते हुए कहा कि नाल्‍को एक प्रतिष्ठित नवरत्‍न केन्‍दीय सार्व‍जनिक क्षेत्र का प्रतिष्‍ठान है और देश के साथ ही ओडिशा राज्‍य के विकास में इसकी भूमिका की केन्‍द्र सरकार सराहना करती है। केन्‍द्र सरकार नाल्‍को की क्षमता के विस्‍तार और सुधार की दिशा में हरसंभव कोशिश कर रही है ताकि नाल्‍को भारत के साथ ही वैश्विक स्‍तर पर एल्‍युमिनियम की बड़ी उत्‍पादक कम्‍पनी बन सके। खान मंत्रालय 5540 करोड़ रुपये की अनुमानित लागत से एम एंड आर विस्‍तार के तीसरे चरण के तहत 1.0 एमटीपीए एल्‍युमिना रिफायनरी (स्‍ट्रीम-5), दमनजोडी की स्‍थापना कर नाल्‍को की उत्‍पादन क्षमता बढ़ाने में मदद कर रही है।
                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                              
केन्‍द्र सरकार ने कंपनी का बॉक्‍साइट भंडारण बढ़ाने के लिए नाल्‍को के हक में मोटांगी खान में अगले पांच साल के लिए खनन अधिकार बढ़ा दिया है।                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                              
वीके/एके/आरएन –1877                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                              
    
    
    (Release ID: 1494009) Visitor Counter : 11