      रक्षा मंत्रालय

      सीओएससी के अध्‍यक्ष और नौसेना अध्‍यक्ष एडमिरल सुनील लाम्‍बा की इस्रायल यात्रा (12 से 15 जून 17)
      Posted On: 11 JUN 2017 8:17PM by PIB Delhi

                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                             
भारत और इस्रायल के संबंध 17 सितम्‍बर 1950 से कायम हैं, जब भारत ने इस्रायल के गठन को मान्‍यता प्रदान की थी। 1992 में औपचारिक कूटनीतिक संबंध बहाल होने के बाद दोनों देशों के आपसी संबंधों में रक्षा सहयोग मुख्‍य स्‍तंभों में से एक रहा है। इसी कड़ी में सीओएससी के अध्‍यक्ष और नौसेना अध्‍यक्ष एडमिरल सुनील लांबा 12 से 15 जून 17 जून के दौरान इस्रायल यात्रा की यात्रा कर रहे हैं। उनकी यह यात्रा उच्‍च स्‍तरीय रक्षा सहयोग की दृष्टि से महत्‍वपूर्ण है।                                                                                                     
                                                                                                                                                                                                                                                                                                                                                                                                                                                                                                                                                             
सीओएससी के अध्‍यक्ष और नौसेना अध्‍यक्ष एडमिरल सुनील लांबा अपनी इस्रायल यात्रा के दौरान इस्रायली डिफेंस फोर्स के प्रमुख्‍, लेफ्टिनेंट जनरल गादी एइसेंकोट के साथ द्विपक्षीय वार्ता करेंगे। इस यात्रा का उद्देश्‍य दोनों देशों की प्रतिरक्षा सेनाओं में सहयोग बढ़ाने की संभावनाओं का पता लगाना है। वे इस्रायली नौसेना के कमांडर-इन-चीफ, इस्रायल की वायु सेना के कमांडर, इस्रायल की थल सेना के कमांडर और रक्षा मंत्रालय के अन्‍य अधिकारियों से भी मिलेंगे। इसके अतिरिक्‍त वे हैफा नौसेना केन्‍द्र और इस्रायली वायु सेना तथा थल सेना प्रतिष्‍ठान देखने भी जायेंगे।
                                                                                                                                                                                                                                                                                                                                                                                                                                                                                                                                                             
*****                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                             
वि. कासोटिया/आर.एस.बी/एसएस                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                             

    

    
    (Release ID: 1492489) Visitor Counter : 12