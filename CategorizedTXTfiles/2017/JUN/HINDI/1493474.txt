      अल्‍पसंख्‍यक कार्य मंत्रालय

      श्री वेंकैया नायडू दिल्‍ली के नये महापौरों के साथ सफाई के बारे में चर्चा करेंगे
      
      
      उत्‍तरी एमसीडी की महापौर ने श्री नायडू से मुलाकात की

      Posted On: 21 JUN 2017 4:53PM by PIB Delhi
                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                        
शहरी विकास मंत्री श्री एम. वेंकैया नायडू ने आज निर्देश दिया कि ठोस कचरा प्रबंधन सहित राष्‍ट्रीय राजधानी में सफाई से जुड़े मुद्दों पर चर्चा के लिए दिल्‍ली के तीनों नगर निगमों के नवनिर्वाचित महापौरों की जल्‍दी ही एक बैठक बुलाई जाए।                                                                                                                                                                                                                                                   
                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                        
श्री नायडू ने उत्‍तरी एमसीडी की महापौर सुश्री प्रीति अग्रवाल के साथ बैठक के दौरान यह निर्देश दिया। बैठक के दौरान महापौर ने स्‍वच्‍छता रखने सहित नगर निगम के समक्ष मौजूद वित्‍तीय और अन्‍य समस्‍याओं का जिक्र किया। उन्‍होंने शहरी स्‍थानीय निकाय की आमदनी बढ़ाने के लिए किये जा रहे प्रयासों जैसे नगर निगम की भूमि और संपत्तियों के विकास, संपत्तियों का वार्ड स्‍तर का सर्वेक्षण और विशिष्‍ट पहचान संख्‍या जारी करने तथा क्‍लस्‍टरवार विज्ञापन नीति के बारे में विस्‍तार से जानकारी दी।
                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                        
महापौर ने कचरे के निपटारे के लिए भूमि की उपलब्‍धता की समस्‍या का जिक्र किया और कहा कि एमसीडी कचरे से ऊर्जा संयंत्रों के जरिए ठोस कचरा प्रबंधन और कचरे की रिसाइकलिंग पर अधिक ध्‍यान देगी, ताकि कचरे के निपटारे की मात्रा कम हो सके। उन्‍होंने कहा कि क्षमता से अधिक कचरे की समस्‍या झेल रहे भलस्‍वा लैंडफिल की तरफ तत्‍काल ध्‍यान देने की जरूरत है।                                                                                                                                      
                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                        
राष्‍ट्रीय राजधानी में स्‍व्‍च्‍छता में सुधार की जरूरत पर बल देते हुए श्री नायडू ने कहा कि वे जल्‍दी ही सभी तीनों महापौरों के साथ विस्‍तृत विचार विमर्श करना चाहते हैं, ताकि दिल्‍ली में पूर्ण स्‍वच्‍छता सुनिश्चित करने के लिए एक रोडमैप तैयार किया जा सके।                                                                                                                                                                                                                            
                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                        
*****                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                        
वीके/केपी/वाईबी-1809                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                        

    

    
    (Release ID: 1493474) Visitor Counter : 5