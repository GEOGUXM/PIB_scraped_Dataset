      गृह मंत्रालय

      श्री अमरनाथ जी यात्रा के दौरान यात्रियों के लिए स्‍वास्‍थ्‍य परामर्श
      Posted On: 06 JUN 2017 6:30PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
श्री अमरनाथ जी की पवित्र गुफा की यात्रा में 14000 फुट तक की ऊंची चढ़ाई शामिल होती है। यात्रियों को इतनी ऊंची चढ़ाई के कारण निम्‍न लक्षणों के साथ ऊंचाईजन्‍य स्‍वास्‍थ्‍य समस्‍याओं का सामना करना पड़ता है- भूख न लगना, जी मचलाना, उल्‍टी, थकान, कमजोरी, चक्‍कर आना, नींद में परेशानी, दृष्टि दोष, मूत्र प्रणाली के गडबडी, नली में गड़बड़ी, शारीरिक गतिविधियों के समन्‍वय में कमी, शरीर के एक हिस्‍से में लकवे की शिकायत, धीरे धीरे आने वाली बेहोशी, मानसिक स्‍तर में परिवर्तन, उनींदापन, सीने में खिंचाव, रक्‍त संचय, श्‍वास गति बढ़ना और हृदय गति बढ़ना। यदि ऊंचाईजन्‍य स्‍वास्‍थ्‍य परेशानियों का समय रहते उपचार न किया जाए तो ये कुछ ही घंटों में जानलेवा साबित हो सकती हैं।
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
श्री अमरनाथ जी तीर्थ मंडल ने यात्रियों के लिए निम्‍न स्‍वास्‍थ्‍य परामर्श जारी किये हैं-                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
ऊंचाईजन्‍य स्‍वास्‍थ्‍य परेशानियों से बचाव के लिए-                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
1 यात्रा की तैयारी के लिए शारीरिक अनुकूलता प्राप्‍त करें- यात्रा से कम से कम एक महीना पहले सुबह/शाम कम से कम 4-5 कि‍लोमीटर सैर की सलाह दी जाती है।                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
2 गहरे श्‍वास के व्‍यायाम जैसे योग, विशेषकर प्राणायाम शुरू करें ताकि शरीर में आक्‍सीजन की क्षमताओं को बढ़ाया जा सके।                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
3 अगर आपको पहले से कोई चिकित्‍सा संबंधी परेशानी है तो ऊंचाई वाले क्षेत्रों में यात्रा से पूर्व अपने डॉक्‍टर से जांच अवश्‍य करायें।                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
4 चढ़ाई के समय धीरे-धीरे चलें और स्‍वयं को वातावरण के अनुकूल होने का समय दें। खड़ी चढ़ाई से पहले कुछ क्षण का समय लें।                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
5 अपनी सामान्‍य क्षमता से अधिक परिश्रम न करें।                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
6 विभिन्‍न स्‍थानों पर अनिवार्य रूप से आराम लें और समय संलेखन को सुनिश्चित करें। अगले स्‍थल तक पहुंचने के लिए प्रदर्शित बोर्ड पर दर्शाया गया आदर्श समय ही लें।                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
7 कोई भी दवा लेने से पहले अपने डॉक्‍टर को अवश्‍य दिखायें।                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
8 शरीर में पानी की कमी और सिर दर्द से बचने के लिए काफी मात्रा में पानी पीयें- लगभग 5 लीटर तरल पदार्थ प्रतिदिन।                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
9 यात्रा क्षेत्र में आहार लेते समय तीर्थ मंडल की वेबसाइट (श्री अमरनाथ जी श्राइन डॉट कॉम) पर उपलब्‍ध निर्धारित आहार सूची का अनुसरण करें।                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
10 थकान और रक्‍त में शर्करा के निम्‍न स्‍तर से बचने के लिए काफी मात्रा में कार्बोहाइडेट लें।                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
11 अपने साथ संवहनीय ऑक्‍सीजन लेकर चले जो श्‍वास की तकलीफ के समय मददगार साबित होती है।                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
12 अगर आपको ऊंचाई संबंधित परेशानी के लक्षण दिखायी देते हैं तो तुरंत निम्‍न ऊंचाई वाले क्षेत्र में उतर जाएं।                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
13 अगर कुछ सप्‍ताह पूर्व लिए गए अनिवार्य स्‍वास्‍थ्‍य प्रमाणपत्र के बाद आपके स्‍वास्‍थ्‍य के स्‍तर में कोई बदलाव आए तो यात्रा आरंभ करने से पहले अपने डॉक्‍टर से सलाह आवश्‍य लें।                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
14 ऊंचाईजन्‍य स्‍वास्‍थ्‍य समस्‍यायें पेश आने पर या कोई भी अन्‍य परेशानी होने पर प्रति 2 किलोमीटर पर उपलब्‍ध सबसे नजदीकी स्‍वास्‍थ्‍य सुविधा केंद्र से तुरंत संपर्क करें।                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
ऊंचाईजन्‍य स्‍वास्‍थ्‍य परेशानियों से बचाव के लिए न करें-                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
1 ऊंचाईजन्‍य स्‍वास्‍थ्‍य परेशानियों के लक्षणों को अनदेखा ना करें।                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
2 शराब, कैफिन युक्‍त पेय और धुम्रपान न करें।                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
3 ऊंचाईजन्‍य स्‍वास्‍थ्‍य परेशानी आने पर आगे चढ़ाई न करें। इसकी बजाय तुरंत निचले क्षेत्र में उतरें जहां का वातावरण आपके अनुकूल हो।                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
4 बीमार यात्री की कही गई प्रत्‍येक बात को स्‍वीकार न करें क्‍योंकि उनकी धारणा गलत हो सकती है।                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
वीके/डीवी-1637                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                             
    
    
    (Release ID: 1491990) Visitor Counter : 4