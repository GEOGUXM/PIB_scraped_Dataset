      राष्ट्रपति सचिवालय

      राष्‍ट्रपति ने श्री अलेक्‍जेन्‍ड्रा वुइकिक को सर्बिया के राष्‍ट्रपति के पदभार ग्रहण करने पर बधाई दी
      Posted On: 01 JUN 2017 5:23PM by PIB Delhi


    राष्‍ट्रपति श्री प्रणब मुखर्जी ने महामहिम श्री अलेक्‍जेन्‍ड्रा वुइकिक के सर्बिया गणराज्‍य के राष्‍ट्रपति का पदभार ग्रहण करने पर बधाई दी है। राष्‍ट्रपति ने अपने संदेश में कहा, ’02 अप्रैल, 2017 को हुए राष्‍ट्रपति चुनाव में आपकी बड़ी जीत के बाद सर्बिया के राष्‍ट्रपति का पदभार ग्रहण करने पर कृपया मेरा अभिनन्‍दन स्‍वीकार करें।


    भारत सर्बिया के साथ ऐतिहासिक और समय पर परखे संबंधों को महत्‍व देता है। हमारे द्विपक्षीय संबंध पारस्‍परिक विश्‍वास पर आधारित हैं और महत्‍वपूर्ण हित के विषयों पर हम एक दूसरे को समर्थन देते है। मुझे विश्‍वास है कि एक साथ काम करके हम अपने संबंधों की पूर्ण क्षमता को हासिल करेंगे। हमारे संबंध हाल में आपकी भारत यात्रा के दौरान और आगे बढ़े हैं।


    मैं महामहिम के कुशल क्षेम और स्‍वास्‍थ्‍य तथा सर्बिया के मैत्रीपूर्ण जनता की प्रगति और समृ‍द्धि की कामना करता हूं।’


    *****


    जीवाई/एकेजी/वाईबी -1579

    
    
    (Release ID: 1491548) Visitor Counter : 21