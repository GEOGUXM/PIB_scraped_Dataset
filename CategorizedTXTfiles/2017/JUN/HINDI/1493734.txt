      संघ लोक सेवा आयोग

      इंजीनियरी सेवा (प्रधान) परीक्षा, 2017
      Posted On: 23 JUN 2017 7:15PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  संघ लोक सेवा आयोग द्वारा मई , 2017 में आयोजित इंजीनियरी सेवा (प्रधान) परीक्षा, 2017के लिखित भाग के परिणाम के आधार पर, निम्‍नलिखित अनुक्रमांक वाले उम्‍मीदवारों ने साक्षात्‍कार/व्‍यक्तित्‍व परीक्षण के लिए अर्हता प्राप्‍त कर ली है:                                                                                                                                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  इन सभी उम्‍मीदवारों की उम्‍मीदवारी इनके हर प्रकार से पात्र पाए जाने के अध्‍यधीन अनंतिम है। उम्‍मीदवारों को अपनी आयु , शैक्षिक योग्‍यता, समुदाय, शारीरिक अक्षमता (जहां लागू हो) आदि के अपने दावे के समर्थन में व्‍यक्तित्व परीक्षण के समय मूल प्रमाण-पत्र प्रस्तुत करने होंगे। अत:, उन्‍हें व्‍यक्तित्‍व परीक्षण बोर्डों के समक्ष उपस्थित होने से पूर्व आयोग की वेबसाइट पर उपलब्‍ध महत्‍वपूर्ण अनुदेशों के अनुसार अपने प्रमाण-पत्र तैयार रखने और प्रमाण-पत्रों की आवश्‍यकता की पहले ही जांच कर लेने की सलाह दी जाती है।                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  परीक्षा की नियमावली के अनुसार , इन सभी उम्‍मीदवारों से अपेक्षा की जाती है कि वे आयोग की वेबसाइट http://www.upsc.gov.in पर उपलब्‍ध कराए जाने वाले विस्‍तृत आवेदन प्रपत्र (डीएएफ) को भर लें। डीएएफ आयोग की वेबसाइट पर दिनांक 29 जून से 12 जुलाई , 2017 को रात्रि 11.59 बजे तक उपलब्‍ध रहेगा। डीएएफ को भरने और उसे आयोग में ऑनलाइन जमा करने संबंधी महत्‍वपूर्ण अनुदेश भी वेबसाइट पर उपलब्‍ध कराऐ जाऐंगे । सफल घोषित किए गए उम्‍मीदवारों को ऑनलाइन विस्‍तृत आवेदन प्रपत्र भरने से पहले वेबसाइट के संगत पृष्‍ठ पर स्‍वयं को रजिस्‍टर करना होगा तथा इसके साथ ही अपनी पात्रता , आरक्षण हेतु दावे के समर्थन में संगत प्रमाण-पत्रों/ दस्‍तावेजों की स्‍कैन की गई प्रतियों को अपलोड कर प्रपत्र सहित ऑनलाइन सबमिट करना होगा। अर्हक उम्‍मीदवारों को दिनांक 28 सितंबर, 2016 के भारत के राजपत्र में प्रकाशित इंजीनियरी सेवा परीक्षा, 2017 की नियमावली का अवलोकन करने का भी परामर्श दिया जाता है, जो कि आयोग की वेबसाइट पर भी उपलब्‍ध है।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  उम्‍मीदवार , विस्‍तृत आवेदन प्रपत्र (डीएएफ) भरने संबंधी महत्‍वपूर्ण अनुदेश और साक्षात्‍कार के समय प्रस्‍तुत किए जाने वाले प्रमाण पत्रों के संदर्भ में आयोग की वेबसाइट पर उपलब्‍ध अनुदेशों के साथ-साथ इंजीनियरी सेवा परीक्षा, 2017 की नियमावली को ध्‍यानपूर्वक पढ़ लें। उम्‍मीदवार अपनी आयु, जन्‍म-तिथि, शैक्षिक योग्‍यता, जाति (अ.ज./अ.ज.जा./‍अ.पि.व.) तथा शारीरिक विकलांगता की स्थिति (शारीरिक रूप से अक्षम व्‍यक्तियों के मामले में) के समर्थन में पर्याप्‍त प्रमाण पत्र प्रस्‍तुत नहीं कर पाने के लिए स्‍वयं उत्‍तरदायी होगा। यदि लिखित परीक्षा का अर्हक कोई उम्‍मीदवार इंजीनियरी सेवा परीक्षा, 2017 के लिए अपनी उम्‍मीदवारी के समर्थन में कोई अथवा सभी अपेक्षित मूल दस्‍तावेज नहीं प्रस्‍तुत करता है तो उसे व्‍यक्तित्‍व परीक्षण बोर्ड के समक्ष उपस्थित होने की अनुमति नहीं दी जाएगी और कोई यात्रा भत्‍ता नहीं दिया जाएगा।                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  व्‍यक्तित्‍व परीक्षण के लिए अर्हता प्राप्‍त उम्‍मीदवारों के साक्षात्‍कार जुलाई-अगस्‍त , 2017 के दौरान आयोजित किए जाने की संभावना है। तथापि, साक्षात्‍कार की सही तारीख की सूचना उम्‍मीदवारों को ई-समन पत्र के माध्‍यम से दी जाएगी। अनुक्रमांक-वार साक्षात्‍कार का कार्यक्रम भी आयोग की वेबसाइट पर उपलब्‍ध करा दिया जाएगा। उम्‍मीदवारों से अनुरोध है कि वे इस संबंध में अपडेट के लिए आयोग की वेबसाइट ( http://www.upsc.gov.in ) देखें।                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  उम्‍मीदवारों को व्‍यक्तित्‍व परीक्षण हेतु सूचित की गई तारीख और समय में परिवर्तन करने संबंधी अनुरोध पर किसी भी स्थिति में विचार नहीं किया जाएगा।                                                                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  जिन उम्मीदवारों ने इस परीक्षा में अर्हता प्राप्त नहीं की है उनके अंक-पत्र , अंतिम परिणाम के प्रकाशन के उपरांत (व्यक्तित्व परीक्षण के आयोजन के बाद) आयोग की वेबसाइट पर प्रस्तुत कर दिएजाएंगे और ये अंक पत्र, वेबसाइट पर 60 दिनों की अवधि के लिए उपलब्ध रहेंगे।                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  उम्मीदवार अपना अनुक्रमांक और जन्म की तारीख अंकित करने के बाद अंक-पत्र प्राप्‍त कर सकते हैं। तथापि , संघ लोक सेवा आयोग द्वारा उम्मीदवारों को अंक-पत्र की मुद्रित प्रतियां, उम्मीदवारों से डाक टिकट लगे स्व-पता लिखे लिफाफे सहित उनके द्वारा विशेष अनुरोध प्राप्‍त होने पर ही भेजी जाएंगी। अंक-पत्रों की मुद्रित प्रतियां प्राप्त करने के इच्छुक उम्मीदवारों को ऐसा अनुरोध आयोग की वेबसाइट पर अंक-पत्रों के प्रदर्शित किए जाने के तीस दिन के अंदर करना चाहिए, इसके बाद ऐसे किसी अनुरोध पर विचार नहीं किया जाएगा।                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  परिणाम , संघ लोक सेवा आयोग की वेबसाइट http://www.upsc.gov.in पर भी उपलब्ध रहेगा।                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  संघ लोक सेवा आयोग के परिसर में एक सुविधा काउंटर स्थित है। उम्मीदवार अपनी परीक्षा/ परिणाम से संबंधित किसी भी प्रकार की जानकारी/ स्पष्‍टीकरण इस काउंटर से कार्य दिवसों में प्रात : 10.00 से सायं 5.00 बजे के बीच व्यक्तिगत रूप से अथवा दूरभाष सं. 23388088, (011)-23385271/ 23381125/ 23098543 पर प्राप्‍त कर सकते हैं।                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  ऑनलाइन विस्‍तृत आवेदन प्रपत्र भरने के दौरान किसी प्रकार की कठिनाई आने की स्थिति में उम्‍मीदवार , दूरभाष सं. 23388088/ 23381125 एक्‍स्‍टे. 4331/ 4340 पर सभी कार्य दिवसों में प्रात: 10.00 बजे से सायं 5.00 बजे के बीच संपर्क कर सकते हैं।                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  पूरी सूची के लिए यहां क्लिक करें -                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  ***                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
  केएसडी/एनसे/केएम/वाईबी – 1842                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            
    
    
    (Release ID: 1493734) Visitor Counter : 39