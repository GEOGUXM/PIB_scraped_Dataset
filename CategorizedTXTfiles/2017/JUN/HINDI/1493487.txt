      आयुष

      प्रधानमंत्री लखनउ में सामूहिक योग प्रदर्शन कार्यक्रम में शामिल हुए
      
      
      
      पूरे देश में तीसरा अंतर्राष्ट्रीय योग दिवस मनाया गया

      Posted On: 21 JUN 2017 6:27PM by PIB Delhi
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
पूरे देश में आज तीसरा अंतर्राष्ट्रीय योग दिवस उत्साह से मनाया गया और विभिन्न स्थानों पर सामूहिक योग प्रदर्शन कार्यक्रम आयोजित किए गए। प्रधानमंत्री श्री नरेन्द्र मोदी लखनउ में आयोजित मुख्य सामूहिक योग प्रदर्शन कार्यक्रम में शामिल हुए और उनके साथ बड़ी संख्या में लोगों ने हिस्सा लिया।                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
आज लखनउ में रमाबाई अंबेडकर मैदान में जन-समूह को संबोधित करते हुए प्रधानमंत्री योग के माध्यम से देश के सभी हिस्सों के लोगों से जुड़े। उन्होंने कहा कि योग एक अभ्यास है जो मानवता को बांध के रखता है और इससे विश्व के देशों को भारत से जुड़ने में मदद मिल रही है। योग तंदरुस्ती हासिल करने का एक माध्यम है और इसमें शून्य लागत पर स्वास्थ्य बीमा प्रदान करने की शक्ति है।                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
लखनउ में आयोजित समारोह में केन्द्रीय आयुष राज्य मंत्री (स्वतंत्र प्रभार) श्री श्रीपद येसो नाइक, उत्तर प्रदेश के मुख्यमंत्री श्री योगी आदित्यनाथ, उत्तर प्रदेश के उप-मुख्यमंत्री श्री कैशव प्रसाद मौर्य और डॉ. दिनेश शर्मा, आयुष राज्य मंत्री श्री डॉ. धर्मवीर सिंह सैनी शामिल हुए। अंतर्राष्ट्रीय योग दिवस के अवसर पर आयुष मंत्रालय ने दिल्ली में एनडीएमसी, डीडीए तथा प्रमुख योग संगठनों के सहयोग से सामूहिक योग कार्यक्रम का आयोजन किया। एनडीएमसी ने नई दिल्ली के कनॉट प्लेस में आयोजित सामूहिक योग कार्यक्रम में ऊपर से फोटो और वीडियो लेने के लिए ड्रोन कैमरा का इस्तेमाल किया। दिल्ली के विभिन्न स्थानों में आर्ट ऑफ लिविंग, पंतजलि योग समिति, विवेकानंद योग अस्पताल, ब्रहमकुमारी, ईशा फाउंडेशन तथा गायित्री परिवार की ओर से योग दिवस कार्यक्रम का आयोजन किया गया। केन्द्रीय शहरी विकास आवास तथा गरीबी उपशमन तथा सूचना और प्रसारण मंत्री श्री एम. वेंकैया नायडू ने दिल्ली मे सामूहिक योग कार्यक्रम में भाग लिया।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
अन्य केन्द्रीय मंत्री देश के विभिन्न राज्यों में आयोजित सामूहिक योग कार्यक्रम में शामिल हुए।                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
गृह मंत्रालय ने पूरे देश में अंतर्राष्ट्रीय योग दिवस मनाया। बीएसएफ, सीआरपीएफ, सीएपीएफ तथा आईटीपीबी के इकाइयों की ओर से भी अंतर्राष्ट्रीय योग दिवस मनाया गया। आईटीपीबी कार्मियो ने लद्दाख में 19,000 फीट की ऊंचाई पर और सिंधु नदी के किनारे 11,600 फीट पर योगाभ्यास किया। लखनउ के रमाबाई अंबेडकर मैदान में सीएपीएफ के लगभग दो हजार कर्मी योगाभ्यास में शामिल हुए।                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
मानव संसाधन विकास मंत्रालय ने दिल्ली में 18 से 20 जून, 2017 तक आयोजित योग ओलंपियाड के विजेताओं की घोषणा की। योग ओलंपियाड का उद्देश्य योग के प्रति जागरुकता को प्रोत्साहित करना और राष्ट्रीय स्तर पर स्कूलों, शिक्षकों तथा योग अभ्यास करने वालो का नेटवर्क बनाना है। पुरस्कार चार श्रेणियों में दिए गए। इसमें अपर प्राइमरी- लड़कियां तथा लड़के, माध्यमिक लड़कियां तथा लड़के। प्रत्येक के लिए एक पुरस्कार शामिल है।                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
रक्षा मंत्रालय ने पूरे देश में योग कार्यक्रम का आयोजन किया। भारतीय थल सेना, वायु सेना और नौसेना की ओर से पहलगाम, श्रीनगर, करगिल, श्रीगंगानगर, नागपुर, लेह, बीदर, चेन्नई, बेंगलुरु, मंगलौर, डिब्रूगढ़, देहरादून, कोलकाता तथा अहमदनगर में योग कार्यक्रम का आयोजन किया गया। भारतीय नौसेना ने हिंद महासागर तथा बंगाल की खाड़ी में आईएनएस विक्रमादित्या, शिवालिक, कोमारता, ज्योति, आईएनएस जलश्व तथा आईएनएस क्रिच पर योग कार्यक्रम का आयोजन किया। भारतीय तटरक्षक बल ने आईसीजीएस सारथी और आईसीजीएस सम्राट पर योग कार्यक्रम का आयोजन किया। नेशनल कैडेट कोर (एनसीसी) के कैडेटों ने दिल्ली कैंट में डीजी एनसीसी शिविर में योग दिवस समारोह में हिस्सा लिया।                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
विदेश मंत्रालय ने अपने विदेशी दूतावासों के माध्यम से अब्राहम लिंकन स्मारक, सिलवेन थियेटर वाशिंगटन डीसी, ला विलले पेरिस, फ्रांस जैसे महत्वपूर्ण स्थानों, अबू धाबी में शेख जायद मस्जिद की पृष्ठभूमि में अंतर्राष्ट्रीय योग दिवस का आयोजन किया। विश्व के अनेक देशों में योग गुरु सेमिनार और चर्चाओं में शामिल हुए।                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
*****                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
वीके/एजे/डीके/सीएस – 1812                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
    
    
    (Release ID: 1493487) Visitor Counter : 7