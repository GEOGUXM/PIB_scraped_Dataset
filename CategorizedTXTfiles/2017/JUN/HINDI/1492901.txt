      वाणिज्‍य एवं उद्योग मंत्रालय

      मई, 2017 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      मई, 2017 में थोक मूल्‍य सूचकांक पर आधारित महंगाई दर 2.17 प्रतिशत रही
      Posted On: 14 JUN 2017 4:47PM by PIB Delhi


    मई, 2017 के दौरान ‘सभी जिंसों’ के लिए आधि‍कारिक थोक मूल्‍य सूचकांक (आधार वर्ष : 2011-12=100) इससे पिछले महीने के 113.2 अंक (अनंतिम) से 0.4 प्रतिशत घटकर 112.8 अंक (अनंतिम) रह गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर मई, 2017 के दौरान (मई, 2016 की तुलना में) 2.17 प्रतिशत (अनंतिम) रही, जबकि इससे पिछले महीने यह 3.85 प्रतिशत (अनंतिम) थी। पिछले वर्ष के इसी महीने में यह -0.90 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति दर -0.35 प्रतिशत आंकी गई है, जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति दर 2.51 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-
    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 128.4 अंक (अनंतिम) से 1.5 प्रतिशत घटकर 126.5 अंक (अनंतिम) रह गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए, वे इस प्रकार हैं :


    ‘खाद्य उत्‍पाद’ समूह का सूचकांक पिछले महीने के 139.4 अंक (अनंतिम) से 1.2 प्रतिशत घटकर 137.7 अंक (अनंतिम) रह गया। ऐसा मछली-अंतर्देशीय और अंडे (प्रत्येक 10%), पान के पत्ते (6%), मछली समुद्री, जौ, मसूर और चाय (प्रत्येक 5%), अरहर और मसाले (प्रत्येक 4%), रागी, गेहूं और उड़द (प्रत्येक 3%), चना और फल एवं सब्जियों (प्रत्येक 2%) और कॉफी, राजमा, मूंग, मक्का और ज्वार (प्रत्येक 1%) की कीमतों में कमी के परिणामस्‍वरूप संभव हुआ। हालांकि, मटर (4%) और भैंस के मांस एवं पोल्ट्री चिकन (प्रत्येक 3%) की कीमतें बढ़ गईं।


    ‘गैर-खाद्य पदार्थ’ समूह का सूचकांक पिछले महीने के 121.2 अंक (अनंतिम) से 1.2 प्रतिशत घटकर 119.8 अंक (अनंतिम) रह गया। ऐसा कच्चे रबर (10%), ग्वार बीज (6%), कपास बीज (4%), अरंडी के बीज, कच्चे जूट, सोयाबीन और मूंगफली बीज (प्रत्येक 3%), कच्ची कपास, मेस्ता, कच्चा रेशम, खोपरा (नारियल) एवं सूरजमुखी (प्रत्येक 2%) और चारा एवं अलसी (प्रत्येक 1%) की कीमतें घटने से संभव हुआ। हालांकि, पुष्पकृषि (8%), नाइजर सीड (2%) और कुसुम (कार्डी बीज) (1%) के दाम बढ़ गए।


    ‘खनिज’ समूह का सूचकांक पिछले महीने के 112.7 अंक (अनंतिम) से 1.9 प्रतिशत बढ़कर 114.8 अंक (अनंतिम) हो गया। ऐसा गार्नेट (43%), सीसा सांद्र या कन्‍सन्‍ट्रेट (11%), तांबा सांद्र (7%), लौह अयस्क (4%) और जस्ता सांद्र (1%) की कीमतें बढ़ने के कारण हुआ। हालांकि, मैंगनीज अयस्क (16%) और क्रोमाइट (1%) की कीमतें घट गईं।


    ***


    वीके/आरआरएस/एनएम-1742


    

    
    (Release ID: 1492901) Visitor Counter : 7