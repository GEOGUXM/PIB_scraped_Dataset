      वाणिज्‍य एवं उद्योग मंत्रालय

      सांसद स्‍टार्टअप के लिए सहकार्य स्‍थलों/इन्‍क्‍यूबेटर्स स्‍थापित करने पर विचार करें : श्रीमती निर्मला सीतारमण
      Posted On: 28 JUN 2017 4:28PM by PIB Delhi

                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          
वाणिज्‍य और उद्योग मंत्री श्रीमती निर्मला सीतारमण ने आज सभी सांसदों को एक पत्र लिखकर आग्रह किया कि वे अपनी स्‍थानीय क्षेत्रीय विकास निधि (एमपीएलएडीएस) से अपने क्षेत्र में स्‍टार्टअप के लिए सह-कार्यस्‍थल/ इन्‍क्‍यूबेटर स्‍थापित करने पर विचार करें। उन्‍होंने कहा कि इस कदम से देश में र्स्‍टाटअप पारिस्थितिकी तंत्र को बढ़ावा मिलेगा और सांसदों को अपने निर्वाचन क्षेत्र में र्स्‍टाटअप की मदद से तेजी से रोजगार सृजन में मदद मिलेगी।                                                                                 
                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          
अपने पत्र में श्रीमती निर्मला सीतारमण ने कहा कि भारत सरकार को र्स्‍टाटअप इंडिया की पहल से देश में नवाचर को बढ़ावा देने और डिजाइन के माध्‍यम से एक मजबूत पारिस्थितिकीय तंत्र स्‍थापित होने की उम्‍मीद है। उन्‍होंने कहा कि सरकार र्स्‍टाटअप इंडिया मिशन को साकार करने के लिए हर संभव प्रयास कर रही है।                                                                                                                                                                                                                     
                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          
मंत्री महोदया ने कहा कि हम विभिन्‍न र्स्‍टाटअपों से बातचीत कर रहे हैं, ताकि उनके व्‍यापार की जरूरतों के बारे में जानकारी मिल सके और उन्‍हें सरकार से अपेक्षित मदद दी जा सके। उन्‍होंने कहा कि इस संबंध में सभी महत्‍वपूर्ण पहलुओं को जानना जरूरी है। श्रीमती सीतारमण ने कहा कि वित्‍तीय बाधाओं के चलते र्स्‍टाटअप कार्य स्‍थलों का चुनाव खुद नहीं कर सकते, इसलिए यह सुझाव मिला है कि यदि सरकार सहकारी स्‍थलों के निर्माण में सहयोग करती है तो इससे उन्‍हें अपने विचारों को एक सफल व्‍यवसाय में तब्दील करने में मदद मिलेगी।
                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          
***                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          
वीके/केजे/एस- 1866                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                          

    

    
    (Release ID: 1493936) Visitor Counter : 11