      रक्षा मंत्रालय

      कश्‍मीर में सेना की ‘सुपर-40’ कोचिंग पहल को मिली शानदार कामयाबी
      Posted On: 13 JUN 2017 5:28PM by PIB Delhi


    सेना प्रमुख ने आज सेना की ‘सुपर-40’ कोचिंग पहल के विद्यार्थियों से मुलाकात की और उन्‍हें बधाई दी। इस पहल के तहत स्‍थानीय युवाओं को इंजीनियरिंग प्रवेश परीक्षा में शामिल होने के लिए आवश्‍यक प्रशिक्षण दिया जाता है। सेना की ‘सुपर-40’ कोचिंग पहल को आईआईटी-जेईई मेन्‍स एग्‍जाम 2017 में शानदार कामयाबी मिली है। दरअसल, राज्‍य के 26 लड़कों और दो लड़कियों ने यह परीक्षा पास कर ली है और इसके साथ ही इस पहल ने अपने पिछले सारे रिकॉर्ड तोड़ दिए हैं। 9 विद्यार्थियों ने सफलतापूर्वक आईआईटी एडवांस परीक्षा उत्‍तीर्ण कर ली है,जिसके नतीजे 11 जून, 2017 को घोषित किए गए।


    इस पहल के तहत श्रीनगर में युवाओं को कोचिंग सुविधा दी जाती है। यह कोचिंग सुविधा सेना, इसके प्रशिक्षण भागीदार सामाजिक दायित्व एवं शिक्षण केंद्र (सीएसआरएल) और पेट्रोनेट एलएनजी द्वारा मुहैया कराई जाती है। यही नहीं, यह ऐसा प्रथम बैच था जिसमें कश्‍मीर घाटी की पांच लड़कियों को भी कोचिंग सुविधा मुहैया कराई गई जिनमें से दो लड़कियों ने जेईई मुख्‍य परीक्षा (मेन्‍स एग्‍जाम) सफलतापूर्वक पास कर ली है।


    ***


    वीके/आरआरएस/एनएम - 1712

    
    
    (Release ID: 1492667) Visitor Counter : 20