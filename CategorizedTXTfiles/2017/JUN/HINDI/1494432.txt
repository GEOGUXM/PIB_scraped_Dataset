      प्रधानमंत्री कार्यालय

      पुर्तगाल, अमेरिका और नीदरलैंड की यात्रा से पहले प्रधानमंत्री का वकतव्य
      Posted On: 23 JUN 2017 8:15PM by PIB Delhi


    प्रधानमंत्री श्री नरेन्द्र मोदी कल से अपनी पुर्तगाल, अमेरिका और नीदरलैंड की यात्रा शुरू करेंगे। प्रधानमंत्री ने कहा कि उनकी उस यात्रा से विभिन्न क्षेत्रों में इन देशों के साथ दि्वपक्षीय संबंधों को बढ़ावा मिलेगा।


    उन्होंने कहा, मैं 24 जून 2017 को पुर्तगाल की कार्यकारी यात्रा पर जाऊंगा। जनवरी 2017 में प्रधानमंत्री एच.ई. एंटोनियो कोस्टा की भारत यात्रा के बाद हमारे करीबी ऐतिहासिक और मैत्रीपूर्ण संबंधों में प्रगाढ़ता आई है।


    प्रधानमंत्री ने कहा, मैं प्रधानमंत्री कोस्टा के साथ होने वाली अपनी मुलाकात को लेकर उत्‍सुक हूं। अपने हालिया चर्चाओं के आधार पर, हम विभिन्न संयुक्त पहलों और निर्णयों की प्रगति की समीक्षा करेंगे। हम द्विपक्षीय संबंधों को आगे बढ़ाने के तौर-तरीकों पर भी चर्चा करेंगे, जिनमें विशेष रूप से आर्थिक सहयोग, विज्ञान और प्रौद्योगिकी, अंतरिक्ष सहयोग और दोनों देशों के लोगों के संबंध शामिल हैं। आतंकवाद से लड़ने और अन्य अंतरराष्ट्रीय मुद्दों पर हम अपने सहयोग को बढ़ाने के लिए विचार करेंगे। मैं द्विपक्षीय व्यापार और निवेश संबंधों को मजबूत बनाने की संभावनाओं को भी देख रहा हूं। मैं यात्रा के दौरान पुर्तगाल में भारतीय समुदाय के साथ बातचीत करने के लिए उत्सुक हूं।


    प्रधानमंत्री 24-26 जून के दौरान वाशिगटन डीसी की यात्रा पर होंगे।


    प्रधानमंत्री मोदी ने कहा, मैं राष्ट्रपति डोनाल्ड ट्रंप के निमंत्रण पर 24-26 जून को वाशिगटन डीसी की यात्रा पर जा रहा हूं। मैंने और राष्ट्रपति ट्रंप ने इस संबंध में पहले ही टेलीफोन पर बातचीत की है। हमारी सभी दौर की बातचीत हमारे लोगों के पारस्परिक लाभ को लेकर उत्पादक रही है। मैं भारत और संयुक्त राज्य अमेरिका के बीच मजबूत और विस्तृत श्रृंखला साझेदारी को और मजबूत करने के विचारों का गहराई से आदान-प्रदान करने के अवसर के लिए तत्पर हूं।


    उन्होंने कहा कि संयुक्त राज्य अमेरिका के साथ भारत की भागीदारी बहुस्तरीय और विविध है, यह न केवल सरकारों बल्कि दोनों पक्षों के सभी हितधारकों द्वारा समर्थित है। मैं राष्ट्रपति ट्रम्प के नेतृत्‍व में संयुक्त राज्य में नए प्रशासन के साथ अपनी साझेदारी के लिए एक अग्रसारित दृष्टि तैयार करने की प्रतीक्षा कर रहा हूं।


    राष्ट्रपति ट्रंप और उनके कैबिनेट सहयोगियों के साथ आधिकारिक बैठकें के अलावा, मैं कुछ प्रमुख अमेरिकी सीईओ से मुलाकात करूंगा। पूर्व की तरह मैं संयुक्त राज्य अमेरिका में भारतीय लोगों के साथ बातचीत करने की भी आशा करता हूं।


    प्रधानमंत्री 27 जून 2017 को नीदरलैंड की यात्रा पर भी जाएंगे।


    प्रधानमंत्री मोदी ने कहा, मैं 27 जून 2017 को नीडरलैंड की यात्रा पर जाऊंगा। हम इस साल भारत-डच राजनयिक संबंधों की स्थापना का 70वां साल मना रहे हैं। इस यात्रा के दौरान, मेरी डच प्रधानमंत्री श्री महामहिम मार्क रुत्टे के साथ एक आधिकारिक बैठक होगी। मैं नीदरलैंड के राजा विलेम-अलेक्जेंडर और रानी मैक्सिमा से मुलाकात करूंगा।


    मैं प्रधानमंत्री रूट्टे से अपनी मुलाकात और अपने दि्वपक्षीय संबंधों की समीक्षा करने को लेकर उत्‍सुक हूं। मैं आतंकवाद और जलवायु परिवर्तन सहित महत्वपूर्ण वैश्विक मुद्दों पर प्रधानमंत्री रूट्टे के साथ विचार विमर्श करूंगा।


    आर्थिक संबंध हमारे दि्वपक्षीय संबंधों का मर्स हैं। नीदरलैंड यूरोपीय संघ में हमारा 6वां सबसे बड़ा व्यापारिक भागीदार है और दुनिया भर में 5वां सबसे बड़ा निवेश भागीदार है। पानी और अपशिष्ट प्रबंधन, कृषि और खाद्य प्रसंस्करण, अक्षय ऊर्जा और बंदरगाहों और नौवहन जैसे क्षेत्रों में डच विशेषज्ञता, हमारे विकास की जरूरतों के साथ मेल खाती है। इंडो-डच आर्थिक सह-वद्धता एक परस्‍पर लाभकारी प्रस्ताव है। मैं प्रधानमंत्री रूट्टे के साथ चर्चा करूंगा कि कैसे दोनों पक्षों को सहयोग के लिए आगे बढ़ने के लिए काम करना चाहिए। मैं प्रमुख डच कंपनियों के सीईओ के साथ भी मुलाकात करूंगा, जो उन्हें भारतीय विकास गाथा में शामिल होने के लिए प्रोत्साहित करेगा।


    प्रधानमंत्री ने कहा “नीदरलैंड के यूरोप में दूसरे सबसे अधिक भारतीयों की मौजूदगी वाला देश होने के कारण, दोनों देशों के मध्‍य मजबूत जन तक संबंध हैं। मैं नीदरलैंड में भारतीय समुदाय के साथ संवाद की आशा करता हूं।“


    ***


    AK/HS/VS

    
    
    (Release ID: 1494432) Visitor Counter : 11