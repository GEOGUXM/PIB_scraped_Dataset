      पर्यावरण, वन एवं जलवायु परिवर्तन मंत्रालय

      सरकार वन्‍य जीव अपराध को गंभीर मानती है, अपराधियों को किसी भी कीमत पर छोड़ा नहीं जाएगा : डॉ. हर्ष वर्धन
      
      
      
      वन्‍य जीवन अपराध नियंत्रण ब्‍यूरो ने नोएडा में ‘वाइल्‍ड नेट’ ऑपरेशन में वन्‍य जीव सा

      Posted On: 22 JUN 2017 7:58PM by PIB Delhi
                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                 
केन्‍द्रीय पर्यावरण वन और जलवायु परिवर्तन मंत्री डॉ. हर्ष वर्धन ने कहा है कि विश्‍व में तीसरा सबसे बड़ा व्‍यापार वन्‍य जीव सामग्रियों का है। उन्‍होंने कहा कि जानवर के अंगों का अवैध व्‍यापार तथा अन्‍य वन्‍य जीव अपराध को गंभीरता से लिया जा रहा है और ऐसे अपराधियों को किसी भी कीमत पर छोड़ा नहीं जाएगा। कल नोएडा में ‘वाइल्‍ड नेट’ ऑरेशन में वन्‍य जीव सामग्रियों की जब्‍ती की सराहना करते हुए डॉ. वर्धन ने इसे समय पर चलाया गया ऑपरेशन बताया। उन्‍होंने बताया कि यह ऑपरेशन वेबसाइटों की निगरानी पर आधारित था।
                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                 
जब्‍त सामग्रियों में 25 हथा जोड़ी, 25 सियार सिंघी, 24 सी फैन, 1 ट्रोचर्स 6 घोंघा, 91 काली कौड़ी, 130 सफेद कौड़ी, 27 समुद्री घोघे शामिल हैं, ये सभी वन्‍य जीव संरक्षण अधिनियम की विभिन्‍न अनुसूचियों के अंतर्गत संरक्षित हैं। इसके अतिरिक्‍त 18 लाख से अधिक नकद राशिभी जब्‍त की गई। नोएडा में एक व्‍यक्ति को गिरफ्तार किया गया है। उत्‍तर प्रदेश के नोएडा वन डिविजन के अंतर्गत दादरी रेंज द्वारा वन्‍य जीव (संरक्षण) कानून 1972 के सेक्‍शन 9,39,48 ए, 49बी तथा 50 के अंतर्गत मुकदमा दर्ज किया गया है।             
                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                 
पर्यावरण मंत्री ने बताया कि मध्‍य प्रदेश, गुजरात और ओडिशा में सफल ऑपरेशन के बाद नोएडा में ऑपरेशन चलाया गया। ऐसे ऑपरेशन संकेत देते हैं कि वन्‍य जीव अपराध से लडने के प्रति मोदी सरकार गंभीर है।                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                 
वि.कासोटिया/एजी/एस-1828                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                 

    

    
    (Release ID: 1493603) Visitor Counter : 17