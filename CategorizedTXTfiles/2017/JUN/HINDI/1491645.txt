      सड़क परिवहन एवं राजमार्ग मंत्रालय

      श्री गडकरी ने आईएनएएम-प्रो + की शुरूआत की : निर्माण सामग्री और सेवा की बिक्री और खरीदारी के लिए वेब प्लेटफार्म
      Posted On: 01 JUN 2017 4:48PM by PIB Delhi


    सड़क परिवहन, राजमार्ग मंत्री और शिपिंग मंत्री श्री नितिन गडकरी ने आज नई दिल्ली में आईएनएएम-प्रो का शुभारंभ किया। आईएनएएम-प्रो +,एनएएनएम-प्रो का एक उन्नयन संस्करण है, जिसे राष्ट्रीय राजमार्ग और बुनियादी ढांचा विकास निगम लिमिटेड (एनएचआईडीसीएल) द्वारा डिजाइन किया गया था और मंत्रालय ने दो साल पहले सीमेंट खरीददारों और विक्रेताओं को एक साथ लाने के लिए एक साझा मंच के रूप में इसे शुरू किया था।


    पिछले दो सालों के दौरान 700 से ज्यादा निर्माण कंपनियों ने आईएनएएम-प्रो का इस्तेमाल किया है। इस पर 37 सीमेंट कंपनियां पंजीकृत होने से इस पोर्टल ने मूल्यों और सामग्री आदि की तुलना करने में मदद की और संभावित खरीदारों को पारदर्शी तरीके से उचित दरों पर सीमेंट की खरीदारी को सुविधाजनक बनाया है। इसने प्रस्तावों को तैयार करने और बोली जमा करने और निर्माण सामग्री की खरीदारी में दक्षता बढ़ाने में मदद की है, क्‍योंकि कोई भी व्‍यक्‍ति इस पोर्टल पर सामग्री के आदेश दे सकता है, मूल्‍य उद्धरण प्राप्‍त कर सकता है और तेजी से उनका पता लगा सकता है। सार्वजनिक रूप से दिखाई देने वाले मूल्‍यों ने पारदर्शिता को बढ़ावा दिया है और कारोबार करने के काम में सरलता बढ़ाई है। आईइनएएम-प्रो पर पंजीकृत कंपनियों के पास पूर्वनिर्धारित अधिकतम मूल्यों द्वारा सीमित मूल्य पर 27 मिलियन मीट्रिक टन सीमेंट की प्रतिबद्ध आपूर्ति है।


    इस प्रकार आईएनएएम-प्रो मांग के अनुरूप आपूर्ति करने, समय पर सामग्री की आपूर्ति करके देरी को कम करने और ऑनलाइन भुगतान उपलब्‍ध कराने, सीलिंग मूल्‍य कार्यप्रणाली के माध्‍यम से मूल्‍य हैजिंग के कारण कीमतों के बढ़ने से रोकने में सफल रहा है, जिससे वर्ष दर वर्ष आधार पर अधिकतम 10 प्रतिशत की वृद्धि हो सकती है तथा सार्वजनिक रूप से दर्शनीय मूल्‍यों के कारण बाजार में पारदर्शिता को बढ़ावा दे रहा है। आईएनएएम-प्रो को निर्माण उद्योग और आईटी क्षेत्र द्वारा काफी प्रशंसा तथा मान्‍यता मिल रही है और इसे सिविल सर्विस दिवस पर माननीय प्रधानमंत्री द्वारा जारी नवाचार पर आधारित पुस्‍तक ‘न्‍यू बिगिनिंग’ में सूचीबद्ध किया गया है।


    सीमेंट की सफलता के बाद, पोर्टल को हाल ही में एनएएम-प्रो + के रूप में अपग्रेड किया गया है जिसमें निर्माण सामग्री, उपकरण / मशीनरी और सेवाओं मशीनरी अर्थात एचएमपी, पेवर फिनिशर, बैकहो लोडर आदि; बुद्धिमान परिवहन प्रणाली उपकरण अर्थात वीएमएस, सीसीटीवी, ईसीबी, बूम बाधाएं आदि; सड़क फर्नीचर अर्थात् रोड साइनेज, सड़क स्टड, आदि; ढुलाई वाहन अर्थात टिपर्स, बैकहो लोडर, क्रेन; सड़क सुरक्षा और सुरक्षा कार्य अर्थात दुर्घटना बाधाएं, खतरे के मार्कर, चित्रकार आदि और सेवाएं अर्थात रोड मार्कींग, एम्बुलेंस, रूट गेटोलिंग, वृक्षारोपण / प्रत्यारोपण को शामिल किया गया है।


    यह पोर्टल हितधारकों को परिचालन के मार्गदर्शन तलाशने, अपनी प्रतिक्रिया और सुझाव टोल फ्री नंबर 1800 200 3399 (सोमवार से शुक्रवार प्रात: 10.00 बजे से सायं 6.00 बजे तक) या www.www.inampromic.in के माध्यम से जमा करने की अनुमति देता है। आईएनएएम-प्रो + के शुभारंभ के बारे में श्री गडकरी ने कहा कि यह निर्माण सामग्री और सेवा की खरीदारी बहुत निपुण और पारदर्शी तरीके से करने में बहुत प्रभावी है। उन्‍होंने सरकारी संगठनों, सार्वजनिक क्षेत्रों के उपक्रमों और अन्‍य संगठनों से इस पोर्टल का उपयोग करने के लिए कहा।


    *****


    जीवाई/आईपीएस/एसकेपी- 1593

    
    
    (Release ID: 1491645) Visitor Counter : 29