      गृह मंत्रालय

      केन्द्रीय गृह मंत्री भारत-म्यांमार सीमावर्ती राज्यों के मुख्यमंत्रियों के साथ बैठक करेंगे
      Posted On: 08 JUN 2017 5:56PM by PIB Delhi

                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
केन्द्रीय गृह मंत्री श्री राजनाथ सिंह मिजोरम के आइजोल में 12 जून, 2017 को भारत-म्यांमार सीमा से जुड़े मुद्दों पर होने वाली समीक्षा बैठक की अध्यक्षता करेंगे।                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
समीक्षा बैठक में भारत-म्यांमार सीमा पर सीमा से जुड़े आधारभूत ढांचे की स्थिति पर चर्चा होगी, जिसमें अरुणाचल प्रदेश, नगालैंड, मणिपुर और मिजोरम के मुख्यमंत्री भी भाग लेंगे। समीक्षा बैठक में सीमा क्षेत्र विकास कार्यक्रम (बीएडीपी) की परियोजनाओं के क्रियान्वयन, सीमा के आसपास लोगों की आवाजाही को बेहतर बनाने के लिए मुक्त आवाजाही व्यवस्था (एफएमआर) को सरल बनाने, सीमा सर्वेक्षण से जुड़े कामों और राज्यों तथा सीमा चौकसी बल, असम राइफल्स के बीच तालमेल से जुड़े मुद्दों पर भी चर्चा होगी।
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
संबंधित राज्यों के मुख्य सचिव एवं पुलिस महानिदेशक (डीजीपी) और असम राइफल्स के महानिदेशक के साथ संबंधित केन्द्रीय मंत्रालयों के वरिष्ठ अधिकारी भी इस बैठक में शामिल होंगे।                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
***                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
वीके/एसके -1663                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                           
    
    
    (Release ID: 1492282) Visitor Counter : 5