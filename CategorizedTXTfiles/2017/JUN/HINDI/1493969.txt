      पोत परिवहन मंत्रालय

      जवाहर लाल नेहरू पोर्ट ट्रस्‍ट-जेएनपीटी के एक निजी टर्मिनल ऑपरेटर का संचालन बाधित
      साइबर हमले से उत्‍पन्‍न विश्‍वव्‍यापी बाधा का नतीजा
      
      शिपिंग मंत्रालय और जेएनपीटी व्‍यापार, परिवहन और आम लोगों की परेशानी कम करने के लिए कदम उठा रहा है

      Posted On: 28 JUN 2017 5:45PM by PIB Delhi

    जवाहर लाल नेहरू पोर्ट ट्रस्ट-जेएनपीटी के एक निजी टर्मिनल संचालक, एपीएम मर्स्‍क के संचालन में बाधा आने की वजह से वहां अनपेक्षित स्थिति बन गयी। निजी टर्मिनल संचालक ने सूचना दी कि यह बाधा एक साइबर हमले की वजह से उत्‍पन्‍न हुई विश्‍वव्‍यापी बाधा का नतीजा है। हालांकि टर्मिनल संचालक इस बाधा को दूर करने के लिए कदम उठा रहा है, लेकिन यह अनुमान जताया जा रहा है कि वहां ेआने-जाने वाले कई मालवाहक जहाज होंगे। शिपिंग मंत्रालय और जेएनपीटी स्थिति से निपटने को लेकर सक्रिय है और व्‍यापार, परिवहन एवं स्‍थानीय लोगों की परेशानी कम से कम करने के लिए कदम उठा रहा है। इससे यातायात प्रबंधन में मुश्किलों को देखते हुए जेएनपीटी ने इस निजी टर्मिनल के पास जहाजों के लिए अपनी पार्किंग खोल दी है। सीएफएस को भी सलाह दी गई है कि वे जहाजों को अपने यार्ड में ही रहने दें। जेएनपीटी और अधिक पार्किंग क्षेत्र का पता लगाने के लिए स्‍थानीय प्राधिकरण सिडको के सम्‍पर्क में है। सड़क पर वाहनों के संभावित जाम से निपटने के लिए यातायात नियंत्रण दल की तैनाती की जा रही है।


    हालात पर निगरानी रखी जा रही है और ट्रैफिक से निपटने के लिए अगले कुछ दिनों के दौरान स्थिति के आकलन के आधार पर कदम उठाये जायेंगे। राष्‍ट्रीय साइबर सुरक्षा संयोजक डॉक्‍टर गुलशन राय स्थिति से निपटने के लिए जेएनपीटी पहुंच रहे हैं।


    वीके/एके/आरएन –1868


    

    
    (Release ID: 1493969) Visitor Counter : 8