      पोत परिवहन मंत्रालय

      जहाजरानी बिरादरी के बीच जीएसटी पर कार्यशाला
      Posted On: 20 JUN 2017 4:13PM by PIB Delhi

                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                
जहाजरानी मंत्रालय ने नौवहन कर्मियों को जागरूक करने के लिए सोमवार को नई दिल्ली में ‘जहाजरानी के लिए जीएसटी’ कार्यशाला (वर्कशॉप) का आयोजन किया। इस कार्यशाला में बंदरगाहों, और जहाजरानी मंत्रालय से सम्बद्ध व उसके सहयोगी अनेकानेक संगठनों व उद्योग परिसंघों के प्रतिनिधियों ने हिस्सा लिया।                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                
कार्यशाला की अध्यक्षता करते हुए जहाजरानी के सचिव श्री राजीव कुमार ने कहा कि मंत्रालय की यह कोशिश थी कि भारत सरकार के प्रयासों के बारे में जहाजरानी समुदाय को अवगत कराया जाए ताकि जीएसटी लागू होने की स्थिति में उन्हें कोई असुविधा न हो। उन्होंने यह भी जानकारी दी कि मंत्रालय और इसके अनुषंगी कार्यालयों में जीएसटी प्रकोष्ठ (सेल) का गठन किया गया है ताकि जीएसटी के नियमों को लागू करने में आसानी हो। कार्यशाला के प्रतिभागियों में जीएसटी के अनुपालन और उसकी लागत को लेकर अधिक सवाल थे और जहाजरानी मंत्रालय ने जीएसटी से जुड़े विभिन्न मसलों पर एक नोट तैयार किया है, जिसे वित्त मंत्रालय के ध्यान में लाये जाने की जरूरत है।
                                                                                                                                                                                                                                                                                                                                                                                                                                                                                                                                                                                                                                
राजस्व और उद्योग विभागों में जीएसटी के विशेषज्ञों ने कार्यशाला में अपनी प्रस्तुतियों के जरिये जीएसटी की नियमावलियों को स्पष्ट किया।                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                
***                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                
वीके/वीकेएस/केजे-1786                                                                                                                                                                                                                                                                                                                                                                                                                                                                                                                                                                                                           

    

    
    (Release ID: 1493352) Visitor Counter : 7