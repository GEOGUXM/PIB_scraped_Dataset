      विज्ञान एवं प्रौद्योगिकी मंत्रालय

      उत्तर-पश्चिम तथा निकटवर्ती पूर्वोत्तर बंगाल की खाड़ी पर हवा के दबाव ने और जोर पकड़ा और फिर बांग्लादेश तट के पार चला गया
      Posted On: 12 JUN 2017 5:59PM by PIB Delhi


    उत्तर-पश्चिम तथा निकटवर्ती पूर्वोत्तर बंगाल की खाड़ी पर हवा का दबाव पिछले छह घंटों में लगभग 30 किलोमीटर प्रति घंटे की तेज गति से उत्तर-पूर्वोत्तर की ओर अग्रसर हो गया, फिर गहरे दबाव में परिवर्तित हो गया तथा आज अर्थात 12 जून, 2017 को भारतीय समयानुसार प्रातः 4:30 से 5:30 के बीच खेपुपाड़ा के निकट बांग्लादेश तट को पार कर गया। इसका केंद्र दक्षिण बांग्लादेश तथा पड़ोस के 22.5o उत्तर अक्षांश तथा 90.5o पूर्व देशांतर के निकट खेपुपाड़ा (बांग्लादेश) के पूर्वोत्तर लगभग 60 किलोमीटर तथा अगरतला के दक्षिण- दक्षिण पश्चिम में 170 किलोमीटर पर केंद्रित था। इस पद्धति के पूर्व तथा पूर्वोत्तर की ओर बढ़ते जाने तथा अगले 12 घंटों में कमजोर होकर दबाव का रूप लेने की बहुत संभावना है।


    चेतावनी :

     1. भारी वर्षा की चेतावनी : अगले 24 घंटों के दौरान असम और मेघालय, नगालैंड, मणिपुर, मिजोरम और त्रिपुरा में अधिकांश स्थानों पर वर्षा तथा कुछ स्थानों पर भारी से जोरदार वर्षा और तत्पश्चात अगले 24 घंटों में दूर-दराज के स्थानों पर भारी वर्षा होने की संभावना है। उत्तरी ओडिशा तथा पश्चिम बंगाल के तटवर्ती जिलों में 24 घंटों के दौरान अधिकांश स्थानों पर वर्षा तथा दूर-दराज के स्थानों पर भारी वर्षा होने की संभावना है।

     1. तेज हवा चलने की चेतावनी : अगले 12 घंटों के दौरान उत्तर ओडिशा तथा पश्चिम बंगाल के तटों के साथ-साथ तथा दूर तक 50-60 किलोमीटर प्रति घंटा से 70 किलोमीटर प्रति घंटा गति तक की तूफानी हवाएं चलेंगी। अगले 48 घंटों के दौरान असम तथा मेघालय, नगालैंड, मणिपुर, मिजोरम तथा त्रिपुरा में 30-40 किलोमीटर प्रति घंटा से 50 किलोमीटर प्रति घंटा की गति तक की तेज हवाएं चलेंगी।


     1. समुद्री स्थिति : अगले 12 घंटों के दौरान उत्तर ओडिशा तथा पश्चिम बंगाल के तटों के


    आसपास तथा दूर तक समुद्री स्थिति बहुत ही अस्थिर रहेगी।


     1. मछुआरों के लिए चेतावनी : मछुआरों को सलाह दी जाती है कि इस अवधि के दौरान उत्तर ओडिशा तथा पश्चिम बंगाल के तटों के साथ-साथ तथा दूर-दूर तक गहरे समुद्र में न जाएं।


    ***


    वीके/जेडीएस/सीएस-1697

    
    
    (Release ID: 1492591) Visitor Counter : 6
    
    
    
    
    

1.