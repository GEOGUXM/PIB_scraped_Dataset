      गृह मंत्रालय

      भूकंप की तैयारियों की जांच के लिए एनडीएमए कल दिल्‍ली में मॉक अभ्‍यास करेगा
      Posted On: 29 JUN 2017 7:01PM by PIB Delhi

                                                                                                                                                                                                                                                                                                                       
                                                                                                                                                                                                                                                                                                                       
दिल्‍ली सरकार के साथ मिलकर राष्‍ट्रीय आपदा प्रबंधन प्राधिकरण (एनडीएमए) कल यहां एक मॉक अभ्‍यास का आयोजन करेगा, जिसमें भूकंप की स्‍थिति के दौरान स्‍थानीय प्रशासन की तैयारियों तथा प्रतिक्रिया तंत्र में सुधार के उपायों के बारे में बताया जाएगा। इस मॉक अभ्‍यास के तहत दिल्‍ली के सभी 11 जिलों को शामिल किया जाएगा।     
                                                                                                                                                                                                                                                                                                                       
                                                                                                                                                                                                                                                                                                                       
मॉक अभ्‍यास को सुनिश्‍चित करने के लिए सभी उपायुक्‍तों के साथ एक समन्‍वय सम्‍मेलन और वार्ता का आयोजन किया गया।                                                                                                                                                                                                          
                                                                                                                                                                                                                                                                                                                       
                                                                                                                                                                                                                                                                                                                       
भूकंप के प्रभाव को कम करने के लिए व्‍यक्‍तिगत, सामाजिक तथा संस्‍थागत स्‍तरों पर तैयार किए जाने वाले आवश्‍यक उपायों पर विस्‍तार से चर्चा की गई। एनडीएमए के विशेषज्ञों ने हितधारकों को दुर्घटना प्रतिक्रिया प्रणाली (आईआरएस) के बारे में जानकारी दी, जो तालमेल के हर स्‍तर में सुधार के लिए महत्‍वपूर्ण भूमिका निभाता है।
                                                                                                                                                                                                                                                                                                                       
                                                                                                                                                                                                                                                                                                                       
विशेषज्ञों ने ऊंची आवासीय इमारतों, अस्‍पतालों, स्‍कूलों, मैट्रो स्‍टेशनों, शॅापिंग मॉल और पेट्रोलियम डिपो से संबंधित विभिन्‍न आपदा स्‍थितियों के बारे में बताया तथा भूकंप की स्‍थिति में ऐसी जगहों पर निपटने के उपायों के बारे में जानकारी दी।                                                                         
                                                                                                                                                                                                                                                                                                                       
                                                                                                                                                                                                                                                                                                                       
मॉक अभ्‍यास से पहले आयोजित बैठकों में सभी हितधारकों जैसे सेना, पुलिस, दमकल, सिविल डिफेंस, परिवहन, विद्युत, जनसंपर्क और ट्रैफिक कंट्रोल के अधिकारियों ने भाग लिया।                                                                                                                                                      
                                                                                                                                                                                                                                                                                                                       
                                                                                                                                                                                                                                                                                                                       
यह अभ्‍यास इसलिए भी महत्‍वपूर्ण है, क्‍योंकि दिल्‍ली उच्‍च तीव्रता वाले भूकंपीय क्षेत्र iv में आता है। यह अभ्‍यास स्‍थानीय आबादी के बीच में जागरूकता पैदा करेगा। इससे पहले प्राधिकरण ने भूकंप की तैयारियों को इसी तरह के एक राज्‍य स्‍तरीय अभ्‍यास का आयोजन 2012 में किया।                                             
                                                                                                                                                                                                                                                                                                                       
                                                                                                                                                                                                                                                                                                                       
***                                                                                                                                                                                                                                                                                                                    
                                                                                                                                                                                                                                                                                                                       
                                                                                                                                                                                                                                                                                                                       
                                                                                                                                                                                                                                                                                                                       
वीके/केजे/एसकेपी – 1895                                                                                                                                                                                                                                                                                                
                                                                                                                                                                                                                                                                                                                       
                                                                                                                                                                                                                                                                                                                       

    

    
    (Release ID: 1494124) Visitor Counter : 4