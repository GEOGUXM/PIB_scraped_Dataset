      विदेश मंत्रालय

      दूसरे चरण में 149 पोस्ट ऑफिसों में पासपोर्ट सेवा केंद्र खोले जाएंगे
      Posted On: 17 JUN 2017 4:31PM by PIB Delhi


    अपने नागरिकों को आसानी से पासपोर्ट से मुहैया कराने के लिए विदेश मंत्रालय और डाक विभाग ने देश के प्रधान डाकघरों और डाकघरों को पोस्ट ऑफिस पासपोर्ट सेवा केंद्र (पीओपीएसके) के रूप मेंउपयोग करने का फैसला किया है। इस साझीदारी का मकसद पासपोर्ट-संबंधी सेवाओं का विस्तार करना है और इसके जरिये ज्यादा से ज्यादा क्षेत्रों को इनके दायरे में लाना है। इसके तहत पहले चरण में, देश में 86 पीओपीएसके खोला जाना तय हुआ था, जिनमें 52 पूरी तरह चालू हो गए हैं। पहले चरण के बाकी बचे 34 पीओपीएसके को चालू कराने के लिए विदेश मंत्रालय और डाक विभाग परस्पर कामकर रहे हैं।


    पीओपीएसके के पहले चरण की सफलता और इस बारे में लोगों की सकारात्मक प्रतिक्रियाओं से उत्साहित होकर विदेश मंत्रालय और डाक विभाग ने दूसरे चरण में 149 नये पीओपीएसके खोलने का निर्णयकिया है। ये केंद्र देश के 25 राज्य व केंद्र शासित राज्यों के विभिन्न डाकघरों में खोले जाएंगे। इसके बाद देश में पीओपीएसके की कुल संख्या 235 हो जाएगी। नये केंद्रों की सूची नीचे दी गई है-

     1. आंध्र प्रदेश में सात केंद्र खुलेंगे; अनंतपुर, चितूर, गंटूर, कृष्णा, ओंगोले, राजमुंदरी और श्रीकुलम में।
     2. 2.अरुणाचल प्रदेश में दो केंद्र खुलेंगे; चामलांग और तिरप में।
     3. असम में नौ केंद्र खुलेंगे; धुबरी, डिब्रूगढ़, गोलपारा, कार्बी, आंगलांग, कोकराझार,मंगलडोई,नॉर्थ लखिमपुर, सोनितपुर और तिनसुकिया में।
     4. बिहार में नौ केंद्र खुलेंगे; बेगूसराय, बक्सर, पूर्वी चम्पारण, गया, मधुबनी, समस्तीपुर, सुपौल, मुंगेर और नवादा में।
     5. छत्तीसगढ़ में दो केंद्र खुलेंगे; दुर्ग और राजनांदगांव में।
     6. गुजरात में आठ केंद्र खुलेंगे; आणंद, भरूच, भावनगर, जामनगर, जूनागढ़, खेड़ा, नवसारी और बलसाड में
     7. हरियाणा में सात केंद्र खुलेंगे; भिवानी, कैथल, नारनौल, पानीपत, रोहतक, सोनीपत और यमुनानगर में।
     8. 8.हिमाचल प्रदेश में तीन केंद्र खुलेंगे; कांगड़ा, मंडी और उना में।
     9. जम्मू-कश्मीर में तीन केंद्र खुलेंगे; अनंतनाग, बारामूला और कठुआ में।
    10. झारखंड में तीन केंद्र खुलेंगे; बोकारो, हजारीबाग और मेदिनीनगर में।
    11. कर्नाटक में सात केंद्र खुलेंगे-बेलारी, बिडार, रायचूर, शिवामोग्गा, तुमाकुरु, उडिपी और विजयपुर में।
    12. केरल में दो केंद्र खुलेंगे; चेनागन्नूर, इडुक्की में।
    13. मध्य प्रदेश में नौ केंद्र खुलेंगे; बालघाट, छिंदवाड़ा, देवास, होशंगाबाद, सिहोर, सीधी, उज्जैन, बेतूल और शिवानी में।
    14. महाराष्ट्र में 11 केंद्र खुलेंगे; अहमदनगर, जालन, लातूर, पंढ़ापुर, सांगली, सिंधुदुर्ग, वर्धा, नवी मुंबई, डोमबिली, पनवेल और नांदेड़ में।
    15. मेघालय में दो केंद्र खुलेंगे; बाघमारा और तुरा में।
    16. ओडिशा में तीन केंद्र खुलेंगे; बालासोर, बेरहामपुर और भवानीपटना में।
    17. पंजाब में पांच केंद्र खुलेंगे; मोगा, संगरूर, तरन तारण, एसबीएस नगर (नवान शहर) और फागवाड़ा में।
    18. पुडुचेरी में एक केंद्र कराईकल में।
    19. राजस्थान में 11 केंद्र खुलेंगे; अजमेर, चुरु, डुंगरपुर, हनुमानगढ़. करौली-धौलापुर, नागौर, श्रीगंगानगर, अलवर, चित्ताैरगढ़, बांसवाड़ा और पाली में।
    20. तमिलनाडु में 11 केंद्र खुलेंगे; कुड्डालोर, डिंडिगुल, नामक्कल, पेराबलुर, पुडुक्कोट्टाई, रामनाथपुरम, शिवगंगा, तिरुप्पुर, विलुप्पुरम, विरुधुनगर, और कन्याकुमारी (एन)।
    21. तेलंगाना में पांच केंद्र खुलेंगे; आदिलबाद, मेडक, खम्मम, सिधीपेट और नागलोंडा
    22. उत्तराखंड में तीन केंद्र खुलेंगे; पौड़ी, रुड़की और रुद्रपुर में।
    23. उत्तर प्रदेश में 19 केंद्र खुलेंगे; अलीगढ़, अमेठी, आजमगढ़, बहराइच, बलिया, बलरामपुर, बाराबंकी, बस्ती, गोंडा, जौनपुर, कुशीनगर, मऊ, सीतापुर, मुरादाबाद, प्रतापगढ़, रायबरेली, रामपुर, सहारनपुरऔर उन्नाव।
    24. पश्चिम बंगाल में 4 केंद्र खुलेंगे; वर्धमान, बराकपोर, दार्जिलिंग और मालदा में।
    25. दिल्ली में तीन केंद्र खुलेंगे; कृष्णा नगर, लोदी रोड और साकेत में।

    इनके अलावा, विदेश मंत्रालय ने मई 2014 के बाद पूर्वोत्तर के राज्यों समेत देश में 14 पासपोर्ट सेवा लघु केंद्र (पीएसएलके) खोले हैं। जल्द ही दो और पीएसएलके का पश्चिम बंगाल के सिलीगुड़ी औरमहाराष्ट्र के शोलापुर में शुभारम्भ होना है। इस तरह, पासपोर्ट सेवा केंद्र की कुल तादात 93 हो जाएगी। इस तरह, 235 पीओपीएसके के साथ देश में कुल पासपोर्ट सेवा केंद्रों की सकल संख्या पीओपीएसकेको मिलाकर 251 हो जाएगी।


    *****


    वीके/वीकेएस/केजे – 1789

    
    
    (Release ID: 1493359) Visitor Counter : 15
    
    
    
    
    

25.