      कार्मिक, लोक शिकायत एवं पेंशन मंत्रालय

      डॉ. जितेन्द्र सिंह ने आईआईटी/एनआईटी/रीजनल कॉलेजों में प्रवेश के लिए ‘कश्मीर सुपर 30’ पहल के सफल विद्यार्थियों को बधाई दी
      Posted On: 13 JUN 2017 7:28PM by PIB Delhi


    केन्द्रीय पूर्वोत्तर क्षेत्र विकास राज्य मंत्री (स्वतंत्र प्रभार), प्रधानमंत्री कार्यालय, कार्मिक, लोक शिकायत और पेंशन, परमाणु ऊर्जा तथा अंतरिक्ष राज्य मंत्री डॉ. जितेन्द्र सिंह ने आज जम्मू-कश्मीर में आईआईटी/एनआईटी/रीजनल कॉलेजों के लिए सफल छात्रों को यहां आयोजित एक कार्यक्रम में बधाई दी।


    ये छात्र भारतीय सेना के ‘कश्मीर सुपर 30’ पहल से जुड़े हुए हैं। इस पहल में सेन्टर फॉर सोशल रिस्पांसिबिलिटी एंड लीडरशिप (सीएसआरएल) और पेट्रोनेट एलएनजी लिमिटेड (पीएलएल) ने प्रशिक्षण सहयोग दिया है। इस कार्यक्रम का लक्ष्य कश्मीर के आर्थिक रूप से कमजोर तबकों के प्रतिभाशाली विद्यार्थियों को इंजीनियरिंग प्रवेश परीक्षा के लिए कोचिंग देना है ताकि वे शैक्षणिक सफलता प्राप्त कर सके। इस कार्यक्रम में 40 विद्यार्थियों का नामांकन किया गया था, जिनमें से 35 विद्यार्थियों को श्रीनगर में तथा पाँच लड़कियों को दिल्ली/एनसीआर में कोचिंग दी गई। इनमें से 26 लड़के और दो लड़कियां आईआईटी/जेईई की परीक्षा में सफल हुए है।


    अपने संबोधन में डॉ. जितेन्द्र सिंह ने कहा कि इन विद्यार्थियों ने हमारे सामने एक उदाहरण प्रस्तुत किया है। कश्मीर के छात्र काफी प्रतिभाशाली हैं।


    इस अवसर पर भारतीय सेना के 19 इन्फेन्ट्री डिवीजन के मेजर जनरल आर.पी.खालिटा, पेट्रोनेट एलएनजी लिमिटेड के एमडी और सीईओ श्री प्रभात सिंह तथा अन्य पदाधिकारी उपस्थित थे।


    ***


    वीके/जेके/सीएल-1719

    
    
    (Release ID: 1492691) Visitor Counter : 5