      संचार एवं सूचना प्रौद्योगिकी मंत्रालय

      भारतीय डाक विभाग ने ट्विटर सेवा के ज़रिए सीमा पार की शिकायतों का निवारण किया
      Posted On: 14 JUN 2017 3:35PM by PIB Delhi


    भारतीय डाक विभाग ने ट्विटर सेवा के ज़रिए सीमा पार के लोगों की सहायता करके एक बार फिर अपनी सक्षमता सिद्ध की है। विभाग की अंतर्राष्‍ट्रीय पार्सल सेवा के बारे में असंख्‍य ट्वीट प्राप्‍त हो रहे हैं और उनका समाधान ट्विटर सेवा के ज़रिए किया जा रहा हैं। ट्वीटकर्ता अपने पार्सलों की डिलीवरी समय पर प्राप्‍त करने के बारे में ट्वीट करते हैं और जब वस्‍तुएं समय पर पहुंच जाती हैं तो खुशी जाहिर करते हैं।


    साजदा खातून ने ट्वीट किया ''रजिस्‍ट्रेशन नम्‍बर आरएफ105790475Iएन, अभी तक मुझे मेरी पंजीकृत वस्‍तुएं प्राप्‍त नहीं हुईं। कृपया मामले का समाधान करें।'' कृपया वस्‍तुएं निम्‍नांकित पते पर डिलिवर करने का प्रयास करें: शमीम अख्‍तर अंसारी लेबोरेटरी डिपार्टमेंट, किंग फहद अस्‍पताल, पोस्‍ट बॉक्‍स-204''


    उक्‍त वस्‍तुएं प्राप्‍त होने के बाद प्रेषिती ने ट्वीट किया ''@cpmgdelhi अब वस्‍तुएं मिल गई हैं, शिकायत निपटाने और सामान की डिलिवरी के लिए बहुत बहुत शुक्रिया, सऊदी से शमीम''


    इसी तरह लुभा सिद्दकी ने “@ IndiaPostOffice पर ट्वीट किया कि हांग कांग से भेजा गया प्रीपेड पार्सल जो प्राप्‍त नहीं हुआ जो मेरे लखनऊ के पते पर डिलिवर होना था'' और अगले दिन सामान डिलिवर हो जाने पर उन्‍होंने ट्वीट कर आभार व्‍यक्‍त किया।


    कुनाल अग्रवाल ने भारतीय डाक की सराहना करते हुए @IndiaPost Office पर ट्वीट किया कि ''अद्भुत गति और शुद्धता ! अच्‍छे कार्यों का सिलसिला जारी रखें! पुणे से सिंगापुर, मात्र 3 कार्यदिवसों में!''


    भारतीय डाक को विदेशी वस्‍तुओं की डिलिवरी के बारे में शिकायतें प्राप्‍त होती हैं, जिनका निबटारा ईमानदारी से किया जाता है। भारतीय डाक ने सिद्ध कर दिया है कि विश्‍व भर में लोगों की मदद करने में उसके लिए कोई सीमा और बाधा नहीं है।


    संचार मत्री श्री मनोज सिन्‍हा ने आम लोगों और संबद्ध हितभागियों की दूरसंचार और डाक संबंधी शिकायतों के समाधान के लिए पिछले वर्ष अगस्‍त में ''ट्विटर सेवा'' का शुभारंभ किया था। दूरसंचार मंत्रालय और डाक विभाग ट्विटर सेवा @manojsinhabjp से शिकायतों की सूची संकलित करते हैं और उनका वर्गीकरण तात्‍कालिक, मध्‍यम-कालिक और दीर्घकालिक के रूप में करते हैं ताकि तदनुरूप उनका समाधान किया जा सके। इस व्‍यवस्‍था के अंतर्गत टीपीएस (दूरसंचार सेवा प्रदाताओं) से यह उम्‍मीद की जाती है कि वे उन्‍हें अग्रसारित की गईं शिकायतों का निबटारा करें।


    भारतीय डाक ने आज दिनांक तक 32,000 से अधिक ट्वीट प्राप्‍त किए हैं और शतप्रतिशत शिकायत समाधान का लक्ष्‍य बनाए रखा है।


    वि. कासोटिया/आर.एस.बी/पीबी

    
    
    (Release ID: 1492844) Visitor Counter : 7