      खाद्य प्रसंस्करण उद्योग मंत्रालय

      खाद्य प्रसंस्‍करण उद्योग मंत्री ने केरल में पलक्‍कड में किन्‍फरा द्वारा विकसित किए जा रहे मेघा फूड पार्क की आधार शिला रखी
      केरल के मुख्‍य मंत्री ने अलप्‍पुझा में केएसआईडीसी द्वारा विकसित किए जा रहे मेघा फूड पार्क की आधार शिला रखी

      Posted On: 11 JUN 2017 8:55AM by PIB Delhi

    केरल राज्‍य में खाद्य प्रसंस्‍करण के लिए ढांचा विकास के वास्‍ते दो मेघा फूड पार्कों की आधारशिला रखी गयी, जिनमें से एक मेघा फूड पार्क केरल इंडस्ट्रियल इंफ्रास्‍ट्रक्‍चर डिवेलप्‍मेंट (किन्‍फरा) द्वारा पलक्‍कड में और दूसरा मेघा फूड पार्क केरल स्‍टेट इंडस्ट्रियल डिवेलप्‍मेंट कॉर्पोरेशन (केएसआईडीसी) द्वारा अलप्‍पुझा में किया जा रहा है। इन फूड पार्कों की आधार शिला आज यानी 11 जून 2017 को दो अलग-अलग समारोहों में रखी गई, जो पलक्‍कड और अलप्‍पुझा में आयोजित किए गए।
    
    केन्‍द्रीय खाद्य प्रसंस्‍करण उद्योग मंत्री ने केरल में पलक्‍कड में किन्‍फरा द्वारा विकसित किए जा रहे मेघा फूड पार्क की आधार शिला रखी। इस अवसर पर केरल के मुख्‍य मंत्री श्री पिनाराई विजयन भी मौजूद थे। अलप्‍पुझा में केएसआईडीसी द्वारा स्थापित किए जा रहे दूसरे खाद्य प्रसंस्‍करण मेघा फूड पार्क की आधार शिला केरल के मुख्‍य मंत्री श्री पिनाराई विजयन ने रखी।
    
    इस अवसर पर श्रीमती हरसिमरत कौर बादल ने कहा कि प्रधानमंत्री श्री नरेन्‍द्र मोदी के रचनात्‍मक मार्गदर्शन के अंतर्गत उनका मंत्रालय खाद्य प्रसंस्‍करण उद्योग को बढ़ावा दे रहा है, ताकि कृषि क्षेत्र का व्‍यापक विकास हो और यह क्षेत्र किसानों की आय बढ़ाने में प्रमुख भूमिका का निर्वाह करे।

    ***


    वि. कासोटिया/आर.एस.बी/एसएस

    
    
    (Release ID: 1492490) Visitor Counter : 13