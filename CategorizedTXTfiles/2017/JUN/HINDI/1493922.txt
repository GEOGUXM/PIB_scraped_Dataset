      राष्ट्रपति सचिवालय

      सेशल्स के राष्ट्रीय दिवस की पूर्व संध्या पर राष्ट्रपति का संदेश
      Posted On: 28 JUN 2017 3:41PM by PIB Delhi


    राष्ट्रपति श्री प्रणब मुखर्जी ने सेशल्स गणराज्य के 42वें राष्ट्रीय दिवस (29 जून, 2017) की पूर्व संध्या पर वहां के लोगों और सरकार को बधाई और शुभकामनाएं दी हैं।


    सेशल्स गणराज्य के राष्ट्रपति महामहिम श्री डैनी एंटोनी रोलन फॉउरे को भेजे अपने संदेश में राष्ट्रपति श्री प्रणब मुखर्जी ने कहा है, “सेशल्स गणराज्य के 42वें राष्ट्रीय दिवस के अवसर पर मुझे आपको, सेशल्स के लोगों को और उनकी सरकार को भारत सरकार और यहां के लोगों की ओर से बधाई और शुभकामनाएं देते हुए बहुत खुशी हो रही है।


    हमारे और सेशल्स के बीच बहुआयामी द्विपक्षीय सहयोग में काफी बढ़ोतरी हुई है। यह सहयोग हमारी दोस्ती की मजबूत बुनियाद पर टिका हुआ है। मुझे उम्मीद है कि आने वाले वर्षों में यह और मजबूत होगा।


    हाल के वर्षों में हिन्द महासागर क्षेत्र में शांति, सुरक्षा और स्थिरता को लेकर भी दोनों देशों के साझा नजरिए में मजबूती आई है। हमने अपनी सामरिक साझेदारी के तहत कई कदमों की शुरूआत की है। मुझे पूरा विश्वास है कि आऩे वाले दिनों में भारत और सेशल्स के रिश्तों में और मजबूती आएगी।


    महामहिम इस अवसर पर मेरी शुभकामनाएं और आपके स्वास्थ्य के प्रति शुभेच्छा स्वीकार करें। मैं इस अवसर पर सेशल्स के मित्रवत जनता की तरक्की और समृद्धि की कामना करता हूं।”


    *****


    वि.कासोटिया/केजे-1865

    
    
    (Release ID: 1493922) Visitor Counter : 9