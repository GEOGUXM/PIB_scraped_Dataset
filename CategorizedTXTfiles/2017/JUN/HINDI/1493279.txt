      विज्ञान एवं प्रौद्योगिकी मंत्रालय

      डॉ. हर्षवर्धन ने योग से लोगों को जोड़ने के लिए “सेलेब्रेटिंग योगा” नाम से एक मोबाईल ऐप का शुभारंभ किया
      Posted On: 19 JUN 2017 8:41PM by PIB Delhi

                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                
विज्ञान एवं प्रौद्योगिकी मंत्री डॉ हर्षवर्धन ने आज नई दिल्ली में "सेलेब्रेटिंग योगा" नाम से एक मोबाइल ऐप का शुभारंभ किया। यह ऐप विज्ञान एवं प्रौद्योगिकी मंत्रालय के विज्ञान और प्रौद्योगिकी विभाग द्वारा विकसित किया गया है। इस मोबाईल ऐप को अंतर्राष्ट्रीय योग दिवस, 2017 के अवसर पर डीएसटी द्वारा विकसित किया गया है। इस ऐप का उद्देश्य स्वस्थ्य जीवन के लिए लोगों के मध्य योग को लोकप्रिय बनाने तथा योग में उनकी भागीदारी बढ़ाने के लिए प्रोत्साहित करना है।
                                                                                                                                                                                                                                                                                                                                                                                                                                                                
स्वस्थ्य नागरिक उत्पादन बढ़ाते हैं तथा इस प्रकार देश की अर्थव्यवस्था में योगदान देते हैं। योग, प्रकृति के साथ जुड़कर एक स्वस्थ समाज को बनाने और विकास की आकांक्षाओं को पूरा करने का एक साधन है।                                                                                                                                                                                                                                                                 
                                                                                                                                                                                                                                                                                                                                                                                                                                                                
जीवन की गुणवत्ता के इस प्रयास को भारत सरकार के राष्ट्रीय मिशन "स्वस्थ्य भारत" से जोड़ा गया है। । विज्ञान एवं प्रौद्योगिकी विभाग ने "योग और ध्यान का विज्ञान व प्रौद्योगिकी" (सत्यम) पर आधारित एक अनुसंधान कार्यक्रम का शुभारंभ किया है। योग और ध्यान एक दूसरे से संबंधित हैं जो तंत्रिका विज्ञान, चिकित्सा, मनोविज्ञान, इंजीनियरिंग, दर्शन आदि में एकीकृत लाभ प्राप्त करने के लिए योगदान कर सकते हैं।                                                           
                                                                                                                                                                                                                                                                                                                                                                                                                                                                
"सेलेब्रेटिंग योगा" एक ऐसा प्लेटफॉर्म है जहां लोग अंतर्राष्ट्रीय योग दिवस, 2017 के अवसर पर जानकारियां और विचार साझा कर सकते हैं, जागरूकता बढ़ा सकते हैं और एक स्वस्थ जीवन के लिए एक-दूसरे को प्रोत्साहित कर सकते हैं।                                                                                                                                                                                                                                           
                                                                                                                                                                                                                                                                                                                                                                                                                                                                
यह ऐप देशभर में सार्वजनिक स्थानों, स्कूलों और कार्यालय परिसरों के योग कार्यक्रमों के साथ-साथ व्यक्तिगत योगाभ्यासों को भी साझा करने का एक मंच उपलब्ध कराएगा।                                                                                                                                                                                                                                                                                                     
                                                                                                                                                                                                                                                                                                                                                                                                                                                                
इस ऐप को गूगल मैप से जोड़ा जाएगा जहां उपयोगकर्ता साझा जानकारियों को देख सकता है। इसके बाद इन जानकारियों को डीएसटी वेबसाइट पर भी देखा जा सकता है।                                                                                                                                                                                                                                                                                                                
                                                                                                                                                                                                                                                                                                                                                                                                                                                                
"सेलेब्रेटिंग योगा" डीएसटी को गूगल प्लेस्टोर से डाउनलोड किया जा सकता है—                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                
• ऐप को इंस्टाल करके खोलें                                                                                                                                                                                                                                                                                                                                                                                                                                      
• अपने योग कार्यक्रम को शेयर करके सबमिट करें                                                                                                                                                                                                                                                                                                                                                                                                                    
• गूगल मैप पर अपनी फोटो और लोकेशन देखें                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                
इस ऐप के द्वारा संग्रह की गई जानकारियों को बाद में आयुष मंत्रालय के साथ साझा किया जाएगा। इससे आयुष मंत्रालय को अपने प्रयासों में सहायता मिलेगी।                                                                                                                                                                                                                                                                                                                 
                                                                                                                                                                                                                                                                                                                                                                                                                                                                
*****                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                
वीके/जेके/एलएन-1782                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                
    
    
    (Release ID: 1493279) Visitor Counter : 13