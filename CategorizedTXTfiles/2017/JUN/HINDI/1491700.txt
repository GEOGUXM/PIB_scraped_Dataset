      शहरी विकास मंत्रालय

      शहर के ठोस कचरे को स्रोत पर अलग करने की व्यवस्था कल से राष्ट्रीय राजधानी क्षेत्र में शुरू की जाएगी।
      देशभर में 130 शहरों में कचरे से कम्पोस्ट तैयार करने के संयंत्र चालू किए जाएंगे।
      
      श्री एम. वेंकैया नायडू दिल्ली और इंदौर में इन सुविधाओं का उद्घाटन करेंगे।

      Posted On: 04 JUN 2017 4:31PM by PIB Delhi

    दिल्ली और निकटवर्ती गुरुग्राम, फरीदाबाद, नोएडा और गाजियाबाद में कल से ठोस कचरे के प्रबंधन के क्षेत्र में एक नया अध्याय जुड़ने जा रहा है। इसके अंतर्गत शहर के ठोस कचरे को स्रोत पर जैसे घरों, होटलों, रेस्त्राओं आदि में अलग-अलग किया जाएगा। गीले कचरे को हरित डिब्बों और सूखे कचरे को नीले डिब्बों में एकत्र किया जाएगा।
    
    शहरी विकास मंत्री श्री एम. वेंकैया नायडू कल नई दिल्ली में कचरा पृथक्करण अभियान का शुभारंभ करेंगे, जिसके अंतर्गत दिल्ली के पांच निकायों सहित कुल नौ स्थानीय नगर निकाय शामिल होंगे। श्री नायडू राष्ट्रीय राजधानी में तालकटोरा इंडोर स्टेडियम से अलग-अलग कचरा एकत्र करने वाले वाहनों को झंडी दिखा कर रवाना करेंगे।
    
    श्री वेंकैया नायडू कल इंदौर में भी ऐसी ही प्रणाली का उद्घाटन करेंगे। अन्य राज्यों में राज्यपालों और मुख्यमंत्रियों द्वारा इसी तरह की कवायद को अंजाम दिया जाएगा।
    
    स्वच्छ भारत शहरी मिशन के अंतर्गत अक्तूबर, 2019 तक घर घर जाकर ठोस कचरा एकत्र करने, उसे संयंत्र तक पहुंचाने और उसकी प्रोसेसिंग करने की व्यवस्था करने का लक्ष्य रखा गया है।

    *****


    वि. कासोटिया/आर.एस.बी./एसएस

    
    
    (Release ID: 1491700) Visitor Counter : 13