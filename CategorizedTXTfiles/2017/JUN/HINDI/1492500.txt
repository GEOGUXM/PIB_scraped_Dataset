      आर्थिक मामलों की मंत्रिमण्‍डलीय समिति (सीसीईए)

      हिमाचल प्रदेश में राष्‍ट्रीय राजमार्ग (एनएच) – 21 के पन्‍डोह बाई पास से तकोली सेक्‍शन तक चार लेन के विकास को मंत्रिमंडल समिति की मंजूरी
      Posted On: 07 JUN 2017 2:51PM by PIB Delhi


    प्रधानमंत्री श्री नरेन्‍द्र मोदी के अध्‍यक्षता में आर्थिक मामलों की मंत्रिमंडल समिति ने हिमाचल प्रदेश में राष्‍ट्रीय राजमार्ग (एनएच) – 21 के पन्‍डोह बाई पास के अन्‍त से तकोली सेक्‍शन तक चार लेन के विकास को मंत्रिमंडल समिति ने अपनी मंजूरी प्रदान कर दी है।


    भूमि अधिग्रहण की लागत, पुर्नस्‍थापन और पुर्नवास व निर्माण पूर्व अन्‍य गतिविधियों सहित इस पर 2775.93 करोड़ रूपये लागत का अनुमान है। विकसित की जाने वाली इस सड़क की कुल लम्‍बाई लगभग 19 किमी होगी।


    यह कार्य हाईब्रिड एन्‍यूटी मोड पर राष्‍ट्रीय राजमार्ग विकास परियोजना (एनएचडीपी) चरण IV बी के अंतर्गत किया जाएगा।


    यह परियोजना हिमाचल प्रदेश में आधारभूत ढांचे में सुधार में तेजी लाने तथा परिवहन, विशेषकर ‘पन्‍डोह बाईपास से तकोली तक के बीच भारी वाहन की लागत व समय की बचत में सहायक होगी। इस मार्ग के अंश के विकास से प्रदेश के इस क्षेत्र के सामाजिक-आर्थिक उत्‍थान में भी मदद मिलेगी।


    इससे परियोजना गतिविधियों के लिए स्‍थानीय मजदूरों को रोजगार की क्षमता में भी वृद्धि होगी। एक किलो मीटर राजमार्ग के निर्माण के लिए कुल 4076 जन दिवसों का अनुमान लगाया गया है। इस प्रकार, सड़क के इस अंश की निर्माण अवधि के दौरान स्‍थानीय लोगों को 77,000 (अनुमानित) जन-दिवसों का रोजगार मिलेगा।


    ***


    AKT/VBA/HS/SKS/NS


    

    
    (Release ID: 1492500) Visitor Counter : 7