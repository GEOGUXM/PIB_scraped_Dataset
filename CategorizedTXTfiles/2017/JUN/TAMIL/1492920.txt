      PIB Headquarters

      தாழ்த்தப்பட்ட மற்றும் பழங்குடியின இளைஞர்களுக்கு உதவித் தொகையுடன் இலவசப் பயிற்சி
      Posted On: 15 JUN 2017 5:41PM by PIB Chennai


    தாழ்த்தப்பட்ட மற்றும் பழங்குடியின வேலைதேடும் இளைஞர்களுக்கு அவர்கள் திறன் மேம்படுத்திக்கொள்ள பல்வேறு பயிற்சிகளை மத்தியத் தொழிலாளர் மற்றும் வேலைவாய்ப்பு அமைச்சகத்தின் கீழ் இயங்கும் வேலைவாய்ப்பு இயக்குநரகம் வழங்கிவருகிறது . இந்தப் பயிற்சிகள் இலவசமாக வழங்கப்படுவதுடன் பயிற்சி பெறும் இளைஞர்களுக்கு மாதாந்திர உதவித் தொகையும் வழங்கப்படுகிறது . அந்த வகையில் பொது ஆங்கிலம் , பொதுஅறிவு , தட்டச்சு மற்றும் சுருக்கெழுத்து ஆகிய பயிற்சிகள் 11 மாதகாலப் பயிற்சியாகவும் மற்றும் கம்ப்யூட்டர் மென்பொருள் பயிற்சி ஒருவருடகாலப் பயிற்சியாகவும் வழங்கப்பட உள்ளன . இவற்றுக்கான பயிற்சிக் கட்டணம் முற்றிலும் இலவசம் . பயிற்சியாளருக்கு மாதந்தோறும் தலா ரூ . 500 பயிற்சிக்காலம் முழுவதும் வழங்கப்படும் . பொது ஆங்கிலம் , பொது அறிவு , தட்டச்சு மற்றும் சுருக்கெழுத்து பயிற்சிக்கு வயது வரம்பு 27 மற்றும் 10 ம் வகுப்பு அல்லது 12 – ம் வகுப்பு அதற்குச் சமமான கல்வித் தகுதியைப் பெற்றிருக்க வேண்டும். ஒருவருட கால கம்ப்யூட்டர் ஓ லெவல் மென்பொருள் பயிற்சிக்கு வயது வரம்பு 18 முதல் 30 வரை மற்றும் 10 ம் வகுப்பு அல்லது 12 – ம் வகுப்பு அதற்குச் சமமான கல்வித் தகுதி அல்லது தொழில்கல்வி (ஐ.டி.ஐ) தேர்ச்சி பெற்றிருக்க வேண்டும். இதற்கான விண்ணப்பங்கள் 2017 ஜூன் 23 – ந் தேதிக்குள் அனுப்பி வைக்கப்பட வேண்டும் . மேலும் தகவல்களுக்கு சென்னை சாந்தோம் நெடுஞ்சாலையிலுள்ள தேசிய வேலைவாய்ப்பு மையத்தின் துணை மண்டல வேலைவாய்ப்பு அலுவலரை அணுகவும் . தொலை பேசி எண் : 044-24615112


    ******

    
    
    (Release ID: 1492920) Visitor Counter : 5