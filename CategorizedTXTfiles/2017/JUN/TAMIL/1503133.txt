      இளைஞர் நலன் மற்றும் விளையாட்டு அமைச்சகம்

      போதைப் பொருள்களுக்கு எதிராகக் கடும் நடவடிக்கைகளை எடுத்து விளையாட்டுத் துறையில் ஆரோக்கியமான சூழலை உருவாக்கிட மத்திய அரசு உறுதி! விஜய் கோயல்
      Posted On: 29 JUN 2017 5:37PM by PIB Chennai


    போதைப் பொருள்களுக்கு எதிராகக் கடும் நடவடிக்கைகளை எடுத்து , நாட்டில் விளையாட்டுத் துறையில் ஆரோக்கியமான சூழலை உருவாக்கிட மத்திய அரசு உறுதி கொண்டுள்ளதாக மத்திய விளையாட்டுத்துறை இணையமைச்சர் திரு . விஜய் கோயல் கூறியுள்ளார் . விளையாட்டுத்துறைக்கான சத்துணவுப்பொருள்கள் வழங்கும் மையத்தை இன்று தொடங்கிவைத்துப் பேசிய அமைச்சர் கோயல் , போதைப் பொருள்களற்ற விளையாட்டு மாதிரி மையங்களை உருவாக்கவும் , உலக அரங்கில் பெருகிவரும் போட்டிகளும் , போதைப்பொருள் சம்பவங்கள் அதிகரிப்பும் விளையாட்டு வீரர்களுக்குத் தகுந்த பாதுகாப்பையும் , தரமான சத்துணவையும் அளிப்பதற்கும் தேவையான திட்டங்களைத் தீட்டவும் சரியான தருணம் தற்போது வந்துவிட்டதாகத் தெரிவித்தார் . போதைப் பொருள்கள் பயன்பாட்டைத் தடுத்துச் சமாளிப்பதே தமது அமைச்சகத்தின் தலையாய பணி என்றும் அமைச்சர் கோயல் தெரிவித்தார் .


    போதைப் பொருள் கலந்த , தரமற்ற உணவுப்பொருள்களின் இறக்குமதியும் விற்பனையும் நமக்குக் கவலை தருவதாக உள்ளது என்று தெரிவித்த அமைச்சர் , அவற்றைப்பயன் படுத்துவதன் மூலம் சந்தேகப்படமுடியாத வீரரும் போதைப்பொருள் எதிர்ப்புச் சட்டத்தின் கீழ் தடைசெய்யப்படுவதாகத் தெரிவித்தார் . மாசற்ற வீரரைப் ; பாதுகாக்கவும் அவருக்கேற்ற தரமான உணவுத்தேவைகளை நிறைவு செய்யவும் , பல்வேறு ஒழுங்காற்று ஆணைய அதிகாரிகள் ஒருங்கிணைந்து , போதையற்ற சத்துணவு மாதிரித் தயாரிப்புகளை உருவாக்கும் முயற்சியில் ஈடுபட்டுள்ளனர் . என்றும் இது ஒரு வரவேற்கத்தக்க நடைமுறை என்றும் அமைச்சர் தெரிவித்தார் . நடாவும் எப் . எஸ் . எ ஸ்.ஏ .ஐ உள்ளிட்ட பிற அமைப்புகளும் இணைந்து நாட்டில் உடல் தகுதித் தரத்தை மேம்படுத்துவதிலும் விளயாட்டு வீரர்களுக்கு உதவுவதிலும் போதைப்பொருள் அற்ற ஓர் அமைப்பை உருவாக்குவதிலும் ஈடுபட்டுள்ளனர் என்றும் அமைச்சர் கூறினார் .


    விளையாட்டு வீரர்களின் பணித் தொழிலில் போதைப்பொருள்களால் ஏற்படும் தீய விளைவுகள் குறித்து பெரும் வழிப்புணர்வை ஏற்படுத்த வேண்டும் என்று விளையாட்டுத் துறை சார்ந்த விற்பன்னர்களை அமைச்சர் விஜய் கோயல் கேட்டுக்கொண்டார் . பல்வேறு மாநிலங்களில் நடத்தப்பட்ட பயிற்சி முகாம்களில் விளையாட்டு வீரர்களைத் தா ம் சந்தித்துப்பேசியபோது அவரகளிடம் போதிய விழிப்புணர்வு இருப்பதைத் தாம் நேரில் அறிந்ததாக அமைச்சர் மேலும் தெரிவித்தார் .


    ஆஸ்திரேலிய விளையாட்டுத்துறையின் போதை எதிர்ப்பு ஆணையத்துடன் இணைந்து செயல்பட்ட போது , போதைப்பொருள் சோதனையில் உலகளாவிய செயல்முறைகளைப் பின்பற்ற முடிந்ததாகவும் , அதில் மிகவும் உயர்விகித அளவுக்குத் துப்பறிதல் சாத்திய மானதாகவும் தெரிவித்த அமைச்சர் , நாட்டில் போதைப்பொருள் நிகழ்வுகளைக் குறைத்திட போதிய தடுப்பு நடவடிக்கைகளை எடுக்க வேண்டிய அவசியத்தையும் வலியுறுத்தினார் . தடைசெய்யப்பட்ட பொருள்களுடன் அலங்காரமாக விற்பனை செய்யப்படும் பொருள்களே இந்தியாவில் போதைப்பொருள்கள் புழங்குவதற்குக் காரணமாகின்றன . நடா அமைப்பு இந்த விவகாரத்தை உணவுப்பாதுகாப்பு மற்றும் தர ஆணையத்திடம் எடுத்துக்கூறியதன் விளைவாக உணவுப்பாதுகாப்பு ஆணையர்களுக்கு ஓர் அறிவுறுத்தல் வழங்கப்பட்டுள்ளது .


    இந்தக் கூட்டத்தில் விவாதிக்கப்பட்டு எடுக்கப்பட்ட முடிவுகள் .. விளையாட்டு வீரர்கள் அச்சமின்றி போதையற்ற சத்துணவுப் பொருள்களை நுகர்வதற்கு வழிவகை செய்யும் ஒழுங்குமுறைப் பணிநுட்பத்தை உருவாக்கும் செயல்திட்டத்தை வழங்கும் என்றும் அமைச்சர் கூறினார் .


    இந்த ஒருநாள் சிறப்பு ஆலோசனைக் கூட்டத்தில் உணவுப்பாதுகாப்பு மற்றும் தர ஆணைய முதன்மை செயல் அலுவலர் திரு பவன் குமார் அகர்வால் , மூத்த அறிவியல் அறிஞர்கள் , சத்துணவு நிபுணர்கள் , விளையாட்டு வீரர்கள் , விளையாட்டுச் சங்கங்களின் பொறுப்பாளர்கள் , சோதனைக்கூட இயக்குநர்கள் மற்றும் நாடு முழுவதிலுமிருந்து வந்த ஒழுங்காற்று ஆணைய அதிகாரிகள் கலந்து கொண்டனர் .


    *******


    

    
    (Release ID: 1503133) Visitor Counter : 4
    
    
      Read this release in: English