      குடியரசுத் தலைவர் செயலகம்

      ஸ்ரீ பி. என். பகவதி அவர்களின் மறைவிற்கு இந்தியக் குடியரசுத் தலைவரின் இரங்கல்
      Posted On: 16 JUN 2017 6:21PM by PIB Chennai


    மறைந்த முன்னாள் தலைமை நீதிபதி ஸ்ரீ பி . என் . பகவதி அவர்களின் மறைவிற்கு குடியரசுத் தலைவர் திரு . பிரனாப் முகர்ஜி தனது இரங்கலைத் தெரிவித்துள்ளார் . மறைந்த தலைமை நீதிபதி அவர்களின் மனைவி ஸ்ரீமதி பிரபாவதி பகவதி அவர்களுக்குகுடியரசுத் தலைவர் அனுப்பியுள்ள செய்தி :


    “ தங்களின் கணவர் , முன்னாள் தலைமை நீதிபதி ஸ்ரீ பி . என் . பகவதி அவர்களின் மறைவை அறிந்து மிகுந்த வருத்தம் அடைந்தேன் .”


    
    “ நீதிபதி பகவதி அவர்கள் , புகழ்பெற்ற , சிறந்த சட்ட வல்லுநர் . நமது தேசத்தின் நீதித் துறை மற்றும் சட்டத்துறை அமைப்பிற்குமேலான பங்களிப்பை தந்துள்ளார் . முனைப்பு மிக்க நீதித்துறைக்கான முன்னோடி என்று அறியப்பட்டவர் அவர் . வழிகாட்டியாய்அமைந்த பல்வேறு முக்கியத் தீர்ப்புகளை அளித்தவர் ; பொதுநல வழக்கு முறையை இந்தியாவில் அறிமுகப்படுத்தி தேசத்தின் சட்டம்சார்ந்தபொதுப்பரப்பின் தோற்றத்தை மாற்றியமைத்தவர் ; இவற்றிற்காக என்றும் இவர் நினைவு கூறப்படுவார் . இந்திய நீதித்துறைக்கு இவர் ஆற்றிய பங்களிப்பை அங்கீகரிக்கும் வகையில் நீதிபதி பகவதி அவர்களுக்கு ’ பத்ம விபூஷன் ’ விருது அளிக்கப்பட்டது . சட்டத்துறை சார்ந்தோருக்கும் சட்ட வல்லுநர்களுக்கும்உத்வேகம் அளிப்பவராக என்றும் அவர் இருப்பார் .”


    ” உங்களுக்கும் உங்களது குடும்பத்தின் மற்ற உறுப்பினர்களுக்கும் எனது ஆழ்ந்த இரங்கலை தெரிவித்துக் கொள்கிறேன் . இந்த ஈடுசெய்ய முடியா இழப்பை தாங்கிக் கொள்வதற்கு உரிய வலிமையையும் துணிவையும் உங்களுக்கு அருளுமாறு நான் எல்லாம் வல்ல இறைவனை வேண்டிக் கொள்கிறேன் ”.

    
    
    (Release ID: 1493723) Visitor Counter : 7