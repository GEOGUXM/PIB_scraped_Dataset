      வணிகம் மற்றும் தொழில்துறை அமைச்சகம்

      வணிகம் மற்றும் தொழில்துறை அமைச்சர், ஆசிய வளர்ச்சி வங்கித் தலைவருடன் உள்கட்டமைப்பு மேம்பாடு பற்றிக் கலந்துரையாடினார்
      Posted On: 29 JUN 2017 5:50PM by PIB Chennai


    இன்று தொழில் வணிகம் மற்றும் தொழில் துறை அமைச்சர் திருமதி . நிர்மலா சீத்தாராமன் , ஆசிய வளர்ச்சி வங்கித் தலைவர் திரு . டகேஹிகோ நாகவோவைச் சந்தித்தார் . இந்தியாவில் உள்கட்டமைப்பு மேம்பாட்டுக்கு ஆசிய வளர்ச்சி வங்கி செய்து வரும் பணிகளை அமைச்சர் வரவேற்று பாராட்டினார் . மாநிலங்கள் உள்கட்டமைப்பு திட்டங்களுக்கு நிதிதிரட்ட அரசு உதவிபுரியும் என அவர் தெரிவித்தார் . விசாகப்பட்டினம் சென்னை தொழில் பகுதி முன்னேற்றம் பற்றிக் கேட்டறிந்தார் . அவர் கிழக்குக் கரைப் பொருளாதாரப் பகுதியின் விசாகை முதல் ஓரி ச மேற்கு வங்கம் வரையான விரிவாக்கம் மிகவும் முக்கியமான ஒன்று என்றும் , ஆசிய வங்கி அதை விரிவுபடுத்த வேண்டும் என்றும் குறிப்பிட்டார் . மேலும் அவர் , குறிப்பிடுகையில் இதன் தெற்கு விரிவாக்கம் சென்னை முதல் கன்னியாகுமரி வரையிருப்பதைக் குளச்சல் துறைமுகம் மேலும் விழிஞம் வரை விரிவு செய்ய வேண்டும் என்றும் , அதன்முலம் இந்தப் பகுதிகளுக்குப் பல பொருளாதார நன்மைகள் சேரும் என்றும் , அதன்மூலம் இந்தப் பகுதிகளுக்குப் பல பொருளாதார நன்மைகள் சேரும் என்றும் கூறினார் . திட்டங்களின் அமலாக்கம் தீவிரமாகக் கண்காணிக்கப்பட வேண்டும் என்றும் , குறித்த கால அளவுகள் பின்பற்றப்பட வேண்டும் என்றும் வற்புறுத்தினார் .


    ஆசிய வங்கித் தலைவர் கிழக்குக்கரை பொருளாதாரப் பகுதி முன்னேற்றம் பற்றி விவாதித்தார் . அரசின் ஜி . எஸ் . டி அமலாக்கச் சீர்திருத்தங்களை நாகாவோ வரவேற்றார் . அவை வரலாற்றுச் சிறப்பு மிக்கவை எனக் குறிப்பிட்டார் . ஜி . எஸ் . டி அமலாக்கம் பற்றிய விரிவான பல கூறுகளும் விரிவாக விவாதிக்கப்பட்டன .


    ஆசிய வங்கி தெற்காசிய பிரிவுப் பொது இயக்குநர் திரு . ஹூன் கிம் , அடுத்த 5 ஆண்டுகளில் கிழக்குக் கரைப் பொருளாதார வளர்ச்சிக்குத் தங்களது முதலீட்டை 5 மில்லியன் அமெரிக்க டாலர் அளவுக்கு உயர்த்த எண்ணுவதாகத் தெரிவித்தார் .

    
    
    (Release ID: 1496017) Visitor Counter : 7
    
    
      Read this release in: English