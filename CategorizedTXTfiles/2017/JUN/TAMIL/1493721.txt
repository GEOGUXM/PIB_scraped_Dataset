      தொலைதொடர்பு மற்றும் தகவல் தொழில்நுட்ப அமைச்சகம்

      மத்திய தொலைத் தொடர்பு துறை அமைச்சர் திரு. மனோஜ் சின்ஹா தொலைதொடர்பு சேவை வழங்கும் நிறுவனங்களின் தலைவர்களுடன் பேச்சுவார்த்தை
      Posted On: 22 JUN 2017 6:03PM by PIB Chennai


    தொலைத் தொடர்புத்துறையில் உள்ள நிதி நெருக்கடி அறிவிப்புகளுக்கும் இடையே , மத்திய தொலைத் தொடர்பு அமைச்சர் திரு.மனோஜ் சின்ஹா , தொலைதொடர்பு சேவை வழங்கும் நிறுவனங்களின் தலைவர்களுடன் பேச்சுவார்த்தை நடத்தினார். நிதிச் சேவைகள் துறை மற்றும் பாரத ஸ்டேட் வங்கியின் பிரதிநிதிகளும் இதில் பங்கேற்றனர்.


    இத்தொழில் துறை , தொழில் நிறுவனங்கள் மீது நிதி நெருக்கடி உருவாக்கும் தொலைதொடர்புத் துறையின் பிரச்சினைகளை விவாதித்து , இதற்குத் தீர்வு காண்பதற்கான திட்டத்தையும் முன்வைத்தது .


    தொலைத்தொடர்பு துறையில் உள்ள நிறுவனங்களின் செயல் இயக்கச் சாத்தியங்களையும் , கடனைத் திருப்பிச் செலுத்தும் திறனையும் வெகுவாகப் பாதிக்கும் நடைமுறைப் பிரச்சினைகளை ஆய்வு செய்வதற்கும் வாராக்கடன்களாகி அழுத்தம் தரும் கடன்களை மீட்கத் தீர்வு காண்பதற்காக தகுந்த பரிந்துரைகளைக் கூடிய விரைவில் வழங்குவதற்கும் தொலைதொடர்புத் த ுறையில் கொள்கைச் சீர்திருத்தம் மற்றும் செயல் உத்திகளின் புகுத்தல்களைப் பரிந்துரை செய்யவும் ஒருங்கிணைந்த அமைச்சகக் குழு ஒன்று உருவாக்கப்பட்டிருப்பதாக அமைச்சர் தெரிவித்தார்.


    வங்கிகளுடனும் தொலைத்தொடர்புத் துறை சேவையாளர்களுடனும் விரிவான ஆலோசனைகளை மேற்கொண்ட இந்த ஒருங்கிணைந்த அமைச்சகக் குழு விரைவில் அறிக்கை சமர்ப்பிக்கவிருக்கிறது.


    கிராமப்புறங்களில் உள்ளவர்களையும் சேர்த்து , பொதுமக்களுக்கு அடிப்படைச் சேவையை வழங்கிட இத்துறையில் ஒரு சீரான வளர்ச்சியை உறுதி செய்வதற்காக மத்திய அரசாங்கத்தால் தக்க திருத்தங்களைச் செய்வதற்கான நடவடிக்கைகள் எடுக்கப்படும் என்று அமைச்சர் உறுதி அளித்தார்.


    <><><><><>

    
    
    (Release ID: 1493721) Visitor Counter : 5