      PIB Headquarters

      வ.உ.சி துறைமுகம் ஏற்பாடு செய்த ‘அனைவரும் இணைவோம் அனைவரும் உயர்வோம்’ விழா தென்காசியில் நடைபெற்றது
      Posted On: 15 JUN 2017 5:47PM by PIB Chennai


    இந்திய அரசின் மூன்றாண்டு சாதனைகளை மக்களுக்கு தெரிவிப்பதற்காக வ.உ.சி துறைமுகத்தால் 15.06.2017 அன்று தென்காசி இசக்கி மகாலில் அனைவரும் இணைவோம் அனைவரும் உயர்வோம் விழா நடத்தப்பட்டது. இந்த விழாவில் சிறப்பு விருந்தினராக மத்திய சாலை போக்குவரத்து, நெடுஞ்சாலை மற்றும் கப்பல்துறை இணை அமைச்சர் திரு. பொன் ராதாகிருஷ்ணன் பங்கேற்றார். நிகழ்ச்சியில் பேசிய அவர் பிரதமரின் தொலைநோக்கு திட்டங்களால் நாடு அனைத்து துறைகளிலும் வளர்ச்சி பெற்றுள்ளது என்று தெரிவித்தார்.


    “உஜ்வலா திட்டம், ஜன்தன், திறன் வளர்ச்சி உள்ளிட்ட பல்வேறு திட்டங்களை செயல்படுத்தியதன் மூலம் நாட்டில் அனைவருக்குமான வளர்ச்சி கிடைத்துள்ளது. உலக அளவில் கப்பல்துறை சரிவை சந்தித்து கொண்டிருக்கும் இந்த வேளையிலும் கூட இந்தியாவில் கப்பல்துறை ஏறுமுகமாக உள்ளது. இந்த வளர்ச்சியின் பின்னணியில் உள்ளவர் நமது இந்திய பிரதமர்,” என்றார்.


    இந்த விழாவில் வரவேற்புரை ஆற்றிய வ.உ. சிதம்பரனார் துறைமுக பொறுப்புக் கழக தலைவர் திரு ச. ஆனந்த சந்திர போஸ் தனது உரையில் வ.உ.சி துறைமுகம் கடந்த மூன்றாண்டுகளில் பல்வேறு சாதனைகள் புரிந்து சிறப்பு விருதுகளை பெற்றுள்ளது என்று தெரிவித்தார்.


    “இதுவரை இல்லாத அளவிற்கு இந்தியாவில் கப்பல்துறைக்கு முதன்முறையாக மக்கள் மத்தியில் கவனம் கிடைத்துள்ளது,” என்றார்.


    இந்த விழாவில் வ.உ. சிதம்பரனார் துறைமுகம், இனயம் துறைமுகம், இந்திய தபால், தேசிய நெடுஞ்சாலை ஆணையம், இந்திய கடலோர காவல்படை, ஹட்கோ முதலிய அரசு நிறுவனங்கள் அரங்குகள் அமைத்து தங்களின் செயல்பாடுகளை மக்களின் கவனத்திற்கு கொண்டு சென்ற ன.


    வ.உ.சி துறைமுகத் துணைத்தலைவர் திரு ச . நடராஜன், தனது நன்றியுரையில் இனயம் துறைமுக திட்டத்தை கொண்டுவர முயற்சி எடுத்து வருவதற்காக மாண்புமிகு அமைச்சருக்கு நன்றி தெரிவித்தார்.


    விழாவில் விவசாயக்கடன், உஜ்வலா திட்டத்தின் கீழ் கேஸ் அடுப்புகள் உள்ளிட்ட பல்வேறு நலத்திட்ட உதவிகள் வழங்கப்பட்டன.


    ******


    ரெசின்

    
    
    (Release ID: 1492921) Visitor Counter : 10