      PIB Headquarters

      (வளர்ச்சி அடைந்த இந்தியாவை உருவாக்கும் விழா) திருப்பூரில் மத்திய அமைச்சர் திரு வெங்கையா நாயுடு பங்கேற்பு
      Posted On: 08 JUN 2017 6:08PM by PIB Chennai


      நரேந்திர மோடி தலைமையிலான மத்திய அரசு மூன்றாண்டுகளை நிறைவு செய்துள்ள நிலையில் அதன் சாதனைகளையும் அரசத் திட்டங்களையும் அது எடுத்துள்ள முன் முயற்சிகளையும் மக்களுக்கு எடுத்துச் சொல்லும் நோக்கத்துடன் மோடி விழா நாடு முழுவதும் நடைபெறுகிறது.


      இதற்கெனத் தகவல் ஒலிபரப்பு அமைச்சகம் நாடெங்கும் பொதுமக்கள் பங்கேற்கும் நிகழ்ச்சிகளை நடத்துகிறது. இந்தவி ழா மாநிலத் தலைநகரங்களிலும் தேர்ந்தெடுக்கப்பட்ட 300 மாவட்டத் தலைநகரங்களிலும் கடந்த மாதம் 30 – ந் தேதி தொடங்கி இம்மாதம் 25 – ந் தேதி வரை நடைபெறும்.


      நிகழ்ச்சிகளின் ஒரு பகுதியாக 3 நாள் கண்காட்சிகள் ஒவ்வொரு இடத்திலும் நடத்தப்படும். 100 கண்காட்சிகள் ஒரு தொகுதியாக 3 சுற்றுகளில் 300 காட்சிகள் நடைபெற உள்ளன.


      தமிழ்நாட்டிலும் புதுச்சேரியிலும் 12 இடங்களில் மோடி விழா நடைபெற உள்ளன. மத்திய அரசின் திறன் மேம்பாடு, ஜன்தன் திட்டம், பிரதமரின் வீட்டு வசதி த் திட்டம், விவசாயிகள் காப்பீட்டு திட்டம், உஜ்வாலா ஆகியவை குறித்து நிபுணர்கள் மக்களுக்கு எடுத்துரைக்க உள்ளனர்.


      2022 – ம் ஆண்டு நாடு 75 – வது சுதந்திரத் தினத்தைக் கொண்டாடுவதற்கு முன் ஏழைகள், நடுத்தர வகுப்பினர் மற்றும் பெண்கள் அனைவரையும் உள்ளடக்கிய வளர்ச்சி அடைந்த புதிய இந்தியாவை உருவாக்குவது என்ற பிரதமரின் இலக்கினை அடைவதற்கு மத்திய அரசுத் திட்டங்கள் எவ்வாறு உதவுகின்றன என்பது விளக்கப்படும்.


      தமிழ்நாட்டில் மோடி விழாவின் முதல் கட்டமாக இம் மாதம் 2 – ந் தேதி தொடங்கியது. சென்னை நகரில் ஒய்.எம்.சி.ஏ மைதானத்தில் மத்திய இணை அமைச்சர் திரு பொன். ராதாகிருஷ்ணன் விழாவில் பங்கேற்றார்.


      அடுத்த கட்டமாகத் திருப்பூரில் இம் மாதம் 9 – ந் தொடங்கும் மோடி விழாவில் மத்தியத் தகவல் ஒலிபரப்புத் துறை அமைச்சர் திரு. வெங்கையா நாயுடு பங்கேற்கிறார். அதே நாளில் திருவள்ளூர், திருவண்ணாமலை, திருநெல்வேலி ஆகிய இடங்களிலும் மோடி விழா தொடங்குகிறது. இந்த விழாக்கள் 11 – ந் தேதி வரை நடைபெறும்.


      எல்.இ.டி திரை பொருத்திய வாகனங்கள் மூலம் மக்களிடையே நிகழ்ச்சிபற்றி முன் அறிவிப்பு செய்யப்படும். இது தவிர நிகழ்ச்சிபற்றி அறிவிக்கும் பதாகைகள் உள்ளூர் செய்தித்தாள் மற்றும் வானொலி விளம்பரங்கள் இடம் பெறும்.


      விழாவின் முக்கிய நிகழ்வு வாரக் கடைசியில் கண்காட்சி, மக்கள் கருத்துகளைப் பிரதமருக்குத் தெரிவிக்கம் நிகழ்ச்சி, திட்டங்கள் பற்றிய விளக்கம், வினாடிவினா, பிரதமருடன் செல்பி படம் எடுத்துக் கொள்ளுதல், பரிசுகளுக்கான குலுக்கல் போன்றவற்றுடன் நடத்தப்படும்.


      பா.ஜ.க. ஆளும் மாநிலங்களில் முதலமைச்சர்கள் அல்லது துணை முதலமைச்சர்கள் மாநிலத் தலைநகரில் நடைபெறும் மோடி விழாவில் பங்கேற்பார்கள். இவற்றில் மத்திய அமைச்சர்களும் பங்கேற்பர். பா.ஜ.க. ஆட்சிகள் இல்லாத மாநிலங்களில் குறைந்தது 2 மத்திய அமைச்சர்கள் பங்கேற்பார்கள்.


      ******

    
    
    (Release ID: 1492439) Visitor Counter : 40