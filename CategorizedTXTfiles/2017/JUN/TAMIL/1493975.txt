      நகர்புற மேம்பாட்டு அமைச்சகம்

      திறன் நகர உருவாக்கம் என்பது மாநகர ஆட்சி அமைப்புகள் மற்றும் குடிமக்களின் ஏற்புடைய நகருக்கான ஒருமித்த எதிர்பார்ப்பாக இருக்கிறது; மத்திய அரசால் திணிக்கப்பட்டதல்ல, கூறுகிறார் திரு.எம்.வெங்கையா நாயுடு
      புதிய நகரமைப்பு பணிகளின் கீழ் திட்டங்களை விரைந்து தொடங்குவதற்கும், செயல்படுத்துவதற்கும் அமைச்சர் மாநகராட்சிகளைப் பாராட்டினார்
      
      ஜவஹர்லால் நேரு தேசிய நகரப் புனரமைப்பு இயக்கத் திட்டங்களில் 39% மட்டுமே உரிய நேரத்தில் முடிக்கப்பட்டிருக்கின்றன; புதிய திட்டப்பணிகளின் கீழ் 47% திட்டங்கள் ஏற்கனவே செயலாக்கத்தில் உள்ளன
      
      திறன் நகர திட்டங்கள் ஒரு பகுதிக்காகவோ அல்லது சிலருக்காகவோ குறுக்கப்படாமல் நகரங்கள் முழுவதற்கும் பயனளிக்கும் என உறுதிப்படுத்தினார்
      
      
      நாட்டின் முதல், நகர அளவிலான 'ஒருங்கிணைந்த தலைமை மற்றும் கட்டுப்பாட்டு மையம்'
      ஜூன் 25 முதல் செயல்பாட்டுக்கு வரும்
      Posted On: 23 JUN 2017 5:50PM by PIB Chennai


    திறன் நகர உருவாக்கம் (ஸ்மார்ட் நகர உருவாக்கம்) என்பது அந்தந்த மாநகராட்சி அமைப்புகள் மற்றும் குடிமக்களின் எதிர்பார்க்கும் ஒரு ஏற்புடைய நகருக்கான ஒருமித்த எதிர்பார்ப்பின் அடிப்படையிலானது ; மத்திய அரசால் திணிக்கப்பட்டதல்ல என்று நகர்ப்புற மேம்பாட்டுத்துறை அமைச்சர் திரு.எம்.வெங்கையா நாயுடு இன்று உறுதியாகக் கூறினார். திறன் நகர இயக்கம் மேல்தட்டு நிலையினருக்கானது என்று சில பகுதி யி னரிடமிருந்து வரும் விமர்சனங்களை நிராகரித்து , திறன் நகர திட்டத்தின் குறிக்கோள்கள் மட்டும் வடிவமைப்பின் மீது ' நகர மாற்ற தேசிய பட்டறை ' நிகழ்வில் விரிவான உரையாற்றினார்


    நகரப்பகுதி அடிப்படையிலான வளர்ச்சிக்காக தேர்ந்தெடுக்கப்படும் திறன் நகரங்களின் பணிகளுக்கான இடத் தேர்வில் , இத்திட்டத்தின் வழிகாட்டு விதிகள் எந்த வரையறைகளையும் திணிக்கவில்லை ; அவை அந்தந்த மாநகராட்சிகள் மற்றும் பொதுமக்களிடமே விடப்பட்டன என திரு.வெங்கையா நாயுடு தெளிவுபடுத்தினார்.


    திறன் நகரப் பணிகளை மேற்கொண்ட நகரங்கள் , நிதி ஆதாரக் கட்டுப்பாடுகள் , திட்டமிடல் மற்றும் செயல்திறன் குறைபாடுகள் போன்றவற்றால் , உள்கட்டமைப்புப் பற்றாக்குறையைக் கருத்தில் கொண்டு தொடக்கத்தில் ஓரளவு குறைந்த பகுதிகளைத் தேர்ந்தெடுக்கின்றன என்றார். மேலும் , திரு.வெங்கையா நாயுடு விரிவாகக் கூறுகையில் , தமிழ்நாட்டில் வேலூர் நகரின் மொத்த பரப்பளவில் , திறன் நகர மேம்பாட்டுப் பணிகளுக்காகத் தேர்ந்தெடுக்கப்பட்ட இடம் 55%; ஹிமாச்சல ப் பிரதேசத்தில் தரம்சாலாவில் 24%; கல்யாண்- டோம்பிவிலியில் 20%; பிற நகரங்களில் மொத்த நகர்ப் பரப்பில் 10% க்கு மேல் ஆகும் என்றார். மக்கள் தொகை கணக்கீட்டின்படி , மேம்பாட்டுக்காகத் தேர்ந்தெடுக்கப்பட்ட பகுதிகளில் வசிக்கும் மக்கள் - தரம்சாலாவின் மொத்த மக்கள் தொகையில் 85%; ஆந்திரப் பிரதேசம் , திருப்பதியில் 38%, உத்தரப் பிரதேசம் , வாரணாசியில் 33%.


    " திறன் நகர் ஆக்கப்பணியின் கீழ் நிறைவேற்றப்படும் பகுதி அடிப்படையிலான மேம்பாடுகள் , அந்தப்பகுதி மக்களுக்கு மட்டுமே பலன்களைத்தரும் என்று கூறுவதும் வாதிப்பதும் மிகப்பெரிய அளவில் திரித்துக் கூறுவதாகும். பல வழிகளில் அது மற்ற குடிமக்களுக்கும் பலனளிக்கும் ' என்று திரு.வெங்கையா நாயுடு மேலும் கூறினார்.


    திறன் நகர் மேம்பாட்டு எவ்வாறு பொது மக்களுக்குப் பலனளிக்கக் கூடியது என்பதை விளக்கிய திரு.நாயுடு அறிவிக்கப்பட்ட 30 திறன் நகர்களில் , 26 நகர்கள் நகர்ப்புற ஏழை எளியவர்களுக்கான மலிவுவிலை வீட்டுவசதித் திட்டங்களைக் கொண்டவையாக இருக்கும் ; 26 நகர்கள் பள்ளிகள் மற்றும் வீட்டுவசதித் திட்டங்களை முன்னெடுக்கும் ; 29 நகர்கள் பொதுமக்களுக்கு பயனளிக்கும் வகையில் , சைக்கிள் ஓட்டுனர்கள் மற்றும் நடந்து செல்வோருக்காக சாலைகளை அகலப்படுத்துகின்ற நல்ல திட்டங்களை மேற்கொள்ளும் என்றார். அனைத்து 30 நகரங்களும் , சிறந்த சேவைகளை வழங்குவதற்காக பல்வேறு நகர முகவர்களிடையே ஒருங்கிணைவை ஏற்படுத்துவதற்கும் , மின்சாரம் , நீர் போன்ற கிடைத்தற்கரிய வளங்களைச் சிறப்பாக மேலாண்மை செய்வதற்கும் ' ஒருங்கிணைந்த தலைமை மற்றும் கட்டுப்பாட்டு மையங்களை '' உருவாக்கும் ; " ஆகவே , திறன் நகர த் திட்டங்கள் வெறும் கட்டுமானத் திட்டங்களோ வெற்று ஒப்பனை மாற்றங்கள் மட்டுமோ அல்ல" என்றார் அவர்.


    திறன் நகர ஆக்கப்பணி இயக்கத்தின் இரண்டாவது ஆண்டு நிறைவினையொட்டி நாட்டில் முதல் முறையாக , புனே , நாக்பூரின் ' ஒருங்கிணைந்த தலைமை மற்றும் கட்டுப்பாட்டு மையங்கள் ' இம்மாதம் 25 ஆம் தேதி முதல் செயல்பாட்டுக்கு வரும் என்றார் அமைச்சர்.


    திறன் நகர இயக்கம் உலகளாவிய தொழில்நுட்ப நிறுவனங்களுக்கான ஒரு வியாபாரக் களம் எனும் விமர்சனத்தையும் அமைச்சர் நிராகரித்தார். இந்த இயக்கத்தினை முற்றிலுமாக தொழில்நுட்ப சூழல் கொண்டதாக ஆக்கிவிடுவதைத் தடுப்பதற்காகவே திறன் நகரத் திட்டத்தொகையில் 25% க்கும் குறைவான தொகை மட்டுமே தொழில் நுட்ப அடிப்படையிலான அனைத்திந்திய தீர்வுகளுக்கு துல்லியமாகச் செலவிடப்படும் என்று வழிகாட்டு விதிமுறைகள் நிர்ணயித்திருக்கின்றன.


    கடந்த காலத்தில் குறித்த நேரத்தில் திட்ட உருவாக்கம் , அனுமதிகள் , செயலாக்கம் ஆகியவற்றில் ஏற்பட்ட பெரும் தடைகளை விவரித்த திரு.நாயுடு , ஜவஹர்லால் நேரு தேசிய நகரப் புனரமைப்பு இயக்கத் திட்டத்தின் கீழ் 2005-2014 இல் ஒப்புதல் தரப்பட்ட 3138 அடிப்படை நகர உள்கட்டமைப்பு திட்டங்களில் 39% மட்டுமே குறித்த நேரத்தில் முடிக்கப்பட்டிருக்கின்றன ; கடந்த இரண்டு ஆண்டுகளில் ஒப்புதல் தரப்பட்ட 11705 திட்டங்களில் 47% பணி செயலாக்க நிலையில் இருக்கின்றன ; அவை வரையறுக்கப்பட்ட 2019-20 காலக் கெடுவுக்குள் முடிக்கப்படும் என்றார். மிகவும் விரும்பப்படும் நகர மாற்றங்களைக் கொணர , இப்பணியை நிறைவேறுவதற்காக புதிய உற்சாகத்தோடு பணியாற்றும் மாநகர ஆட்சிகளை அவர் பாராட்டினார்


    AAR/KM

    
    
    (Release ID: 1493975) Visitor Counter : 6