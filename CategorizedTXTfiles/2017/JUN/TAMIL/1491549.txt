      PIB Headquarters

      மத்திய அரசின் மூன்றாண்டு சாதனைகளை மக்களுக்குத் தெரிவிக்கும் மோடி விழா – சென்னையில் நாளை துவக்கம்
      மத்திய அரசின் திட்டங்கள் குறித்த ஆலோசனைகளை மக்கள் நேரடியாக இந்த விழாவில் தெரிவிக்கலாம்

      Posted On: 01 JUN 2017 5:34PM by PIB Chennai

    மத்திய அரசின் மூன்றாண்டு சாதனைகளை மக்களுக்கு எடுத்துரைக்கும் விதமாக “ வளர்ச்சி அடைந்த இந்தியாவை உருவாக்குவோம் ” என்ற தலைப்பில் மோடி ஃபெஸ்ட் என்ற பெயரில் 3 நாள் விழா சென்னையில் நாளை (02.06.2017) துவ ங்குகிறது . மத்திய தகவல் ஒலிபரப்பு அமைச்சகம் நடத்தும் இந்த விழாவினை சென்னையில் மத்திய சாலைப்போக்குவரத்து , நெடுஞ்சாலை மற்றும் கப்பல் துறை இணை அமைச்சர் திரு . பொன் . ராதாகிருஷ்ணன் தொடங்கி வைக்கிறார் . இந்த நிகழ்ச்சி நந்தனத்தில் உள்ள ஒய் . எம் . சி . ஏ மைதானத்தில் காலை 11 மணிக்கு துவங்கும் .


    இந்தக் கொண்டாட்டங்களுக்கு நாடு முழுவதும் ஏற்பாடு செய்யப்பட்டுள்ளது . தமிழ்நாடு மற்றும் புதுச்சேரியில் 12 இடங்களில் மோடி ஃபெஸ்ட் திருவிழா நடைபெறும் . திறன் மேம்பாடு , மக்கள் நிதித் திட்டம் பிரதமர் வீட்டு வசதித்திட்டம் , பயிர்க் காப்பீட்டுத் திட்டம் , வறுமைக் கோட்டிற்கு கீழ் உள்ள மக்களுக்கு சமையல் எரிவாயு வழங்கும் உஜ்வாலா திட்டம் , பொன்மகள் சேமிப்புத் திட்டம் உள்ளிட்ட மத்திய அரசின் பல்வேறு திட்டங்களை விளக்கும் அரங்குகள் இந்த விழாவில் அமைக்கப்பட்டிருக்கும் .


    இந்த விழாவில் மக்களின் குரல் என்ற சிறப்பு அரங்கு அமைக்கப்பட்டிருக்கிறது . இதில் பொது மக்கள் மத்திய அரசின் திட்டங்கள் குறித்த தங்களின் கருத்துக்கள் மற்றும் ஆலோசனைகளை பகிர்ந்து கொள்ளலாம் . பல்வேறு தலைப்புகளில் வல்லுநர்களின் ஆலோசனைகளும் வழங்கப்படும் .


    மேலும் இந்த விழாவில் பங்கேற்கும் பொது மக்களுக்கு வினாடி வினா , குலுக்கல் பரிசு உள்ளிட்டவைகளுக்கும் ஏற்பாடு செய்யப்பட்டுள்ளன .


    ******


    ரெசின் /ஸ்ரீவி/முத்து

    
    
    (Release ID: 1491549) Visitor Counter : 9