      எரிசக்தி அமைச்சகம்

      மின் ஆற்றல் சேமிப்பு கட்டிட விதிகள் தொகுப்பு-2017ஐ பியூஷ் கோயல் நாட்டுக்கு அர்ப்பணித்தார்
      ஆற்றல் சேமிப்பு விதிகள் தொகுப்பு-2017ஐப் பயன்படுத்தி வணிகக் கட்டிடங்களை அமைப்பதன் மூலம் 30 முதல் 50 சதவீதம் வரை மின் ஆற்றலைச் சேமிக்க முடியும்.

      Posted On: 19 JUN 2017 6:02PM by PIB Chennai

    மின்சார அமைச்சகமும் ஆற்றல் திறன் மேம்பாட்டுக் குழுமமும் இணைந்து உருவாக்கிய ஆற்றல் சேமிப்பு விதிகள் தொகுப்பு- 2017ஐ மின்சாரம், நிலக்கரி, புதிய மற்றும் புதுப்பிக்கும் ஆற்றல் மற்றும் சுரங்கங்கள் துறைகளுக்கான மத்திய இணையமைச்சர் திரு. பியூஷ் கோயல் இன்று நாட்டுக்கு அர்ப்பணித்தார். இவ்விதிகள் தொகுப்பானது நாடு முழுவதும் புதிதாகக் கட்டப்படவுள்ள வணிகக் கட்டடங்களில் ஆற்றல் செயல்பாட்டுத் தர அளவை நிர்ணயிக்க உதவும்.


    நாளது தேதிவரை சரிசெய்யப்பட்ட ஆற்றல் சேமிப்பு விதிகள் தொகுப்பு-2017 (ECBC ) ஆனது மின்சாரத்தை வழங்குதல் , கட்டடங்களில் மின்சாரப் பயன்பாட்டைக் குறைத்தல், குறைவான கார்பன் வளர்ச்சியை உருவாக்குதல் போன்ற கட்டடத் தொழில்; நுட்பம் சார்ந்த எதிர்கால வளர்ச்சியையும் எட்டக் கூடியதாக உள்ளது.


    மேலும் கட்டட வல்லுந ர்கள், வரைபட வல்லுநர்கள், மற்றும் சிற்ப வல்லுநர்கள் ஆகியோர் ஒன்றிணைந்து, புதிய கட்டடங்களில் புதுப்பிக்கக்கூடிய ஆற்றல் ஆதாரங்களை ஒருங்கிணைப்பதற்கான அளவுகோல்களை உருவாக்க ஆற்றல் சேமிப்பு விதிகள் தொகுப்பு-2017 வகைசெய்கிறது.


    மேலும் வணிகக் கட்டடங்களில் கடை வைத்திருப்போ ர்களின் வசதிக்கேற்ப ஆற்றல் சேமிப்பை உருவாக்கிட முயல்வதுடன், நியாயமான விலையில் ஆற்றல் சமநிலையைப் பெற்று ஓர் உயிர்ப்பான சுழற்சியோட்டத்தை உருவாக்கவும் வகைசெய்கிறது.


    விழாவில் திரு. கோயல் பேசுகையில் ஆற்றல் சேமிப்பு விதிகள் தொகுப்பு- 2017ஐ இந்தியாவில் உள்ள அனைத்துக் குழந்தைகளுக்கும் நாட்டின் எதிர்கால வளத்துக்கும் அர்ப்பணிப்பதாகக் குறிப்பிட்டார். அவர்களின் எதிர்கால நலனுக்காக நாம் நம்மிடமுள்ள ஒவ்வொரு சிறு ஆற்றல் ஆதாரத்தையும் பயனுள்ள வகையில் பயன்படுத்தி அரசு முன்னேற்றத் திட்டங்களைச் செயல்படுத்த வேண்டும் என்றும், நாம் எவற்றையெல்லாம் பெற்றுக் கொண்டோமோ, அதைவிட அதிகப் பயன் கிடைக்கச்செயயும் வகையில் நாம் நமது அடுத்த தலைமுறைக்கு அவற்றை விட்டுச்செல்வதை உறுதிப்படுத்திட வேண்டும் என்றும் கேட்டுக்கொண்டார்.


    விழாவில் பங்கேற்ற மின்துறைச் செயலாள ர் திரு. பிரதீப் குமார் புஜாரி பேசுகையில்… ஆற்றல் சேமிப்பு விதிகள் தொகுப்பு-2017 புதிய கட்டடங்களுக்குச் சரியான வழிகாட்டலைத் தரும் என்றும் அவை சிறந்த அளவுகோல்களை உருவாக்கி கட்டடங்கள் சூப்பர் ஈசிபிசியாக அமைய உதவும் என்றும் கூறினார் மேலும் ….


    புதிய ஆற்றல் சேமிப்பு விதிகள் தொகுப்பு- 2017 தற்போதைய மற்றும் எதிர்கால கட்டடத் தொழில் நுட்ப மேம்பாட்டில்….சந்தை மாற்றங்களில், நாட்டில் உள்ள ஆற்றல் தட்டுப்பாட்டு நிலைமைகளில் ஒரு தரமான அளவுகோலை உருவாக்கி இந்தியக் கட்டடங்கள் உலகளாவிய தரத்தில் சிறந்தோங்கி விளங்கிட உதவும் என்றும் தெரிவித்தார;.


    ஒரு கட்டடமானது ஆற்றல் சேமிப்பு விதிகள் தொகுப்பு- 2017ன் படி அமைய வேண்டுமெனில் அது 25 சதவீத ஆற்றல் சேமிப்பைக் கொண்டுள்ளது என்பதை நிரூபித்தாக வேண்டும். ஆற்றல் பயன்பாட்டில் மேலும் கூடுதல் மேம்பாட்டைக் கொண்டுள்ள கட்டடங்கள் மேலும் உயர்தகுதிகளைப் பெறும். அவை மேலும் 35 சதவீதம முதல்; 50 சதவீதம் வரை ஆற்றலைச் சேமிக்க முடியும்.


    புதிய வணிகக் கட்டடங்களுக்கு ஆற்றல் சேமிப்பு விதிகள் தொகுப்பு- 2017 ஐப் பயன்படுத்தும் போது 2030 – ம் ஆண்டு வாக்கில் நாடு முழுவதிலும்; ஆற்றல் பயன்பாடு 50 சதவீதமாகக் குறையும் என்று கணக்கிடப்பட்டுள்ளது. மேலும் 2030 - ல் 300 பில்லியன் அலகு மின்சாரத்தைச் சேமிக்க முடியும் என்றும் அதன் மூலம் ஓராண்டின் உச்சபட்சத் தேவையை 15 ஜிகாவாட்டுக்கு மேல் குறைக்க முடியும் என்றும், இதன் மதிப்பு ரூ35000 கோடி சேமிப்புடன், 250 மில்லியன் டன்கள் அளவுக்கு கரியமில வாயுக் குறைப்பாகவும் அமையும் என்றும் கணக்கிடப்பட்டுள்ளது.


    ஆற்றல் சேமிப்பு விதிகள் தொகுப்பு- 2017 ஐ அமெரிக்க நாடுகளின் முகமையான (USAID) மற்றும் (PACE-DTA) திட்டம் தொழில்நுட்ப உதவியோடு உருவாக்கியுள்ளது.


    இந்த விழாவில் மத்திய மாநில அமைச் ;சகங்கள் மற்றும் தொழில்நுட்பக் கழகங்களின்; மூத்த அலுவலர்களும், பொதுத்துறையினரும் பல்துறை முகமைகளும் அனைத்துலக நிதி நிறுவனங்களும் கல்வியாளர்களும் தொழில் துறை மேதைகளும் நிபுணர;களும் ஆலோசகர்களும் கட்டடங்கள், அடிப்படைக் கட்டமைப்பு வசதி, வீட்டுமனை- ஆற்றல், கட்டுமானப்பிரிவினர் உள்ளிட்ட அமைப்புகளின் வல்லுநர்களும் பங்கேற்றனர்


    ஆற்றல் சேமிப்பு விதிகள் தொகுப்பு- 2017 பற்றிய காணொலிக்காட்சிகள் மூல் விளக்கப்பட்டது. மேலும் ஆய்வறிக்கைகள் சமர்ப்பிக்கப்பட்ட தொழில் நுட்ப விவாத அரங்கு ஒன்றும் ஆற்றல் சேமிப்பு விதிகள் தொகுப்பு-2017 பற்றிய சிறப்பு அம்சங்களை விளக்குவதாக அமைந்தது.


    ******

    
    
    (Release ID: 1493378) Visitor Counter : 7
    
    
      Read this release in: English