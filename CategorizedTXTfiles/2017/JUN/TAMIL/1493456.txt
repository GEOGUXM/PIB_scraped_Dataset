      பாதுகாப்பு அமைச்சகம்

      L&T யின் (மிதக்கும் கப்பல் பழுது நீக்கும் தளம்- FDN-2), Yard 55000 தொடங்கி வைக்கப்பட்டது.
      Posted On: 20 JUN 2017 3:05PM by PIB Chennai


    இந்தியக் கடற்படைக்காக , உள்நாட்டிலேயே வடிவமைக்கப்பட்ட மிதக்கும் கப்பல் பழுது நீக்கும் தளத்தை ( FDN- 2) இன்று (20.06.2017) வைஸ் அட்மிரல் DM தேஷ்பாண்டே , AVSM, VSM, ( இந்திய கடற்படையின் போர் கப்பல் கட்டுப்பாடு மற்றும் தயாரிப்பு பிரிவு ) அவர்களின் மனைவி திருமதி அஞ்சலி தேஷ்பாண்டேபயன்பாட்டிற்குத் தொடங்கி வைத்தார். மனதைக் கவரும் வகையில் நடந்த இந்த விழா , சென்னைக்கு அருகிலிருக்கும் லார்ஸன் & டோப்ரோவின் காட்டுப்பள்ளி கப்பல் கட்டும்தளத்தில் நடைபெற்றது.


    லார்ஸன் & டோப்ரோ கப்பல் கட்டுமானப் பிரிவின் தலைவர் , ஓய்வு பெற்ற வைஸ் அட்மிரல் B கண்ணன் , PVSM, AVSM, VSM, வரவேற்புரை நல்க , தொடர்ந்து முதன்மை விருந்தினர் , வைஸ் அட்மிரல் DM தேஷ்பாண்டே உரை நிகழ்த்தினார். பின்னர் , பாரம்பரியவழக்கத்தின்படி , திருமதி அஞ்சலி தேஷ்பாண்டே அவர்கள் மிதக்கும் கப்பல்துறைக்குகுங்குமத் திலகம் வைத்தார். வாழ்த்துகளுடன் , அந்தக் கப்பலின் முறையான பயன்பாட்டைத் தொடங்கி வைத்தார்.


    நிகழ்வில் பேசிய வைஸ் அட்மிரல் D M தேஷ்பாண்டே மிதக்கும் கப்பல்துறையின் ( FDN- 2) வடிவமைப்பில் , கட்டமைப்பில் L&T யின் முயற்சிகளைப் பாராட்டினார். உள்நாட்டில் தயாரிக்கப்பட்ட இந்த மிதக்கும் கப்பல் துறை , ’ மேக் இன் இந்தியா ’ குறிக்கோளை அடைவதற்கான திறன்களை நாம் பெற்றிருக்கிறோம் என்பதற்கான சான்றாகத் திகழ்கிறது என்றார். சாதனையை நிகழ்த்திய L&T குழுவினர் அனைவருக்கும் தனது அன்பான வாழ்த்துகளை அவர் தெரிவித்தார்.


    இந்த மிதக்கும் கப்பல்துறை , உயர்தர இயந்திரத் தொழில்நுட்பமும் மற்றும் கட்டுப்பாட்டு அமைப்புகளும் கொண்டது. உள்நாட்டில் வடிவமைக்கப்பட்டு உருவாக்கப்பட்டிருக்கும் இந்தத் துறையை , 8000 டன் வரை நீரினை இடப்பெயர்வுச் செய்யக்கூடிய போர்க் கப்பல்கள் பயன்படுத்த இயலும். உயர்திறன் கொண்ட நிலைப்படுத்தும் பம்புகளும் , தானாகஇயங்கும் , நவீன , நிலைப்படுத்தும் கட்டுப்பாட்டு அமைப்பையும் கொண்டது. மோசமானவானிலை நிலவும் சூழல்களிலும் , பழுது பார்க்கும் மற்றும் செப்பனிடும் பணிகளைச் செய்வற்கான வசதிகளை இந்த FDN- 2 பெற்றிருக்கிறது.


    லார்ஸன் & டோப்ரோ , காட்டுப்பள்ளி கப்பல் கட்டுந்தளத்தில் வடிவமைக்கப்பட்டு உருவாக்கப்பட்டு பயன்பாட்டிற்கு வந்திருக்கும் இந்த மிதக்கும் கப்பல்துறை ( FDN- 2) , துறை 55000 ( Yard 55000) , கப்பல் கட்டுமானத் துறையில் தற்சார்பு நிலையை எய்துவதற்கான இந்தியாவின் தேடலில் ஒரு மைல்கல்.


    ******

    
    
    (Release ID: 1493456) Visitor Counter : 10
    
    
      Read this release in: English