      PIB Headquarters

      ரிசர்வ் வங்கியின் பத்திரிகைச் செய்தி
      Posted On: 02 JUN 2017 6:09PM by PIB Chennai


    நிதியியல் வளமைக்கான முதல் படி நிதியியல் கல்வியாகும். நிதியியல் சேவையை கேட்டுப்பெறுபவர் தரப்பில் உள்ள தடைகளை நிதியியல் கல்வி முறியடிக்க உதவுகிறது. ஏனெனில் நிதியியல் கல்வியானது வாடிக்கையாளர்களுக்குத் தகவல் கொடுப்பதோடு, அதன் உதவியால் மேலும் சிறந்த நிதியியல் முடிவெடுப்பதற்கும் , இறுதியாக சிறந்த நிதியியல் நலனுக்கும் உதவுகிறது.தகவல்களைக் கோரிப்பெறும் வாடிக்கையாளர்களின் பங்களிப்பால், நிதி நிறுவனங்களின் வெளிப்படைத்தன்மை உறுதிசெய்யப்படுகிறது. அதனால், சந்தையிலும் வெளிப்படைத் தன்மை நிலவுகிறது. நிதிநிறுவனங்கள் நல்ல தரமான பொருட்கள் மற்றும் சேவைகளைக் குறைந்த விலையில் வாடிக்கையாளர்களுக்கு அளித்திட, இதன் அடிப்படையில் தம்முள் போட்டியிடும் நிலை இதனால் உருவாகிறது.


    நிதியியல் இடையீட்டாளர்கள் மூலம் இந்திய ரிசர்வ் வங்கி தனது நிதிக்கல்வி முயற்சிகளை எடுக்கிறது. வங்கிகள் நிதியியல் கல்வி மையங்களை அமைத்து, நிதியியல் விழிப்புணர்வினை ஊட்டுவதில் பெரிதும் கவனமாக உள்ளன. மேலும் வங்கிகளின், ஊரக, கிராமக் கிளைகளும் நிதியியல் குறித்த விழிப்புணர்வுநிகழ்ச்சிகளை நடத்தி வருகின்றன. விரைவில் , இந்திய ரிசர்வ் வங்கி ஒரு முன் முயற்சியை சோதனை அடிப்படையில் ஆரம்பிக்க உள்ளது. இதில் புதிய உத்திகளைக் கையாண்டு, அனைவரும் பங்கேற்கும் வகையில் NGO -க்களுடன் இணைந்து ஒரு முன்னோடி சோதனைத் திட்டம், வட்ட( Block level) அளவில் அமல்படுத்தப்பட உள்ளது. நிதியியல் கல்விக்கான நோக்கங்களைப் பரவலாக நான்கு வகையாகப்பிரிக்கலாம். அவையாவன - 1. முனைப்பான சேமிப்பு மற்றும் கடன் , 2.நிதி திட்டமிடல் , 3. வாடிக்கையாளர் பாதுகாப்பு 4. டிஜிட்டல்முறை அமலாக்கம்.


    பெரிய அளவில் முக்கிமான கருத்துக்களின் மீது கவனம் செலுத்திட, விழிப்புணர்வினை ஊட்டிட, அது குறித்துப் பெருமளவில் மக்களைச் சென்று சேரும் நோக்கத்தில், முக்கியமான தகவல்களில் கவனம் செலுத்தி, எல்லா ஊடகங்களின் வாயிலாகவும், இத்தகவல்களைப் பரப்பிடும் வகையில் ஒவ்வொரு ஆண்டும் நிதியியல் கல்வி வாரம் என்ற ஒன்றை அனுசரிக்க திட்டமிடப்பட்டுள்ளது. நிதியியல் கல்வி வாரம் என்ற இந்த கோட்பாடு 2016-ம் ஆண்டு முதல் தொடங்கப்பட்டது. முதல் ஆண்டில், ஒவ்வொரு மாநிலமும் வெவ்வேறு வாரத்தை நிதிக்கல்வி வாரமாக அனுசரித்தது. இதன்பொருட்டு நிதிக்கல்வி நிகழ்ச்சிகள், சிறிய அளவில் இதில் தொடர்புடைய அனைவரின் தகுதியை மேம்படுத்திக்கொள்ளும் நிகழ்வுகள் நடத்தப்பட்டன. இந்த ஆண்டு முதல் , நாடெங்கிலும் ஒரு குறிப்பிட்ட வாரம் ( ஜுன் 5 முதல் 9, 2017 வரை ) நிதிக்கல்வி வாரமாக அனுசரிக்க முடிவெடுக்கப்பட்டுள்ளது. நாடெங்கிலும் இந்நிகழ்ச்சிகளால் ஏற்படும் தாக்கத்தை அதிகரிக்கும் வகையில் அவை பொதுவாகவும் சீராகவும் அமைக்கப்படும்.


    தற்சமயம் நாட்டில் நிலவும் பொருளாதார சூழலைக் கவனத்தில் கொண்டு, “உங்கள் வாடிக்கையாளரை தெறிந்துகொள்ளுங்கள் ”(KYC), கடன்வாங்குவதில் கட்டுபாடுடன் இருங்கள், புகார் தீர்வு மற்றும் டிஜிட்டல் மயமாகுதல் ஆகியவை நிதியியல் கல்விக்கான இந்த ஆண்டின் முக்கிய கருத்துக்களாக தேர்ந்தெடுக்கப்பட்டுள்ளன. இவை குறித்த தகவல்கள் வங்கிக் கிளைகள், ஏடிஎம்கள் மற்றும் இணையதளங்களில் சுவரொட்டிகள் மூலம் தெரிவிக்கப்பட்டுள்ளநன. இத்தகவல்கள் ஒரு சாமானியனின் கண்ணோட்டத்தில் தயாரிக்கப்பட்டுள்ளன. இந்த கருத்துக்கள் குறித்த விழிப்புணர்வை ஊட்டுவதால், மக்களின் நிதியியல் செயல்பாடுகள் முன்னேறும். அதனால் நிதியியல் சேர்க்கை அர்த்தமுள்ள வகையில் நிகழ்ந்திடும். இதுவே நிதியியல் கல்வியின் பரந்த பெரிய நோக்கமுமாகும். இதை நிறைவேற்றுவதே இந்நிகழ்ச்சியின் இறுதி நோக்கமும் ஆகும்.


    நிதியியல் கல்வி மையங்களின் ஆலோசகர்கள் மற்றும் கிராமப்புற வங்கிக் கிளைகளின் மேலாளர்களுக்கு நிதியியல் கல்வி குறித்த முக்கிய திறமைகளை வளர்த்துக்கொள்ளும் வகையில் பயிற்சி நிகழ்ச்சிகளை நடத்திடவும் இந்திய ரிசர்வ் வங்கி திட்டமிட்டு வருகிறது. விவசாயிகள், சிறுதொழில் முனைவோர், பள்ளி மாணவர்கள், சுய உதவிக் குழுவினர், முதியோர் ஆகிய பிரிவினர் ஒவ்வொருவருக்கும் தனித்தனியே நிதியியல் கல்வி நிகழ்ச்சிகளை நடத்திட இந்திய ரிசர்வ் வங்கி தனித்தனியாக தகவல்களை அளித்திடும்.


    நிதியியல் கல்வி வாரம் தொடர்பாக அளிக்கப்படும் தகவல்களால் சாமானிய மக்கள் பயன்பெறுவார்கள் என்று நாங்கள் நம்புகிறோம். நிதியியல் கல்வி தொடர்பாக பெரிய அளவில் விழிப்புணர்வை ஊட்டிட, நிதியியல் கல்வி வார நிகழ்ச்சியில் நாங்கள் எடுக்கும் முற்சியில் துணையாக உள்ள வங்கியாளர்களுக்கு எங்கள் நன்றியைத் தெரிவிக்க விரும்புகிறோம்.


    ******

    
    
    (Release ID: 1491657) Visitor Counter : 9