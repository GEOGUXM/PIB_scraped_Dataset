      பெண்கள் மற்றும் குழந்தை நலன் அமைச்சகம்

      குழந்தைகளுக்கு எதிரான இணையதளக் குற்றங்களை இப்போது "போக்சோ - இ பாக்ஸ்" ல் புகார் செய்யலாம்
      Posted On: 23 JUN 2017 3:41PM by PIB Chennai


    இணையதளக் குற்றங்களில் பாதிக்கப்பட்ட குழந்தைகள் சிறுவர் உரிமை பாதுகாப்பு தேசிய ஆணையத்தின் போக்சோ - இ பாக்ஸில் புகார் செய்யலாம் . குழந்தைகளைக் குறிவைத்துச் செய்யப்படும் குற்றங்கள் பெருமளவு அதிகரித்திருப்பதால் , தேசிய ஆணையம் போக்சோ - இ பாக்ஸின் வீச்சை அதிகரித்துள்ளது . தற்போது இணையதள மிரட்டல் , இணையதள பின்தொடர்தல் , இணையப் பட உருவங்களைத் தவறாக மாற்றுதல் , குழந்தை நிர்வாணப் படங்கள் முதலிவற்றைக் கையாள முடியும் .


    பாதிக்கப்பட்ட குழந்தைகள் , அவர்களுடைய நண்பர்கள் , பெற்றோர் , உறவினர்கள் , பாதுகாப்பாளர் ஆகியோர் யாரும் இணைய வலைத்தளம் www.ncpcr.gov.in அணுகி அதிலுள்ள இ - பாக்ஸ் பொத்தானை அழுத்தி இணையாக குற்றங்களை பதிவு செய்யலாம் . புகார்களை , அவர்கள் மின்னஞ்சலாக pocsoebox.ncpcr@gov.in முகவரிக்கு அனுப்பலாம் . கைபேசி எண் 9868235077 மூலமாகவும் தொடர்பு கொள்ளலாம் .


    குழந்தைகளை தவராகக் கையாளுதல் , கைபேசி மற்றும் மின்னணு தொழில்நுட்பத்தால் புதிய வடிவங்களையும் புதிய வழிமுறைகளையும் கண்டறிந்துள்ளது . இந்தியாவில் ஒரு கோடியே முப்பது நான்கு லட்சம் குழந்தைகள் கைபேசிகளைக் கையாளுகின்றனர் . இணையம் அணுகுபவர் அதைவிட அதிகம் கூடியுள்ளது . இது கற்றறியவும் பயனுள்ள தகவல்களை பெறவும் உதவுகிறது . ஆனால் மின்னணு திறமைக்குறைவும் இணைய பாதுகாப்பு முறைகளில் தளர்ச்சியும் இருப்பதால் குழந்தைகள் இணையக் குற்றங்களுக்கு ஆளாகும் வாய்ப்பு அதிகம் .


    போக்ஸோ இ பாக்ஸ் என்பது குழந்தைகளை பாலியல் குற்றங்களிலிருந்து பாதுகாக்கும் சட்டத்தின்கீழ் புகார் செய்ய எளிய , நேரான வழிமுறை ஆகும் . (POCSO, 2012)


    தேசிய ஆணையத்தால் உருவாக்கப்பட்ட " போக்ஸோ - இ பாக்ஸ் " கடந்த ஆண்டு பெண்கள் மற்றும் குழந்தைகள் மேம்பாட்டு மத்திய அமைச்சர் திருமதி மேனகா காந்தியால் இயக்கி வைக்கப்பட்டது .

    
    
    (Release ID: 1504737) Visitor Counter : 5
    
    
      Read this release in: English , Hindi