      நகர்புற மேம்பாட்டு அமைச்சகம்

      116 பெருநகரங்களில் வாழ்க்கைத் தரம் மதிப்பிடப்பட்டது; 'பெருநகர் வாழ்தகுதி குறியீடு அட்டவணை' வெளியிடப்பட்டது நகர்ப்புற சீர்திருத்தத்தில் ஆந்திரப் பிரதேசம் முதலிடம்; சிறப்பாகச் செயல்பட்ட 16 மாநிலங்களுக்கு ரூ.500 கோடி ஊக்கத்தொகை வழங்கப்பட்டது
      Posted On: 23 JUN 2017 5:44PM by PIB Chennai


    இன்னுமொரு மிகப்பெரும் முயற்சியாக , ஸ்மார்ட் நகரங்கள் , தலைநகரங்கள் , பத்து லட்சத்துக்கும் மேலான மக்கள் தொகை கொண்ட நகரங்கள் அடங்கிய 116 பெருநகரங்களின் வாழ்க்கைத் தரத்தை அளவீடு செய்வதற்காக , நகர்ப்புற மேம்பாட்டு அமைச்சகம் இன்று ' பெருநகர் வாழ்தகுதி குறியீடு அட்டவணை ' யை ' வெளியிட்டது.


    நகரங்கள் வாழ்கைத் தரத்தில் தாம் எந்த நிலையில் இருக்கின்றன என்பதை அறிந்து கொள்வதோடு , அதனை மேலும் மேம்படுத்துவதற்குத் தேவைப்படுகின்ற தமது முனைப்பின் அளவை அறிந்து கொள்ளவும் உதவுவதற்காக இன்று ' நகர்ப்புற மாற்றங்கள் ' மீதான தேசிய பட்டறை நிகழ்வில் ' குறைந்தபட்ச பொதுக்குறிப்பு வரையறையான ' இந்த குறியீடு அட்டவணையானது , மத்திய நகர்ப்புற மேம்பாட்டு த்துறை அமைச்சர் திரு.எம்.வெங்கையா நாயுடு அவர்களால் வெளியிடப்பட்டது.


    கடந்த மூன்றாண்டுகளில் தொடங்கப்பட்ட புதிய நகரப் பணிகளின் கீழ் , பெருநகரங்கள் தற்போது நன்கு சிந்தித்துத் திட்டமிடப்பட்ட அடிப்படைக் கட்டமைப்பு பாதையை நோக்கி நகர்கின்றன என்று கூறிய திரு.வெங்கையா நாயுடு , " பெருநகரங்களின் வாழ்க்கைத் தரத்தை அளவிடவும் , அதன்படி அவற்றைத் தரவரிசைப் படுத்தவும் இப்போது காலம் கனிந்திருக்கிறது" என்றார்


    நாட்டில் முதன்முறையாக அறிமுகப்படுத்தப்படும் இந்த குறியீடு அட்டவணையில் விரிவாகத் தொகுக்கப்பட்ட 79 அளவைகளால் , தகுந்த அளவு மற்றும் தரத்தில் பெறக்கூடிய சாலைகள் , கல்வி மற்றும் சுகாதார வசதிகள் , மக்கள் புழக்கம் , வேலைவாய்ப்புகள் , அவசர உதவிகள் , குறை தீர்ப்பு ஏற்பாடுகள் , மாசுக்கட்டுப்பாடு , அமைக்கபடக்கூடிய திறந்தவெளி பசுமை இடங்கள் , கலாச்சார , பொழுதுபோக்கு வசதி வாய்ப்புகள் போன்றவற்றை உள்ளடக்கிய அடிப்படை உள்கட்டமைப்புகளை அடைவதற்காக நகரங்கள் மதிப்பிடப்படும்.


    இதற்காக , அடுத்த மாதத்தில் ஒரு மதிப்பீட்டு முகவரைத் தேர்ந்தெடுத்த பின்பு , ஆறுமாத காலத்தில் தகவல்கள் சேகரிப்பும் முடிக்கப்படும்.


    மத்திய நகர்ப்புற மேம்பாட்டு அமைச்சகம் இன்று 2016-17 ஆம் ஆண்டில் நகர்ப்புற சீர்திருத்தங்களில் சிறப்பாகச் செயல்பட்ட 16 மாநிலங்களுக்கு ரூ. 500 கோடி ஊக்கத்தொகையாக வழங் கியது. சீர்திருத்தங்களில் , மின்னணு ஆட்சிமுறை , கணக்குத் தணிக்கை , வரி திருத்தக் கொள்கைகள் , வரி வருவாய் . வசூலிப்பின் அளவு , மின்சக்தி மற்றும் நீர் தணிக்கை , அத்தியாவசிய வருவாய் வளங்களைத் திரட்ட மாநில அளவிலான நிதி இடைத்தரகு அமைப்புகள் உருவாக்கம் , கடன் மதிப்பீடு ஆகியவற்றிலான முன்னேற்றங்கள் கணக்கில் கொள்ளப்பட்டன.


    இந்தப் பட்டியலில் ஆந்திர பிரதேசம் 96.06% மதிப்பெண்கள் பெற்று முதலிடம் வகித்தது. தரவரிசைப்படி ஊக்கத்தொகை பெற்ற பிற மாநிலங்களாவன: ஒடிஷா ( 95.38%), ஜார்க்கன்ட் ( 91.98%), சத்திஷ்கர் ( 91.37%), மத்திய பிரதேசம் ( 90.20%), தெலங்கானா ( 86.92%), ராஜஸ்தான் ( 84.62%), பஞ்சாப் ( 77.02%), கேரளா ( 75.73%), கோவா ( 75.38*), மிஜோரம் ( 75.00%), குஜராத் (73.80%), சண்டிகர் (72.73%), உத்தர ப் பிரதேசம் (70.67%) மற்றும் மஹாராஷ்ட்ரா (70.52). இந்த மாநிலங்கள் பெற்ற மதிப்பெண்களை வைத்து , அதிக மதிப்பெண்ணுக்கு அதிக ஊக்கத்தொகை எனும் வகையில் , ஊக்கத்தொகையின் அளவும் முடிவெடுக்கப்பட்டது.


    அடுத்த மூன்று நிதி ஆண்டுகளுக்கான சீர்திருத்த ஊக்கத்தொகை , அடுத்த தலைமுறையின் சீர்திருத்தங்களையும் ஊக்கப்படுத்தி முன்னெடுத்துச் செல்வதற்காக , தற்போதைய ஒதுக்கீடான ரூ. 900 கோடியிலிருந்து ரூ. 10000 கோடியாக உயர்த்தப்படும் ; அது நகர்ப்புற ஆட்சிக்கட்டுப்பாடுகள் , சேவைகள் வழங்கல் , நகர உள்ளாட்சி அமைப்புகள் நிதி திரட்டல் ஆகியவற்றில் குறிப்பிடத்தக்க மாற்றங்களை உருவாக்கும் என்றார் நகர்ப்புற மேம்பாட்டுச் செயலர் , திரு.ராஜீவ் கவ்பா ,


    AAR/KM/


    (Release ID :166859)

    
    
    (Release ID: 1493967) Visitor Counter : 5