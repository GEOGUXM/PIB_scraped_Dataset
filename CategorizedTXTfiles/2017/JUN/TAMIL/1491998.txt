      PIB Headquarters

      மத்திய அரசின் நலத்திட்டங்கள் பற்றிய புத்தாக்கப் பயிலரங்கம் கள விளம்பர இயக்குநரக அதிகாரிகளுக்கு சிறப்பு பயிற்சி
      Posted On: 06 JUN 2017 6:55PM by PIB Chennai


    மத்திய அரசின் தகவல் ஒலிபரப்பு அமைச்சகத்தின் அங்கமான கள விளம்பர இயக்குநரகத்தின் அதிகாரிகள் சிறப்பு விழிப்புணர்வு முகாம்களை நடத்தி மத்திய அரசின் நலத்திட்டங்களை மக்களிடத்தில் கொண்டு செல்ல வசதியாக அவர்களை தயார் படுத்தும் பயிலரங்கம் சென்னையில் இரண்டு நாள் நடைபெறுகிறது. இந்த பயிலரங்கத்தின் துவக்க விழா நிகழ்ச்சி சென்னை சாஸ்திரி பவனில் நடைபெற்றது. பத்திரிகை தகவல் அலுவலகத்தின் தலைமை இயக்குநர் திரு. க. முத்து குமார் தலைமை விருந்தினராக பங்கேற்றார். மத்திய கலால் மற்றும் சுங்கம் மற்றும் சேவை வரி தீர்ப்பாயத்தின் உறுப்பினர் திரு. சி. ராஜேந்திரன் நியூஸ் 7 தொலைக்காட்சியின் நிர்வாக ஆசிரியர் திரு. ஆர். தில்லை ஆகியோர் சிறப்பு விருந்தினராக பங்கேற்றனர்.


    நிகழ்ச்சியில் பேசிய பத்திரிகை தகவல் அலுவலகத்தின் தலைமை இயக்குநர் திரு. க. முத்து குமார், மத்திய அரசின் நலத்திட்டங்கள் சாமான்ய மக்களை சென்று அடையும் வகையில் கள விளம்பர இயக்குநரகம் சிறப்பாக பணியாற்றி வருவதற்கு பாராட்டு தெரிவித்தார். மக்கள் எளிதில் புரிந்து கொள்ளும் விதமாக திட்டங்கள் பற்றிய தெளிவான தகவல்களை மக்களிடத்திலே தெரிவிக்க வேண்டும் என்று அவர் கேட்டுக் கொண்டார்.


    நிகழ்ச்சியில் வரவேற்புரை நிகழ்த்திய கள விளம்பர இயக்குநரகத்தின் இயக்குநர் திரு. ம. அண்ணாதுரை, 12 மாவட்டங்களில் 60 கிராமங்களில் சிறப்பு விழிப்புணர்வு நிகழ்ச்சிகள் நடத்தப்படும் என்று தெரிவித்தார். இந்த நிகழ்ச்சிகளில் மத்திய அரசு பெண்கள், விவசாயிகள், இளைஞர்கள், ஒடுக்கப்பட்ட பிரிவினர் ஆகியோர் நலனுக்காக செயல்படுத்தி வரும் பல்வேறு நலத்திட்டங்கள் குறித்த தகவல்களை தெரிவிப்பதோடு இந்த திட்டங்களின் பலன்களை பெற்றுக் கொள்ளும் வகையில் பல்வேறு முகாம்களும் நடத்தப்படும் என்றார்.


    நிகழ்ச்சியில் அகில இந்திய வானொலியின் செய்திப்பிரிவு இயக்குநர் திரு. வை. பழனிச்சாமி கலந்து கொண்டு வாழ்த்துரை வழங்கினார். கள விளம்பரத்துறையின் உதவி இயக்குநர் முனைவர் டி. சிவக்குமார் நன்றி கூறினார்.


    ******

    
    
    (Release ID: 1491998) Visitor Counter : 4