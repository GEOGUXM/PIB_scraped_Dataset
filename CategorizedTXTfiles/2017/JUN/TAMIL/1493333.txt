      PIB Headquarters

      அஞ்சலக ஆயுள் காப்பீடு நேரடி விற்பனை முகவர் பணிக்கான நேர்காணல் எழும்பூரில் நடக்கிறது
      Posted On: 20 JUN 2017 2:49PM by PIB Chennai


    அஞ்சலக ஆயுள் காப்பீடு நேரடி விற்பனை முகவர் பணிக்கான நேர்காணல்கள் சென்னையில் பல்வேறு இடங்களில் நடைபெற்று வருகின்றன.


    அந்த வகையில், சென்னை வடக்குகோட்டம் சார்பில் அஞ்சலக ஆயுள் காப்பீடு நேரடி விற்பனை முகவர் பணிக்கான நேர்காணல் எழும்பூர் எத்திராஜ் சாலையில் உள்ள டி.பி.ஏ. வளாகத்தில் வரும் ஜூன் 22 – ம் தேதி காலை 11 மணியளவில் நடைபெற உள்ளது.


    இந்த நேர்காணலில் பங்கேற்க விருப்பமுள்ளவர்கள் மக்கள் தொகை 5000 – க்கும் குறைவாக உள்ள பகுதியில் வசிப்பவர்கள் எனில் 10 – ம் வகுப்புத் தேர்ச்சியும் 5000 – க்கும் அதிகமாக உள்ள பகுதியில் வசிப்பவர்கள் எனில் 12 – ம் வகுப்புத் தேர்ச்சியும் பெற்றிருக்க வேண்டும். வேலையில்லா, சுய தொழில்புரியும் இளைஞர்கள், ஏதேனும் காப்பீட்டு குழுமத்தின் முன்னாள் காப்பீட்டு ஆலோசகர்கள், முகவர்கள், அங்கன்வாடி மற்றும் மகிளா மண்டல் பணியாளர்கள், சுய உதவிக் குழுக்கள், முன்னாள் ராணுவத்தினர், ஓய்வு பெற்ற ஆசிரியர்கள் இதில் பங்கேற்கலாம். வயது வரம்பு 18 – லிருந்து 60 வரை. காப்பீடு விற்பனையில் முன் அனுபவம் உள்ளவர்கள், கணினி பயிற்சி பெற்றவர்கள் மற்றும் தாங்கள் வசிக்கும் பகுதி பற்றி நன்கு அறிந்தவர்களுக்கு முன்னுரிமை அளிக்கப்படும். நேர்காணலில் கலந்து கொள்பவர்கள் தங்களது சுயகுறிப்பு, வயதுச் சான்று, தேவையான கல்வித் தகுதி மற்றும் அனுபவ சான்றிதழ்களை உடன் எடுத்துவர வேண்டும்.


    ***


    ரெசின் /ப.வ/மர்ஜீ/முத்து

    
    
    (Release ID: 1493333) Visitor Counter : 33