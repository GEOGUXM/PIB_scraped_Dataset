      PIB Headquarters

      அஞ்சல் ஆயுள் காப்பீடு முகவர்களுக்கான தேர்வு; ஜூன் 23 நடைபெறும்
      Posted On: 13 JUN 2017 3:33PM by PIB Chennai


    அஞ்சல் துறை சேவைகளான அஞ்சல் ஆயுள் காப்பீடு மற்றும் ஊரக அஞ்சல் ஆயுள் காப்பீடு விற்பனைக்கான நேரடி முகவர் பணிக்கான நேர்காணல் 23.06.17 அன்று காலை 11:00 மணியளவில் நடைபெற உள்ளது .


    இந்தப் பணிக்கு விண்ணப்பிக்க விரும்புவர்கள் பன்னிரெண்டாம் வகுப்பில் அல்லது அதற்கு சமமான கல்வி தகுதியில் தேர்ச்சி பெற்று இருக்க வேண்டும். 5000 க்கும் குறைவான மக்கள் தொகை உள்ள பகுதிகளில் பத்தாவது அல்லது அதற்கு சமமான கல்வி தகுதியில் தேர்ச்சி பெற்று இருக்க வேண்டும். இந்தப் பணிக்கான வயது வரம்பு 18 லிருந்து 65 வரை.


    வேலையில்லா, சுயதொழில் புரியும் இளைஞர்கள், ஏதேனும் காப்பீட்டு குழுமத்தின் முன்னாள் காப்பீட்டு ஆலோசகர்கள், முன்னாள் முகவர்கள், அங்கன்வாடி மற்றும் மகிளா மண்டல் பணியாளர்கள், சுய உதவிக் குழுக்கள், ஓய்வு பெற்ற ஆசிரியர்கள் உள்ளிட்டவர்கள் நேர்காணலில் பங்கேற்கலாம். தொழில் செய்ய விரும்பும் அஞ்சல் துறை ஊழியர்களும் விண்ணப்பிக்கலாம்.


    இந்தப் பணிக்கான நேர்காணலை அஞ்சல் துறை, தாம்பரம் வட்டாரத்தின் மூத்த கண்காணிப்பாளர் அஞ்சல் அலுவலகத்தில் நடைபெறும். விண்ணப்பதாரர்கள் நேர்காணலின்போது தங்கள் கல்வி தகுதி மற்றும் பிற விவரங்கள் தொடர்பான சான்றிதழ்கள் / ஆவங்களுடன் இரண்டு புகைப்படங்களை சமர்ப்பிக்கவேண்டும்.


    ****


    ரெசின் / அரவி

    
    
    (Release ID: 1492647) Visitor Counter : 4
    
    
      Read this release in: English