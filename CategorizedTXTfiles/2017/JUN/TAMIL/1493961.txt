      உள்துறை அமைச்சகம்

      அமர்நாத் யாத்திரை: பேரிடரை எதிர்கொள்ள NMDA மாதிரிப் பயிற்சிகளை (Mock Exercises) நடத்துகிறது.
      Posted On: 24 JUN 2017 5:35PM by PIB Chennai


    எதிர்வரும் அமர்நாத் யாத்திரையில் ஒருவேளை பேரழிவை எதிர்கொள்ள நேருமானால் அதனைச் சந்திக்க த் தயா ராக இருக்கும் வகையிலும் மீட்புக் குழுக்களின் செயல்திறனை மேம்படுத்தும் நோக்கி லும் தேசிய பேரிடர் மேலாண்மை அமைப்பு , பல்வேறு பேரிடர் நிகழ்ச்சிகளை போலியா க உருவாக்கி அதனை எதிர்கொள்ளும் மாதிரிப் பயிற்சிகளை யும் நடத்தியது . அமர்நாத் யாத்திரை நடைபெறும் பாதையிலேயே இந்தப் பயிற்சி நடந்தது . தெற்கு காஷ்மீரில் இருக்கும் அமர்நாத் குகை க்கு செல்லும் இந்த யாத்திரை ஜூன் 29 ல் தொடங்கி ஆகஸ்ட் 7 ந் தேதி வரை நடக்கும் .


    NDMA வல்லுநர்கள் மேஜர் ஜெனரல் வி.கே.தத்தா (ஓய்வு) மற்றும் மேஜர் ஜெனரல், டாக்டர் வி.கே.நாயக் (ஓய்வு) ஆகியோரால் இந்தப் பயிற்சிகள், ஒரே நேரத்தில், பல்டால் மற்றும் பகல்காம்-சந்தன்வாரி பாதைகளின் முக்கியமான இடங்களில் நடத்தப்பட்டன. உடனடி உதவும் குழுக்கள் அமைப்பது, மீட்பில் பங்கேற்கும் பல்வேறு அமைப்புகளிடையே ஒருங்கிணைப்பை ஏற்படுத்துதல், பாதிக்கப்பட்டோரை வேறு இடங்களுக்கு அப்புறப்படுத்துதல், மருத் து வ உதவி மற்றும் அதிர்ச்சிக்காளானோருக்கு ஆலோசனைகள் வழங்குதல் போன்ற பேரிடர் மேலாண்மையின் முக்கிய அம்சங்களில் பங்கேற்றவர்களுக்கு பயிற்சி அளிக்கப்பட்டது.


    முதல் நாள், (ஜூன் 21) நடந்த ஒருங்கிணைப்பு மாநாடுகளைத் தொடர்ந்து இரண்டாம் நாள் (ஜூன் 22) நடந்த மாதிரிப் பயிற்சிகளை அடுத்து இவை நடத்தப்பட்டன. பேரிடர் மீட்புப் பணியில் தொடர்புடைய, ஸ்ரீஅமர்நாத் கோவில் நிர்வாகம், தேசியப் பேரிடர் உதவிப் படை, மாநிலப் பேரிடர் உதவிப் படை, இராஷ்ட்ரய ரைஃப்ள்ஸ், மத்திய ரிசர்வ் போலிஸ், இராணுவம், காவல்துறை, சுகாதாரத் துறை, சிவில் பாதுகாப்பு, போக்குவரத்துத் துறை, தீயணைப்பு மற்றும் அவசர உதவிச் சேவை போன்றத் துறைகளின் முதுநிலை அதிகாரிகள் இந்தத் தயாரிப்புக் கூட்டங்களில் கலந்து கொண்டதுடன் மாதிரிப் பயிற்சிகளிலும் பங்கேற்றனர்.


    அதன்பின், பயிற்சிக் குறித்தக் கருத்துக் கேட்கும் நிகழ்வு நடந்தது. போதாமை மற்றும் கவனம் செலுத்தவேண்டிய விஷயங்கள் குறித்தும் அவற்றிற்கானத் தீர்வுகளையும் பங்கேற்றோர் விவாதித்தனர்.


    நாடு முழுவதும் இதைப்போன்ற 550 மாதிரிப் பயிற்சிகளை, பல்வேறு பேரிடர் சூழ்நிலைகளை எதிர்கொள்ளும் வகையில் NDMA நடத்தியிருக்கிறது. நில நடுக்கத்தை எதிர்கொள்ளும் வகையில் மாநில அளவிலான மாதிரிப் பயிற்சியை டில்லியில் வருகிற ஜூன் 30, 2017 அன்று NDMA நடத்தவிருக்கிறது.


    

    
    (Release ID: 1493961) Visitor Counter : 7