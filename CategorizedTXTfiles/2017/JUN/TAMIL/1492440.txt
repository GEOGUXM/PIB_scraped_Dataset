      PIB Headquarters

      திருப்பூரில் மோடி விழா அமைச்சர் வெங்கையா நாயுடு தொடங்கிவைத்தார்
      Posted On: 09 JUN 2017 6:11PM by PIB Chennai


    பிரதமர் திரு . நரேந்திர மோடி தலைமையிலான மத்திய அரசிற்கு வளர்ச்சி என்பதே தாரக மந்திரம் என்று , மத்திய தகவல் ஒலிபரப்பு, நகர்ப்புற மேம்பாடு, நகர்ப்புற வறுமை ஒழிப்புத்துறை அமைச்சர் திரு . வெங்கையா நாயுடு கூறினார் .


    பிரதமர் திரு. நரேந்திர மோடி தலைமையிலான தேசிய ஜனநாயக கூட்டணி அரசு பொறுப்பேற்று மூன்றாண்டுகள் நிறைவடைந்ததை ஒட்டி , வளர்ச்சியடைந்த இந்தியாவை உருவாக்கும் விழாவாக ( மோடி விழா ) நாடு முழுவதிலும் கொண்டாடி வருகிறது .


    மூன்று கட்டமாக நடைபெற்று வரும் இந்த கொண்டாட்டங்களின் இரண்டாம் கட்டம் தமிழ்நாட்டில் திருப்பூர், திருவண்ணாமலை, திருநெல்வேலி மற்றும் திருவள்ளூரில் இன்று தொடங்கியது. திருப்பூரில் நடைபெற்ற நிகழ்ச்சியில் அமைச்சர் திரு. வெங்கையா நாயுடு மற்றும் உத்தரபிரதேச மாநில துணை முதல் அமைச்சர் திரு. தினேஷ் சிங் உள்ளிட்ட தலைவர்கள் பங்கேற்றனர்.


    மோடி விழாவை தொடங் கி வைத்து பேசிய அவர் , இந்த 3 ஆண்டுகளில் லஞ்ச ஊழல் மற்றும் எந்த குற்றச்சாட்டும் இல்லாத ஆட்சியாக மத்திய அரசு திகழ்வதாக தெரிவித்தார் .


    திறமையான தலைவராக நிலையான ஆட்சியை ; திரு . மோடி வழங்கி வருவதாகவும், இளைஞர்கள் மகளிர் , ஏழை எளிய மக்கள் , விவசாயிகள் ஆகியோருக்கு இந்த அரசு முன்னுரிமை வழங்கி வருவதாகவும் அவர் கூறினார் .


    திருப்பூர் மாவட்டம் பணித்திறன் நிறைந்த மாவட்டமாக திகழ்வதாகவும் , வயது பாரபட்சமின்றி மக்களுக்கு திறன் மற்றும் வேலைவாய்ப்புகள் வழங்கி வருவதாகவும் , இதனால் சர்வதேச அளவில் திருப்பூருக்கு பெருமை இருப்பதாகவும் , அமைச்சர் கூறினார் .


    லஞ்ச ஊழலுக்கு எதிராகவும் , கறுப்பு பணத்திற்கு எதிராகவும் பிரதமர் பெரிய அளவிலான நடவடிக்கைகளை எடுத்து வருவதாகவும் தெரிவித்த அமைச்சர் தமிழகத்திற்கு மத்திய அரசு வழங்கி வரும் திட்டங்கள் குறித்து எடுத்துரைத்த அமைச்சர் , சென்னை , கோவை , மதுரை , திருச்சி , திருப்பூர் , உள்ளிட்ட நகரங்கள் நவீன நகரங்கள் திட்டத்தின்கீழ் கொண்டு வரப்பட இருப்பதையும் சுட்டிக்காட்டினார் .


    தமிழ்நாட்டில் 33 நகரங்கள் அம்ருத் திட்டத்தின்கீழ் கொண்டு வரப்பட்டிருப்பதாகவும் , இந்த திட்டங்களுக்காக மத்திய அரசு 11 237 கோடி ரூபாய் தமிழகத்திற்கு வழங்க இருப்பதாகவும் தெரிவித்தார்.


    பண மதிப்பிழப்பு திட்டத்தின்கீழ் , 91 லட்சம் பேர் வருமான வரி வரம்பிற்குள் கொண்டு வரப்பட்டிருப்பதாக கூறினார் .


    நேரடி பணப்பரிமாற்ற திட்டத்தின்கீழ் , 65 ஆயிரத்து 250 பேர் மூலம் , 50 கோடி ரூபாய் அரசிற்கு சேமிப்பு கிடைத்திருப்பதாகவும் அவர் தெரிவித்தார் . மத்திய மாநில அரசுகள் ஒருங்கிணைந்து செயல்பட வேண்டும் என்றும் டீம் இந்தியாவின் வளர்ச்சிக்கு உதவ வேண்டும் என்றும் அமைச்சர் கேட்டுக் கொண்டார். மறைந்த முன்னாள் முதல் அமைச்சர் ஜெயலலிதாவை பாராட்டிப் பேசிய அமைச்சர், ஜெயலலிதா ஏழைகளுக்கு வீடு கட்டித்தர வேண்டும் என்று மிகுந்த அக்கறை கொண்டிருந்தார் என்றும் இதனைக் கருத்தில் கொண்டுதான் மத்திய அரசின் நிதி உதவிகளுடன் கட்டித்தரப்படும் வீடுகளின் அளவு இந்தியாவிலேயே அதிகபட்சமாக தமிழ்நாட்டிற்கு 236000 வீடுகள் கட்ட நிதி ஒதுக்கீடு செய்யப்பட்டிருப்பதாக அவர் கூறினார்.


    இந்நிகழ்ச்சியில் உத்தரப்பிரதேச துணை முதலமைச்சர் திரு. தினே ஷ் சர்மா பேசுகையில் , நாடு முழுவதும் வளர்ச்சி அடைய வேண்டும் என்று பிரதமர் விரும்புவதாகவும் , தேசிய ஜனநயாக கூட்டணி அரசு தமிழக அரசின் வளர்ச்சிக்கு பெரிய அளவில் உதவும் என்றும் உறுதியளித்தார் .


    ஆயத்த ஆடைகளின் உற்பத்தியின் உறைவிடமாக திகழும் திருப்பூர் சிறுதொழில் வளர்ச்சியில் ஒரு முக்கிய அங்கமாக விளங்குவதாகவும் கூறினார் .


    நிகழ்ச்சியில் கயிறு வாரியத்தின் தலைவரும் முன்னாள் நாடாளுமன்ற உறுப்பினருமான திரு. சி . பி . ராதாகிருஷ்ணன் , சட்டமன்ற உறுப்பினர் குணசேகரன் , திருப்பூர் மாவட்ட ஆட்சித்தலைவர் டாக்டர் . கே . எஸ் . பழனிச்சாமி உள்ளிட்டோர் இந்நிகழ்ச்சியில் பேசினர் .


    இந்நிகழ்ச்சியில் மத்திய அமைச்சர் திரு . வெங்கையா நாயுடு 50 பேருக்கு வங்கி கடன்களையும் வழங்கினார் .


    ****


    ரெசின்/சகோ/அரவி

    
    
    (Release ID: 1492440) Visitor Counter : 58