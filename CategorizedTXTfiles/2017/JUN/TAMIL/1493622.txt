      நித்தி ஆயோக்

      நலவாழ்வு மற்றும் கல்வித் துறைகளில் முழுவடிவ மாற்றுக்கான மாற்றங்களை அமல்படுத்த நிதி (NITI) தேர்ந்தெடுத்துள்ள மாநிலங்கள்
      Posted On: 15 JUN 2017 10:33AM by PIB Chennai


    மிக முதன்மையான சமூகப் பிரிவுகளில் முழுவடிவ மாற்றங்களை விரைவுபடுத்த நிதி ஆயோக் ஒரு புதிய தனித்துவமான தொடக்கத்தை முன்னெடுத்துள்ளது. சத் (மனிதவள முதலீட்டை முழுமாற்றம் செய்யும் தொடர்பணி) திட்டத்தின் கீழ் நிதி ஆயோக் மற்றும் அதன் அறிவுவளக் கூட்டாளிகள் ஒவ்வொரு பிரிவிலும் மூன்று மாநிலங்களுக்குத் திட்டமிடல் , தொழில் நுணுக்கம் மற்றும் அமலாக்கத்திற்கான உதவிகளை வழங்குவார்கள். நிதி ஆயோக் உறுப்பினர் திரு பிபேக் தேப்ராய், தலைமைச் செயல் அலுவலர் அமிதாப் காந்த், நிதி ஆயோக் ஆலோசகர்கள் மற்றும் கல்வி, சுகாதார அமைச்சகப் பிரதிநிதிகள் முதலானோர், 14 மாநிலங்கள்முன்வைத்த திட்ட முன்மொழிவுகளை இரண்டு நாட்கள் மதிப்பிட்டுச் சரிபார்த்தனர்.


    மாநிலங்கள் , இதுவரை தாங்கள் முன்னெடுத்த திட்டங்களையும், முன்னேற்றத்தை விரைவுபடுத்தும் செயலூக்கத்தையும், நிதி ஆயோக் வழங்குகிற நிறுவன உதவிக்கு ஏன் அவை தேர்ந்தெடுக்கப்பட வேண்டும்என்பதையும் அழகுபடக் காட்டினர்.


    சமூகத் துறைகளில் முழுவடிவ மாற்றத்திற்கான மாற்றங்கள் அறைகூவலாயிருக்கின்றன. உள்கட்டுமானப் பணிகளுடன் ஒப்பிடுகையில் , அவை மிக மெதுவாக நடக்கின்றன. இதுபற்றிய நிலைமைகள் பல அடுக்காகவும் ஒன்றுடன் ஒன்று பின்னி இறுகிய சிக்கலானவையாகவும் உள்ளன. மனிதவளத்தை உருவாக்கிக் கையாளுவதில் இவை கலந்து நிற்கின்றன. இந்த அறைகூவலை நிதி ஆயோக் ஏற்றுக்கொண்டு சரியான கால அளவில் இலக்குகளை எட்டுவதற்கான வழிமுறைகளை மாநில அரசுகளுடன் இணைந்து செயல்படுத்தும். மாநிலங்களை தேர்ந்தெடுத்து முடிவு செய்தவுடன், அரசு நிர்வாக அமைப்புகளில் திறமையையும் செயல்வலிமையையும் உருவாக்கி, சேவை தருகிற திட்டமேலாண்மைப் பிரிவு, 30 மாதங்களுக்கு மாநிலங்களில் செயல்படும்.


    இந்த உயர்நிலை அறிஞர்குழுவின் முழுக்கவனமும் தொடர் உதவியும் ஒரு குறிப்பிடத்தக்க முழுமைமாற்றத்தை ஏற்படுத்தும். பிற மாநிலங்களுக்கு இந்த மாதிரி முயற்சி பின்பற்றத்தக்கதாகவும் மாற்றியமைத்து ஏற்கத் தக்கதாகவும் விளங்கும்.


    நலவாழ்வுப் பிரிவில் மூன்று மாநிலங்களைத் தேர்ந்தெடுப்பதற்காக 5 மாநிலங்கள் பட்டியலிடப்பட்டுள்ளன. அவை, உத்திரப்பிரதேசம், பீகார், அஸ்ஸாம், கர்நாடகா மற்றும் குஜராத் ஆகும். கல்வியைப் பொறுத்தவரை மத்தியப்பிரதேசம், ஒரிசா, சட்டிஸ்கார், ஜார்கண்ட் மற்றும் ஆந்திரா பட்டியலில் உள்ளன. இரண்டு பிரிவுகளிலும் மாநிலங்கள் குறித்த காலஅளவு, ஆட்சி நிர்வாகச் சீர்திருத்தம் மற்றும் சேவை வழங்கும் திறம் பற்றிய தங்கள் கடமைப் பொறுப்பை உறுதிசெய்ய வேண்டும். கல்வி மற்றும் நலவாழ்வு நிலைமைகளும் சாதனைகளும் பொதுமக்கள் பார்வையிலிருப்பதால் நிதி ஆயோக் மாநிலங்கள் மற்றும் நிபுணர்குழுவின் கூட்டணி, அறைகூவலாகவும் சாதனை மேம்பாடாகவும் விளங்கும்.


    புரிந்துணர்வு ஒப்பந்தம் கையெழுத்தான முதல் நாளில் இருந்தே , பங்குபெறுவோர் அனைவரும் சீர்திருத்தங்களைத் தொடங்கவும் நடைமுறைகளை விரைவுபடுத்தும் அழுத்தம் இருக்கும். கல்வி மதுரம் அறிவுப்பயன்களில் முன்னேற்றம் காணமுடியும். இந்தப் புதிய தொடக்கம் இன்னொரு விதமாகக் கொள்கை அளவிலும் சுவையானது. கூட்டாட்சி முறையின் ஒருங்கிணைப்பில் புதிய பரிமாணத்தை வரையறுக்கிறது. நிதி ஆயோக் மற்றும் அதன் அறிவுகள் கூட்டுக்குழு தங்களது பரிந்துரைகளைக் கொள்கை அளவில் மட்டுமின்றி செயல்படுத்துவதில் ஊக்கமுடன் உதவி செய்யும். ஆட்சி நிர்வாக பொறுப்பேற்பதில் விரைவில் பதில்தருவதைப் [பொறுத்து ஒவ்வொரு பிரிவிலும் மூன்று மாநிலங்கள் 2017 ஜூலைக்குள் இறுதியாகத் தேர்வு செய்யப்படும் என எதிர்பார்க்கப்படுகிறது.


    *******

    
    
    (Release ID: 1493622) Visitor Counter : 8
    
    
      Read this release in: English