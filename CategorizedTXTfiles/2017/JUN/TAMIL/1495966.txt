      இளைஞர் நலன் மற்றும் விளையாட்டு அமைச்சகம்

      விளையாட்டுத்துறை மத்திய அமைச்சர் விஜய் கோயல் ஸ்ரீகாந்த் கடாம்பியை வாழ்த்துகிறார்
      Posted On: 26 JUN 2017 3:42PM by PIB Chennai


    மத்திய இளைஞர் நலன் மற்றும் விளையாட்டுகள் அமைச்சர் திரு விஜய் கோயல் ஸ்ரீகாந்த் கடாம்பியை ஆஸ்த்திரேலிய பூப்பந்து சூப்பர் சீரிசில் வாகைசூடியதற்காக வாழ்த்துகிறார். அவர் அனுப்பியுள்ள செய்தி ஒன்றில் அவர் குறிப்பிடுகிறார் , “ ஸ்ரீகாந்தின் செயல்திறன் உண்மையிலேயே அசாதரணமானது மற்றும் அவருடைய சமீபத்திய வெற்றிகள் நாட்டை பிரமிக்க வைத்து பெருமை கொள்ளச் செய்கின்றன. வெகு விரைவில் அவரை சந்தித்து அவருக்கு மரியாதை செய்வது எனக்கு மட்டற்ற மகிழ்ச்சியைக்கொடுத்திடும். ஒவ்வொரு விளையாட்டையும் வளர்ப்பதில் நாம்


    உறுதிகொண்டிருக்கிறோம் மற்றும் நம்முடைய விளையாட்டு அமைச்சகம் இந்திய விளையாட்டு அதிகாரத்துறையுடன் சேர்ந்து எல்லா விளையாட்டு வீரர்களுக்கும் அவர்களின் உதவிக்குழுவினருக்கும் அனைத்து ஆதரவையும் அளிப்போம்.


    திரு கோயல் அவருடைய அமைச்சகத்தின் கதவுகள் விளையாட்டு வீரர்களுக்கு உதவி , ஆதரவு மற்றும் சிறந்த வசதிகள் 24 மணி 7 நாட்களிலும் அளிப்பதற்கு ஏதுவாக திறந்திருக்கும் என்று உறுதிபடக்கூறினார். விளையாட்டுத் துறைகளில் இந்தியா சிறப்பாக செயலாற்றிக்கொண்டிருக்கிறது ; கால்பந்தில் ஃபீபா தரவரிசையில் மேல்மட்ட 100 ல் இந்தியா ஒன்றாகவும் , 2016 ல் கபடியில் உலகக் கோப்பையை வென்றும் மற்றும் ஆசிய ஹாக்கி சாம்பியன் விருதை ஆடவர் மற்றும் மகளிர் ஆகிய இரு நிலையிலும் சென்ற ஆண்டு வெற்றிகொண்டும் கூட உள்ளது. கிரிக்கெட்டுக்கு மட்டுமல்ல நமது நாட்டின் பாரம்பரியமான விளையாட்டுக்களான கபடி மற்றும் மல்யுத்தம் போன்றவைகளுக்கும் நமது ஆதரவு வழங்கப்பட வேண்டும் என்றும் கோயல் சொன்னார்.


    விளையாட்டுகள் அமைச்சகம் இளைஞர்களை குடிசைப்பகுதி இளைஞர் மராத்தான் ஓட்டம் , கெல்லோ இந்தியா முதலான விளையாட்டு நிகழ்வுகளில் ஈடுபடுத்த பல்வேறு முற்றொடக்கங்களை ஏற்படுத்தி உள்ளது. “ கிரிக்கெட் மட்டுமல்ல கால்பந்து , ஹாக்கி , கபடி மற்றும் மோட்டார் விளையாட்டுகள் ஆகியவற்றில் கூட இந்தியா வெற்றி நடை போட்டு பொன்னான எதிர்காலத்தை நோக்கி உள்ளது ” என்று கோயல் மேலும் சொன்னார். இந்தியா முழுமையிலும் விளையாட்டு கலாச்சாரத்தையும் குறுக்கும் நெடுக்குமாக விளையாட்டு சார்ந்த இன்ப ஒலியையும் பரப்பி திறமைமிக்க இளைஞர்களை அடையாளங்கண்டு அவர்களுக்கு எதிர்காலத்துக்கான பயிற்சி அளித்தல் தான் கருத்தாகும் என்றும் சொன்னார்.


    

    
    (Release ID: 1495966) Visitor Counter : 5
    
    
      Read this release in: English