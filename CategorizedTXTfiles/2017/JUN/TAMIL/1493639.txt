      விண்வெளித்துறை

      31 செயற்கைக்கோள்களுடன் பி.எஸ்.எல்.வி. சி-38 ராக்கெட் வெற்றிகரமாக விண்ணில் செலுத்தப்பட்டது இஸ்ரோ விஞ்ஞானிகள் சாதனை
      Posted On: 23 JUN 2017 12:43PM by PIB Chennai


    ' பி.எஸ்.எல்.வி. , - சி 38' ராக்கெட் , 31 செயற்கை கோள்களுடன் , இன்று வெற்றிகரமாக விண்ணில் பாய் ந் து வெற்றிகரமாக விண்ணில் செலுத்தியது .


    
    இந்திய விண்வெளி ஆராய்ச்சி நிறுவனமான , ' இஸ்ரோ ' - பி.எஸ்.எல்.வி. , மற்றும் ஜி.எஸ்.எல்.வி. , ராக்கெட் டு கள் மூலம் , செயற்கை கோள்களை விண்ணில் செலுத்தி வருகிறது. கடந்த ஜூன் 5ந்தேதி ஜி.எஸ்.எல்.வி. விண்ணில் செலுத்தப்பட்டது. இதையடுத்து , இன்று காலை 9.29 மணிக்கு, ஸ்ரீஹரிகோட்டாவில் உள்ள , சதீஷ் தவான் விண்வெளி ஆய்வு மையத்தில் இருந்து , பி.எஸ்.எல்.வி. , - சி 38 ராக்கெட் மூலம் , ' கார்ட்டோசாட் - 2' செயற்கை கோ ளுடன் 31 செயற்கைக்கோள்களை வெற்றிகரமாக விண்ணில் செலுத்தியது.


    இதுவரை 40 பி.எஸ்.எல்.வி. ராக்கெட்டுகள் செலுத்தப்பட்டுள்ளன. முதலாவது ராக்கெட் தவிர 39 முறை இந்த ராக்கெட் வெற்றிகரமாக செலுத்தப்பட்டது குறிப்பிடத்தக்கதாகும். இது போல் இந்த ராக்கெட் ஸ்ரீஹரிகோட்டாவில் இருந்து செலுத்தப்படும் 61வது ராக்கெட் என்பதும் குறிப்பிடத்தக்கது.


    இன்று விண்ணில் செலுத்தப்பட்ட பி.எஸ்.எல். வி. ராக்கெட்டில் அனுப்பப்பட்ட பிரதான செயற்கைக் கோளான கார்ட்டோசாட் -2 செயற்கைக்கோள் புவியை கண்காணிக்கும் மற்றும் வரைபடம் எடுக்க உதவும் ஆற்றல் பெற்றது. இந்த கார்ட்டோசாட்-2 செயற்கைக்கோள் 712 கிலோ எடையைக் கொண்டது.


    இதனுடன், கன்னியாகுமரி மாவட்டம் குமாரகோவிலைச் சேர்ந்த நூருல் இஸ்லாம் நிகர்நிலைப் பல்கலைக்கழக மாணவர்கள் தயாரித்த நானோ செயற்கைகோளும் விண்ணில் செலுத்தப்ப ட்ட து.


    இவற்றுடன் ஆஸ்திரியா , பெல்ஜியம் , சிலி , செக் குடியரசு , ஸ்லோவேக்கிய குடியரசு பின்லாந்து , ஜெர்மனி , இத்தாலி உள்ளிட்ட 14 நாடுகளில் இருந்து , 29 செயற்கைகோள்களும் விண்ணில் செலுத்தப்பட்டன.
    இந்த செயற்கைக்கோள்களின் எடையுடன் சேர்த்து மொத்தம் 955 கிலோ செயற்கைக்கோள்களை பி.எஸ்.எல்.வி. ராக்கெட் செலுத்தியது. இதற்கான , தொடக்க கட்ட பணிகளை மேற்கொள்ளும் கவுன்டவுன் , நேற்று காலை , 5:29 மணிக்கு துவங்கியது.

    சதீஷ் தவான் விண்வெளி ஆய்வு மையத்தில் உள்ள ஏவுகணை செலுத்தும் இரண்டு தளங்களில் முதல் தளத்தில் இருந்து இந்த செயற்கைக் கோள் செலுத்த ஏற்பாடு செய்யப்பட்டது. விண்ணில் செலுத்தப்படுவதற்கு சற்று முன்னர் வரை உரிபொருள் நிரப்பும் பணி நடைபெற்றது. ஒவ்வொரு பணியும் வெற்றிகரமாக நிறைவேற்றப்பட்டதும் அது குறித்து கட்டுப்பாட்டு அறைக்கு தெரிவிக்கப்பட்டது.


    சரியாக காலை 9.29 மணிக்கு ராக்கெட்டை இயக்கும் விசையை கட்டுப்பாட்டு அறையில் இருந்த மூத்த விஞ்ஞானி அழுத்த, ஓரிரு விநாடிகளில் ராக்கெட் பலத்த ஓசையுடன் வெள்ளை புகையை கக்கியபடி விண்ணில் சீறிப்பாய்ந்தது. ஒவ்வொரு கட்டமாக எரிபொருள் நிறைவடைந்து அடுத்த கட்டம் செயல்படத் தொடங்கியதை கட்டுப்பாட்டு விஞ்ஞானி ஒலிபெருக்கியில் அறிவித்தார். பூமியில் இருந்து செலுத்தப்பட்ட 16 நிமிடத்தில் 510 கி.மீ. உயரம் சென்றதும் முதல் செயற்கைக் கோளான கார்ட்டோசாட்- 2 செயற்கைக் கோளில் இருந்து ஏவப்பட்டது. அதன் பின்னர் சிறிய இடைவெளிகளில் வாடிக்கையாளர்கள் செயற்கைக் கோள்கள் ராக்கெட்டிலிருந்து பிரிக்கப்பட்டு விண்ணில் செலுத்தப்பட்டன. இதையடுத்து விஞ்ஞானிகள் தங்கள் மகிழ்ச்சியை தெரிவித்துக் கொண்டனர்.


    பின்னர் செய்தியாளர்களுக்கு பேட்டியளித்த இஸ்ரோ தலைவர் திரு. ஏ.எஸ். கிரண் குமார் இஸ்ரோவின் இந்த சாதனை தொடரும் என்றும் பி.எஸ்.எல்.வி. ராக்கெட், தொடர்ந்து குறைந்த உயரம் கொண்ட சுற்றுப்பாதையில் செலுத்தும் பணியில் ஈடுபடுத்தப்படும் என்றார். அடுத்ததாக இந்திய இடஞ்சுட்டி செயற்கைக் கோளான ஐ.ஆர்.என்.எஸ்.எஸ் செயற்கைக்கோள் அனுப்பப்படும் என்றார். இந்த ஐ.ஆர்.என்.எஸ்.எஸ். செயற்கைக்கோள் தொடர்களில் மொத்தம் 7 செயற்கைக் கோள்களும் 2 மாற்று செயற்கைக் கோள்களும் திட்டமிடப்பட்டு இருப்பதாகவும், முதலாவது ஐ.ஆர்.என்.எஸ்.எஸ். செயற்கைக் கோளின் கடிகாரம் வேலைசெய்வதை நிறுத்திவிட்டதால் அதற்கு மாற்று செயற்கைக் கோள் அடுத்ததாக அனுப்பப்படும் என்றார்.


    5425 கிலோ எடை கொண்ட ஜி.சாட் -17 தொலைதொடர்பு செயற்கைக் கோள் ஜூன் 28ந்தேதி (இந்திய நேரப்படி 29ந்தேதி அதிகாலை 2 மணியளவில்) பிரஞ்சு கயானாவில் இருந்து அனுப்பப்படும் என்றும் அவர் கூறினார். ஜி.சாட்-11 செயற்கைக் கோள் இந்த ஆண்டு செலுத்தப்படும் என்றும் அவர் கூறினார்.


    *****


    ரெசின்

    
    
    (Release ID: 1493639) Visitor Counter : 11