      PIB Headquarters

      பெண் குழந்தைகளை பாதுகாப்போம்; பெண் குழந்தைகளுக்கு கற்பிப்போம் திட்டத்தின் கீழ் தனி நபர்களுக்கு ரொக்கம் வழங்கப்படுவதாக கூறி மோசடி; மத்திய பெண்கள் மற்றும் குழந்தைகள் நலத்துறை அமைச்சகம் எச்சரிக்கை
      Posted On: 01 JUN 2017 4:34PM by PIB Chennai


    பெண் குழந்தைகளைப் பாதுகாப்போம் பெண் குழந்தைகளுக்கு கற்பிப்போம் திட்டத்தின் கீழ் தனி நபர்களுக்கு ரொக்கம் வழங்கப்படுவதாக கூறி விண்ணப்பங்கள் வழங்கப்படுவதாக சில அங்கீகரிக்கப்படாத இணைய தளங்கள் / அமைப்புகள் / அரசு சாரா நிறுவனங்கள் / தனி நபர்கள் ஆகியோர் மோசடி செய்வதாக மத்திய பெண்கள் மற்றும் குழந்தைகள் நலத்துறை அமைச்சகத்தின் கவனத்திற்கு கொண்டுவரப்பட்டுள்ளது. இத்திட்டத்தின் கீழ், மத்திய அரசு தனிநபருக்கு எந்தவிதமான பண ரொக்கப் பரிமாற்றம் செய்வதில்லை. சமூகத்தில் வலுவாக அமைந்துள்ள ஆண்வழிமரபு நோக்கத்தை மாற்றுதல், கர்ப்பம் அடைவதற்கு முன்பும் மகப்பேறுக்கு முன்பும் மேற்கொள்ளப்படும் கரு அடையாளம் காண்பதற்கான நுட்பங்கள் சட்டத்தை (பி.சி.& பி.என்.டி.டி.) கடுமையாக அமல்படுத்துதல், பெண்களுக்கு அதிகாரம் அளித்தல் குறித்த பிரச்சினைகளுக்கு கவனம் செலுத்துதல் ஆகியவை பெண் குழந்தையின் கல்வியை மேம்படுத்துதல் பெண் குழந்தைகளை பாதுகாப்போம் ; பெண் குழந்தைகளுக்கு கற்பிப்போம் திட்ட த்தின் நோக்கமாகும். இது நேரடிப் பயனாளிகள் திட்டம் அல்ல என்பது குறிப்பிடத்தக்கது.


    உத்தரப்பிரதேசம், அரியானா, உத்தராகண்ட், பஞ்சாப், பீகார், மத்திய பிரதேசம், மேற்கு வங்காளம் ஆகிய மாநிலங்களில் இத்திட்டத்தின் பெயரில் மோசடி செய்யப்பட்டுள்ளதாக தெரியவந்ததையொட்டி மத்திய பெண்கள் மற்றும் குழந்தைகள் நலத்துறை அமைச்சகம் மாநில அரசு அதிகாரிகளிடம் பேச்சுவார்த்தை நடத்தி உள்ளது. இந்த மோசடி குறித்து பத்திரிகைகள் மற்றும் தொலைக்காட்சிகளில் பலமுறை எச்சரிக்கைத் தகவலை அமைச்சகம் வெளியிட்டது. இது தொடர்பாக யாரும் தங்களின் சுய விவரங்களை பகிரவோ அல்லது இது போன்ற மோசடித் திட்டங்களில் சேர்வது போன்ற செயல்களில் ஈடுபடவேண்டாம் என்று அமைச்சகம் கேட்டுக் கொண்டுள்ளது. ஆனாலும் சில பொதுமக்கள் இது போன்ற மோசடிகளை நம்பி தங்களின் சுய விவரங்களை அளிப்பதுடன், பணம் செலுத்திவருகின்றனர். அதனால் பொதுமக்கள் இதுபோன்ற மோசடிகளில் சிக்கிக் கொள்ள வேண்டாம் என்று அறிவுறுத்தப்படுகின்றது.


    *****


    ( Release ID :163309)


    ரெசின்/அரவி/முத்து

    
    
    (Release ID: 1491533) Visitor Counter : 11
    
    
      Read this release in: English