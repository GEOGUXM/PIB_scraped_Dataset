      ಇಂಧನ ಸಚಿವಾಲಯ

      ಕೇಂದ್ರ ಇಂಧನ, ಕಲ್ಲಿದ್ದಲು,ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಹಾಗೂ ಗಣಿ ಸಚಿವಾಲಯದ ಮೂರು ವರ್ಷಗಳ ಸಾಧನೆ ಕರ್ನಾಟಕಕ್ಕೆ ಸಂಬಂಧಿಸಿದ ವಿವರ
      Posted On: 12 JUN 2017 2:41PM by PIB Bengaluru


    ಕೇಂದ್ರ ಇಂಧನ, ಕಲ್ಲಿದ್ದಲು,ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಹಾಗೂ ಗಣಿ ಸಚಿವಾಲಯದ ಮೂರು ವರ್ಷಗಳ ಸಾಧನೆ


    ಕರ್ನಾಟಕಕ್ಕೆ ಸಂಬಂಧಿಸಿದ ವಿವರ


    ಇಂಧನ ಸಚಿವಾಲಯದ ಸಾಧನೆ

      * 2013-14 ರಲ್ಲಿ ಶೇ .9.5 ರಷ್ಟಿದ್ದ ಇಂಧನ ಕೊರತೆ ಈ ವರ್ಷದ ಏಪ್ರಿಲ್ ವೇಳೆಗೆ ಶೂನ್ಯಕ್ಕೆ ಇಳಿದಿದೆ .
      * 2013-14 ರಲ್ಲಿ ಶೇ .7.2 ರಷ್ಟಿದ್ದ ಅಧಿಕ ಒತ್ತಡ ಅವಧಿಯ ಇಂಧನ ಕೊರತೆ ಈ ವರ್ಷದ ಏಪ್ರಿಲ್ ವೇಳೆಗೆ ಶೂನ್ಯಕ್ಕೆ ಇಳಿದಿದೆ .
      * ಸಾಂಪ್ರದಾಯಿಕ ಇಂಧನ ಉತ್ಪಾದನಾ ಸಾಮರ್ಥ್ಯ ಕಳೆದ ಮೂರು ವರ್ಷಗಳಲ್ಲಿ ಶೇ.34ಕ್ಕಿಂತಲೂ ಹೆಚ್ಚು ಏರಿಕೆಯಾಗಿದೆ. 2014ರಲ್ಲಿ ರಾಜ್ಯದಲ್ಲಿನ ಸಾಮರ್ಥ್ಯ 10284.64 ಮೆಗಾವ್ಯಾಟ್ ನಷ್ಟಿದ್ದರೆ, ಈ ವರ್ಷದ ಮಾರ್ಚ್ ನಲ್ಲಿ ಅದು 13858.62 ಮೆಗಾವ್ಯಾಟ್ ಗೆ ಏರಿದೆ.
      * ದಕ್ಷಿಣ ಭಾರತದ ಪ್ರಸರಣ ಮಾರ್ಗದಲ್ಲಿ ಶೇ.116ರಷ್ಟು ಹೆಚ್ಚಳವಾಗಿದ್ದು ಇದರಿಂದಾಗಿ ಅಲ್ಪಾವಧಿಯ ವಿದ್ಯುತ್ ದರ ಎರಡಂಕಿಯಿಂದ ಪ್ರತಿ ಯುನಿಟ್ ಗೆ ಸುಮಾರು 3 ರೂ.ಗೆ ತಗ್ಗಿದೆ.

    ಉದಯ್ (ಉಜ್ವಲ್ ಡಿಸ್ಕಾಮ್ ಅಶುರೆನ್ಸ್ ಯೋಜನೆ):

      * ಸರ್ವರಿಗೂ ಸದಾ ಕಾಲ ವಿದ್ಯುತ್ ಪೂರೈಸುವ ನಿಟ್ಟಿನಲ್ಲಿ ಡಿಸ್ಕಾಮ್ ಗಳ ಸುಧಾರಣೆಗೆ ಒತ್ತು ನೀಡಲಾಗಿದ್ದು ಇದಕ್ಕಾಗಿ ರಾಜ್ಯಕ್ಕೆ ಸುಮಾರು 4,300 ಕೋಟಿ ರೂ. ಪ್ರಯೋಜನ ಸಿಗಲಿದೆ.
      * ಡಿಸ್ಕಾಮ್ ಗಳ ಸುಧಾರಣೆಯ ಬಳಿಕ ರಾಜ್ಯ ಪ್ರತಿ ವರ್ಷ ಸುಮಾರು 6.700 ಕೋಟಿ ರೂ. ಉಳಿತಾಯ ಸಾಧಿಸಲಿದೆ.

    ಗ್ರಾಮೀಣ ವಿದ್ಯುದೀಕರಣ: ಸರ್ವರಿಗೂ ವಿದ್ಯುತ್ ಪೂರೈಸುವ ಸಲುವಾಗಿ ದೇಶದ ಅತ್ಯಂತ ದುರ್ಗಮ ಪ್ರದೇಶಕ್ಕೂ ವಿದ್ಯುತ್ ಸಂಪರ್ಕ


    · ವಿದ್ಯುತ್ ಸಂಪರ್ಕವಿಲ್ಲದ (1.4.2015ರಲ್ಲಿದ್ದಂತೆ) 39 ಗ್ರಾಮಗಳ ಪೈಕಿ ಈ ವರೆಗೆ 23 ಗ್ರಾಮಗಳಿಗೆ ವಿದ್ಯುತ್ ಸಂಪರ್ಕ ಕಲ್ಪಿಸಲಾಗಿದೆ.


    ಉಜಾಲ:


    · ರಾಜ್ಯದಲ್ಲಿ ಈವರೆಗೆ ಒಂದೂವರೆ ಕೊಟಿಗೂ ಅಧಿಕ ಎಲ್ ಇ ಡಿ ಬಲ್ಬ್ ಗಳನ್ನು ವಿತರಿಸಲಾಗಿದ್ದು ಇದರಿಂದ ಗ್ರಾಹಕರಿಗೆ ಅವರ ವಿದ್ಯುತ್ ಬಿಲ್ ನಲ್ಲಿ ವರ್ಷಕ್ಕೆ 825 ಕೋಟಿ ರೂ. ಉಳಿತಾಯವಾಗಲಿದೆ.


    · 413 ಮೆಗಾವ್ಯಾಟ್ ಅಧಿಕ ಒತ್ತಡ ಸಮಯದ ಬೇಡಿಕೆ ತಪ್ಪಿ, ವರ್ಷಕ್ಕೆ 16.7 ಲಕ್ಷ ಟನ್ ಇಂಗಾಲದ ಡೈಆಕ್ಸೈಡ್ ಕಡಿಮೆಯಾಗಲಿದೆ.


    ಕಲ್ಲಿದ್ದಲು ಸಚಿವಾಲಯದ ಸಾಧನೆಗಳು:

      * ರಾಜ್ಯಕ್ಕೆ ಇಂಧನ ಮತ್ತು ಕಲ್ಲಿದ್ದಲು ಮಾರಾಟ ಉದ್ದೇಶಕ್ಕಾಗಿ ಆರು ಕಲ್ಲಿದ್ದಲು ಗಣಿಗಳನ್ನು (ಬರಂಜ್ I, ಬರಂಜ್ II, ಬರಂಜ್ III, ಬರಂಜ್ IV, ಮನೋರಾ ದೀಪ್ ಮತ್ತು ಕಿಲೋನಿ) ಹಂಚಿಕೆ ಮಾಡಲಾಗಿದೆ.
      * ಯಾವುದೇ ಶಾಖೋತ್ಪನ್ನ ಸ್ಥಾವರದಲ್ಲಿ ಈಗ ಕಲ್ಲಿದ್ದಲು ಕೊರತೆ ಇಲ್ಲ.

    ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಸಚಿವಾಲಯದ ಸಾಧನೆಗಳು:

      * ರಾಜ್ಯದಲ್ಲಿ ಕಳೆದ ಮೂರು ವರ್ಷಗಳಲ್ಲಿ ನವೀಕರಿಸಬಹುದಾದ ಇಂಧನ ಉತ್ಪಾದನೆ ಸಾಮರ್ಥ್ಯ ಶೇ.59ರಷ್ಟು ಹೆಚ್ಚಳವಾಗಿದ್ದು, 2014ರಲ್ಲಿ 4,695 ಮೆಗಾವ್ಯಾಟ್ ನಷ್ಟಿದ್ದ ಸಾಮರ್ಥ್ಯ 2017ರಲ್ಲಿ 7,458 ಮೆಗಾವ್ಯಾಟ್ ಗೆ ಏರಿಕೆಯಾಗಿದೆ.

    ಪವನ ವಿದ್ಯುತ್

      * 2016-17ರಲ್ಲಿ ರಾಜ್ಯದಲ್ಲಿ ಪವನ ವಿದ್ಯುತ್ ಸಾಮರ್ಥ್ಯಕ್ಕೆ ಹೆಚ್ಚುವರಿಯಾಗಿ 882.5 ಮೆಗಾವ್ಯಾಟ್ ಸೇರ್ಪಡೆಯಾಗಿದೆ. ಇದು ರಾಜ್ಯ ಈವರೆಗೆ ಪವನ ವಿದ್ಯುತ್ ಕ್ಷೇತ್ರದಲ್ಲಿ ಅತ್ಯಧಿಕ ಹೆಚ್ಚುವರಿ ಸಾಮರ್ಥ್ಯವಾಗಿದೆ.

    ಸೌರಶಕ್ತಿ ಪಂಪ್

      * 2014ರ ಮಾರ್ಚ್ ನಲ್ಲಿ 551ರಷ್ಟಿದ್ದ ಸೋಲಾರ್ ಪಂಪ್ ಗಳ ಸಂಖ್ಯೆ 2017ರಲ್ಲಿ 3,477ಕ್ಕೆ ಏರಿಕೆಯಾಗಿದ್ದು ಶೇ.531ರಷ್ಟು ಹೆಚ್ಚಳ ಸಾಧಿಸಲಾಗಿದೆ.

    ಗಣಿ ಸಚಿವಾಲಯದ ಸಾಧನೆಗಳು:

      * ರಾಜ್ಯದಲ್ಲಿ ಏಳು ಗಣಿಗಳನ್ನು ಪಾರದರ್ಶಕವಾಗಿ ಹರಾಜು ಹಾಕಲಾಗಿದೆ. ಗಣಿಗಳ ಗುತ್ತಿಗೆ ಅವಧಿಗಾಗಿ ರಾಜ್ಯ ಸರ್ಕಾರಕ್ಕೆ 34,353 ಕೋಟಿ. ರೂ.ಗಳಿಗೂ ಹೆಚ್ಚು ಆದಾಯ ನಿರೀಕ್ಷಿಸಲಾಗಿದೆ.

    ಪ್ರಧಾನ ಮಂತ್ರಿ ಖನಿಜ ಕ್ಷೇತ್ರ ಕಲ್ಯಾಣ ಯೋಜನೆ

      * ಜಿಲ್ಲಾ ಖನಿಜ ಪ್ರತಿಷ್ಠಾನಗಳು ಇದನ್ನು ಜಾರಿಗೊಳಿಸುತ್ತವೆ.
      * ಗಣಿಗಳ ಹರಾಜು ಮತ್ತು ಹಂಚಿಕೆಯಿಂದ ಸಿಗುವ ಆದಾಯದ ಒಂದು ಭಾಗವನ್ನು ಗಣಿ ಬಾಧಿತ ಪ್ರದೇಶಗಳಲ್ಲಿ ಮೂಲಸೌಕರ್ಯ ಸುಧಾರಣೆ ಹಾಗೂ ಅಲ್ಲಿನ ಜನತೆಯ ಸಾಮಾಜಿಕ ಆರ್ಥಿಕ ಅಭಿವೃದ್ಧಿ ಕಾರ್ಯಗಳಿಗಾಗಿ ಬಳಸಬೇಕಿದೆ.
      * ರಾಜ್ಯದಲ್ಲಿನ ಜಿಲ್ಲಾ ಖನಿಜ ಪ್ರತಿಷ್ಠಾನಗಳಡಿ 2017ರ ಜೂನ್ 2ರ ವೇಳೆಗೆ 209 ಕೋಟಿ ರೂ. ಸಂಗ್ರಹವಾಗಿದೆ.

    ***

    
    
    (Release ID: 1492523) Visitor Counter : 17
    
    
    
    
    

*