      ಇಂಧನ ಸಚಿವಾಲಯ

      ಕೇಂದ್ರದ ನೆರವಿನಿಂದ ರಾಜ್ಯದಲ್ಲಿ ವಿದ್ಯುತ್ ವಲಯದ ಸುಧಾರಣೆ
      Posted On: 12 JUN 2017 2:36PM by PIB Bengaluru


    ಭಾರತ ಸರ್ಕಾರದ ವಾರ್ತಾ ಶಾಖೆ


    ಕೇಂದ್ರದ ನೆರವಿನಿಂದ ರಾಜ್ಯದಲ್ಲಿ ವಿದ್ಯುತ್ ವಲಯದ ಸುಧಾರಣೆ


    ಹೊಸದಿಲ್ಲಿ, ಜೂನ್ 12, 2017


    ಕೇಂದ್ರದ ನೆರವಿನಿಂದಾಗಿ ರಾಜ್ಯದ ಇಂಧನ ಮತ್ತು ಗಣಿ ವಲಯದಲ್ಲಿ ಗಣನೀಯ ಸುಧಾರಣೆ ಕಂಡುಬಂದಿದೆ. ಕೇಂದ್ರ ಇಂಧನ, ಕಲ್ಲಿದ್ದಲು,ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಹಾಗೂ ಗಣಿ ಸಚಿವಾಲಯಗಳ ಮೂರು ವರ್ಷಗಳ ಸಾಧನೆಯ ವಿವರಗಳನ್ನು ನೀಡಲಾಗಿದ್ದು 2013-14 ರಲ್ಲಿ ಶೇ .9.5 ರಷ್ಟಿದ್ದ ಇಂಧನ ಕೊರತೆ ಈ ವರ್ಷದ ಏಪ್ರಿಲ್ ವೇಳೆಗೆ ಶೂನ್ಯಕ್ಕೆ ಇಳಿದಿದೆ ; 2013-14 ರಲ್ಲಿ ಶೇ .7.2 ರಷ್ಟಿದ್ದ ಅಧಿಕ ಒತ್ತಡ ಅವಧಿಯ ಇಂಧನ ಕೊರತೆ ಈ ವರ್ಷದ ಏಪ್ರಿಲ್ ವೇಳೆಗೆ ಶೂನ್ಯಕ್ಕೆ ಇಳಿದಿದೆ ಎಂದು ಅಧಿಕೃತ ಪ್ರಕಟಣೆ ತಿಳಿಸಿದೆ.


    ಸಾಂಪ್ರದಾಯಿಕ ಇಂಧನ ಉತ್ಪಾದನಾ ಸಾಮರ್ಥ್ಯ ಕಳೆದ ಮೂರು ವರ್ಷಗಳಲ್ಲಿ ಶೇ.34ಕ್ಕಿಂತಲೂ ಹೆಚ್ಚು ಏರಿಕೆಯಾಗಿದೆ; 2014ರಲ್ಲಿ ರಾಜ್ಯದಲ್ಲಿನ ಸಾಮರ್ಥ್ಯ 10284.64 ಮೆಗಾವ್ಯಾಟ್ ನಷ್ಟಿದ್ದರೆ, ಈ ವರ್ಷದ ಮಾರ್ಚ್ ನಲ್ಲಿ ಅದು 13858.62 ಮೆಗಾವ್ಯಾಟ್ ಗೆ ಏರಿದೆ; ದಕ್ಷಿಣ ಭಾರತದ ಪ್ರಸರಣ ಮಾರ್ಗದಲ್ಲಿ ಶೇ.116ರಷ್ಟು ಹೆಚ್ಚಳವಾಗಿದ್ದು ಇದರಿಂದಾಗಿ ಅಲ್ಪಾವಧಿಯ ವಿದ್ಯುತ್ ದರ ಎರಡಂಕಿಯಿಂದ ಪ್ರತಿ ಯುನಿಟ್ ಗೆ ಸುಮಾರು 3 ರೂ.ಗೆ ತಗ್ಗಿದೆ ಎಂದು ಸಚಿವಾಲಯ ಹೇಳಿದೆ.


    ಸರ್ವರಿಗೂ ಸದಾ ಕಾಲ ವಿದ್ಯುತ್ ಪೂರೈಸುವ ನಿಟ್ಟಿನಲ್ಲಿ ಉದಯ್ - ಉಜ್ವಲ್ ಡಿಸ್ಕಾಮ್ ಅಶುರೆನ್ಸ್ ಯೋಜನೆಯಡಿ ಡಿಸ್ಕಾಮ್ ಗಳ ಸುಧಾರಣೆಗೆ ಒತ್ತು ನೀಡಲಾಗಿದ್ದು ಇದಕ್ಕಾಗಿ ರಾಜ್ಯಕ್ಕೆ ಸುಮಾರು 4,300 ಕೋಟಿ ರೂ. ಪ್ರಯೋಜನ ಸಿಗಲಿದೆ. ಡಿಸ್ಕಾಮ್ ಗಳ ಸುಧಾರಣೆಯ ಬಳಿಕ ರಾಜ್ಯ ಪ್ರತಿ ವರ್ಷ ಸುಮಾರು 6.700 ಕೋಟಿ ರೂ. ಉಳಿತಾಯ ಸಾಧಿಸಲಿದೆ.


    ಗ್ರಾಮೀಣ ವಿದ್ಯುದೀಕರಣ ಯೋಜನೆಯಡಿ ವಿದ್ಯುತ್ ಸಂಪರ್ಕವಿಲ್ಲದ (1.4.2015ರಲ್ಲಿದ್ದಂತೆ) 39 ಗ್ರಾಮಗಳ ಪೈಕಿ ಈ ವರೆಗೆ 23 ಗ್ರಾಮಗಳಿಗೆ ವಿದ್ಯುತ್ ಸಂಪರ್ಕ ಕಲ್ಪಿಸಲಾಗಿದೆ.


    ಉಜಾಲ ಯೋಜನೆಯ ಮೂಲಕ ರಾಜ್ಯದಲ್ಲಿ ಈವರೆಗೆ ಒಂದೂವರೆ ಕೊಟಿಗೂ ಅಧಿಕ ಎಲ್ ಇ ಡಿ ಬಲ್ಬ್ ಗಳನ್ನು ವಿತರಿಸಲಾಗಿದ್ದು ಇದರಿಂದ ಗ್ರಾಹಕರಿಗೆ ಅವರ ವಿದ್ಯುತ್ ಬಿಲ್ ನಲ್ಲಿ ವರ್ಷಕ್ಕೆ 825 ಕೋಟಿ ರೂ. ಉಳಿತಾಯವಾಗಲಿದೆ. 413 ಮೆಗಾವ್ಯಾಟ್ ಅಧಿಕ ಒತ್ತಡ ಸಮಯದ ಬೇಡಿಕೆ ತಪ್ಪಿ, ವರ್ಷಕ್ಕೆ 16.7 ಲಕ್ಷ ಟನ್ ಇಂಗಾಲದ ಡೈಆಕ್ಸೈಡ್ ಕಡಿಮೆಯಾಗಲಿದೆ.


    ರಾಜ್ಯಕ್ಕೆ ಇಂಧನ ಮತ್ತು ಕಲ್ಲಿದ್ದಲು ಮಾರಾಟ ಉದ್ದೇಶಕ್ಕಾಗಿ ಆರು ಕಲ್ಲಿದ್ದಲು ಗಣಿಗಳನ್ನು (ಬರಂಜ್ I, ಬರಂಜ್ II, ಬರಂಜ್ III, ಬರಂಜ್ IV, ಮನೋರಾ ದೀಪ್ ಮತ್ತು ಕಿಲೋನಿ) ಹಂಚಿಕೆ ಮಾಡಲಾಗಿದೆ. ಯಾವುದೇ ಶಾಖೋತ್ಪನ್ನ ಸ್ಥಾವರದಲ್ಲಿ ಈಗ ಕಲ್ಲಿದ್ದಲು ಕೊರತೆ ಇಲ್ಲ.


    ರಾಜ್ಯದಲ್ಲಿ ಕಳೆದ ಮೂರು ವರ್ಷಗಳಲ್ಲಿ ನವೀಕರಿಸಬಹುದಾದ ಇಂಧನ ಉತ್ಪಾದನೆ ಸಾಮರ್ಥ್ಯ ಶೇ.59ರಷ್ಟು ಹೆಚ್ಚಳವಾಗಿದ್ದು, 2014ರಲ್ಲಿ 4,695 ಮೆಗಾವ್ಯಾಟ್ ನಷ್ಟಿದ್ದ ಸಾಮರ್ಥ್ಯ 2017ರಲ್ಲಿ 7,458 ಮೆಗಾವ್ಯಾಟ್ ಗೆ ಏರಿಕೆಯಾಗಿದೆ. 2016-17ರಲ್ಲಿ ರಾಜ್ಯದಲ್ಲಿ ಪವನ ವಿದ್ಯುತ್ ಸಾಮರ್ಥ್ಯಕ್ಕೆ ಹೆಚ್ಚುವರಿಯಾಗಿ 882.5 ಮೆಗಾವ್ಯಾಟ್ ಸೇರ್ಪಡೆಯಾಗಿದೆ. ಇದು ರಾಜ್ಯ ಈವರೆಗೆ ಪವನ ವಿದ್ಯುತ್ ಕ್ಷೇತ್ರದಲ್ಲಿ ಅತ್ಯಧಿಕ ಹೆಚ್ಚುವರಿ ಸಾಮರ್ಥ್ಯವಾಗಿದೆ. 2014ರ ಮಾರ್ಚ್ ನಲ್ಲಿ 551ರಷ್ಟಿದ್ದ ಸೋಲಾರ್ ಪಂಪ್ ಗಳ ಸಂಖ್ಯೆ 2017ರಲ್ಲಿ 3,477ಕ್ಕೆ ಏರಿಕೆಯಾಗಿದ್ದು ಶೇ.531ರಷ್ಟು ಹೆಚ್ಚಳ ಸಾಧಿಸಲಾಗಿದೆ.


    ರಾಜ್ಯದಲ್ಲಿ ಏಳು ಗಣಿಗಳನ್ನು ಪಾರದರ್ಶಕವಾಗಿ ಹರಾಜು ಹಾಕಲಾಗಿದೆ. ಗಣಿಗಳ ಗುತ್ತಿಗೆ ಅವಧಿಗಾಗಿ ರಾಜ್ಯ ಸರ್ಕಾರಕ್ಕೆ 34,353 ಕೋಟಿ. ರೂ.ಗಳಿಗೂ ಹೆಚ್ಚು ಆದಾಯ ನಿರೀಕ್ಷಿಸಲಾಗಿದೆ. ಪ್ರಧಾನ


    ಮಂತ್ರಿ ಖನಿಜ ಕ್ಷೇತ್ರ ಕಲ್ಯಾಣ ಯೋಜನೆಯನ್ನು ಜಿಲ್ಲಾ ಖನಿಜ ಪ್ರತಿಷ್ಠಾನಗಳು ಇದನ್ನು ಜಾರಿಗೊಳಿಸುತ್ತವೆ. ಗಣಿಗಳ ಹರಾಜು ಮತ್ತು ಹಂಚಿಕೆಯಿಂದ ಸಿಗುವ ಆದಾಯದ ಒಂದು ಭಾಗವನ್ನು ಗಣಿ ಬಾಧಿತ ಪ್ರದೇಶಗಳಲ್ಲಿ ಮೂಲಸೌಕರ್ಯ ಸುಧಾರಣೆ ಹಾಗೂ ಅಲ್ಲಿನ ಜನತೆಯ ಸಾಮಾಜಿಕ ಆರ್ಥಿಕ ಅಭಿವೃದ್ಧಿ ಕಾರ್ಯಗಳಿಗಾಗಿ ಬಳಸಬೇಕಿದೆ. ರಾಜ್ಯದಲ್ಲಿನ ಜಿಲ್ಲಾ ಖನಿಜ ಪ್ರತಿಷ್ಠಾನಗಳಡಿ 2017ರ ಜೂನ್ 2ರ ವೇಳೆಗೆ 209 ಕೋಟಿ ರೂ. ಸಂಗ್ರಹವಾಗಿದೆ ಎಂದು ಪ್ರಕಟಣೆಯಲ್ಲಿ ತಿಳಿಸಲಾಗಿದೆ.


    ***

    
    
    (Release ID: 1492521) Visitor Counter : 16