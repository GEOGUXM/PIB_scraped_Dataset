      ಇಂಧನ ಸಚಿವಾಲಯ

      ಇಂಧನ, ಕಲ್ಲಿದ್ದಲು, ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಮತ್ತು ಗಣಿ ಸಚಿವಾಲಯದ ಮೂರು ವರ್ಷಗಳ ಸಾಧನೆ
      Posted On: 12 JUN 2017 2:38PM by PIB Bengaluru


    ಭಾರತ ಸರ್ಕಾರದ ವಾರ್ತಾ ಶಾಖೆ


    ಇಂಧನ , ಕಲ್ಲಿದ್ದಲು , ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಮತ್ತು ಗಣಿ ಸಚಿವಾಲಯದ ಮೂರು ವರ್ಷಗಳ ಸಾಧನೆ


    ಹೊಸದಿಲ್ಲಿ , ಜೂನ್ 12 , 2017


    ಭಾರತದ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ನವಭಾರತ ಕಲ್ಪನೆ ಸಾಕಾರಗೊಳ್ಳಲು ‘ ಉಜ್ವಲ ಭಾರತ’ ಯೋಜನೆಯ ಎರಡು ಪ್ರಮುಖ ಅಂಶಗಳಾದ, ದಿನದ 24 ಗಂಟೆಯೂ ‘ ಎಲ್ಲರಿಗೂ ಇಂಧನ ’ ಗುರಿ ಸಾಧನೆ ಮತ್ತು ರಾಷ್ಟ್ರೀಯ ಅಭಿವೃದ್ಧಿಗಾಗಿ ನೈಸರ್ಗಿಕ ಸಂಪನ್ಮೂಲಗಳ ಸಮರ್ಥ ಬಳಕೆ ಪ್ರಮುಖ ವಿಷಯವಾಗಿವೆ . ಈ ಗುರಿಸಾಧನೆಯಲ್ಲಿ ಇಂಧನ , ಕಲ್ಲಿದ್ದಲು , ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಮತ್ತು ಗಣಿ ಸಚಿವಾಲಯಗಳು ಗಮನಾರ್ಹ ಪ್ರಗತಿ ಸಾಧಿಸಿವೆ .


    ಇದುವರೆಗೂ ವಿದ್ಯುತ್ ಸಂಪರ್ಕ ಇಲ್ಲದ ದೇಶದ ಅತೀ ಹಿಂದುಳಿದ ಪ್ರದೇಶಗಳಿಗೂ ವಿದ್ಯುತ್ ನೀಡುವ ಭರವಸೆ ಈಡೇರಿದ್ದು , ಕೈಗೆಟಕುವ ದರದಲ್ಲಿ ನವೀಕೃತ ಇಂಧನ ಎಲ್ಲರಿಗೂ ದೊರೆಯುವಂತಾಗುತ್ತಿದ್ದು , ನೈಸರ್ಗಿಕ ಇಂಧನಗಳನ್ನು ಸುಸ್ಥಿರ ಅಭಿವೃದ್ಧಿಗಾಗಿ ಬಳಸಿಕೊಂಡು ಹೊಸ ಭಾರತವನ್ನು ಕಟ್ಟಲಾಗುತ್ತಿದೆ .


    ಕಲ್ಲಿದ್ದಲು : ಕೊರತೆಯಿಂದ ಹೆಚ್ಚುವರಿಗೆ , ಹೆಚ್ಚುವರಿಯಿಂದ ಉತ್ಕೃಷ್ಟತೆಗೆ


    ವಿದ್ಯುತ್ ‍ ಗಾಗಿ ಅಗತ್ಯವಿದ್ದಷ್ಟು ಕಲ್ಲಿದ್ದಲು : 2019-2020 ರ ವೇಳೆಗೆ ಸರ್ಕಾರ 100 ಕೋಟಿ ಟನ್ ಕಲ್ಲಿದ್ದಲು ಉತ್ಪಾದಿಸುವ ಗುರಿ ಹೊಂದಿದೆ . 9.2 ಕೋಟಿ ಟನ್ ಕಲ್ಲಿದ್ದಲು ಉತ್ಪಾದಿಸಲು ಕೇವಲ 3 ವರ್ಷಗಳನ್ನು ತೆಗೆದುಕೊಂಡಿದ್ದು , ಇದೇ ಪ್ರಮಾಣ 2014 ಕ್ಕಿಂತ ಮೊದಲು 7 ವರ್ಷ ತೆಗೆದುಕೊಂಡಿತ್ತು . 2014 ರಲ್ಲಿ ದೇಶದ ಮುಕ್ಕಾಲು ಭಾಗ ಘಟಕಗಳು ಕಲ್ಲಿದ್ದಲಿನ ಕೊರತೆ ಎದುರಿಸುತ್ತಿದ್ದು , ಸದ್ಯ ಯಾವುದೇ ಘಟಕದಲ್ಲೂ ಕೊರತೆ ಇಲ್ಲವಾಗಿದೆ . ಕಲ್ಲಿದ್ದಲಿನ ವಿದೇಶಿ ಆಮದು ತಗ್ತುತ್ತಿದ್ದು ದೇಶ ಸ್ವಾವಲಂಬಿಯಾಗುವುದರೊಂದಿಗೆ , ಒಟ್ಟು 25,900 ಕೋಟಿ ರೂಪಾಯಿ ಉಳಿತಾಯವಾಗಿದೆ .


    “ಅತ್ಯಧಿಕ ಇಂಧನಕ್ಕಾಗಿ ಸ್ವಲ್ಪ ಕಲ್ಲಿದ್ದಲು ” ನೀತಿ ಉತ್ತಮ ಫಲಿತಾಂಶಗಳನ್ನು ನೀಡಿದೆ . 2013-14 ರಲ್ಲಿ ಒಂದು ಕಿಲೋವ್ಯಾಟ್ ವಿದ್ಯುತ್ ಉತ್ಪಾದಿಸಲು ವಿನಿಯೋಗಿಸುತ್ತಿದ್ದ 0.69 ಕಿಲೋಗ್ರಾಮ್ ಕಲ್ಲಿದ್ದಲು ( ನಿರ್ದಿಷ್ಟ ಕಲ್ಲಿದ್ದಲು ಬಳಕೆ ) 2016-17 ರಲ್ಲಿ 0.63 ಕಿಲೋಗ್ರಾಮ್ ‍ ಗಳಿಗೆ ಇಳಿಕೆಯಾಗಿದೆ . ಇದರಿಂದ ಒಟ್ಟು ಶೇ . 8 ರಷ್ಟು ಕಲ್ಲಿದ್ದಲು ಉಳಿತಾಯವಾದಂತಾಗಿದೆ . ಇದರಿಂದ ಅಗ್ಗದ ಮತ್ತು ಉತ್ತಮವಾದ ವಿದ್ಯುತ್ ಲಭ್ಯವಾಗುತ್ತದೆ . ಇದಲ್ಲದೇ 4 ಕೋಟಿ ಟನ್ ಕಲ್ಲಿದ್ದಲಿನ ವೈಜ್ಞಾನಿಕ ಕಲ್ಲಿದ್ದಲು ಸಂಪರ್ಕದಿಂದಾಗಿ , ಒಟ್ಟು 3,000 ಕೋಟಿ ರೂಪಾಯಿ ಉಳಿತಾಯವಾಗಲಿದೆ .


    ವಿದ್ಯುತ್


    ದೇಶದ ಅಭಿವೃದ್ಧಿಗಾಗಿ ಮತ್ತು ಜನತೆಯ ಜೀವನಮಟ್ಟ ಸುಧಾರಿಸುವಲ್ಲಿನ ಸರ್ಕಾರದ ಹೊಸ ಪ್ರಯತ್ನಗಳು ನಾಸಾದ ಚಿತ್ರಗಳಲ್ಲೂ ದಾಖಲಾಗಿವೆ .


    ಈ ಬದಲಾವಣೆಯ ಬಗೆಗೆ ನ್ಯಾಷನಲ್ ಜಿಯೋಗ್ರಾಫಿಕ್ ನಿಯತಕಾಲಿಕೆ - “ ಭಾರತ ಅಭೂತಪೂರ್ವವಾಗಿ ಪ್ರಕಾಶಮಾನವಾಗುತ್ತಿರುವುದು ಆಶ್ಚರ್ಯವೇನಲ್ಲ . ದೇಶದಲ್ಲಿ ವಿದ್ಯುತ್ ಸಂಪರ್ಕ ಇಲ್ಲದವರ ಪಾಲು ಹೆಚ್ಚಾಗಿದ್ದು , ವಿದ್ಯುದೀಕರಣ ಕಾರ್ಯಕ್ರಮ ಮತ್ತು ನವೀಕೃತ ಇಂಧನಗಳ ಮೇಲೆ ಹೆಚ್ಚಿನ ವಿನಿಯೋಗದಿಂದ ಬದಲಾವಣೆಗಾಗಿ ಸರ್ಕಾರ ಶ್ರಮಿಸುತ್ತಿದೆ ” ಎಂದು ತಿಳಿಸುತ್ತದೆ .


    ಸಹಕಾರ ಒಕ್ಕೂಟ ತತ್ವಕ್ಕೆ ಸರ್ಕಾರದ ಬದ್ಧತೆಯನ್ನು ಎತ್ತಿ ತೋರುವ ಒಪ್ಪಂದಗಳಾದ ‘ ಎಲ್ಲರಿಗೂ ಇಂಧನ ಕ್ಕೆ ಎಲ್ಲಾ ರಾಜ್ಯಗಳೂ ಸಹಿ ಹಾಕಿವೆ . ಶಕ್ತಿ ( ಸ್ಕೀಮ್ ಫಾರ್ ಹಾರ್ನೆಸಿಂಗ್ ಅಂಡ್ ಅಲೋಕೇಟಿಂಗ್ ಕೊಯಲಾ ಟ್ರಾನ್ಸ್ಪರೆಂಟ್ಲಿ ಇನ್ ಇಂಡಿಯಾ ) ಕಲ್ಲಿದ್ದಲಿನ ಹರಾಜು ಮತ್ತು ಹಂಚಿಕೆಗಾಗಿ ಪರಿವರ್ತನಾ ನೀತಿಯಾಗಿದ್ದು , ಕೈಗೆಟಕುವ ದರದ ಇಂಧನ , ಕಲ್ಲಿದ್ದಲಿನ ಪೂರೈಕೆಯೊಂದಿಗೆ ಕಲ್ಲಿದ್ದಲ ಗಣಿಗಳ ಪಾರದರ್ಶಕ ಹರಾಜಿಗೆ ಸಹಕಾರಿಯಾಗಿದೆ . ಭವಿಷ್ಯದ ಮಾರಾಟ ಒಪ್ಪಂದಗಳಲ್ಲಿ ಸ್ಪರ್ಧಾತ್ಮಕ ಪಾಲುದಾರಿಕೆಯನ್ನು ಈ ಬೃಹತ್ ಇಂಧನ ನೀತಿ ಉತ್ತೇಜಿಸಲಿದ್ದು , ಯೋಜನೆಯ ದೀರ್ಘಕಾಲದ ಕಾರ್ಯಸಾಧ್ಯತೆಯನ್ನು ಖಾತ್ರಿಗೊಳಿಸುತ್ತದೆ .


    ಸಾಂಪ್ರದಾಯಿಕ ವಿದ್ಯುತ್ ‍ ನಲ್ಲಿ ಅತ್ಯಧಿಕ 60 ಗಿ . ವ್ಯಾ ಹೆಚ್ಚುವರಿ , ವರ್ಗಾವಣೆ ಸಾಮರ್ಥ್ಯದಲ್ಲಿ ಶೇ . 40 ರಷ್ಟು ವೃದ್ಧಿಗೊಂಡಿದ್ದು , 2014 ರ ಏಪ್ರಿಲ್ ‍ ನಿಂದ ಮಾರ್ಚ್ 2017 ರೊಳಗೆ ಪ್ರಸರಣ ಮಾರ್ಗಗಳಲ್ಲಿ ನಾಲ್ಕನೇ ಒಂದರಷ್ಟು ಹೆಚ್ಚಳವಾಗಿದ್ದು , ಯಾವುದೇ ವಿದ್ಯುತ್ ಅಥವಾ ಕಲ್ಲಿದ್ದಲಿನ ಕೊರೆತೆ ಎದುರಿಸದ ಹೆಚ್ಚುವರಿ ವಿದ್ಯುತ್ ಉತ್ಪಾದಿಸುವ ದೇಶವಾಗಿದೆ ಬೆಳೆದಿದೆ ಭಾರತ . ರಾಜ್ಯಗಳಿಗೆ ಕೈಗಟುಕುವ ದರದಲ್ಲಿ ಹೆಚ್ಚುವರಿ ವಿದ್ಯುತ್ ನೀಡುವದರೊಂದಿಗೆ ‘ ಒಂದು ದೇಶ , ಒಂದೇ ಗ್ರಿಡ್ , ಒಂದೇ ಬೆಲೆ ’ ನೀತಿಯನ್ನು ಸಕಾರಗೊಳಿಸಲಾಗುತ್ತಿದೆ . ಭಾರತ ಮೊದಲ ಬಾರಿಗೆ 2016-17 ರಲ್ಲಿ ವಿದ್ಯುತ್ ರಫ್ತು ದೇಶವಾಗಿ ಬೆಳೆದುನಿಂತಿದೆ .


    ಉದಯ್ ( ಉಜ್ವಲ್ ಡಿಸ್ ‍ ಕಾಂ ಅಶ್ಯುರೆನ್ಸ್ ಯೋಜನೆ ) ವಿತರಣಾ ಕ್ಷೇತ್ರದ ಒಂದು ಸಮಗ್ರ ಸುಧಾರಣಾ ಯೋಜನೆಯಾಗಿದ್ದು , 2.32 ಲಕ್ಷ ಕೋಟಿ ರೂಪಾಯಿಯ ಉದಯ್ ಬಾಂಡ್ ನೀಡಿರುವುದರಿಂದ ಡಿಸ್ಕಾಂಗಳ ಸುಮಾರು 12,000 ರೂಪಾಯಿ ಉಳಿತಾಯವಾಗಿದೆ . ಗ್ರಾಹಕರಿಗೆ ಕಡಿಮೆ ದರದಲ್ಲಿ ವಿದ್ಯುತ್ ನೀಡಲು ಈ ಉಳಿತಾಯ ಸಹಕಾರಿಯಾಗಿದೆ . ಈ ಎಲ್ಲಾ ಸುಧಾರಣೆಗಳಿಂದಾಗಿ , ವಿಶ್ವಬ್ಯಾಂಕ್ ‍ ನ ‘ ಸುಲಭವಾಗಿ ವಿದ್ಯುತ್ ’ ಪಡೆಯುವ ದೇಶದ ಪಟ್ಟಿಯಲ್ಲಿ ಭಾರತ 2015 ರ 99 ರ ಸ್ಥಾನದಿಂದ 2017 ರಲ್ಲಿ 26 ನೇ ಸ್ಥಾನಕ್ಕೇರಿದೆ .


    ‘ಅಂತ್ಯೋದಯ ’ ದೆಡೆಗೆ ಸರ್ಕಾರದ ಒಲವು - ಪಂಡಿತ್ ದೀನ್ ದಯಾಳ್ ಅವರ ತತ್ವದ ಆಧಾರವಾದ , ಕಟ್ಟಕಡೆಯ ಮನುಷ್ಯನ ಸೇವೆ ಎಂಬ ಆದರ್ಶಕ್ಕೆ ಬದ್ಧವಾದ ಸರ್ಕಾರ. ತತ್ವಜ್ಞಾನಿ , ಮಾನವತಾವಾದಿ ಮತ್ತು ರಾಷ್ಟ್ರೀಯತಾವಾದಿ ಅವರ ಜನ್ಮಶತಮಾನೋತ್ಸವವನ್ನು ಗರೀಬ್ ಕಲ್ಯಾಣ್ ವರ್ಷ ಎಂದು ಆಚರಿಸಲಾಗುತ್ತಿದೆ . ಗ್ರಾಮೀಣ ವಿದ್ಯುದೀಕರಣ ಯೋಜನೆ ( ಡಿಡಿಯುಜಿಜೆವೈ - ದೀನ್ ದಯಾಳ್ ಉಪಾಧ್ಯಾಯ ಗ್ರಾಮ್ ಜ್ಯೋತಿ ಯೋಜನೆ ) ಗೆ ವಿಶೇಷ ಒತ್ತು . ವಿದ್ಯುತ್ ಸಂಪರ್ಕವಿಲ್ಲದ 18,452 ಹಳ್ಳಿಗಳಲ್ಲಿ ಕೇವಲ 4,000 ಹಳ್ಳಿಗಳು ಮಾತ್ರ ಬಾಕಿ ಉಳಿದ್ದು , ಮೇ 2018 ರ ಹೊತ್ತಿಗೆ ಎಲ್ಲಾ ಗ್ರಾಮಗಳಿಗೂ ವಿದ್ಯುತ್ ಸಂಪರ್ಕ ಒದಗಿಸಲಾಗುವುದು . ಕೇವಲ ಗ್ರಾಮಗಳಿಗಷ್ಟೇ ವಿದ್ಯುತ್ ಮಾತ್ರವಲ್ಲದೇ ಮನೆಮನೆಗೂ ವಿದ್ಯುತ್ ನೀಡುವುದು ಸರ್ಕಾರದ ಉದ್ದೇಶವಾಗಿದೆ . 2022 ರೊಳಗೆ ಪ್ರತೀ ಮನೆಗೂ ವಿದ್ಯುತ್ ನೀಡುವುದು ಸರ್ಕಾರದ ಉದ್ದೇಶ . ಸುಮಾರು 4.5 ಕೋಟಿ ಮನೆಗಳಿಗೆ ಇನ್ನೂ ವಿದ್ಯುತ್ ಸಂಪರ್ಕವಿಲ್ಲ.


    ದಕ್ಷ ಇಂಧನ ಉಪಕ್ರಮಗಳಿಗಾಗಿ ಭಾರತ ಜಾಗತಿಕ ಮನ್ನಣೆ ಗಳಿಸಿದ್ದು , ಉಜಾಲ ( ಉನ್ನತ್ ಜ್ಯೋತಿ ಬೈ ಅಫರ್ಡೇಬಲ್ ಎಲೆಕ್ಟ್ರಿಸಿಟಿ ಫಾರ್ ಆಲ್ ) ಯೋಜನೆಯಡಿ ಇದುವರೆಗೂ 23 ಕೋಟಿ ಎಲ್ ‍ ಇಡಿ ಬಲ್ಬ್ ‍ ಗಳನ್ನು ವಿತರಿಸಲಾಗಿದೆ . ಇದರಿಂದ 12,400 ಕೋಟಿ ರೂಪಾಯಿ ಮೊತ್ತದಷ್ಟು ವಿದ್ಯುತ್ ಉಳಿತಾಯವಾಗಿದ್ದು , ವಾರ್ಷಿಕ 2.5 ಕೋಟಿ ಟನ್ ಇಂಗಾಲಾಮ್ಲ ಹೊರಸೂಸುವಿಕೆ ಕಡಿತವಾಗಿದೆ .


    ನವ ಮತ್ತು ನವೀಕರಿಸಬಹುದಾದ ಇಂಧನ


    ಪರಿಸರದ ರಕ್ಷಣೆಗಾಗಿ ಸಂಪೂರ್ಣ ಬದ್ಧವಾಗಿರುವುದಾಗಿ ಹೇಳಿರುವ ಭಾರತದ ಪ್ರಧಾನಮಂತ್ರಿಗಳು ನೀಡಿರುವ ವಾಗ್ದಾನ ನಮ್ಮೆಲ್ಲದ ನಂಬಿಕೆಗೆ ಅರ್ಹವಾಗಿದೆ . 2022 ರ ವೇಳೆಗೆ 175 ಗಿ . ವ್ಯಾ ನವೀಕೃತ ವಿದ್ಯುತ್ ಉತ್ಪಾದಿಸುವ ಯೋಜನೆಯ ಪ್ರಮುಖ ಮೈಲಿಗಲ್ಲುಗಳನ್ನು ದಾಟುವಲ್ಲಿ ದೇಶ ಯಶಸ್ವಿಯಾಗಿದೆ . ಸ್ಪರ್ಧಾತ್ಮಕ ಹರಾಜನ್ನು ಪರಿಚಯಿಸುವ ಮೂಲಕ ಗ್ರಾಹಕರಿಗೆ ಕಡಿಮೆ ದರದಲ್ಲಿ ವಿದ್ಯುತ್ ನೀಡುವ ಸರ್ಕಾರದ ಕ್ರಮ ಗಮನಾರ್ಹ . 2016-17 ರಲ್ಲಿ ಸೌರಶಕ್ತಿ (2.44 ರೂಪಾಯಿ ) ಮತ್ತು ಪವನ (3.46 ರೂಪಾಯಿ ) ಎರಡರಲ್ಲೂ ಅತ್ಯಧಿಕ ಕಡಿಮೆ ಸುಂಕಗಳನ್ನು ವಿಧಿಸಲಾಗಿದೆ . ಮೊಟ್ಟಮೊದಲ ಬಾರಿಗೆ 2016-17 ರಲ್ಲಿ ಸಾಂಪ್ರದಾಯಿಕ ಮೂಲಗಳ ಇಂಧನಕ್ಕಿಂತ ನವೀಕರಿಸಬಹುದಾದ ಇಂಧನದ ಮೇಲಿನ ಸಾಮರ್ಥ್ಯ ಹೆಚ್ಚುವರಿ ಅಧಿಕವಾಗಿದೆ . ಇದರ ಹಿಂದಿನ ವರ್ಷವೂ ಸೌರಶಕ್ತಿ ಮತ್ತು ಪವನ ಶಕ್ತಿಯ ಸೇರ್ಪಡೆ ಹಿಂದೆಂದಿಗಿಂತ ಅತ್ಯಧಿಕವಾಗಿತ್ತು .


    ಗಣಿಗಾರಿಕೆ


    ಗಣಿಗಾರಿಕೆ ಕ್ಷೇತ್ರದಲ್ಲಿ ಪಾರದರ್ಶಕತೆ ಮತ್ತು ಸ್ವಾಭಾವಿಕ ಸಂಪನ್ಮೂಲಗಳ ಸಮರ್ಥ ಬಳಕೆಗಾಗಿ ಸರ್ಕಾರ ಸಮರ್ಪಕ ನೀತಿ ನಿರೂಪಣೆ ಮತ್ತು ತಂತ್ರಜ್ಞಾನದ ಬಳಕೆ ಮಾಡಿಕೊಂಡಿದೆ . ಕಳೆದ 30 ವರ್ಷಗಳಲ್ಲಿ ಕೇವಲ 7 ಲಕ್ಷ ಲೈನ್ ಕಿಲೋಮೀಟರ್ ಮಾಹಿತಿ ಮಾತ್ರ ಸಂಗ್ರಹಿಸುತ್ತಿದ್ದ ವ್ಯವಸ್ಥೆಯನ್ನು ಉನ್ನತೀಕರಣಗೊಳಿಸಿದ್ದು , 2019 ರ ವೇಳೆಗೆ 27 ಲಕ್ಷ ಲೈನ್ ಕಿಮೀ ಮಾಹಿತಿ ಸಂಗ್ರಹಿಸಲಿದೆ . ತೀರಪ್ರದೇಶದಲ್ಲಿನ ಗಣಿಗಾರಿಕೆಗೆ ಅನುವಾಗುವಂತೆ ಶಾಸನಾತ್ಮಕ ತಿದ್ದುಪಡಿಗಳನ್ನು ತರಲಾಗಿದೆ . ಗಣಿಗಾರಿಕಾ ಕಣ್ಗಾವಲು ವ್ಯವಸ್ಥೆ ( ಎಂಎಸ್ ‍ ಎಸ್ ) ಬಳಸಿಕೊಂಡು ಯಾವುದೇ ಅಕ್ರಮ ಗಣಿಗಾರಿಕೆಯನ್ನು ಪತ್ತೆಹಚ್ಚಬಹುದಾಗಿದೆ .


    ಗಣಿಗಾರಿಕೆಯಿಂದಾಗಿ ತೊಂದರೆಗೀಡಾಗುವ ಜನರ ಹಿತದೃಷ್ಟಿಯಿಂದ ಸರ್ಕಾರ, ಪ್ರಧಾನಮಂತ್ರಿ ಖನಿಜ ಕ್ಷೇತ್ರ ಕಲ್ಯಾಣ ಯೋಜನೆ ( ಪಿಎಂಕೆಕೆಕೆವೈ ) ಯೋಜನೆ ಆರಂಭಿಸಿದ್ದು , ಈಗಾಗಲೇ ಗಣಿಗಾರಿಕೆ ನಡೆಯುತ್ತಿರುವ 12 ರಾಜ್ಯಗಳಲ್ಲಿ 11 ರಲ್ಲಿ ಯೋಜನೆ ಚಾಲ್ತಿಯಲ್ಲಿದೆ . 2016-17 ರ ಅವಧಿಯಲ್ಲಿ ಪಿಎಂಕೆಕೆಕೆವೈ ಯೋಜನೆಯಡಿ 7,150 ಕೋಟಿ ರೂಪಾಯಿ ಸಂಗ್ರಹಿಸಲಾಗಿದ್ದು ತೊಂದರೆಗೀಡಾದ ಜನತೆ ಮತ್ತು ಪ್ರದೇಶದಲ್ಲಿ ಶಿಕ್ಷಣ, ಆರೋಗ್ಯ ಮತ್ತು ಕಲ್ಯಾಣ ಕಾರ್ಯಕ್ರಮಗಳಿಗಾಗಿ ವಿನಿಯೋಗಿಸಲಾಗುತ್ತದೆ .


    ಮೊಬೈಲ್ ಆಪ್ ಮೂಲಕ ಉತ್ತರದಾಯಿತ್ವ ಮತ್ತು ಪಾರದರ್ಶಕತೆ


    ಸರ್ಕಾರದ ಎಲ್ಲಾ ಪ್ರಯತ್ನಗಳಲ್ಲಿ ‘ ಗ್ರಾಹಕನೇ ಯಜಮಾನ ’ ಎಂಬ ಧ್ಯೇಯದೊಂದಿಗೆ ಗರಿಷ್ಠ ಮಟ್ಟದ ಪಾರದರ್ಶಕತೆ ಮತ್ತು ಉತ್ತರದಾಯಿತ್ವದೆಡೆಗೆ ಶ್ರಮಿಸಲಾಗುತ್ತಿದೆ . ಇದರ ಭಾಗವಾಗಿ ವಿವಿಧ ಇಲಾಖೆಗಳ ಕಾರ್ಯವೈಖರಿಯನ್ನು ಅರಿಯಲು ಅನೇಕ ಆಪ್ ‍ ಗಳನ್ನು ಬಿಡುಗಡೆ ಮಾಡಲಾಗಿದೆ . ಇವುಗಳಲ್ಲಿ ನಗರ ಪ್ರದೇಶಗಳಲ್ಲಿನ ವಿದ್ಯುತ್ ಪರಿಸ್ಥಿತಿ ಅರಿಯಲು ಯುಆರ್ ‍ ಜೆಎ , ಏಕೀಕೃತ ವಿದ್ಯುತ್ ಅಭಿವೃದ್ಧಿ ಯೋಜನೆ ಪ್ರಗತಿ ಅರಿಯಲು ಐಪಿಡಿಎಸ್ , ಪ್ರಸರಣ ಯೋಜನೆ ಬಗೆಗೆ ತಿಳಿಯಲು ತರಂಗ್ , ವಿದ್ಯುತ್ ಕಡಿತದ ಮಾಹಿತಿಗೆ ಯುಆರ್ ‍ ಜೆಎ ಮಿತ್ರಾ ಆಪ್ ‍ ಗಳನ್ನು ಬಿಡುಗಡೆಗೊಳಿಸಲಾಗಿದೆ . 1800 200 3004 ಸಂಖ್ಯೆಗೆ ಮಿಸ್ಡ್ ಕಾಲ್ ಮಾಡಿದರೆ ಸಚಿವಾಲಯದ ಈ ಎಲ್ಲಾ ಆಪ್ ‍ ಗಳನ್ನು ಡೌನ್ ‍ ಲೋಡ್ ಮಾಡಿಕೊಳ್ಳಬಹುದು .


    ಸಚಿವಾಲಯ, ಮೊದಲ ಎರಡು ವರ್ಷಗಳ ಅವಧಿಯಲ್ಲಿ ಸರ್ಕಾರ ನೀಡಿರುವ ಮಹತ್ವಾಕಾಂಕ್ಷೆಯ ಗುರಿಗಳನ್ನು ಸಾಧಿಸಲು ಬದ್ಧವಾಗಿತ್ತು . ಮೂರನೇ ವರ್ಷದಲ್ಲಿ ಈ ಪ್ರಯತ್ನಗಳು ಗೋಚರಿಸುತ್ತಿದ್ದು , ಉಜ್ವಲ ಭಾರತಕ್ಕೆ ಅಡಿಗಲ್ಲು ಹಾಕಿದೆ . ಮುಂದಿನ ಎರಡು ವರ್ಷಗಳಲ್ಲಿ ದಿನದ 24 ಗಂಟೆಯೂ ‘ ಎಲ್ಲರಿಗೂ ವಿದ್ಯುತ್ ’ ಕನಸನ್ನು ಸಾಧಿಸುವೆಡೆಗೆ ಸಾಗಲಿದ್ದು , ಹೊಸ ಭಾರತದೆಡೆಗೆ ಕೊಂಡೊಯ್ಯಲಿದೆ .


    *****

    
    
    (Release ID: 1492522) Visitor Counter : 19