      ଅର୍ଥ ମନ୍ତ୍ରଣାଳୟ

      ଆସନ୍ତା 11 ତାରିଖରେ ହେବାକୁ ଥିବା ଜିଏସଟି ପରିଷଦର 16 ତମ ବୈଠକରେ ଅଧ୍ୟକ୍ଷତା କରିବେ କେନ୍ଦ୍ର ଅର୍ଥମନ୍ତ୍ରୀ
      Posted On: 09 JUN 2017 7:58PM by PIB Bhubaneshwar


    ଜିଏସଟି ପରିଷଦର 16 ତମ ବୈଠକ ଜାତୀୟ ରାଜଧାନୀ ନୂଆଦିଲ୍ଲୀସ୍ଥିତ ବିଜ୍ଞାନ ଭବନ ଠାରେ ଜୁନ୍ 11, 2017 ରବିବାର ଦିନ ଅନୁଷ୍ଠିତ ହେବ । ଏଥିରେ କେନ୍ଦ୍ର ଅର୍ଥ, ପ୍ରତିରକ୍ଷା ଏବଂ କର୍ପୋରେଟ୍ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଅଧ୍ୟକ୍ଷତା କରିବେ । ଏହି ଦିନିକିଆ ବୈଠକରେ ଅନ୍ୟ ସଦସ୍ୟମାନଙ୍କ ସହିତ ବିଭିନ୍ନ ରାଜ୍ୟ ଏବଂ କେନ୍ଦ୍ର ଶାସିତ ପ୍ରଦେଶ (ନିର୍ବାଚିତ ବିଧାନସଭା)ର ଅର୍ଥମନ୍ତ୍ରୀ ମଧ୍ୟ ପରିଷଦର ସଦସ୍ୟ ଭାବେ ଯୋଗଦେବେ । ଜିଏସଟି ପରିଷଦର 16 ତମ ବୈଠକର ମୁଖ୍ୟ କାର୍ଯ୍ୟସୂଚୀ ମଧ୍ୟରେ 3 ଜୁନ୍ 2017 ରେ ଆୟୋଜିତ ଜିଏସଟି ପରିଷଦର 15 ତମ ବୈଠକରେ ନିଆଯାଇଥିବା ନିଷ୍ପତ୍ତିର କାର୍ଯ୍ୟକାରୀତା ସମ୍ପର୍କରେ ଆଲୋଚନା ତଥା ବିଭିନ୍ନ ବାଣିଜ୍ୟ, ଉଦ୍ୟୋଗ ଏବଂ ଆସୋସିଏସନଗୁଡ଼ିକରୁ ପ୍ରାପ୍ତ ନିୟମ ସଂଶୋଧନ ଏବଂ ଦର ନିର୍ଦ୍ଧାରଣ, କୌଣସି ପ୍ରସ୍ତାବ ଥିଲେ, ଅନୁମୋଦନ କରାଯିବ । ଜୁଲାଇ ପହିଲା ଠାରୁ ଜିଏସଟି ଲାଗୁ କରାଯାଉଥିବାରୁ ଏହି ବୈଠକ ଅତ୍ୟନ୍ତ ଗୁରୁତ୍ୱପୂର୍ଣ୍ଣ ।


    **********

    
    
    (Release ID: 1492703) Visitor Counter : 2