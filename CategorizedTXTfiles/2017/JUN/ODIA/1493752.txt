      କ୍ୟାବିନେଟ

      ସାଧାରଣ ପ୍ରଶାସନ ଓ ପ୍ରଶାସନିକ ସଂସ୍କାର କ୍ଷେତ୍ରର ସହଯୋଗ ନିମନ୍ତେ ଭାରତ-ପର୍ତ୍ତୁଗାଲ ମଧ୍ୟରେ ବୁଝାମଣାକୁ କ୍ୟାବିନେଟର ମଞ୍ଜୁରି
      Posted On: 22 JUN 2017 6:05PM by PIB Bhubaneshwar


    ଭାରତ ସରକାରଙ୍କ ପ୍ରଶାସନିକ ସଂସ୍କାର ଏବଂ ସାଧାରଣ ଅଭିଯୋଗ ବିଭାଗ , କାର୍ମିକ , ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ ଏବଂ ପର୍ତ୍ତୁଗାଲର ମିନିଷ୍ଟ୍ରି ଅଫ୍ ପ୍ରେସିଡେନ୍ସି ଏବଂ ପ୍ରଶାସନିକ ଆଧୁନିକୀକରଣ ମନ୍ତ୍ରଣାଳୟ ମଧ୍ୟରେ ‘ ସାଧାରଣ ପ୍ରଶାସନ ଏବଂ ପ୍ରଶାସନିକ ସଂସ୍କାର ’ ନିମନ୍ତେ ହୋଇଥିବା ବୁଝାମଣାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ମଞ୍ଜୁରି ଦେଇଛନ୍ତି ।


    ଏହି ବୁଝାମଣା ପତ୍ର ପର୍ତ୍ତୁଗାଲରେ ଥିବା ଉପଭୋକ୍ତା ଭିତ୍ତିକ ସାଧାରଣ ସେବା ପ୍ରଦାନ ପଦ୍ଧତି ଏବଂ ଭାରତର ଦ୍ରୁତ ପରିବର୍ତ୍ତଶୀଳ ପରିବେଶରେ ଥିବା ସର୍ବୋତ୍କୃଷ୍ଟ ସାଧାରଣ ସେବା ପ୍ରଦାନ ପଦ୍ଧତିର ବ୍ୟବସ୍ଥାକୁ ବୁଝିବାରେ ସହାୟକ ହେବ ।


    ଏହି ବୁଝାମଣା ଯୋଗୁ ପାରସ୍ପରିକ ସହଯୋଗୀ ସୀମା ଅସୀମିତ ହୋଇପାରେ । ତେବେ ବିଶେଷ କରି ଯେଉଁ କ୍ଷେତ୍ର ଗୁଡ଼ିକରେ ସହଯୋଗ ବୃଦ୍ଧି ପାଇବାର ସମ୍ଭାବନା ଅଛି , ତାହା ହେଲା:


    - ସରକାରଙ୍କ ଡିଜିଟାଲ ପରିବର୍ତ୍ତନ ।


    - ପ୍ରଶାସନିକ ସରଳୀକରଣ ଏବଂ ପଦ୍ଧତିର ପୁନଃକାର୍ଯ୍ୟକାରିତା ।


    - ସାଧାରଣ ସେବା ପ୍ରଦାନ ।


    - କର୍ମଚାରୀ ଦକ୍ଷତା ନିର୍ମାଣ ଏବଂ ବିକାଶ ।


    - ସାଧାରଣ ପ୍ରଶାସନରେ ଉତ୍ତମ ପ୍ରଶାସନିକ ପଦ୍ଧତିର ବିନିମୟ ।


    - ସାଧାରଣ ଅଭିଯୋଗ ଶୁଣାଣି ପ୍ରକ୍ରିୟା ।


    ବୁଝାମଣା ପତ୍ରରେ ନିର୍ଦ୍ଦିଷ୍ଟ ଭାବେ ସହଯୋଗ ପାଇଁ ଉଲ୍ଲିଖିତ ଅଛି:


    - ଚାଲିଥିବା ଆଲୋଚନାରେ ସହଯୋଗ ଏବଂ ସମନ୍ୱୟ ପାଇଁ କାର୍ଯ୍ୟକାରୀ ପର୍ଯ୍ୟାୟ ଏବଂ ବରିଷ୍ଠ ପରାମର୍ଶଦାତାଙ୍କ କମିଟି ।


    - ଉପରଲିଖିତ କ୍ଷେତ୍ର ଗୁଡ଼ିକରେ ଅନଲାଇନରେ ଆଲୋଚନା ଏବଂ ଜ୍ଞାନ ଓ ଅଭିଜ୍ଞତାର ଆଦାନ ପ୍ରଦାନ ।


    - ସାଧାରଣ ପ୍ରଶାସନ ଏବଂ ପ୍ରଶାସନିକ ସଂସ୍କାର କ୍ଷେତ୍ରରେ ବିଭିନ୍ନ କାର୍ଯ୍ୟକ୍ରମରେ ଦୁଇ ଦେଶଙ୍କ ଅଂଶ ଗ୍ରହଣ ଏବଂ ବିଶେଷଜ୍ଞଙ୍କ ଗସ୍ତ ।


    - ସାଧାରଣ ପ୍ରଶାସନ ଏବଂ ପ୍ରଶାସନିକ ସଂସ୍କାର କ୍ଷେତ୍ରରେ ପ୍ରକାଶିତ ବିଭିନ୍ନ ପ୍ରକାଶନର ଆଦାନ ପ୍ରଦାନ ।


    - କର୍ମଶାଳା , ଆଲୋଚନାଚକ୍ର ଏବଂ ଅଧିବେଶନ ଜରିଆରେ ଜ୍ଞାନ ଓ ଅଭିଜ୍ଞତାର ବିନିମୟ ଏବଂ ଜ୍ଞାନଭିତ୍ତିକ ଗସ୍ତ କାର୍ଯ୍ୟକ୍ରମ ।


    - ସାଧାରଣ ପ୍ରଶାସନ ଏବଂ ପ୍ରଶାସନିକ ସଂସ୍କାର ଦିଗରେ ପାରସ୍ପରିକ ସ୍ୱାର୍ଥକୁ ଦୃଷ୍ଟିରେ ରଖି ଆବଶ୍ୟକ ପଡ଼ୁଥିବା ସହଯୋଗ ଓ ସମନ୍ୱୟ ଉପରେ ନିଷ୍ପତ୍ତି ଗ୍ରହଣ ।


    ବୁଝାମଣା ପତ୍ରକୁ କାର୍ଯ୍ୟକାରୀ କରିବାର ଦାୟିତ୍ୱ ବହନ ସକାଶେ ଏକ ଯୁଗ୍ମ କାର୍ଯ୍ୟକାରୀ କମିଟି ଗଠନ କରାଯିବ ।


    **********

    
    
    (Release ID: 1493752) Visitor Counter : 2