      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରୁଷିଆର ପ୍ରାଦେଶିକ ଗଭର୍ଣ୍ଣରମାନଙ୍କ ସହ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ବିଚାର-ବିମର୍ଶ
      Posted On: 02 JUN 2017 8:10PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ରୁଷର ବିଭିନ୍ନ ପ୍ରଦେଶର 16 ଜଣ ଗଭର୍ଣ୍ଣରଙ୍କୁ ଭେଟି ସେମାନଙ୍କ ସହ ଆଲୋଚନା ତଥା ମତ ବିନିମୟ କରିଛନ୍ତି । ଦ୍ୱିପାକ୍ଷିକ ସମ୍ପର୍କକୁ ସୁଦୃଢ଼ କରିବାକୁ ଦୁଇ ଦେଶର ଆଞ୍ଚଳିକ ପ୍ରଦେଶଗୁଡ଼ିକ ମଧ୍ୟରେ ସମ୍ପର୍କ ଗୁରୁତ୍ୱପୂର୍ଣ୍ଣ ବୋଲି ପ୍ରଧାନମନ୍ତ୍ରୀ ଆଲୋଚନା ବେଳେ ଦୋହରାଇଥିଲେ । 2001ରେ ଗୁଜରାଟର ମୁଖ୍ୟମନ୍ତ୍ରୀ ଥିବା ବେଳେ ସେ କିପରି ଆସ୍ତ୍ରାଖାନ୍ ପ୍ରଦେଶକୁ ସାଦରପୂର୍ଣ୍ଣ ଗସ୍ତ କରିଥିଲେ ତାହା ଏହି ଅବସରରେ ମନେ ପକାଇଥିଲେ ।


    ଗଭର୍ଣ୍ଣରମାନେ ସେମାନଙ୍କ ପ୍ରଦେଶର ଲୋକଙ୍କ ସହ ଭାରତୀୟଙ୍କର ଏବଂ ଭାରତ ସହ ସେମାନଙ୍କ ପ୍ରଦେଶର ବ୍ୟବସାୟିକ ସମ୍ପର୍କ ବୃଦ୍ଧିକୁ ଆଲୋଚନା କାଳରେ ଗୁରୁତ୍ୱ ଦେଇଥିଲେ ।


    ଆଲୋଚନାରେ ଯୋଗ ଦେଇଥିବା ଗଭର୍ଣ୍ଣରମାନଙ୍କ ମଧ୍ୟରେ ଥିଲେ ଆର୍ଖାଞ୍ଜେଲସ୍କ ଓବ୍ଲାଷ୍ଟ , ଆସ୍ତ୍ରାଖାନ ଓବ୍ଲାଷ୍ଟ , ଇର୍କୁତସ୍କ , ମସ୍କୋ , ପ୍ରାଇମୋରେ ପ୍ରଦେଶ , କାଲାମକିଆ ସାଧାରଣତନ୍ତ୍ର , ତାତାରସ୍ତାନ୍ , ସେଣ୍ଟ ପିଟର୍ସବର୍ଗ , ସାଖାଲିନ୍ ଓବ୍ଲାଷ୍ଟ , ସେରଦୋଭଲସ୍କ ଓବ୍ଲାଷ୍ଟ , ତୋମସ୍କ ଓବ୍ଲାଷ୍ଟ , ତୁଲା ଓବ୍ଲାଷ୍ଟ , ଉଲ୍ୟାନଭସ୍କ ଓବ୍ଲାଷ୍ଟ , ଖାବାରୋଭସ୍କି କ୍ରାଇ , ଚେଲ୍ୟାବନିସ୍କ ଓବ୍ଲାଷ୍ଟ ଏବଂ ୟାରୋସ୍ଲାଭ ଓବ୍ଲାଷ୍ଟର ଗଭର୍ଣ୍ଣର ।


    **********

    
    
    (Release ID: 1491695) Visitor Counter : 2