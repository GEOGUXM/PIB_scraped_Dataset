      ଜାହାଜ ଚଳାଚଳ ମନ୍ତ୍ରଣାଳୟ

      ବିଶ୍ୱବ୍ୟାପି ସାଇବର ଆକ୍ରମଣ
      ଜବାହରଲାଲ ନେହେରୁ ପୋର୍ଟ ଟ୍ରଷ୍ଟ ପ୍ରାଇଭେଟ ଟର୍ମିନାଲରେ କାର୍ଯ୍ୟ ବାଧାପ୍ରାପ୍ତ

      Posted On: 28 JUN 2017 3:09PM by PIB Bhubaneshwar

    ଜବାହରଲାଲ ନେହରୁ ପୋର୍ଟ ଟ୍ରଷ୍ଟ ( ଜେଏନପିଟି ) ର ପ୍ରାଇଭେଟ ଟର୍ମିନାଲ ଏପିଏମ୍ ମାଏରସ୍କରେ କାର୍ଯ୍ୟ ବାଧାପ୍ରାପ୍ତ ହୋଇଥିବା ସୂଚନା ମିଳିଛି । ବିଶ୍ୱବ୍ୟାପି ହୋଇଥିବା ସାଇବର ଆକ୍ରମଣ ଯୋଗୁ ଏପରି ସ୍ଥିତି ଉତ୍ପନ୍ନ ହୋଇଛି । କାର୍ଯ୍ୟକୁ ସୁଚାରୁ କରିବା ପାଇଁ ଅପରେଟରଙ୍କ ପକ୍ଷରୁ ଉଦ୍ୟମ ଜାରି ରହିଛି । ତେବେ ମାଲ୍ ପରିବହନ ଆତଯାତ କିଛିଟା ହ୍ରାସ ପାଇପାରେ । କେନ୍ଦ୍ର ଜାହାଜ ଚଳାଚଳ ମନ୍ତ୍ରାଳୟ ଏ ସମ୍ପର୍କର ଅବଗତ ଅଛି ଏବଂ କିପରି ସବୁଠାରୁ କମ୍ ସମସ୍ୟା ହେବ ସେଥିପାଇଁ ଉଦ୍ୟମ କରାଯାଉଛି । ସମସ୍ୟା ଲାଘବ କରିବାକୁ ତଥା ଜାହାଜର ଟ୍ରାଫିକ୍ ପରିଚାଳନା ପାଇଁ ଜେଏନପିଟି ପ୍ରାଇଭେଟ ଅପରେଟରଙ୍କ ପାଇଁ ତାର ପାର୍କିଂ ସ୍ଥାନକୁ ଖୋଲିଛି । ଏଥିପାଇଁ ସ୍ୱତନ୍ତ୍ର ଟିମ୍ ଗଠନ କରାଯାଇଛି ।


    ପରିସ୍ଥିତି ଉପରେ ନଜର ରଖାଯାଇଛି ଏବଂ ପରବର୍ତ୍ତୀ ସ୍ଥିତିରେ ଆଗାମୀ ଦିନରେ ଏହାର ସମୀକ୍ଷା କରାଯାଇ ପଦକ୍ଷେପ ନିଆଯିବ । ସାଇବର ଆକ୍ରମଣର ମୁକାବିଲା ପାଇଁ ନ୍ୟାସନାଲ ସାଇବର ସିକ୍ୟୁରିଟି କୋ - ଅର୍ଡିନେଟର ଡକ୍ଟର ଗୁଲସନ୍ ରାୟ ଜେଏନପିଟି ଅଭିମୁଖେ ଯାଉଛନ୍ତି ।


    ***********

    
    
    (Release ID: 1493913) Visitor Counter : 3