      ନଗର ଉନ୍ନୟନ ମନ୍ତ୍ରଣାଳୟ

      ଶ୍ରେଷ୍ଠ ଗ୍ରାମ୍ୟ ବିକାଶ ଯୋଜନା ରୂପାୟନ ଲାଗି 144 ଟି ପୁରସ୍କାର ପ୍ରଦାନ
      Posted On: 19 JUN 2017 8:59PM by PIB Bhubaneshwar


    ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ ପକ୍ଷରୁ 19 ଜୁନ୍ , 2017 ରେ ଏକ ପୁରସ୍କାର ସମାରୋହ ଆୟୋଜିତ ହୋଇଯାଇଛି । ଏହି କାର୍ଯ୍ୟକ୍ରମରେ ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ ଦ୍ୱାରା କାର୍ଯ୍ୟକାରୀ ହେଉଥିବା ବିଭିନ୍ନ ଯୋଜନାର ଉପଲବଧି ଦର୍ଶାଯାଇଥିଲା । ଏହି ସମାରୋହରେ ବିଭିନ୍ନ ଯୋଜନା କାର୍ଯ୍ୟକାରୀ କରିବା କ୍ଷେତ୍ରରେ ପ୍ରଶଂସନୀୟ କାର୍ଯ୍ୟ କରିଥିବା ରାଜ୍ୟ , ପ୍ରତିଷ୍ଠାନ ତଥା ସରକାରୀ ପଦାଧିକାରୀମାନଙ୍କୁ ପୁରସ୍କୃତ କରାଯାଇଥିଲା । ଜିଓ - ମନରେଗା ଅନ୍ତର୍ଗତ ଜଳ ସଂରକ୍ଷଣ ଆଧାରିତ ଲଘୁ ଚଳଚ୍ଚିତ୍ର , ମଧ୍ୟପ୍ରଦେଶର 100 ବର୍ଷିଆ ଜନଜାତୀୟ ମହିଳା , ଜାଦିୟା ବାଇର ପ୍ରଧାନମନ୍ତ୍ରୀ ଆବାସ ଯୋଜନା ଅନ୍ତର୍ଗତ ଗୃହ ନିର୍ମାଣ ତଥା ପିଏମଜିଏସୱାଇ ଉପରେ କଣ୍ଠଶିଳ୍ପୀ ଶାନ୍ ଗାଇଥିବା ଏକ ଦୃଶ୍ୟଶ୍ରାବ୍ୟ ଗୀତ ମଧ୍ୟ ପ୍ରଦର୍ଶନ କରାଯାଇଥିଲା । ଗ୍ରାମ୍ୟ ଉନ୍ନୟନ ମନ୍ତ୍ରୀ ମନରେଗା ଉପରେ ଏକ ନାଗରିକ କୈନ୍ଦ୍ରୀକ ମୋବାଇଲ୍ ଆପ୍ ର ମଧ୍ୟ ଶୁଭାରମ୍ଭ କରିଥିଲେ ଯେଉଁଥିରେ ମନରେଗାର ବିଭିନ୍ନ ଦିଗ ଉପରେ ସୂଚନା ଦିଆଯାଇପାରିବ । ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ ନିଜ ଯୋଜନା ବ୍ୟବସ୍ଥାରେ ସୂଚନା ଏବଂ ମହାକାଶ ଜ୍ଞାନ କୌଶଳର ବ୍ୟାପକ ଉପଯୋଗ କରିଥାଏ ଏବଂ ‘ ଜନ - ମନରେଗା ’ ଆପ୍ ‘ ମେରି ସଡ଼କ ’ ଏବଂ ‘ ଆବାସ ’ ମୋବାଇଲ୍ ଆପ୍ ମନ୍ତ୍ରଣାଳୟର ତୃତୀୟ ଏପରି ନାଗରିକ କୈନ୍ଦ୍ରୀକ କାର୍ଯ୍ୟକ୍ରମ ।


    ବିଭିନ୍ନ କାର୍ଯ୍ୟକ୍ରମ ଅନ୍ତର୍ଗତ ମୋଟ 144 ଟି ପୁରସ୍କାର ଦିଆଯାଇଛି । ସତତ ଜୀବିକା , ପାରଦର୍ଶିତା ଏବଂ ଉତ୍ତରଦାୟିତ୍ୱ ଆଧାରିତ ସିଡିଙ୍ଗ , ରୂପାନ୍ତରଣ ଏବଂ ଜିଓ - ମନରେଗା ଉପରେ ପୁରସ୍କାର ଦିଆଯାଇଥିଲା । ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ଅନ୍ତର୍ଗତ ସର୍ବାଧିକ ଗ୍ରାମୀଣ ସଡ଼କ ନିର୍ମାଣ କରିଥିବା ( ବିହାର ) ତଥା ଅଣପାରମ୍ପରିକ ନିର୍ମାଣ ସାମଗ୍ରୀର ଉପଯୋଗ କରିଥିବା ( ମଧ୍ୟପ୍ରଦେଶ ) ରାଜ୍ୟକୁ ପୁରସ୍କାର ଦିଆଯାଇଥିଲା । ହରିୟାଣା , ଗୁଜରାଟ ତଥା କର୍ଣ୍ଣାଟକ ପିଏମଜିଏସୱାଇ ( ପର୍ଯ୍ୟାୟ 1 ଏବଂ 2 ) ରେ ଧାର୍ଯ୍ୟ ଲକ୍ଷ୍ୟର 95 ପ୍ରତିଶତ ଠାରୁ ଅଧିକ କାମ ସମ୍ପୂର୍ଣ୍ଣ କରି ବିଶେଷ ପୁରସ୍କାର ପାଇଥିଲେ । ଏପରି ରାଜ୍ୟଗୁଡ଼ିକୁ ଯେଉଁମାନେ ବିଭିନ୍ନ ମାନଦଣ୍ଡରେ ଭଲ କାମ କରିଛନ୍ତି ସେମାନଙ୍କୁ ପିଏମ୍ଏୱାଇ - ଜି ଶ୍ରେଣୀରେ ପୁରସ୍କୃତ କରାଯାଇଥିଲା । ଗ୍ରାମ୍ୟ ବିକାଶର ଏନ୍ଆଇସି ବିଭାଗୀୟ ଟିମ୍ ଦ୍ୱାରା ବୈଷୟିକ ସହାୟତା ଦିଆଯିବା ତଥା ନବୀନ ପ୍ରଯୁକ୍ତିର ଉପଯୋଗରେ ମହତ୍ୱପୂର୍ଣ୍ଣ ଯୋଗଦାନ ନିମନ୍ତେ ୟୁଏନଡିପିର ପରାମର୍ଶଦାତା , ବରିଷ୍ଠ ନାଗରିକ ଡ . ପ୍ରବୀର କୁମାର ଦାସଙ୍କୁ ମଧ୍ୟ ପୁରସ୍କାର ଦିଆଯାଇଥିଲା । 9 ଟି ଜିଲ୍ଲାର କ୍ଲଷ୍ଟରକୁ ମଧ୍ୟ ସର୍ବାଧିକ ସଂଖ୍ୟାରେ ପିଏମ୍ଏୱାଇ - ଜି ଗୃହ ସମ୍ପୂର୍ଣ୍ଣ କରିବା ନିମନ୍ତେ ପୁରସ୍କୃତ କରାଯାଇଥିଲା , ମହତ୍ୱପୂର୍ଣ୍ଣ କଥା ହେଉଛି ଏହି 9 ଜିଲ୍ଲା ଜିଲ୍ଲାପାଳଙ୍କ ମଧ୍ୟରୁ 5 ଜଣ ଓଡ଼ିଶାରୁ ଥିଲେ ।


    ଜାତୀୟ ସମ୍ବଳ ସଂଗଠନ , ରାଜ୍ୟ ଗ୍ରାମୀଣ ଜୀବିକା ମିଶନ୍ ତଥା ପଞ୍ଜାବ ନ୍ୟାଶନାଲ୍ ବ୍ୟାଙ୍କ , ଭାରତୀୟ ଷ୍ଟେଟ୍ ବ୍ୟାଙ୍କ , ଇଣ୍ଡିଆନ୍ ଓଭରସିଜ୍ ବ୍ୟାଙ୍କ , ୟୁକୋ ବ୍ୟାଙ୍କ , ସେଣ୍ଟ୍ରାଲ୍ ବ୍ୟାଙ୍କ ଅଫ୍ ଇଣ୍ଡିଆ ତଥା ଆଇସିଆଇସିଆଇ ବ୍ୟାଙ୍କକୁ ମଧ୍ୟ ପୁରସ୍କାର ପ୍ରଦାନ କରାଯାଇଥିଲା । ଯେଉଁ ରାଜ୍ୟଗୁଡ଼ିକ ବିଭିନ୍ନ ଶ୍ରେଣୀରେ ପୁରସ୍କାର ପାଇଥିଲେ ସେଗୁଡ଼ିକ ମଧ୍ୟରେ ଆନ୍ଧ୍ରପ୍ରଦେଶ , ତେଲଙ୍ଗାନା , କେରଳ , ଛତିଶଗଡ଼ , ଝାଡ଼ଖଣ୍ଡ , ଓଡ଼ିଶା , ମଧ୍ୟପ୍ରଦେଶ , ରାଜସ୍ଥାନ , ବିହାର , କର୍ଣ୍ଣାଟକ ତଥା ପଶ୍ଚିମବଙ୍ଗ ସାମିଲ୍ ଅଛି । କୌଶଳ ବିକାଶ ଶ୍ରେଣୀ ଅନ୍ତର୍ଗତ ସର୍ବଶ୍ରେଷ୍ଠ ପ୍ରଦର୍ଶନ କରିଥିବା ରାଜ୍ୟ , ସର୍ବଶ୍ରେଷ୍ଠ ଚାମ୍ପିଅନ୍ ନିଯୁକ୍ତିଦାତା ତଥା ସର୍ବଶ୍ରେଷ୍ଠ ପରୀକ୍ଷଣ ଭାଗୀଦାରମାନଙ୍କୁ ମଧ୍ୟ ପୁରସ୍କୃତ କରାଯାଇଥିଲା ।


    ଇଣ୍ଡିଆନ୍ ଇନଷ୍ଟିଚ୍ୟୁଟ୍ ଅଫ୍ ରୁରାଲ୍ ମ୍ୟାନେଜମେଣ୍ଟ , ଆନନ୍ଦ ଦ୍ୱାରା କରାଯାଇଥିବା ଜାତୀୟ ଗ୍ରାମୀଣ ଆଜୀବିକା ମିଶନ୍ ମୂଲ୍ୟାଙ୍କନର ପ୍ରମୁଖ ନିଷ୍କର୍ଷ ଉପରେ ଏକ ପ୍ରସ୍ତୁତି ମଧ୍ୟ ଥିଲା । ମୂଲ୍ୟାଙ୍କନ ରିପୋର୍ଟରେ କାର୍ଯ୍ୟକ୍ରମର ମୁଖ୍ୟ ପ୍ରସଙ୍ଗକୁ ଉଜାଗର କରାଯାଇଥିଲା ଏବଂ ସାରା ଦେଶ ଏହି କାର୍ଯ୍ୟକ୍ରମକୁ ସୁଦୃଢ଼ ଏବଂ ବିସ୍ତୃତ କରିବା ନିମନ୍ତେ ଅନେକ ପରାମର୍ଶ ଦିଆଯାଇଥିଲା ।


    ଗ୍ରାମ୍ୟ ଉନ୍ନୟନ ରାଷ୍ଟ୍ର ମନ୍ତ୍ରୀ ଶ୍ରୀ ରାମକୃପାଳ ଯାଦବ ପୁରସ୍କାର ବିଜେତାମାନଙ୍କୁ ଅଭିନନ୍ଦନ ଜଣାଇଥିଲେ ତଥା ଗ୍ରାମ୍ୟ ବିକାଶ କାର୍ଯ୍ୟକ୍ରମକୁ ସଫଳତା ପୂର୍ବକ କାର୍ଯ୍ୟକାରୀ କରିବାରେ ସଂସ୍ଥାଗତ ଭାଗିଦାରୀ ଉପରେ ଆଲୋକପାତ କରିଥିଲେ । ଗ୍ରାମ୍ୟ ଉନ୍ନୟନ ମନ୍ତ୍ରୀ , ଶ୍ରୀ ନରେନ୍ଦ୍ର ସିଂ ତୋମାର ପୁରସ୍କାର ବିଜେତାଙ୍କୁ ଅଭିନନ୍ଦନ ଜଣାଇଥିଲେ । ସେ କାର୍ଯ୍ୟକ୍ରମ ସମ୍ପାଦନରେ ସରକାରଙ୍କ କାର୍ଯ୍ୟ ଫଳରେ ହୋଇଥିବା ପରିବର୍ତ୍ତନ ସମ୍ପର୍କରେ ଉଲ୍ଲେଖ କରିଥିଲେ । ସେ ଉଲ୍ଲେଖ କରିଥିଲେ ଯେ ସରକାର ମନରେଗା ପୁନଃନିର୍ମାଣ ସମ୍ପୂର୍ଣ୍ଣ କରିନେଇଛନ୍ତି । ଗ୍ରାମୀଣ ଗରିବଙ୍କ ସମ୍ବଳ ଆଧାରକୁ ସୁଦୃଢ଼ କରିବା ନିମନ୍ତେ ଜଳ ସଞ୍ଚୟ , ଜଳ - ସଂରକ୍ଷଣ ତଥା କୃଷି ଏବଂ ତତ୍ସମ୍ବନ୍ଧୀୟ ଗତିବିଧି ନିମନ୍ତେ ନିବେଶକୁ ପ୍ରୋତ୍ସାହିତ କରାଯାଇଥାଏ । ପିଏମ୍ଏୱାଇ - ଜି ତଥା ପିଏମଜିଏସୱାଇ ଅନ୍ତର୍ଗତ 2019 ନିମନ୍ତେ ଲକ୍ଷ୍ୟ ଧାର୍ଯ୍ୟ କରାଯାଇଛି ତଥା ଏହି ଲକ୍ଷ୍ୟ ପ୍ରାପ୍ତି ନିମନ୍ତେ ରାଜ୍ୟଗୁଡ଼ିକୁ ଆର୍ଥିକ ସହାୟତା ପ୍ରଦାନ ନିମନ୍ତେ ସରକାର ସମ୍ପୂର୍ଣ୍ଣ ଭାବେ ପ୍ରତିଶ୍ରୁତିବଦ୍ଧ । ସେ କାର୍ଯ୍ୟକ୍ରମର ତଦାରଖ ନିମନ୍ତେ ସୂଚନା ପ୍ରଯୁକ୍ତିର ଉପଯୋଗ କରିବା ତଥା ନାଗରିକମାନଙ୍କୁ ମୋବାଇଲ୍ ଆପ୍ ମାଧ୍ୟମରେ ପ୍ରତିକ୍ରିୟା ଜଣାଇବା ସମ୍ପର୍କରେ ମଧ୍ୟ ଉଲ୍ଲେଖ କରିଥିଲେ । ସେ ଗ୍ରାମୀଣ କ୍ଷେତ୍ରରେ ଲୋକମାନଙ୍କ ଆଗରେ ଆସୁଥିବା ସମସ୍ୟା ସମ୍ପର୍କରେ ମଧ୍ୟ ଉଲ୍ଲେଖ କରିଥିଲେ ତଥା ରାଜ୍ୟ ସରକାର , ଅଧିକାରୀ ତଥା ଅନ୍ୟ ପଦାଧିକାରୀଙ୍କୁ ଏହି ଆହ୍ୱାନର ସମାଧାନ ଖୋଜିବା ଲାଗି ଏକଜୁଟ୍ ହୋଇ କାମ କରିବା ଏବଂ ଲୋକମାନଙ୍କୁ ଉତ୍ତମ ସେବା ପ୍ରଦାନ କରିବା ଲାଗି ପ୍ରୋତ୍ସାହିତ କରିଥିଲେ ।


    *********

    
    
    (Release ID: 1493611) Visitor Counter : 2