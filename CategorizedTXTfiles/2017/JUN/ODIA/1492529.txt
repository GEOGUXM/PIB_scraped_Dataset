      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କାଜାଖସ୍ତାନର ଅସ୍ତାନାରେ ସାଙ୍ଘାଇ ସହଯୋଗ ସଂଗଠନ ଶିଖର ବୈଠକରେ ପ୍ରଧାନମନ୍ତ୍ରୀଙ୍କ ବିବୃତି
      Posted On: 09 JUN 2017 2:47PM by PIB Bhubaneshwar


    ମହାମହିମ ରାଷ୍ଟ୍ରପତି ନୁରସୁଲତାନ ନା ଜରବା ୟେଭ ,


    ଏସସିଓର ମାନ୍ୟବର ସଦସ୍ୟ ନେତୃବୃନ୍ଦ ଓ ପର୍ଯ୍ୟବେକ୍ଷକମାନେ ,


    ଏସସିଓର ମହାସଚିବ ,


    ଜାତିସଂଘ ମହାସଚିବ ,


    ଆନ୍ତର୍ଜାତୀ କ ସଂଗଠନର ମୁଖ୍ୟ ମାନେ ,


    ମହାମହିମ ,


    ମହିଳା ଓ ଭଦ୍ର ମଣ୍ଡଳୀ ,


    ସର୍ବପ୍ରଥମେ ମୁଁ , ସାଙ୍ଘାଇ ସହଯୋଗ ସଂଗଠନର ସଫଳ ନେତୃତ୍ୱ ପାଇଁ ରାଷ୍ଟ୍ରପତି ନାଜରବାୟେଭଙ୍କୁ ହାର୍ଦ୍ଦିକ ଅଭିନନ୍ଦନ ଜଣାଉଛି । ଆମର ଆତିଥ୍ୟ ସତ୍କାର ପାଇଁ ତଥା ଏହି ଶିଖର ବୈଠକର ଭବ୍ୟ ଆୟୋଜନ ପାଇଁ ମଧ୍ୟ ମୁଁ ରାଷ୍ଟ୍ରପତି ନାଜରବାୟେଭଙ୍କୁ ଅଭିନନ୍ଦନ ଜଣାଉଛି ।


    ମହାମହିମ ,


    କ୍ଷେତ୍ରୀୟ ତଥା ବିଶ୍ୱ ପରିପ୍ରେକ୍ଷୀରେ , ସାଙ୍ଘାଇ ସହଯୋଗ ସଂଗଠନ , ଶାନ୍ତି ତଥା ସୁରକ୍ଷାର ହେଉଛି ଏକ ମୁଖ୍ୟ ସ୍ତମ୍ଭ । ଭାରତ 12 ବର୍ଷର ପର୍ଯ୍ୟବେକ୍ଷକ ରାଷ୍ଟ୍ର ପରେ ଆଜି ଏସସିଓର ସଦସ୍ୟତା ଗ୍ରହଣ କରିବ । ଆମର ସଦସ୍ୟତା ପାଇଁ ସମର୍ଥନ ନିମନ୍ତେ , ମୁଁ ଏସସିଓର ସମସ୍ତ ରାଷ୍ଟ୍ରଙ୍କୁ ହାର୍ଦ୍ଦିକ କୃତଜ୍ଞତା ଜଣାଉଛି । ସଦସ୍ୟତାର ସଂପ୍ରସାରଣ ପରେ ଏସସିଓ ବିଶ୍ୱର ପାଖାପାଖି 42% ଜନସଂଖ୍ୟା , 20% ଜିଡିପି ତଥା 22% ଭୂଭାଗକୁ ପ୍ରତିନିଧିତ୍ୱ କରିବ । ଅତଏବ ଏସସିଓର ପ୍ରଗତି ହେଉଛି ବିଶ୍ୱର ବିଶାଳ ଜନମାନସ ତଥା ଭୂଭାଗର ଉନ୍ନତି ।


    ମହାମହିମ ,


    ଏହା ଠିକ୍ ଯେ ଆଜି ଆମକୁ ସଦସ୍ୟତା ମିଳୁଅଛି , କିନ୍ତୁ ଆପଣ ସମସ୍ତ ଦେଶ ସହିତ ଆମର ସମ୍ବନ୍ଧ ହେଉଛି ଐତିହାସିକ । ପରସ୍ପର ବିଶ୍ୱାସ ତଥା ସଦ୍ଭାବନା ହେଉଛି ଆମର ରାଜନୈତିକ ତଥା ଆର୍ଥିକ ସହଯୋଗର ମୁଖ୍ୟ ଆଧାରଶିଳା । ଏସସିଓ ଦେଶମାନଙ୍କ ସହିତ ଆମର ସହଭାଗିତାର ଅନେକ ପରିସର ରହିଛି । ଉର୍ଜା , ଶିକ୍ଷା , କୃଷି , ସୁରକ୍ଷା , ଖଣିଜ ସମ୍ବନ୍ଧୀୟ , ଦକ୍ଷତା ବିକାଶ , ବିକାଶରେ ସହଭାଗିତା , ବାଣିଜ୍ୟ ତଥା ନିବେଶ ହେଉଛି ତାହାର ପ୍ରମୁଖ ସଂଚାଳକ । ଏସସିଓରେ ଭାରତର ସଦସ୍ୟତା ନିଶ୍ଚୟ ଆମର ସହଯୋଗକୁ ନୂତନ ଶିଖରକୁ ନେଇଯିବ ।


    ମହାମହିମ ,


    ଏସସିଓର ଦେଶଗୁଡ଼ିକ ସହିତ ଯୋଗାଯୋଗ ହେଉଛି ଭାରତର ପ୍ରାଥମିକତା ଏବଂ ଆମେ ତାହାର ଭରପୁର ସମର୍ଥନ କରୁଛୁ । ଆମେ ଚାହୁଁଛୁ କି ଯୋଗାଯୋଗ ଆମ ଦେଶମାନଙ୍କର ଆଗାମୀ ପିଢି ତଥା ସମାଜ ମଧ୍ୟରେ ସହଯୋଗ ତଥା ବିଶ୍ୱାସର ମାର୍ଗ ପ୍ରଶସ୍ତ କରୁ । ଏଥିପାଇଁ ଯୋଗାଯୋଗର ପଦକ୍ଷେପ ଅଥବା ପରିଯୋଜନା ଗୁଡ଼ିକର ସଫଳତା ଏବଂ ସ୍ୱୀକୃତି ପାଇଁ ସାର୍ବଭୌମତା ତଥା କ୍ଷେତ୍ରୀୟ ଅଖଣ୍ଡତାର ଆଦର ଆବଶ୍ୟକ , ତଥା ଏମାନଙ୍କର ସମାବେଶନ ତଥା ସ୍ଥିରତା ଆବଶ୍ୟକ । ଅନ୍ତରାଷ୍ଟ୍ରୀୟ ଉତ୍ତର-ଦକ୍ଷିଣ ପରିବହନ କରିଡର ତଥା ଚାବାହାର ବୁଝାମଣା ସହିତ ଆମେ ଯୋଡ଼ିହେବା ଏବଂ ଆସ୍କାବାଦ ଚୁକ୍ତିରେ ଯୋଗ ଦେବାର ଆମର ନିର୍ଣ୍ଣୟ , ଭାରତକୁ ଏହି କ୍ଷେତ୍ର ସହିତ ଅଧିକ ଘନିଷ୍ଠ ଭାବେ ଯୋଡ଼ିବ ।


    ମହାମହିମ ,


    ଆତଙ୍କବାଦ ମାନବ ଅଧିକାର ତଥା ମାନବିକ ମୂଲ୍ୟବୋଧଗୁଡ଼ିକର ସବୁଠାରୁ ବଡ଼ ଉଲ୍ଲଙ୍ଘନକାରୀ ମଧ୍ୟରୁ ଗୋଟିଏ । ଅତଏବ ଆତଙ୍କବାଦ ତଥା ଅତିବାଦ ବିରୁଦ୍ଧରେ ସଙ୍ଘର୍ଷ ଏସସିଓର ସହଯୋଗର ହେଉଛି ଏକ ପ୍ରମୁଖ ଭାଗ । ପ୍ରସଙ୍ଗ ହୁଏତ କଠୋରପନ୍ଥୀ କଥା ହେଉ , ଆତଙ୍କବାଦୀର ନିଯୁକ୍ତିର ହେଉ , ତା ’ ର ପ୍ରଶିକ୍ଷଣର ହେଉ , ଅଥବା ଆର୍ଥିକ ସହାୟତା ସଂକ୍ରାନ୍ତରେ ହେଉ , ଯେ ପର୍ଯ୍ୟନ୍ତ ଆମେ ସମସ୍ତ ଦେଶ ମିଳିମିଶି ଏହି ଦିଗରେ ସମ୍ମିଳିତ ତଥା ସଶକ୍ତ ଉଦ୍ୟମ କରିବା ନାହିଁ , ସେ ପର୍ଯ୍ୟନ୍ତ ଏହି ସମସ୍ୟାଗୁଡ଼ିକର ସମାଧାନ ଅସମ୍ଭବ । ଏହି ସନ୍ଦର୍ଭରେ ଏସସିଓ ଦ୍ୱାରା କରାଯାଇଥିବା ସୁଦୃଢ଼ ପ୍ରୟାସ ହେଉଛି ଅତ୍ୟନ୍ତ ପ୍ରଶଂସନୀୟ । ମୋର ପୂରା ବିଶ୍ୱାସ ଯେ ଭାରତ-ଏସସିଓ ସହଯୋଗ ଆତଙ୍କବାଦ ବିରୁଦ୍ଧରେ ଲଢ଼େଇକୁ ଏକ ନୂତନ ଦିଗ ତଥା ଶକ୍ତି ପ୍ରଦାନ କରିବ । କ୍ଷେତ୍ରୀୟ ପରିପ୍ରେକ୍ଷୀରେ ଆଫଗାନିସ୍ଥାନରେ ଶାନ୍ତି ତଥା ସ୍ଥିରତା ମଧ୍ୟ ଏସସିଓର ପ୍ରୟାସରୁ ଲାଭ ଉଠାଇପାରିବେ । ବୈଶ୍ୱିକ ସନ୍ଦର୍ଭରେ ପରିବେଶ ପରିବର୍ତ୍ତନର ସମସ୍ୟା ଉପରେ ମଧ୍ୟ ଏସସିଓ ନିଜର ଧ୍ୟାନ କେନ୍ଦ୍ରିତ କରି ପାରେ । ଏହି ସନ୍ଦର୍ଭରେ , ଅସ୍ତାନା ଏକ୍ସପୋ-2017 ରେ “ ଫ୍ୟୁଚର୍ ଏନର୍ଜି ” ବା “ ଭବିଷ୍ୟତର ଶକ୍ତି ” କୁ ବିଷୟବସ୍ତୁ ଭାବେ ବଛା ଯାଇଥିବାରୁ , ମୁଁ କାଜାଖସ୍ତାନକୁ ଏବଂ ରାଷ୍ଟ୍ରପତି ମହୋଦୟଙ୍କୁ ହୃଦୟର ସହିତ ଅଭିନନ୍ଦନ ଜଣାଉଛି ।


    ମହାମହିମ , ମହିଳା ଓ ଭଦ୍ର ମଣ୍ଡଳୀ ,


    ଆଜି ଏସସିଓର ଯାତ୍ରାରେ ଆମର ସାମୁହିକ ଉପସ୍ଥିତି ଏକ ଐତିହାସିକ ମିଳନ । ଭାରତ ଏସସିଓ ସହିତ ଏକ ସକ୍ରିୟ ତଥା ସକାରାତ୍ମକ ସହଭାଗିତା ପ୍ରତିଷ୍ଠା ପାଇଁ ପ୍ରସ୍ତୁତ ତଥା ଦୃଢ଼ପ୍ରତିବଦ୍ଧ । ମୁଁ ଆଉ ଥରେ ପୁଣି ରାଷ୍ଟ୍ରପତି ନାଜରବାୟେଭଙ୍କୁ ଏହି ଶିଖର ବୈଠକର ସଫଳ ଆୟୋଜନ ପାଇଁ ହାର୍ଦ୍ଦିକ ଅଭିନନ୍ଦନ ଜଣାଉଛି । ତା ’ ସହିତ ରାଷ୍ଟ୍ରପତି ଜି. ଜିନପିଙ୍ଗଙ୍କୁ ଚୀନରେ ଆଗାମୀ ଏସସିଓ ଶିଖର ବୈଠକର ଅଧ୍ୟକ୍ଷତା ପାଇଁ ମୁଁ ବହୁତ ବହୁତ ସଫଳତା ଓ ଶୁଭକାମନା ଜଣାଉଛି ।


    ଧନ୍ୟବାଦ


    **********


    

    
    (Release ID: 1492529) Visitor Counter : 2