      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଆଜି ଗସ୍ତ କରିବେ ଲକ୍ଷ୍ନୌ; ଆସନ୍ତାକାଲି ଯୋଗ ଦିବସ କାର୍ଯ୍ୟକ୍ରମରେ ଭାଗନେବେ
      Posted On: 20 JUN 2017 6:50PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଲକ୍ଷ୍ନୌ ଗସ୍ତ କରିବେ ଏବଂ ଆସନ୍ତାକାଲି ସେ ଯୋଗ ଦିବସ ସମାରୋହ ସହିତ ବିଭିନ୍ନ କାର୍ଯ୍ୟକ୍ରମରେ ଅଂଶଗ୍ରହଣ କରିବେ ।


    ଆଜି ସନ୍ଧ୍ୟାରେ ପ୍ରଧାନମନ୍ତ୍ରୀ CSIR-କେନ୍ଦ୍ରୀୟ ଭେଷଜ ଗବେଷଣା ସଂସ୍ଥାନ (CSIR-CDRI) ପରିଦର୍ଶନ କରିବେ ।


    ପ୍ରଧାନମନ୍ତ୍ରୀ ଏହି ଅବସରରେ ଡଃ ଏ.ପି.ଜେ.ଅବଦୁଲ କଲାମ ବୈଷୟିକ ବିଶ୍ଵବିଦ୍ୟାଳୟର ଏକ କୋଠା ଉଦ୍ଘାଟନ କରିବେ । ଲକ୍ଷ୍ନୌରେ ପ୍ରଧାନମନ୍ତ୍ରୀ 400 କେଭି ଲକ୍ଷ୍ନୌ-କାନପୁର D/C ଟ୍ରାନ୍ସମିସନ ଲାଇନକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିବେ ।


    ପ୍ରଧାନମନ୍ତ୍ରୀ ଆବାସ ଯୋଜନାର ହିତାଧିକାରୀଙ୍କୁ ପ୍ରଧାନମନ୍ତ୍ରୀ ଅନୁମୋଦନ ପତ୍ର ମଧ୍ୟ ପ୍ରଦାନ କରିବେ ।


    ଆସନ୍ତାକାଲି ଲକ୍ଷ୍ନୌରେ ତୃତୀୟ ଆନ୍ତର୍ଜାତିକ ଯୋଗ ଦିବସ ଅବସରରେ ପ୍ରଧାନମନ୍ତ୍ରୀ ରମାବାଇ ଆମ୍ବେଦକର ପଡିଆରେ ଆୟୋଜିତ ଯୋଗ ଦିବସ କାର୍ଯ୍ୟକ୍ରମରେ ଭାଗ ନେବେ ।


    ଆପଣମାନେ ନିଜ ମୋବାଇଲରେ http://nm4.in/dnldapp ଜରିଆରେ ପ୍ରଧାନମନ୍ତ୍ରୀଙ୍କ ସମସ୍ତ ଲକ୍ଷ୍ନୌ କାର୍ଯ୍ୟକ୍ରମକୁ ପ୍ରତ୍ୟକ୍ଷ ଦେଖିପାରିବେ ।


    
    
    **********

    
    
    (Release ID: 1493388) Visitor Counter : 2