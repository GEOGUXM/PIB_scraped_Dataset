      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ସପ୍ତମ ବେତନ କମିଶନଙ୍କ ଭତ୍ତା ବାବଦ ସୁପାରିଶକୁ କ୍ୟାବିନେଟର ମଞ୍ଜୁରି
      Posted On: 28 JUN 2017 5:01PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ସପ୍ତମ ବେତନ କମିଶନଙ୍କ ସୁପାରିଶକୁ କେତେକ ସଂଶୋଧନ ସହ ମଞ୍ଜୁରି ପ୍ରଦାନ କରାଯାଇଛି । ତଦନୁସାରେ କେନ୍ଦ୍ର ସରକାରୀ କର୍ମଚାରୀଙ୍କୁ 2017 ଜୁଲାଇ 1 ତାରିଖଠାରୁ ସଂଶୋଧିତ ହାରରେ ଭତ୍ତା ପ୍ରଦାନ କରାଯିବ ଏବଂ ଏହା ଦ୍ୱାରା ପ୍ରାୟ 48 ଲକ୍ଷ କେନ୍ଦ୍ର ସରକାରୀ କର୍ମଚାରୀ ଉପକୃତ ହେବେ ।


    2016 ଜୁନ 29 ତାରିଖ ଦିନ କ୍ୟାବିନେଟ ସପ୍ତମ ବେତନ କମିଶନଙ୍କ ସୁପାରିଶକୁ ଗ୍ରହଣ କରିଥିଲେ ଏବଂ ଏଥିପାଇଁ ବର୍ତ୍ତମାନର ବ୍ୟବସ୍ଥାରେ ବ୍ୟାପକ ପରିବର୍ତ୍ତନ ଘଟାଇବା ଏବଂ ସରକାରଙ୍କ ନିକଟରେ ପହଂଚିଥିବା ଅନେକଗୁଡିଏ ଆପତ୍ତି ଅଭିଯୋଗ ସମ୍ପର୍କରେ ବିଚାର କରିବା ନିମନ୍ତେ ଏକ ଭତ୍ତା କମିଟି ଗଠନ କରିଥିଲେ । ଭତ୍ତା କମିଟି 2017 ଏପ୍ରିଲ 27 ତାରିଖ ଦିନ ସରକାରଙ୍କୁ ପ୍ରଦାନ କରିଥିବା ରିପୋର୍ଟରେ ଯେଉଁସବୁ ସୁପାରିଶ କରିଥିଲେ ସେହି ଅନୁସାରେ ଏଭଳି ପରିବର୍ତ୍ତନ କରିଛି । ପୁନଶ୍ଚ ସପ୍ତମ ବେତନ କମିଶନଙ୍କ ସୁପାରିଶ ସମ୍ପର୍କରେ ତର୍ଜମା କରି ଦେଖିବା ସକାଶେ ସରକାର ସଚିବମାନଙ୍କୁ ନେଇ ଏକ କ୍ଷମତାପ୍ରାପ୍ତ କମିଟି ଗଠନ କରିଥିଲେ ।


    ସପ୍ତମ ବେତନ କମିଶନଙ୍କ ଭତ୍ତା ସମ୍ପର୍କୀତ ସୁପାରିଶ


    ସପ୍ତମ ବେତନ କମିଶନ ମୋଟ 197 ପ୍ରକାର ଭତ୍ତା ପ୍ରସଙ୍ଗରେ ତର୍ଜମା କରି ତିନି ପ୍ରକାର ପଦକ୍ଷେପ ଗ୍ରହଣ କରିଥିଲେ । ସେଥିରେ ପ୍ରତ୍ୟେକ ଭତ୍ତାର ଆକଳନ ସହ ଏହାକୁ ଜାରି ରଖିବା, ପ୍ରତ୍ୟେକ ବର୍ଗର ଭତ୍ତା କେଉଁ ଲୋକମାନଙ୍କୁ ଦେବା ଯଥାର୍ଥ ହେବ ଏବଂ ଏଥିରେ ସୁସଂଗତି ଆଣିବା ପାଇଁ ଭତ୍ତାମାନଙ୍କୁ ପରସ୍ପର ସହ ମିଶ୍ରଣ କରିଥିଲେ । ତେବେ ଏହାର ଉଦ୍ଦେଶ୍ୟ ସମାନ ରହିଛି । ଏହି ଧାରାରେ ତର୍ଜମା କରାଯାଇ ସପ୍ତମ ବେତନ କମିଶନ 53 ପ୍ରକାର ଭତ୍ତାର ଉଚ୍ଛେଦ ପାଇଁ ସୁପାରିଶ କରିଥିଲେ ଓ ଏଥି ସହ 37ପ୍ରକାର ଭତ୍ତାକୁ ବର୍ତ୍ତମାନ ଢ଼ାଂଚାରେ ଅଥବା ନୂତନ ଭାବେ ପ୍ରସ୍ତାବିତ ଭତ୍ତା ଭାବେ ଗ୍ରହଣ ପାଇଁ ସୁପାରିଶ କରିଥିଲେ ।


    ଯେଉଁସବୁ ଭତ୍ତାକୁ କାଏମ ରଖାଯାଇଛି ସେଥି ମଧ୍ୟରୁ ଅଧିକାଂଶକୁ ମୁଦ୍ରାସ୍ଫୀତି ସହ ସଂଗତି ରକ୍ଷା କରାଯାଇ ଓ ମହଙ୍ଗା ଭତ୍ତା (ଡିଏ) ହାରରେ ବୃଦ୍ଧି କରିବାକୁ ପ୍ରସ୍ତାବ ଦିଆଯାଇଛି । ତଦନୁସାରେ, ସମ୍ପୂର୍ଣ୍ଣ ଭାବେ ଡିଏ ଆଧାରିତ ଭତ୍ତା ଯଥା, ପରିବହନ ଭତ୍ତାରେ କୌଣସି ପ୍ରକାର ବୃଦ୍ଧି କରାଯାଇନାହିଁ । ଯେଉଁ ଭତ୍ତା ଡିଏ ଅଧାରିତ ନୁହେଁ, ସେଥିରେ 2.25ପ୍ରତିଶତ ବୃଦ୍ଧି କରାଯାଇଛି ଏବଂ ଆଂଶିକ ଭାବେ ଆଧାରିତ ସେଥିରେ 1.5 ପ୍ରତିଶତ ବୃଦ୍ଧି ପ୍ରସ୍ତାବ ରଖାଯାଇଛି । ସେହିଭଳି ବେତନ ସହ ସଂଗତି ରକ୍ଷା କରି ଭତ୍ତା ମୂଲ୍ୟକୁ 0.8 ପ୍ରତିଶତ ରୂପେ ସୁସଂଗତ କରାଯାଇଛି ।


    ସେହିପରି ରିସ୍କ ଓ କଷ୍ଟସାଧ୍ୟତା ସହ ସମ୍ପର୍କୀତ ଭତ୍ତାରେ ଏକ ନୂଆ ବ୍ୟବସ୍ଥା ଗ୍ରହଣ କରାଯାଇଛି । ବିବିଧ ଭତ୍ତା, ସେସବୁର ବର୍ଗୀକରଣ ଏବଂ ଉପ ବର୍ଗୀକରଣ ଯାହାକି ସାଧାରଣ କର୍ମଚାରୀଙ୍କ ସମ୍ପର୍କୀତ, ସିଏପିଏଫ ଓ ପ୍ରତିରକ୍ଷା କର୍ମଚାରୀଙ୍କ ଭତ୍ତାକୁ ଏକ ଟେବୁଲରେ ରଖାଯାଇଛି ଯାହାକୁ “ରିସ୍କ ଆଣ୍ଡ ହାର୍ଡସିପ ମାଟ୍ରିକ୍ସ” ଭାବେ ନାମକରଣ କରାଯାଇଛି । ଏହି ମାଟ୍ରିକ୍ସରେ ନଅଟି ସେଲ ରହିଛି ଯେଉଁଥିରେ ବିଭିନ୍ନ ମାତ୍ରାର ରିସ୍କ ଓ କଷ୍ଟସାଧ୍ୟତା ରଖାଯାଇଛି । ଏହା ବ୍ୟତୀତ ଆଉ ଏକ ଅତିରିକ୍ତ ସେଲ ଯାହାକି ଆରଏଚ-ମାକ୍ସ ଭାବେ ନାମିତ କରାଯାଇ ସର୍ବାଗ୍ରେ ରହିଛି । ଏହା ସିଆଚେନ ଭତ୍ତା ଭାବେ ପରିଚିତ । ପ୍ରତ୍ୟେକ ବର୍ଗର ଭତ୍ତାର ହାର ଭିନ୍ନଭିନ୍ନ ଏବଂ ତାହା ପ୍ରତ୍ୟେକ ଆର ଏଣ୍ଡ ଏଚ ମାଟ୍ରିକ୍ସ ସେଲ ପାଇଁ ଦୁଇଟି ସ୍ଲାବର ହାର ଭାବେ ପରିବର୍ତ୍ତନ କରାଯିବାକୁ ସ୍ଥିର ହୋଇଛି ।


    କ୍ୟାବିନେଟ ମଞ୍ଜୁରି କରିଥିବା ପରିବର୍ତ୍ତନ


    ଆଜି ଯେଉଁ ସଂଶୋଧନକୁ କ୍ୟାବିନେଟ ମଞ୍ଜୁରି ଦେଇଛନ୍ତି ତାହା ଇ-କସ ଦ୍ୱାରା ଚୂଡାନ୍ତ ହୋଇଛି ଓ ତାହା ସିଓଏ ସୁପାରିଶ ଆଧାରରେ କରାଯାଇଛି । ଏହି ସବୁ ସୁପାରିଶକୁ ଚୂଡାନ୍ତ କରିବା ପୂର୍ବରୁ ସିଓଏ ବିଭିନ୍ନ ପକ୍ଷଙ୍କ ସହ ବ୍ୟାପକ ବିଚାର ବିମର୍ଷ କରିଥିଲେ । ଏହା ବ୍ୟତୀତ ମିଳିତ ପରାମର୍ଶ ବ୍ୟବସ୍ଥା ଏବଂ ବିଭିନ୍ନ କର୍ମଚାରୀ ସଂଘର ପ୍ରତିନିଧିମାନଙ୍କ ସହ ମଧ୍ୟ ଆଲୋଚନା କରାଯାଇଛି । ସେଥି ମଧ୍ୟରୁ ଅଧିକାଂଶ ସଂଶୋଧନ, ବର୍ତ୍ତମାନ ପ୍ରଚଳିତ ବ୍ୟବସ୍ଥା, ପ୍ରଶାସନିକ ଅତ୍ୟାବଶ୍ୟକତାକୁ ଜାରି ରଖିବା ଉପରେ ତଥା ଭତ୍ତା ଢ଼ାଂଚାରେ ସୁସଙ୍ଗତି ଆଣିବା ଲାଗି ଉଦ୍ଦିଷ୍ଟ ।


    ଆର୍ଥିକ ପ୍ରଭାବ


    ଏଭଳି ଭତ୍ତା ନିମନ୍ତେ ସପ୍ତମ ବେତନ କମିଶନଙ୍କ ସୁପାରିଶରେ ସରକାର ଯେଉଁ ପରିବର୍ତ୍ତନ ଘଟାଇଛନ୍ତି । ତଦ୍ୱାରା ସପ୍ତମ ବେତନ କମିଶନ ପାଇଁ ବାର୍ଷିକ ଆର୍ଥିକ ପ୍ରସ୍ତାବ ଦେଇଥିଲେ ସେଥିରେ 1443.23 କୋଟି ଟଙ୍କାର ସାମାନ୍ୟ ବୃଦ୍ଧି ଘଟିବ । ସପ୍ତମ ବେତନ କମିଶନ ତାଙ୍କ ରିପୋର୍ଟରେ ଭତ୍ତା ବୃଦ୍ଧି ଯୋଗୁ ବାର୍ଷିକ 29,300 କୋଟିର ଆର୍ଥିକ ବୋଝ ସରକାରଙ୍କ ଉପରେ ପଡିବ ବୋଲି ପ୍ରସ୍ତାବ ଦେଇଥିଲେ । ତେବେ ସପ୍ତମ ବେତନ କମିଶନଙ୍କ ସୁପାରିଶ ଏବଂ କ୍ୟାବିନେଟରେ ଗୃହୀତ ସଂଶୋଧନ ଯୋଗୁଁ ସରକାରଙ୍କ ଉପରେ ମୋଟ 30748.23 କୋଟି ଟଙ୍କାର ବାର୍ଷିକ ବୋଝ ଏବେ ପଡିବ ।


    ଭତ୍ତା ପ୍ରସଙ୍ଗରେ କ୍ୟାବିନେଟ ମଞ୍ଜୁରିର ମୁଖ୍ୟାଂଶ

     1. 1. ସପ୍ତମ ବେତନ କମିଶନ ଯେଉଁ 53ଟି ଭତ୍ତାର ଉଚ୍ଛେଦ ଲାଗି ସୁପାରିଶ କରିଥିଲେ ସେଥିରୁ 12ଟି ଭତ୍ତାକୁ ଉଚ୍ଛେଦ ନକରିବା ପାଇଁ ସରକାର ସ୍ଥିର କରିଛନ୍ତି । ରେଳବାଇ, ପୋଷ୍ଟ ଏବଂ ବିଜ୍ଞାନ ସମ୍ପର୍କୀତ ବିଭାଗ ଯଥା ମହାକାଶ ଓ ଆଣବିକ ଶକ୍ତି ଆଦି ବିଭାଗର ନିର୍ଦ୍ଦିଷ୍ଟ କାର୍ଯ୍ୟକାରିତା ଆବଶ୍ୟକତା ଦୃଷ୍ଟିରୁ ଏହି ସବୁ ଭତ୍ତା ଉଚ୍ଛେଦ ନକରିବାକୁ ସରକାର ନିଷ୍ପତି ନେଇଛନ୍ତି । ସେହିଭଳି ସପ୍ତମ ବେତନ କମିଶନ ଯେଉଁ 37ଟି ଭତ୍ତାର ମିଶ୍ରଣ ନିମନ୍ତେ ପ୍ରସ୍ତାବ ଦେଇଥିଲେ ସେଥି ମଧ୍ୟରୁ ତିନୋଟି ଭତ୍ତାକୁ ପୃଥକ ଭାବେ ଜାରି ରଖିବା ନିମନ୍ତେ ନିଷ୍ପତ୍ତି ନିଆଯାଇଛି । ଏହିସବୁ ଭତ୍ତାମାନଙ୍କ ହାର ବୃଦ୍ଧି ସପ୍ତମ ବେତନ କମିଶନଙ୍କ ଦ୍ୱାରା ଅନୁସୃତ ଫର୍ମୁଲା ଅନୁସାରେ କରାଯାଇଛି । ଏହାଦ୍ୱାରା ରେଳବାଇ, ପୋଷ୍ଟ, ପ୍ରତିରକ୍ଷା ଓ ବୈଜ୍ଞାନିକ ଗବେଷଣା ସହିତ ଜଡିତ ବିଭାଗମାନଙ୍କରେ କାର୍ଯ୍ୟରତ ଲକ୍ଷାଧିକ କର୍ମଚାରୀ ଉପକୃତ ହେବେ ।
     2. ଘରଭଡ଼ା ଭତ୍ତା

    ଏବେ ଘରଭଡ଼ା ଙ୍ଘ ବର୍ଗ (ଯେଉଁ ସହରର ଜନସଂଖ୍ୟା 50 ଲକ୍ଷ ଓ ତଦ୍ଦୁର୍ଦ୍ଧ) ପାଇଁ 30% , ଚ୍ଚ ବର୍ଗ ପାଇଁ (5ରୁ 50ଲକ୍ଷ ପର୍ଯ୍ୟନ୍ତ) 20%, ଚ୍ଛ ବର୍ଗ (ଯେଉଁ ସହରର ଲୋକସଂଖ୍ୟା ପାଂଚଲକ୍ଷରୁ କମ)ଙ୍କ ପାଇଁ 10% ହିସାବରେ ପ୍ରଦାନ କରାଯାଉଛି । ସପ୍ତମ ବେତନ କମିଶନ ଏହି ହାରକୁ ଘ ବର୍ଗ ସହର ପାଇଁ 1%, ଚ୍ଛ ବର୍ଗ ପାଇଁ 8%କୁ ହ୍ରାସ ଲାଗି ସୁପାରିଶ କରିଛି । ଯେଉଁ କର୍ମଚାରୀମାନେ କମ ବେତନ ବ୍ରାକେଟରେ ରହୁଛନ୍ତି ସେମାନଙ୍କ ଲାଗି ହ୍ରାସ ହାରର ଘରଭଡ଼ା ଭତ୍ତା ପର୍ଯ୍ୟାପ୍ତ ହେଉନଥିବାରୁ ଏହା ସ୍ଥିର କରାଯାଇଛି ଯେ ଘ,ଚ,ଛ ବର୍ଗର ସହରରେ କାର୍ଯ୍ୟରତ କର୍ମଚାରୀଙ୍କ ଘରଭଡ଼ା 5400 ଟଙ୍କା, 3600 ଟଙ୍କା ଏବଂ 1800 ଟଙ୍କାରୁ କମ ହେବନାହିଁ । ଏହି ଫ୍ଲୋର ହାର ମାସିକ 18000 ଟଙ୍କା ସର୍ବନିମ୍ନ ବେତନ ସ୍ଥଳେ ଅ 30%, 20% ଏବଂ 10% ହେବ ବୋଲି ହିସାବ କରି ଦେଖାଯାଇଛି । 1 ରୁ 3 ଲେଭଲରେ କାର୍ଯ୍ୟରତ ପ୍ରାୟ 7.5 ଲକ୍ଷ କର୍ମଚାରୀ ଏହାଦ୍ୱାରା ଉପକୃତ ହେବେ ।


    ସପ୍ତମ ବେତନ କମିଶନ ଆହୁରି ମଧ୍ୟ ସୁପାରିଶ କରିଛନ୍ତି ଯେ ଏଚଆରଏ ହାର ଦୁଇ କିସ୍ତିରେ ଉପରେ ଆଡକୁ 27%, 18% ଓ 9% ଭାବେ ସଂଶୋଧନ କରାଯିବ ଯେତେବେଳେ କି ଡିଏ 50%ରୁ ଅଧିକ ହୋଇଯିବ ଏବଂ ତାହା 100% ପାର କରିଥିବା ପରେ 30%, 20% ଓ 10%କୁ ପରିବର୍ତ୍ତନ କରାଯିବ । ବର୍ତ୍ତମାନ ମୁଦ୍ରାସ୍ଫୀତି ଅବହାୱାକୁ ଦୃଷ୍ଟିରେ ରଖି, ସରକାର ସ୍ଥିର କରିଛନ୍ତି ଯେ ଯେତେବେଳେ ତାହା ଉପରର ଆଡକୁ 25% ଓ 50% ଅତିକ୍ରମ କରିବ ସେଥିରେ ସଂଶୋଧନ ଘଟାଇବେ । ଯେଉଁ ସରକାରୀ କର୍ମଚାରୀମାନେ ସରକାରୀ ଘରେ ରହୁନାହାନ୍ତି ଓ ଏଚଆରଏ ପାଉଛନ୍ତି ସେମାନେ ସମସ୍ତେ ଏଥିରେ ଉପକୃତ ହେବେ ।

     1. ସିଆଚେନ ଭତ୍ତା

    ସପ୍ତମ ବେତନ କମିଶନ ସିଆଚେନ ଭତ୍ତାକୁ ଆର ଏଣ୍ଡ ଏଚ ମାଟ୍ରିକ୍ସର ଆରଏଚ-ମାକ୍ସ ସେଲରେ ବର୍ଗୀକୃତ କରିଛନ୍ତି ଏବଂ ଏଥିପାଇଁ ଦୁଇଟି ହାର – 21000ଟଙ୍କା ଓ 31500 ଟଙ୍କା ଧାର୍ଯ୍ୟ କରିଛନ୍ତି । ସିଆଚେନରେ ଅବସ୍ଥାପିତ ଅଧିକାରୀ/ପିବିଓଆରମାନେ ନିରବଚ୍ଛିନ୍ନ ଭାବେ ଯେଉଁ ପ୍ରାକୃତିକ ମାତ୍ରା ରିକ୍ତ ପ୍ରତିକୂଳ ପରିସ୍ଥିତି ଓ ବିପଦର ସମ୍ମୁଖୀନ ହୋଇ ଆସୁଛନ୍ତି, ତାକୁ ଦୃଷ୍ଟିରେ ରଖି, ସରକାର ସିଆଚେନ ଭତ୍ତାକୁ ଆହୁରି ଅଧିକ ବୃଦ୍ଧି କରିଛନ୍ତି ଯାହା ଫଳରେ ଏହା ବର୍ତ୍ତମାନର ମାସିକ 14000ଟଙ୍କାରୁ 30000 ଟଙ୍କାକୁ ବୃଦ୍ଧି ପାଇବ । ଏହା ଯବାନ ଓ ଜେସିଓ (ଲେଭଲ-8 ଓ ତାଠାରୁ କମ ) ମାନଙ୍କ ପାଇଁ ନିର୍ଦ୍ଧାରଣ କରାଯାଇଛି । ସେହିଭଳି ଅଫିସର (ଲେଭର-9 ଓ ତଦୁର୍ଦ୍ଧ) ମାନଙ୍କ ଲାଗି ଏହି ମାସିକ ଭତ୍ତା 21000ଟଙ୍କାରୁ 42500ଟଙ୍କାକୁ ବୃଦ୍ଧି ପାଇବ । ସିଆଚେନ କ୍ଷେତ୍ରରେ ନିଯୁକ୍ତ ଭାରତୀୟ ସେନାର ସୈନିକ ଓ ଅଧିକାରୀ ଏହାଦ୍ୱାରା ଉପକୃତ ହେବେ ।

     1. ମହଙ୍ଗା ଭତ୍ତା

    ଏବେ ଅନେକ ପ୍ରକାର ଭତ୍ତା ବ୍ୟବସ୍ଥା ଯଥା ଧୁଲେଇ ଭତ୍ତା, ପୋଷାକ ଭତ୍ତା, କିଟ ରକ୍ଷାଣାବେକ୍ଷଣ ଭତ୍ତା, ଆଉଟଫିଟ ଭତ୍ତା ଇତ୍ୟାଦି ପ୍ରଦାନ କରାଯାଉଛି । ଏହାକୁ ସୁସଂଗତ କରାଯାଇ ଏହାକୁ ଏକତ୍ର ମିଶ୍ରଣ କରାଯାଇଛି । ଏହି ନୂତନ ଭତ୍ତାର ନାମ ପରିଚ୍ଛଦ ଭତ୍ତା ଯାହା ବାର୍ଷିକ ଚାରିଟି ସ୍ଲାବରେ 5000 ଟଙ୍କା, 10000ଟଙକା, 15000ଟଙ୍କା ଓ 20000 ଟଙ୍କା ଭାବେ ପ୍ରଦାନ କରାଯିବ ଯାହା ବିଭିନ୍ନ ବର୍ଗର କର୍ମଚାରୀଙ୍କ ପାଇଁ ଉଦ୍ଦିଷ୍ଟ । ଅଧିକ ଯତ୍ନ ଓ ସ୍ୱାସ୍ଥ୍ୟରକ୍ଷା ଆବଶ୍ୟକତା ଦୃଷ୍ଟିରୁ ଏହି ଭତ୍ତା ନର୍ସମାନଙ୍କୁ ପ୍ରତି ମାସରେ ଯଥାରୀତ ଯୋଗାଇ ଦିଆଯିବ । ବର୍ତ୍ତମାନର ଯେଉଁ ଡ୍ରେସ ଭତ୍ତା ଏସପିଜି ଅଧିକାରୀମାନଙ୍କୁ ଦିଆଯାଉଛି ସେଥିରେ ବୃଦ୍ଧି କରାଯାଇ ସେମାନଙ୍କୁ ଅଧିକ ପରିଚ୍ଛଦ ଭତ୍ତା ପ୍ରଦାନ କରାଯିବ (ଯାହାକି ସପ୍ତମ ବେତନ କମିଶନ କରିଥିବା ସୁପାରିଶ ହାରଠାରୁ ଅଧିକ) । ପୁଣି ତାହା ସେମାନଙ୍କ ନିର୍ଦ୍ଦିଷ୍ଟ ଆବଶ୍ୟକତା ଅନୁସାରେ ଯୋଗାଇ ଦିଆଯିବ । ବିଭିନ୍ନ ବର୍ଗର କର୍ମଚାରୀଙ୍କ ପାଇଁ ଉଦ୍ଦିଷ୍ଟ ପୋଷାକ ସକାଶେ ଏହି ଭତ୍ତା ହାର ପୃଥକ ପୃଥକ ଭାବେ ନିର୍ଦ୍ଧାରଣ କରାଯିବ ।

     1. ଦୁର୍ଗମ କ୍ଷେତ୍ର ଭତ୍ତା

    ସ୍ୱତନ୍ତ୍ର ପ୍ରତିପୂରଣ (ଦୁର୍ଗମ କ୍ଷେତ୍ର) ଭତ୍ତା (ଏସସିଆରଏଲଏ) ସୁନ୍ଦରବନ ଭତ୍ତା ଏବଂ ଆଦିବାସୀ ଅଂଚଳ ଭତ୍ତା ଭଳି କେତେକ ଭୌଗୋଳିକ ଅବସ୍ଥିତି ଜନିତ ଭତ୍ତାକୁ ଏବେ ଦୁର୍ଗମ କ୍ଷେତ୍ର ଭତ୍ତା (ଟିଏଲମ) ଭାବେ ଏକତ୍ର ମିଶ୍ରଣ କରି ଦିଆଯାଇଛି । ଏହି ଟିଏଲଏ ଅଧୀନରେ ଆସୁଥିବା କ୍ଷେତ୍ରକୁ ପୁଣି ତିନୋଟି ଉପରେ ବର୍ଗୀକୃତ କରାଯାଇଛି । ଆର ଏଣ୍ଡ ଏଚ ମାଟ୍ରିକ୍ସର ବିଭିନ୍ନ ସେଲ ଅନୁସାରେ ଏହି ଭତ୍ତାର ହାର ଭିନ୍ନଭିନ୍ନ ହେବ ଓ ତାହା ମାସକୁ 1000 ଟଙ୍କା ଠାରୁ 5300ଟଙ୍କା ଭିତରେ ରହିବ । ସପ୍ତତମ ବେତନ କମିଶନ ସୁପାରିଶ କରିଥିଲେ ଯେ ଟିଏଲଏକୁ ସ୍ୱତନ୍ତ୍ର ଡ୍ୟୁଟି ଭତ୍ତା ସହ ଗ୍ରହଣ କରାଯିବ ନାହିଁ ଯାହାକି ଉତ୍ତର ପୂର୍ବାଂଚଳ କ୍ଷେତ୍ର ଲଦାଖ ଏବଂ ବିଭନ୍ନ ଦ୍ୱୀପପୁଞ୍ଜ ପାଇଁ ଉଦ୍ଦିଷ୍ଟ । ସରକାର ସ୍ଥିର କରିଛନ୍ତି ଯେ କର୍ମଚାରୀଙ୍କୁ ଏବେ ଚୟନର ସୁଯୋଗ ଦିଆଯିବ ଯଦ୍ୱାରା ସେମାନେ ପ୍ରାକ୍ ସଂଶୋଧିତ ହାରରେ ଏସସିଆରଏଲଏର ସୁବିଧା ହାର ସହ ସଂଶୋଧିତ ହାରରେ ଏସଡିଏ ପାଇବାକୁ ଆଗ୍ରହୀ କି ନୁହନ୍ତି ।

     1. 6. ସବୁ କର୍ମଚାରୀଙ୍କୁ ମିଳୁଥିବା କେତେକ ଗୁରୁତ୍ୱପୂର୍ଣ୍ଣ ଭତ୍ତା ସମ୍ପର୍କିତ ସୁପାରିଶ

    (i) ସନ୍ତାନମାନକୁ ଶିକ୍ଷା ଭତ୍ତା ପରିମାଣ ମାସିକ 1500 ଟଙ୍କା / ପ୍ରତି ପିଲା ପିଛା / ସନ୍ତାନ (ସର୍ବାଧିକ ଦୁଇ)ରୁ 2500 ଟଙ୍କାକୁ ମାସିକ / ପିଲା ପିଛା (ସର୍ବାଧିକ ଦୁଇ)କୁ ବୃଦ୍ଧି କରାଯାଇଛି । ସେହିଭଳି ହଷ୍ଟେଲ ସବସିଡି ପରିମାଣ ମାସିକ 4500 ଟଙ୍କାରୁ 6750 ଟଙ୍କାକୁ ବୃଦ୍ଧି ପାଇଛି ।


    (ii) ବର୍ତ୍ତମାନ ପ୍ରଚଳିତ ଦିବ୍ୟାଙ୍ଗ ମହିଳାମାନଙ୍କୁ ଶିଶୁ ଯତ୍ନ ନିମନ୍ତେ ସ୍ଵତନ୍ତ୍ର ଭାତତାକୁ ମାସିକ 1500 ଟଙ୍କାରୁ 2500 ଟଙ୍କାକୁ ବଢାଇ ଦିଆଯାଇଛି ।


    (iii) ବେସାମରିକ କର୍ମଚାରୀଙ୍କ ପାଇଁ ଉଚ୍ଚ ଶିକ୍ଷା ପ୍ରୋତ୍ସାହନ ରାଶି ପ୍ରିମାନଙ୍କୁ ମାସିକ 2000 ଠାରୁ 10000 ଟଙ୍କା ପର୍ଯ୍ୟନ୍ତ (ଗ୍ରାଣ୍ଟ)କୁ 10000 ଟଙ୍କା ଠାରୁ 30000 ଟଙ୍କା (ଗ୍ରାଣ୍ଟ)କୁ ବୃଦ୍ଧି କରାଯାଇଛି ।

     1. ୟୁନିଫର୍ମଧାରୀ ସେବାରେ ଥିବା କର୍ମଚାରୀ ଯଥା – ପ୍ରତିରକ୍ଷା, CAPFs, ପୁଲିସ, ଭାରତୀୟ କୋଷ୍ଟଗାର୍ଡ ଏବଂ ସୁରକ୍ଷା ଏଜେନ୍ସୀଙ୍କ ପାଇଁ ସୁପାରିଶ କରାଯାଇଥିବା କେତେକ ବିଶେଷ ଭତ୍ତା –

    (i) ସପ୍ତମ ବେତନ କମିଶନ ରାସନ ଅର୍ଥ ଭତ୍ତା ଓ ଶାନ୍ତିପୌର୍ଣ୍ଣ କ୍ଷେତ୍ରରେ ନିଯୁକ୍ତ ପ୍ରତିରକ୍ଷା ଅଧିକାରୀଙ୍କୁ ମାଗଣାରେ ଖାଦ୍ୟ ପଦାର୍ଥ ଦେବା ବ୍ୟବସ୍ଥାର ସଂପୂର୍ଣ୍ଣ ଉଚ୍ଛେଦ ସକାଶେ ସୁପାରିଶ କରିଥିଲେ । କିନ୍ତୁ ସେମାନଙ୍କ ପାଇଁ ରାସନ ଅର୍ଥ ଭତ୍ତାକୁ ଜାରି ରଖିବା ଲାଗି ନିଷ୍ପତ୍ତି ନିଆଯାଇଛି ଓ ସେହି ଅର୍ଥ ସେମାନଙ୍କ ଜମାଖାତାକୁ ସିଧାସଳଖ ହସ୍ତାନ୍ତର କରାଯିବ । ଏହାଦ୍ଵାରା 43000 ପ୍ରତିରକ୍ଷା ଅଧିକାରୀ ଉପକୃତ ହେବେ ।


    (ii) ବୈଷୟିକ ଭତ୍ତା (ସ୍ତର – I ଏବଂ II) ବୈଷୟିକ ବିଭାଗରେ କାର୍ଯ୍ୟରତ ପ୍ରତିରକ୍ଷା ଅଧିକାରୀମାନଙ୍କୁ ଦିଆଯାଇଥାଏ । ଏହାର ପରିମାଣ ମାସିକ 3000 ଟଙ୍କା ଠାରୁ 4500 ଟଙ୍କା ପର୍ଯ୍ୟନ୍ତ । ସପ୍ତମ ବେତନ କମିଶନଙ୍କ ସୁପାରିଶ ଅନୁସାରେ ପ୍ରତିରକ୍ଷା କର୍ମଚାରୀମାନଙ୍କର ଉଚ୍ଚତର ଯୋଗ୍ୟତା ପ୍ରତ୍ସାହନ ରାଶି ସହ ବୈଷୟିକ ଭତ୍ତା (ସ୍ତର – II)କୁ ମିଶାଇ ଦିଆଯାଇଛି । ପ୍ରତିରକ୍ଷା ବିଭାଗର ନିର୍ଦ୍ଦିଷ୍ଟ ଆବଶ୍ୟକତାକୁ ଦୃଷ୍ଟିରେ ରଖି ଏବଂ ପରିବର୍ତ୍ତିତ ପରିସ୍ଥିତିରେ ପ୍ରତିରକ୍ଷା ଆବଶ୍ୟକତା ଓ ପ୍ରଯୁକ୍ତିର ପୂରଣ ସକାଶେ ସରକାର ବୈଷୟିକ ଭତ୍ତାର ଉଚ୍ଛେଦ ନ କରାଇବାକୁ ସ୍ଥିର କରିଛନ୍ତି । କେଉଁ କେଉଁ କୋର୍ସ ପାଇଁ ଏଭଳି ବୈଷୟିକ ଭତ୍ତା ପ୍ରଦାନ କରାଯିବ ତାର ତାଲିକା ସମୀକ୍ଷା କରାଯାଇ ସ୍ଥିର ହେବ, ପ୍ରତିରକ୍ଷା ବିଭାଗର ପ୍ରଗତି ସହ ତାଳ ଦେଇ ନିର୍ଦ୍ଧାରଣ କରାଯିବ ।


    (iii) ଗୋଟିଏ ଅତିରିକ୍ତ ମାଗଣା ରେଳବାଇ ୱାରେଣ୍ଟ (Leave Travel Concession) ଏବେ ପ୍ରତିରକ୍ଷା କର୍ମଚାରୀ ଯେଉଁମାନେ କି ଫିଲ୍ଡ / ଉଚ୍ଚତମ କ୍ଷେତ୍ର / CI ଅପରେସନରେ ନିଯୋଜିତ ଅଛନ୍ତି ସେମାନଙ୍କୁ ଯୋଗାଇ ଦିଆଯାଇଛି । ଏବେ ତାହା CAPF ଓ ଭାରତୀୟ କୋଷ୍ଟ ଗାର୍ଡର ସମସ୍ତ କର୍ମଚାରୀଙ୍କ ପାଇଁ ସଂପ୍ରସାରଣ କରାଯାଇଛି ।


    (iv) ଏଣିକି R & H ମାଟ୍ରିକ୍ସ ଦ୍ଵାରା ପ୍ରତିରକ୍ଷା ବାହିନୀ ଓ CAPFମାନଙ୍କୁ ଦିଆଯାଉଥିବା ଉଚ୍ଚତର କ୍ଷେତ୍ର ଭତ୍ତା (High Attitude Allowance)ର ହାର ପରିଚାଳନା ଓ ନିୟନ୍ତ୍ରଣ କରାଯିବ, ମାସିକ 810 ଠାରୁ 16800 ଟଙ୍କାରୁ ଏହା ମାସିକ 2700 ଠାରୁ 25000 ଟଙ୍କା ପର୍ଯ୍ୟନ୍ତ ବୃଦ୍ଧି କରାଯିବ ।


    (v) ଭାରତୀୟ ସ୍ଥଳସେନା, ବାୟୁସେନା ଓ CAPF କର୍ମଚାରୀମାନଙ୍କୁ ଫିଲ୍ଡ ଏରିଆ ଭତ୍ତା ପ୍ରଦାନ କରାଯାଇଥାଏ । ଏଣିକି ଫିଲ୍ଡ ଏରିଆ ଭତ୍ତା (ପରିବର୍ତ୍ତିତ ଫିଲ୍ଡ, ଫିଲ୍ଡ ଓ ଅତି ସକ୍ରିୟ) R & H ମାଟ୍ରିକ୍ସ ଦ୍ଵାରା ପରିଚାଳିତ ହେବ । ଏହି ହାର ମାସିକ 1200 ଠାରୁ 12600 ଟଙ୍କାରୁ 6000 ଠାରୁ 16900 ଟଙ୍କା ପର୍ଯ୍ୟନ୍ତ ବୃଦ୍ଧି ପାଇବ । ପ୍ରତିରକ୍ଷା କର୍ମଚାରୀଙ୍କ ସକାଶେ ଏହି ଭତ୍ତା ପ୍ରଦାନ ଲାଗି ପ୍ରତିରକ୍ଷା ବିଭାଗ ଫିଲ୍ଡ ଏରିଆର ବର୍ଗୀକରଣ କରିବା ଏବଂ CAPFଙ୍କ ପାଇଁ ସ୍ଵରାଷ୍ଟ୍ର ମନ୍ତ୍ରଣାଳୟ ଏହି ଦାୟିତ୍ଵ ତୁଲାଇବେ ।


    (vi) ଉଗ୍ରବାଦୀ ନିରୋଧୀ ଅପରେସନ ଭତ୍ତା ପ୍ରତିରକ୍ଷା ଓ CAPF ବାହିନୀଙ୍କୁ ପ୍ରଦାନ କରାଯାଇଥାଏ ଏବଂ ଉଗ୍ରବାଦ ନିରୋଧି ଅପରେସନରେ ନିୟୋଜିତ ଥିବା ବେଳେ ସେମାନଙ୍କୁ ଏହି ଭତ୍ତା ମିଳିଥାଏ । ଏବେ ଏହାକୁ R & H ମାଟ୍ରିକ ଦ୍ଵାରା ପରିଚାଳନା କରାଯିବ । 3000 ଠାରୁ 11700 ଟଙ୍କାରୁ ଏହି ଭତ୍ତା ହାରକୁ ମାସିକ 6000 ଠାରୁ 16900 ଟଙ୍କାକୁ ବୃଦ୍ଧି କରାଯାଇଛି ।


    (vii) ଭାରତୀୟ ନୌସେନାରେ କାର୍ଯ୍ୟରତ ସାମୁଦ୍ରିକ କମାଣ୍ଡୋମାନଙ୍କୁ MARCOS ଓ ପରିବହନ ଭତ୍ତା (Chariot Allowance) ମିଳିଥାଏ । ଏବେ ତାହା R & H ମାଟ୍ରିକ୍ସ ଦ୍ଵାରା ପରିଚାଳିତ ହେବ । 10500 ଠାରୁ 15750 ଟଙ୍କାରୁ ଏହା 17300 ଠାରୁ 25000 ଟଙ୍କାକୁ ବୃଦ୍ଧି କରାଯାଇଛି ।


    (viii) ଭାରତୀୟ ନୌସେନାର ସୈନିକମାନଙ୍କୁ ସମୁଦ୍ରକୁ ଯିବା ଲାଗି ଏକ ଭତ୍ତା ମିଳିଥାଏ ଓ ଏବେ ତାହା R & H ମାଟ୍ରିକ୍ସ ଦ୍ଵାରା ପରିଚାକିତ ହେବ । 12 ଘଣ୍ଟା ପର୍ଯ୍ୟନ୍ତ ସମୁଦ୍ରରେ କାର୍ଯ୍ୟକରିବା ଅବଧିକୁ ଏବେ 4 ଘଣ୍ଟାକୁ ହ୍ରାସ କରାଯାଇଛି । ଏହି ଭତ୍ତା ଦ୍ଵାରା 3000 ଠାରୁ 7800 ଟଙ୍କାରୁ 6000 ଠାରୁ 10500 ଟଙ୍କାକୁ ବୃଦ୍ଧି କରାଯାଇଛି ।


    (ix) କମାଣ୍ଡୋ ବାଟାଲିଆନ ଫର ରିଜୋଲ୍ୟୁଟ ଆକ୍ସନ (COBRA) ଭତ୍ତା ନକ୍ସଲ ଉପଦ୍ରୁତ ଅଞ୍ଚଳରେ ଅବସ୍ଥାପିତ CRPF ବାହିନୀଙ୍କୁ ପ୍ରଦାନ କରାଯାଇଥାଏ । ଏବେ ଏହି ଭତ୍ତା ହାର R & H ମାଟ୍ରିକ୍ସ ଦ୍ଵାରା ପରିଚାଳିତ ହେବ । ଏହି ଭତ୍ତା ବର୍ତ୍ତମାନର 8400 ଠାରୁ 16800 ଟଙ୍କାରୁ 17300 ଠାରୁ 25000 ଟଙ୍କାକୁ ବୃଦ୍ଧି କରାଯିବ ।


    (x) ପ୍ରତିରକ୍ଷା ବିଭାଗର ଫ୍ଲାଇଂ ବ୍ରାଞ୍ଚ ଏବଂ ବୈଷୟିକ ଅଧିକାରୀମାନଙ୍କୁ “ଉଡାଣ ଭତ୍ତା” (Flying Allowance) ଦିଆଯାଇଥାଏ । ଏବେ ଏହି ଭଟା ହାର R & H ମାଟ୍ରିକ୍ସ ଦ୍ଵାରା ପରିଚାଳିତ ହେବ । ଏହି ହାର ଏବେ ମାସିକ 10500 ଠାରୁ 15750 ଟଙ୍କା ଥିବାବେଳେ ଏହାକୁ ମାସିକ 17300 ଠାରୁ 25000 ଟଙ୍କାକୁ ବୃଦ୍ଧି କରାଯାଇଛି । ଏହାକୁ BSFର ଏୟାରୱିଙ୍ଗକୁ ମଧ୍ୟ ବିଧିବଦ୍ଧ ଭାବେ ସଂପ୍ରସାରଣ କରାଯାଇଛି ।


    (xi) ପ୍ରତିରକ୍ଷା ବିଭାଗର କର୍ମଚାରୀମାନଙ୍କୁ ଉଚ୍ଚ ଶିକ୍ଷା ପ୍ରୋତ୍ସାହନ ରାଶି ପ୍ରଦାନ କରାଯାଇଥାଏ । ଏବେ ସେହି ହାରକୁ 9000 ଠାରୁ 30000 ଟଙ୍କା (ଗ୍ରାଣ୍ଟ)ରୁ 10000 ଠାରୁ 30000 ଟଙ୍କା (ଗ୍ରାଣ୍ଟ)କୁ ବୃଦ୍ଧି କରାଯାଇଛି ।


    (xii) ବୈମାନିକ ଭତ୍ତା ଏବେ ଭାରତୀୟ ନୌସେନାର କର୍ମଚାରୀମାନଙ୍କୁ ଦିଆଯାଉଛି ଏବଂ ଏବେ ତାହା ଭାରତୀୟ ତଟରକ୍ଷୀ ବାହିନୀକୁ ସଂପ୍ରସାରଣ କରାଯାଇଛି । ଏହି ଭତ୍ତା ହାର ମାସିକ 300 ଟଙ୍କାରୁ 450 ଟଙ୍କାକୁ ବୃଦ୍ଧି କରାଯାଇଛି ।


    (xiii) ଟେଷ୍ଟ ପାଇଲଟ ଓ ଫ୍ଲାଇଟ ଟେଷ୍ଟ ଇଞ୍ଜିନିଅର ଭତ୍ତାର ହାର ଏଣିକି R & H ମାଟ୍ରିକ୍ସ ଦ୍ଵାରା ପରିଚାଳିତ ହେବ । ଏହି ଭତ୍ତା ହାର ମାସିକ 1500 ରୁ 3000 ଟଙ୍କା ଥିବା ବେଳେ ତାହା 4100 ଠାରୁ 5300 ଟଙ୍କାକୁ ବୃଦ୍ଧି କରାଯାଇଛି ।


    (xiv) କ୍ଷେତ୍ରୀୟ ସେନା ଭତ୍ତା (Territorial Army Allowance) ହାର ମାସିକ 175 ଠାରୁ 450 ଟଙ୍କା ପର୍ଯ୍ୟନ୍ତ ଥିବା ବେଳେ ତାହାକୁ 1000 ରୁ 2000 ଟଙ୍କାକୁ ବୃଦ୍ଧି କରାଯାଇଛି ।


    (xv) ପ୍ରତିରକ୍ଷା ବିଭାଗର କର୍ମଚାରୀଙ୍କ ଡେପୁଟେସନ (ଡ୍ୟୁଟି) ଭଟ୍ଟାର ସିଲିଂକୁ ମାସିକ 2000 ଠାରୁ 4500 ଟଙ୍କାରୁ 4000 ଠାରୁ 9000 ଟଙ୍କା ପର୍ଯ୍ୟନ୍ତ ବଢାଇ ଦିଆଯାଇଛି ।


    (xvi) ବିଚ୍ଛିନ୍ନ ଭତ୍ତା (Detachment Allowance)ର ହାରକୁ ଦୈନିକ 165 ଠାରୁ 780 ଟଙ୍କାରୁ 405 ରୁ 1170 ଟଙ୍କାକୁ ବଢାଯାଇଛି ।


    (xvii) ପାରା ଜମ୍ପ ପ୍ରଶିକ୍ଷକ ଭତ୍ତା ହାର ମାସିକ 2700 / 3600 ଟଙ୍କାରୁ 6000 / 10500 ଟଙ୍କାକୁ ବଢାଇ ଦିଆଯାଇଛି ।


    ବିଶେଷ ଘଟଣା / ତଦନ୍ତ / ନିରାପତ୍ତା ଭତ୍ତା (Special Incident / Investigation / Security Allowance) କୁ ସୁସଂଗତ କରାଯାଇଛି । ସ୍ଵତନ୍ତ୍ର ସୁରକ୍ଷା ବାହିନୀ (Special Protection Group)ଙ୍କ ଭତ୍ତା ଅପରେସନାଲ ଓ ଅଣ-ଅପରେସନାଲ ଡ୍ୟୁଟି ବେଳେ ଯଥାକ୍ରମେ ମୂଳ ବେତନ ହାରର 55% ଓ 27.5% ରଖାଯାଇଛି ।

     1. 8. ଭାରତୀୟ ରେଳବାଇ କର୍ମଚାରୀଙ୍କୁ ପ୍ରଦାନ କରାଯାଉଥିବା କେତେକ ଗୁରୁତ୍ୱପୂର୍ଣ୍ଣ ଭତ୍ତା ସମ୍ବନ୍ଧୀୟ ସୁପାରିଶ :

    (i) ଅତିରିକ୍ତ ଭତ୍ତା ହାର ମାସିକ 500 / 1000 ଟଙ୍କା ଥିବାବେଳେ ଏହାକୁ 1125 / 2250 ଟଙ୍କାକୁ ବୃଦ୍ଧି କରାଯାଇଛି । ଏହାକୁ ଲୋକୋ ପାଇଲଟ, ମାଲବାହୀ ଓ ସିନିୟର ପାସେଞ୍ଜର ଗାର୍ଡଙ୍କ ପର୍ଯ୍ୟନ୍ତ ସଂପ୍ରସାରଣ କରାଯାଇଛି ଯେଉଁମାନେ ମାସିକ 750 ଟଙ୍କା ଭତ୍ତା ପାଇବେ ।


    (ii) ସେମାନଙ୍କର କାର୍ଯ୍ୟର ଅତ୍ୟନ୍ତ କଷ୍ଟସାଧ୍ୟ ଡ୍ୟୁଟିକୁ ଦେଖି ରେଳବାଇ ଟ୍ରେନ କଣ୍ଟ୍ରୋଲରମାନଙ୍କୁ ଏକ ସ୍ଵତନ୍ତ୍ର ଭତ୍ତା ଦିଆଯିବାର ବ୍ୟବସ୍ଥା କରାଯାଉଛି । ଏହି ଭତ୍ତାର ନାମ “ସ୍ପେଶାଲ ଟ୍ରେନ କଣ୍ଟ୍ରୋଲର୍ସ ଆଲାଉନ୍ସ” ରଖାଯାଇଛି ଓ ଏହି ଭଟ୍ଟାର ମାସିକ ପରିମାଣ 5000 ଟଙ୍କା ।

     1. 9. ହସ୍ପିଟାଲର ନର୍ସ ଓ ଅନ୍ୟ ମିନିଷ୍ଟ୍ରିଆଲ ଷ୍ଟାଫମାନଙ୍କ ପାଇଁ କେତେକ ବିଶେଷ ଭତ୍ତା ଜନିତ ସୁପାରିଶ :

    (i) ବର୍ତ୍ତମାନ ମିଳୁଥିବା ମାସିକ ନର୍ସିଙ୍ଗ ଭଟ୍ଟାର ହାରକୁ 4800 ଟଙ୍କାରୁ 7200 ଟଙ୍କାକୁ ବୃଦ୍ଧି କରାଯାଇଛି ।


    (ii) ଅପରେସନ ଥିଏଟର ମାସିକ ଭତ୍ତା ହାରକୁ 360 ଟଙ୍କାରୁ 540 ଟଙ୍କାକୁ ବଢାଇ ଦିଆଯାଇଛି ।


    (iii) ହସ୍ପିଟାଲ ରୋଗୀ ସେବା ଭତ୍ତା / ରୋଗୀ ସେବା ଭତ୍ତା ମାସିକ 2070-2100 ଟଙ୍କାରୁ 4100-5300 ଟଙ୍କାକୁ ବୃଦ୍ଧି କରାଯାଇଛି । ସପ୍ତମ ବେତନ କମିଶନଙ୍କ ସୁପାରିଶ ଅନୁସାରେ ମିନିଷ୍ଟ୍ରିଆଲ କର୍ମଚାରୀମାନଙ୍କୁ ମଧ୍ୟ ଏହି ଭତ୍ତା ମଞ୍ଜୁର କରାଯାଇଛି ।

     1. ପେନସନଭୋଗୀମାନଙ୍କୁ ମିଳୁଥିବା କେତେକ ଗୁରୁତ୍ୱପୂର୍ଣ୍ଣ ଭତ୍ତା ସମ୍ପର୍କିତ ସୁପାରିଶ :

    ପେନସନଭୋଗୀମାନଙ୍କ ସକାଶେ ନିର୍ଦ୍ଧାରିତ ଚିକିତ୍ସା ଭତ୍ତାର ମାସିକ ପରିମାଣ 500 ଟଙ୍କାରୁ 1000 ଟଙ୍କାକୁ ବୃଦ୍ଧି କରାଯାଇଛି । ଏହାଦ୍ୱାରା CGHS ସୁବିଧା ପାଉନଥିବା 5 ଲକ୍ଷରୁ ଉର୍ଦ୍ଧ୍ଵ କେନ୍ଦ୍ର ସରକାରଙ୍କ ପେନସନଭୋଗୀ ଉପକୃତ ହେବେ ।

      * ସ୍ଥିର ଉପସ୍ଥାନ ଭତ୍ତା ହାର 100% ଶାରୀରିକ ଅକ୍ଷମତା କ୍ଷେତ୍ରରେ ପ୍ରଦାନ କରାଯାଇଥାଏ ଯାହା ମାସିକ 4500 ଟଙ୍କାରୁ 6750 ଟଙ୍କାକୁ ବୃଦ୍ଧି କରାଯାଇଛି ।
     1. ବୈଜ୍ଞାନିକ ବିଭାଗଗୁଡ଼ିକୁ ଭତ୍ତା ବ୍ୟବସ୍ଥା

    1) ଶୁଭାରମ୍ଭ ଅଭିଯାନ ଭତ୍ତା ଓ ମହାକାଶ ପ୍ରଯୁକ୍ତି ଭତ୍ତାର ବିଲୋପସାଧନ ନିମନ୍ତେ ସପ୍ତମ ବେତନ କମିଶନ ଯେଉଁ ସୁପାରିଶ କରିଥିଲେ ତାହାକୁ ଗ୍ରହଣ କରାଯାଇନାହିଁ । ମହାକାଶ ବିଜ୍ଞାନ ଓ ଆଣବିକ ଶକ୍ତି ସେକ୍ଟରରେ କାର୍ଯ୍ୟରତ କର୍ମଚାରୀମାନଙ୍କୁ ପ୍ରୋତ୍ସାହନ ଯୋଗାଇବା ନିମନ୍ତେ ଶୁଭାରମ୍ଭ ଅଭିଯାନ ଭତ୍ତା ଓ ମହାକାଶ ପ୍ରଯୁକ୍ତି ଭତ୍ତାକୁ କାଏମ ରଖିବା ସହ ଏହାର ହାରକୁ ବାର୍ଷିକ 7500 ଟଙ୍କାରୁ 11250 ଟଙ୍କାକୁ ବୃଦ୍ଧି କରାଯାଇଛି । ଆଣବିକ ଶକ୍ତି ବିଭାଗର ଅଣ-ଗେଜେଟେଡ଼୍ କର୍ମଚାରୀମାନଙ୍କ ପେଶାଦାର ଅପ୍ଡ଼େଟ୍ ଭତ୍ତା ପୂର୍ବବତ୍ ଜାରି ରହିବ ଯାହାକି ବର୍ଦ୍ଧିତ ହାର ବାର୍ଷିକ 11250 ଟଙ୍କା ହିସାବରେ ପ୍ରଦାନ କରାଯିବ ।


    2) ସପ୍ତମ ବେତନ କମିଶନ ଆଣ୍ଟାର୍କାଟିକା ଭତ୍ତା ଯାହାକି ଯେଉଁ ବୈଜ୍ଞାନିକ ଓ ଅନ୍ୟ କର୍ମଚାରୀମାନେ ଭାରତୀୟ ଆଣ୍ଟାର୍କାଟିକା ଅଭିଯାନରେ ଯାଇଥାନ୍ତି ଓ ସେଥିପାଇଁ ସେମାନଙ୍କୁ ଏହି ଭତ୍ତା ଦିଆଯାଇଥାଏ ସେସବୁକୁ ଆର ଆଣ୍ଡ ଏଚ୍ ମାଟ୍ରିକ୍ସର ଆରଏଚ-ମାକ୍ସ ସେଲ୍ ତତ୍ୱାବଧାନରେ ରଖାଯିବା ଉଚିତ । ସପ୍ତମ ବେତନ କମିଶନ ଆରଏଚ-ମାକ୍ସସେଲର ଯେଉଁ ହାର ସୁପାରିଶ କରିଥିଲେ ତାହା ବର୍ତ୍ତମାନ ପ୍ରଚଳିତ ଆଂଟାର୍ଟିକା ଭତ୍ତା ଠାରୁ କମ୍ ଯାହାକି ଏବେ ଦୈନିକ ଭିତ୍ତିରେ ପ୍ରଦାନ କରାଯାଉଛି ।ଏହି ଅଭିଯାନର ନିର୍ଦ୍ଦିଷ୍ଟ ସ୍ୱଭାବକୁ ବିଚାର କରି ତଥା ଏହି ହାରରେ ଉପଯୁକ୍ତ ବୃଦ୍ଧି କରିବା ଉଦ୍ଦେଶ୍ୟରେ ସରକାର ଏହାକୁ ଆରଏଚ ମାଟ୍ରିକ୍ସ ପରିସରମୁକ୍ତ ରଖିବାକୁ ସ୍ଥିର କରିଛନ୍ତି ଏବଂ ବର୍ତ୍ତମାନର ପ୍ରଚଳିତ ବ୍ୟବସ୍ଥା ଅନୁସାର ଦୈନିକ ଭିତ୍ତିରେ ଏହି ଭତ୍ତା ପ୍ରଦାନ ଜାରିରହିବ । ଆଂଟାର୍ଟିକା ଭତ୍ତା ଦୈନିକ 1125 ଟଙ୍କା(ଗ୍ରୀଷ୍ମ),1688 ଟଙ୍କା (ଶୀତଋତୁ) ରୁ 1500 ଟଙ୍କା(ଗ୍ରୀଷ୍ମ) ଓ 2000 ଟଙ୍କା (ଶୀତଋତୁ)କୁ ବୃଦ୍ଧି କରାଯାଇଛି ।

     1. ଡ଼ାକ ବିଭାଗକୁ ପ୍ରଦତ୍ତ ଭତ୍ତା

    1) ପୋଷ୍ଟମ୍ୟାନ ଓ ରେଳବାଇର ଟ୍ରାକମ୍ୟାନଙ୍କୁ ଦିଆଯାଉଥିବା ସାଇକେଲ ଭତ୍ତାର ଉଚ୍ଛେଦ ସକାଶେ ସପ୍ତମ ବେତନ କମିଶନ ସୁପାରିଶ କରିଥିଲେ । ଡ଼ାକବିଭାଗରେ ପୋଷ୍ଟମ୍ୟାନ୍ ଏବଂ ରେଳବାଇରେ ଟ୍ରାକମ୍ୟାନଙ୍କୁ ଏହି ବିଶେଷ ଭତ୍ତା ପ୍ରଦାନର ଗୁରୁତ୍ୱକୁ ଉପଲବ୍ଧ କରି ଏହି ସାଇକେଲ ଭତ୍ତାକୁ କାଏମ ରଖାଯାଇଛି ।ଏହା ବ୍ୟତୀତ ସେହି ଭତ୍ତାର ହାରକୁ ଦ୍ୱିଗୁଣିତ କରାଯାଇଛି । ଫଳରେ ତାହା ଦୈନିକ 90 ଟଙ୍କାରୁ 180 ଟଙ୍କାକୁ ବୃଦ୍ଧି ପାଇଛି । ଏହାଦ୍ୱାରା ପ୍ରାୟ 22,200 କର୍ମଚାରୀ ଉପକୃତ ହେବେ ।


    ଉପସଂହାର


    ଭତ୍ତା ବୃଦ୍ଧି କରିବା ଦ୍ୱାରା କେନ୍ଦ୍ର ସରକାରୀ କର୍ମଚାରୀମାନେ ଉପକୃତ ହେବେ । ବିଶେଷ କରି ପ୍ରତିରକ୍ଷା, ସିଏପିଏଫ ଏବଂ ତଟରକ୍ଷୀ ବାହିନୀ, ରେଳବାଇ କର୍ମଚାରୀ, ଡ଼ାକ ବିଭାଗର କର୍ମଚାରୀ, ନର୍ସିଂ କର୍ମଚାରୀମାନେ ଏଥିରୁ ଲାଭବାନ ହେବେ । ତେଣୁ ଏହି ଭତ୍ତା ସଂଖ୍ୟା 197 ରୁ 128 ରେ ସୁସଂଗତ କରାଯାଇଛି । ତେଣୁ ସରକାର ଏ ଦିଗରେ ଯଥେଷ୍ଟ ମାତ୍ରାର ମିତବ୍ୟୟିତା ପ୍ରଦର୍ଶନ କରିଛନ୍ତି ଏବଂ ଏଥିସହ କର୍ମଚାରୀମାନଙ୍କ ଯଥାର୍ଥ ଉଦବେଗ ପ୍ରତି ଦୃଷ୍ଟିପାତ କରିଛନ୍ତି । ଏଥିସହ ସରକାର କେତେକ ପ୍ରଶାସନିକ ଆବଶ୍ୟକତାକୁ ବିଚାରକୁ ନେଇ ସପ୍ତମ ବେତନ କମିଶନଙ୍କ ସୁପାରିଶରେ କେତେକ ପରିବର୍ତ୍ତନ ଘଟାଇଛନ୍ତି ।


    **********

    
    
    (Release ID: 1494317) Visitor Counter : 2
    
    
    
    
    

1.