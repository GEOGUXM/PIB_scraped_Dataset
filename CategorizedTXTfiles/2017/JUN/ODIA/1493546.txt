      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଲକ୍ଷ୍ନୌଠାରେ ଅବଦୁଲ କଲାମ ବୈଷୟିକ ବିଶ୍ୱବିଦ୍ୟାଳୟର ନୂତନ ପରିସରର ଉଦଘାଟନ ଏବଂ ବିଭିନ୍ନ ବିକାଶ କାର୍ଯ୍ୟକ୍ରମର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 20 JUN 2017 5:09PM by PIB Bhubaneshwar


    ଯୁବ ସାଥୀଗଣ ,


    ଆଜି ଏକା ସଙ୍ଗେ ଅନେକ ପ୍ରକଳ୍ପ ପାଇଁ ଏହି କାର୍ଯ୍ୟକ୍ରମରେ ମୋତେ ସମ୍ମିଳିତ ହେବାର ଅବସର ମିଳିଛି । ଉତ୍ତରପ୍ରଦେଶରେ ସରକାରଙ୍କ ଦ୍ୱାରା ଯେଉଁ ଉଦ୍ଦୀପନା ଆଉ ଉତ୍ସାହର ସହିତ , ସ୍ପଷ୍ଟ ଦୃଷ୍ଟିକୋଣ ସହିତ ବିକାଶର ଧାରା ଚାଲୁଅଛି ; ଦେଶର ପ୍ରତି କୋଣରେ ଉତ୍ତରପ୍ରଦେଶର ପ୍ରତି କ୍ଷଣର ଘଟଣାଗୁଡ଼ିକ ଆଡ଼କୁ ଲୋକଙ୍କ ଧ୍ୟାନ ରହିଛି , ବଡ଼ ଉତ୍ସୁକତା ରହିଛି । ଆଉ ଯୋଗୀଜୀଙ୍କ ନେତୃତ୍ୱରେ ଗୋଟିଏ ପରେ ଗୋଟିଏ ଯେଉଁ ପଦକ୍ଷେପ ନିଆ ଯାଉଛି , ପରିଶ୍ରମର ପରାକାଷ୍ଠାରେ , କେତେ ବର୍ଷର ଯେଉଁ ରୋଗ ରହିଛି , ଲମ୍ବା ସମୟ ଧରି ଯେଉଁ ଅବରୋଧ ରହିଛି ; ତାହାକୁ ଦୂର କରି ଉତ୍ତରପ୍ରଦେଶକୁ ଦ୍ରୁତ ଗତିରେ ଆଗକୁ ବଢ଼ାଇବାରେ ତାଙ୍କର ପ୍ରୟାସ , ଯୋଗୀଜୀଙ୍କୁ ତାଙ୍କ ଟିମ୍ କୁ ମୁଁ ବହୁତ ବହୁତ ଶୁଭେଚ୍ଛା ଦେଉଛି ; ତାଙ୍କୁ ବହୁତ ବହୁତ ଅଭିନନ୍ଦନ ଜଣାଉଛି ।


    ଆଜି ମୋତେ କିଛି ସମୟ ଔଷଧ ଗବେଷଣା ଅନୁଷ୍ଠାନ ରେ ବିତାଇବାର ସୁଯୋଗ ମିଳିଲା । ଆମର ବୈଜ୍ଞାନିକ ମାନବ ଜାତି ପାଇଁ ଏଭଳି ଔଷଧ ଯାହା ଶସ୍ତା ମଧ୍ୟ ହୋଇଥିବ , କାମରେ ଆସୁଥିବ ଏବଂ ପାର୍ଶ୍ଵ ପ୍ରତିକ୍ରିୟା ବିନା ତ୍ୱରିତ ଉପଚାର କରି ହେଉଥିବ , ତାହାର ଗବେଷଣାରେ ନିଜର ସମସ୍ତ ଜୀବନ ପରୀକ୍ଷାଗାରରେ ବିତାଉଛନ୍ତି । ବୈଜ୍ଞାନିକ ହେଉଛନ୍ତି ଗୋଟିଏ ପ୍ରକାରରେ ଆଧୁନିକ ଋଷି ଏବଂ ଆଧୁନିକ ଋଷି ଭଳି ସେ ନିଜର ଲକ୍ଷ୍ୟକୁ ସମର୍ପିତ ହୋଇ ମଣିଷକୁ କେଉଁ ପ୍ରକାର ଅସୁବିଧାରୁ ମୁକ୍ତ କରାଯିବ , ଶାରୀରିକ ପୀଡ଼ାରୁ ମୁକ୍ତ କରାଯିବ , ପରମ୍ପରାଗତ ଜ୍ଞାନ ବିଜ୍ଞାନକୁ ଆଧୁନିକ ସାଧନ ମାଧ୍ୟମରେ , ଆଧୁନିକ ବ୍ୟବସ୍ଥା ମାଧ୍ୟମରେ ଆଉ ଅଧିକ ସଠିକ୍ ଭାବେ କିଭଳି କରାଯାଇପାରିବ ; ତାହା ଉପରେ ସେ କାମ କରୁଛନ୍ତି ।


    ଆଜିର ମଣିଷ ସମ୍ମୁଖରେ ବିଶେଷ କରି ଚିକିତ୍ସା ଓ ଆରୋଗ୍ୟ କ୍ଷେତ୍ରରେ ଅନେକ ଆହ୍ୱାନ ରହିଛି । ଗୋଟିଏ ଔଷଧ ତିଆରି କରିବାରେ ବର୍ଷ ବର୍ଷ ବିତି ଯାଉଛି , ଶହ ଶହ ବୈଜ୍ଞାନିକ ଲାଗି ଯାଉଛନ୍ତି , କିନ୍ତୁ ତା ’ ପୂର୍ବରୁ ନୂଆ ନୂଆ ରୋଗ ଜନ୍ମ ନେଇ ଯାଉଛନ୍ତି । ଗୋଟିଏ ପ୍ରକାରରେ କହିବାକୁ ଗଲେ ଏକ ପ୍ରତିଯୋଗୀତା ଚାଲୁଅଛି । କିନ୍ତୁ ବିଜ୍ଞାନ ସାହାଯ୍ୟରେ , ଉଦ୍ଭାବନ ମାଧ୍ୟମରେ ଆମକୁ ଏହି ଦୋଷଗୁଡ଼ିକୁ ପରାସ୍ତ କରିବାର ଅଛି , ରୋଗଗୁଡ଼ିକୁ ପରାସ୍ତ କରିବାର ଅଛି ଏବଂ ଗରିବରୁ ଗରିବ ବ୍ୟକ୍ତିକୁ ଶସ୍ତାରୁ ଶସ୍ତା ଏବଂ ଭଲ କାମ କରୁଥିବା ଔଷଧ କିପରି ଉପଲବ୍ଧ ହେବ , ଏହି ଆହ୍ୱାନକୁ ଆମକୁ ସ୍ୱୀକାର କରି ବିଜୟୀ ହେବାର ଅଛି ।


    ଆଜି ମୋତେ ଏହି ବୈଷୟିକ ବିଶ୍ୱବିଦ୍ୟାଳୟର ଭବନକୁ ମଧ୍ୟ ଲୋକାର୍ପଣ କରିବାର ସୁଯୋଗ ମିଳିଛି । ଡ଼କ୍ଟର ଏପିଜେ ଅବଦୁଲ୍ କଲାମଙ୍କ ସହିତ ଏହାର ନାମ ଯୋଡ଼ି ହୋଇଛି । ମୁଁ ମାନୁ ନାହିଁ ଯେ ବୈଷୟିକ ଜଗତ ପାଇଁ ଡ଼କ୍ଟର ଏପିଜେ ଅବଦୁଲ୍ କଲାମଙ୍କ ଠାରୁ ଅଧିକ ପ୍ରେରଣାଦାୟୀ ନାମ କିଛି ହୋଇପାରେ । ବିଜ୍ଞାନ ସାର୍ବଜନୀନ କିନ୍ତୁ ବୈଷୟିକଜ୍ଞାନ ନିଶ୍ଚିତ ଭାବେ ସ୍ଥାନୀୟ । ଆଉ ଏହି ଠାରେ ହେଉଛି ଆମର କସଟି ପଥର । ବିଜ୍ଞାନର ସିଦ୍ଧାନ୍ତ ପ୍ରତିପାଦିତ ହୋଇ ଯାଇଛି । ବିଜ୍ଞାନର ଜ୍ଞାନ ଉପଲବ୍ଧ ହେଉଛି , କିନ୍ତୁ ଆମ ଯୁବ ପିଢିଙ୍କଠାରୁ ସେହି ଜିନିଷଗୁଡ଼ିକର ଆଶା ରହିଛି କି ଉପଲବ୍ଧ ସଂସାଧନ ମାଧ୍ୟମରେ ଯେବେ ଟେକ୍ନୋଲଜି ମାନବ ଜୀବନକୁ ବଡ଼ ପ୍ରଭାବିତ କରୁଅଛି , ସେତେବେଳେ ଆମେ ଟେକ୍ନୋଲଜିରେ କେଉଁ ପ୍ରକାରର ସଂଶୋଧନ କରିବା , କେଉଁ ପ୍ରକାରର ଆବିଷ୍କାର କରିବା , ଯାହା ଆମର ସାଧାରଣ ମାନବର ଜୀବନ ଶୈଳୀରେ ପରିବର୍ତ୍ତନ ଆଣିବ । ଆମେ ଦୁନିଆରେ ଗର୍ବ କରୁଛେ କି ଭାରତ , ଯାହା ପାଖରେ ଅଶୀ ହଜାର ନିୟୁତ ଯୁବକଙ୍କ ଫୌଜ ଅଛି , 35ରୁ କମ୍ ବୟସର ଯୁବକଙ୍କର ଏହା ହେଉଛି ଦେଶ , ତାଙ୍କ ପାଖରେ ବୁଦ୍ଧି ମଧ୍ୟ ଅଛି । ଯଦି ହାତରେ କଳା ଅଛି , ବିଜ୍ଞାନ ଅଧିଷ୍ଠାନ ଅଛି , ଆଉ ଟେକ୍ନୋଲଜିର ନବସୃଜନ ହେବ ତ ମୋ ଦେଶର ଯୁବକ ବିଶ୍ୱରେ ନିଜର କୀର୍ତ୍ତି ସ୍ଥାପିତ କରିବାର ସାମର୍ଥ୍ୟ ରଖିଛନ୍ତି । କିନ୍ତୁ ଆମେ ସେହି ଟେକ୍ନୋଲଜି ସାହାଯ୍ୟରେ ସେତେ ପ୍ରଗତି କରିପାରିବା ନାହିଁ । ଯାହା ବିଗତ ଶତାବ୍ଦୀ ଗୁଡ଼ିକରେ ବହୁତ ବଡ଼ ଭୂମିକା କରି ଯାଇଥିବ , କିନ୍ତୁ ଆଗାମୀ ଶତାବ୍ଦୀରେ ବୋଧହୁଏ ତାହା ଉପକାରୀ ହୋଇ ନ ପାରେ ମଧ୍ୟ । ଆଉ ଏଥି ପାଇଁ ଟେକ୍ନୋଲଜିକୁ ସମୟଠାରୁ ଆଗରେ ଚାଲିବାକୁ ପଡ଼ିଥାଏ , ତାକୁ ଦୂରକୁ ଦେଖିବାକୁ ପଡ଼ିଥାଏ । ଆଉ ଭାରତର ଯୁବକମାନଙ୍କ ମଧ୍ୟରେ ସେହି ସାମର୍ଥ୍ୟ ରହିଛି , ସେହି ସାମର୍ଥ୍ୟକୁ ନେଇ ଆମେ ଟେକ୍ନୋଲଜି କ୍ଷେତ୍ରରେ ନୂଆ ଶିଖରକୁ କିଭଳି ଅତିକ୍ରମ କରିପାରିବା ।


    ଆଜି ମଧ୍ୟ ଆମ ଦେଶ ପ୍ରତିରକ୍ଷା ପାଇଁ , ସୁରକ୍ଷା ପାଇଁ , ଆମ ଫୌଜ ପାଇଁ ସବୁ ଛୋଟ ମୋଟ ଜିନିଷ ବିଦେଶରୁ ଆମେ ଆଣୁଛୁ । କ ’ ଣ ଆମେ ବହୁତ ଶୀଘ୍ର ପ୍ରତିରକ୍ଷା କ୍ଷେତ୍ରରେ ଭାରତକୁ ଆତ୍ମନିର୍ଭରଶୀଳ କରି ପାରିବା ନାହିଁ ? କ ’ ଣ ଦେଶର ସୁରକ୍ଷା ପାଇଁ ଯେଉଁ ସଂସାଧନ ଗୁଡ଼ିକର ଆବଶ୍ୟକତା ରହିଛି , ଯେଉଁ ଟେକ୍ନୋଲଜିର ଆବଶ୍ୟକତା ରହିଛି , ଯେଉଁ ଉପକରଣର ଆବଶ୍ୟକତା ରହିଛି , ତାହାକୁ ଭାରତରେ ହିଁ ନୂଆ ନୂଆ ଆବିଷ୍କାର ସହିତ ଆମେ କାହିଁକି କରିବା ନାହିଁ । ସୁରକ୍ଷା କ୍ଷେତ୍ରରେ ଭାରତ କିଭଳି ଆତ୍ମନିର୍ଭରଶୀଳ ହେବ , ଏହି ସ୍ୱପ୍ନକୁ ନେଇ ଆମେ ଆଗକୁ ବଢ଼ୁଛୁ । ଆଉ ଏଥିପାଇଁ ଆମେ କେତେ ନୀତିଗତ ପରିବର୍ତ୍ତନ କରିଛୁ । ପ୍ରତିରକ୍ଷା କ୍ଷେତ୍ରରେ 100 ପ୍ରତିଶତ ପ୍ରତ୍ୟକ୍ଷ ବିଦେଶୀ ପୁଂଜି ନିବେଶକୁ ଆମେ ଉନ୍ମୁକ୍ତ କରିଛୁ । ଆମେ ଭାରତର ବ୍ୟବସାୟୀମାନଙ୍କୁ ଭାଗିଦାରୀ ପାଇଁ ଉନ୍ମୁକ୍ତ କରିଛୁ । ଆମ ଭାରତ ସରକାର ଯେଉଁ ଜିନିଷ ବାହାରୁ ଆଣୁଛନ୍ତି , ଯଦି ହିନ୍ଦୁସ୍ଥାନରେ ତିଆରି ହେବାକୁ ଲାଗିବ ତ ତାହାକୁ ବିଶେଷ ପ୍ରୋତ୍ସାହନର ତାଲିକା ପ୍ରସ୍ତୁତ କରିଛନ୍ତି । ଆଉ ଏହି ସବୁ ସୁଯୋଗ ହେଉଛି ଟେକ୍ନୋଲଜି ସହିତ ଯୋଡ଼ି ହୋଇଥିବା ଯୁବ ପିଢି ପାଇଁ ।


    ସେହିଭଳି ଅନ୍ୟ ଏକ କ୍ଷେତ୍ର ଅଛି । ଆଜି ଚିକିତ୍ସା ବିଜ୍ଞାନ ଗୋଟିଏ ପ୍ରକାରରେ ଟେକ୍ନୋଲଜି ପରିଚାଳିତ । ଏବେ ଡାକ୍ତର ସ୍ଥିର କରୁ ନାହାଁନ୍ତି ଯେ ଆପଣଙ୍କୁ କେଉଁ ରୋଗ ହୋଇଛି , ମେସିନ୍ ନିରୂପଣ ଓ ନିଦାନ କରୁଛି ଯେ ଆପଣ କେଉଁ ରୋଗରେ ପୀଡିତ । ଆପଣଙ୍କ ଶରୀରରେ କେଉଁଠାରେ କଷ୍ଟ ହେଉଛି , କେଉଁଠାରେ ଊଣା ଅଛି , କେଉଁ ଭଳି କଷ୍ଟ ହୋଇଛି , ତାହା ମେସିନ୍ ସ୍ଥିର କରୁଛି । ଆଉ ପରେ ଡାକ୍ତର ସେହି ମେସିନ୍ ରିପୋର୍ଟ ଆଧାରରେ ଆପଣଙ୍କ ପାଇଁ ଆରୋଗ୍ୟର ପଥ କ ’ ଣ ହେବ , କେଉଁ ପ୍ରକାରର ଔଷଧ ଆବଶ୍ୟକ ହେବ , ଅସ୍ତ୍ରୋପଚାର କରାଯିବ ନା କରାଯିବ ନାହିଁ ; ତାହା ନିର୍ଣ୍ଣୟ କରିଥାଏ । କିନ୍ତୁ ଏହି ଚିକିତ୍ସା ଉପକରଣ , ତାହାର ନିର୍ମାଣ , ଭାରତ ହେଉଛି ଏତେ ବଡ଼ ଦେଶ , ତାହାର ଏତେ ବଡ଼ ଆବଶ୍ୟକତା ରହିଛି । ଆମର ଟେକ୍ନୋଲଜି କ୍ଷେତ୍ରର ଛାତ୍ର କାହିଁକି ଚିନ୍ତା କରିବେ ନାହିଁ ଯେ ଆମେ ସେହି ଷ୍ଟାର୍ଟ ଅପ୍ ଆରମ୍ଭ କରିବା , ଆମେ ସେହି ବିଷୟରେ ଅନୁସନ୍ଧାନ କରିବା , ଆମେ ଭାରତ ଭିତରେ ହିଁ ଆରୋଗ୍ୟ ଉପକରଣ/ଯନ୍ତ୍ରର ଆବଶ୍ୟକତା ରହିଛି ସେହି ଆବଶ୍ୟକତାକୁ ପୂରା କରିବା ପାଇଁ ନୂତନ ଅନୁସନ୍ଧାନ ସହିତ ନବନିର୍ମାଣ ଦିଗରେ ଯିବା ।


    ‘ ମେକ୍ ଇନ୍ ଇଣ୍ଡିଆ ’ ଏହି ପୂରା ପରିକଳ୍ପନା ହିନ୍ଦୁସ୍ଥାନର ଟେକ୍ନୋଲଜି ସହିତ ଯୋଡ଼ି ହୋଇଥିବା ଆମର ଯୁବକମାନଙ୍କୁ ଏକ ନୂଆ ସୁଯୋଗ ଦେବା ଲାଗି , ଷ୍ଟାର୍ଟ ଅପ୍ ଇଣ୍ଡିଆ , ଷ୍ଟାଣ୍ଡ୍ ଅପ୍ ଇଣ୍ଡିଆ , ସ୍କିଲ୍ ଇଣ୍ଡିଆ , ମୁଦ୍ରା ଯୋଜନା , ହୁଏତ ଆର୍ଥିକ ବ୍ୟବସ୍ଥା କରିବାର ଅଛି , ହୁଏତ ବୈଷୟିକ ସମର୍ଥନର ବ୍ୟବସ୍ଥା ହେଉ , ହୁଏତ ମାନବ ସମ୍ବଳ ବିକାଶରେ ଦକ୍ଷତାକୁ ପ୍ରାଧାନ୍ୟ ଦେବାର ହେଉ , ହୁଏତ ବୈଷୟିକ ଜ୍ଞାନରେ ନୂତନ ଶିଖରକୁ ଅତିକ୍ରମ କରିବାର ହେଉ , ଗୋଟିଏ ପ୍ରକାରରେ ବ୍ୟାପକ ଦୃଷ୍ଟିକୋଣ ସହିତ ଦେଶକୁ , ଦେଶ ପାଖରେ ଯେଉଁ ବୈଷୟିକ ଜ୍ଞାନ ଅଛି , ଯିଏ ବୈଷୟିକ ଭାବେ ଦକ୍ଷ , ଯାହା ଆମର ବିଶ୍ୱବିଦ୍ୟାଳୟ ପାଖରେ ଥିବ , ଆମର ଯୁବ ପିଢିଙ୍କ ପାଖରେ ଥିବ ; ଏହି ସବୁକୁ ସନ୍ତୁଳିତ କରି , ସଙ୍କଳିତ କରି , ଦେଶକୁ ଏକ ନୂଆ ଶିଖରକୁ ନେଇ ଯିବାର ଅଛି । ଆଉ ଏହି ଦେଶ ଦେଖାଇଛି , ଯେବେ ବି ହିନ୍ଦୁସ୍ଥାନର ଯୁବ ଲୋକଙ୍କୁ ଅବସର ମିଳିଛି , ସେମାନେ ଆହ୍ୱାନକୁ ଅତିକ୍ରମ ମଧ୍ୟ କରିଛନ୍ତି ଏବଂ ନୂତନ କୀର୍ତ୍ତିମାନ ପ୍ରସ୍ଥାପିତ କରିଛନ୍ତି ।


    ମଙ୍ଗଳକୁ ଯିବା ପାଇଁ ଦୁନିଆର ବଡ଼ ବଡ଼ ଦେଶ ପ୍ରୟାସ କଲେ । ପ୍ରଥମ ଚେଷ୍ଟାରେ ଦୁନିଆର କୌଣସି ଦେଶ ମଙ୍ଗଳ ଏବଂ କକ୍ଷପଥକୁ ଯାଇ ପାରି ନ ଥିଲେ । ହିନ୍ଦୁସ୍ଥାନ ଦୁନିଆର ପ୍ରଥମ ଦେଶ ଥିଲା ଯିଏ ପ୍ରଥମ ପ୍ରଚେଷ୍ଟାରେ ମଙ୍ଗଳ ଏବଂ କକ୍ଷପଥକୁ ଯାଇ ପାରିଥିଲା । ଆଉ ଦୁନିଆ ସେତେବେଳେ ଆଚମ୍ବିତ ହୋଇ ଯାଇଥିଲା ଯେ ଭାରତର ଯୁବ ବୈଜ୍ଞାନିକମାନେ ମଙ୍ଗଳ ଯାତ୍ରା ଏତେ ଶସ୍ତାରେ କଲେ । ଲକ୍ଷ୍ନୌରେ ଯଦି ଆପଣଙ୍କୁ ଟ୍ୟାକ୍ସିରେ ଯିବାର ଅଛି , ଅଟୋ ରିକ୍ସାରେ ଯିବାର ଅଛି ତ ଏକ କିଲୋମିଟରକୁ ୧୦ ଟଙ୍କା ତ ଲାଗୁ ଥିବ । ଆମେ ମଙ୍ଗଳରେ ପହଂଚି ଗଲେ , ଏକ କିଲୋମିଟରକୁ ମାତ୍ର ସାତ ଟଙ୍କା ଖର୍ଚ୍ଚ କଲେ । ଆଉ ଆମର ମଙ୍ଗଳକୁ ଯିବାର ଯେଉଁ ସମୁଦାୟ ବଜେଟ୍ ଥିଲା ତାହା ହଲିଉଡ଼ ଚଳଚିତ୍ରରେ ଯେଉଁ ଖର୍ଚ୍ଚ ହୋଇଥାଏ ତାହାଠାରୁ କମ ଖର୍ଚ୍ଚରେ ଆମ ଦେଶର ବୈଜ୍ଞାନିକ ମଙ୍ଗଳରେ ପହଂଚି ଗଲେ ।


    ଏ ସାମର୍ଥ୍ୟ ରହିଛି ଆମ ଯୁବପିଢିଙ୍କ ଠାରେ , ଏ ସାମର୍ଥ୍ୟ ରହିଛି ଆମ ଦେଶର ପ୍ରତିଭାବାନ୍ ଯୁବକଙ୍କ ପାଖରେ , ବୈଷୟିକବିତଙ୍କ ଠାରେ , ବୈଜ୍ଞାନିକଙ୍କ ଠାରେ , ବିଗତ ଦିନରେ ଯେବେ ଭାରତ ଏକ ସଙ୍ଗରେ 104 ଟି ଉପଗ୍ରହ ଛାଡ଼ିଲା ଦୁନିଆ ପାଇଁ ଆଶ୍ଚର୍ଯ୍ୟ ଥିଲା କି ଏକା ସହିତ 104ଟି ଉପଗ୍ରହ ଛାଡ଼ିବାର କ୍ଷମତା ଏହି ଦେଶର ବୈଜ୍ଞାନିକଙ୍କ ଠାରେ ଅଛି । ଏହି ସାମର୍ଥ୍ୟକୁ ନେଇ ଆଗକୁ ବଢ଼ିବାର ଅଛି ଏବଂ ସେହି ଅର୍ଥରେ ଆଜି ଏହି ବୈଷୟିକ ବିଶ୍ୱବିଦ୍ୟାଳୟ ଏବଂ ତା ସହିତ ଯୋଡ଼ି ହୋଇଥିବା ସବୁ ସେହି ସମ୍ବନ୍ଧୀୟ କଲେଜ ତାହାକୁ କିଭଳି ଆଗକୁ ବଢ଼ାଇବେ ? ମୁଁ ଜାଣିଛି ଉତ୍ତରପ୍ରଦେଶରେ ଶିକ୍ଷା କ୍ଷେତ୍ରରେ କାମ କରିବା ହେଉଛି କେତେ କଠିନ । ଆମର ରାଜ୍ୟପାଳ ଶ୍ରୀମାନ ରାମ ନାୟକ ଜୀ କୁଳାଧିପତି ରୂପେ ବିଶ୍ୱବିଦ୍ୟାଳୟରେ ଅନୁଶାସନ କିଭଳି ଆସିବ , ବିଶ୍ୱବିଦ୍ୟାଳୟରେ ସମୟସୀମାରେ କାମ କିପରି ହେବ , ଏହାକୁ ନେଇ ବହୁତ ରାତି ପର୍ଯ୍ୟନ୍ତ କାମ କରୁଥିଲେ । ଉତ୍ତରପ୍ରଦେଶର 28ଟି ବିଶ୍ୱବିଦ୍ୟାଳୟ ମଧ୍ୟରୁ 24ଟି ବିଶ୍ୱବିଦ୍ୟାଳୟରେ ଏବେ ଠିକ୍ ସମୟରେ ପରୀକ୍ଷା ହେଉ , ଠିକ୍ ସମୟରେ ସମାବର୍ତନ ହେଉ , ଏହାକୁ କରାଇବାରେ ସଫଳ ହୋଇଛନ୍ତି । ଏହି ଅନୁଶାସନ ବହୁତ ଆବଶ୍ୟକ । କିନ୍ତୁ ରାମ ନାୟକଜୀ ବହୁତ ଗୁରୁତ୍ଵର ସହ କାମ କରିବାରେ ଅଭ୍ୟସ୍ତ ଯେଉଁ କାମକୁ ହାତକୁ ନିଅନ୍ତି ତାହାକୁ ଶେଷ କରି ଥାଆନ୍ତି ଆଉ ଏଥି ପାଇଁ ଉତ୍ତରପ୍ରଦେଶର ବିଶ୍ୱବିଦ୍ୟାଳୟରେ ନିୟମ ଏବଂ କାନୁନ , ନିୟମ ପରମ୍ପରା , ଶୃଙ୍ଖଳିତ ବିଦ୍ୟାର୍ଥୀଙ୍କ ସମୟ ନଷ୍ଟ ନ ହେଉ ତା ଉପରେ ବଡ଼ ତୀକ୍ଷ୍ଣ ଦୃଷ୍ଟି ରଖି ତାହାକୁ ଆଗକୁ ବଢ଼ାଇବାର ପ୍ରୟାସ କରୁ ଅଛନ୍ତି । ଏବେ ଯୋଗୀଜୀଙ୍କ ସରକାର ଆସି ଯାଇଛି ତ ତାଙ୍କୁ ଅଧିକ ସୁବିଧା ହୋଇ ଯାଇଛି । କାମକୁ ଅଧିକ ସରଳତାର ସହିତ ବଢାଉଛନ୍ତି ।


    ଆଜି ମୋ ପାଇଁ ଖୁସିର ଖବର ହେଉଛି କି ପ୍ରଧାନମନ୍ତ୍ରୀ ଆବାସ ଯୋଜନା ପାଇଁ କିଛି ପରିବାରକୁ ସେହି ଆବାସ ନିମନ୍ତେ ତାଙ୍କର କାର୍ଯ୍ୟଦେଶ ସମ୍ବନ୍ଧରେ ଏକ ପ୍ରମାଣ ପତ୍ର ଦିଆଯାଇଛି । 2022 ରେ ଭାରତ ସ୍ୱାଧୀନତାର 75 ବର୍ଷ ପାଳନ କରିବ । ସ୍ୱାଧୀନତାର ପ୍ରେମୀ ପାଗଳମାନେ ସ୍ୱପ୍ନ ଦେଖିଥିଲେ , ତେବେ ସେ ଫାଶୀ ଖୁଂଟରେ ଚଢ଼ିଥିଲେ । ଯୁବାବସ୍ଥା ଜେଲରେ କଟାଇଥିଲେ । ଗୋଟିଏ ସୁଖୀ ଓ ସମୃଦ୍ଧ ହିନ୍ଦୁସ୍ଥାନ ଦେଖିବାକୁ ଚାହୁଁ ଥିଲେ । ସ୍ୱାଧୀନ ହିନ୍ଦୁସ୍ଥାନ ଦେଖିବାକୁ ଚାହୁଁ ଥିଲେ । ସେମାନେ ନିଜର ସର୍ବସ୍ୱ ଅର୍ପଣ କରି ଦେଇଥିଲେ । 2022 ରେ ଭାରତ ସ୍ୱାଧୀନତାର 75 ବର୍ଷ ହେବ । କ ’ ଣ ଶହେ ପଚିଶ କୋଟି ଦେଶବାସୀଙ୍କ ଦାୟିତ୍ୱ ନୁହେଁ କି ଦେଶର ସ୍ୱାଧୀନତାର ପ୍ରେମୀ ପାଗଳ ମାନଙ୍କ ସ୍ୱପ୍ନକୁ ପୂରା କରିବା ପାଇଁ ଆମେ ହିନ୍ଦୁସ୍ଥାନକୁ ନୂତନ ଶୀଖରକୁ ନେଇ ଯିବା । କ ’ ଣ ଶହେ ପଚିଶ କୋଟି ଦେଶବାସୀ ମିଶି ଦେଶକୁ ଆଗକୁ ନେଇ ପାରିବେ ନାହିଁ ? ମୋର ଏହା ଆତ୍ମ ବିଶ୍ୱାସ ଯେ ଶହେ ପଚିଶ କୋଟି ଦେଶବାସୀଙ୍କଠାରେ ସେହି ସାମର୍ଥ୍ୟ ଅଛି ଯେ ହିନ୍ଦୁସ୍ଥାନକୁ ନୂତନ ଶିଖରକୁ ନେଇ ଯାଇ ପାରିବେ । ଆମେ ସ୍ୱପ୍ନ ଗୁନ୍ଥିଛୁ ଯେ 2022ରେ ଯେବେ ସ୍ୱାଧୀନତାର 75 ବର୍ଷ ହେବ , ହିନ୍ଦୁସ୍ଥାନର ଗରିବରୁ ଗରିବ ପାଖରେ ରହିବା ପାଇଁ ତା ’ ନିଜର ଘର ହେଉ , ତାହାର ନିଜର ଛାତ ହେଉ ଏବଂ ଘର ମଧ୍ୟ ଏଭଳି ଯେଉଁଥିରେ ଶୌଚାଳୟ ଥିବ , ବିଜୁଳି ଥିବ , ପାଣି ଥିବ , ପାଖରେ ପିଲାଙ୍କ ପଢ଼ିବା ପାଇଁ ଶିକ୍ଷାର ବ୍ୟବସ୍ଥା ଥିବ ଏବଂ ସେହି ସ୍ୱପ୍ନକୁ ପୂରା କରିବା ପାଇଁ ସାରା ଦେଶରେ ଏକ ଅଭିଯାନ ଚଲାନ୍ତୁ ଗ୍ରାମୀଣ ଆବାସର , ସହରୀ ଆବାସର ଏବଂ ସେହି ଅନୁସାରେ କିଛି ମାଆ ମାନଙ୍କୁ ଆଜି ଆବାସ ମିଳିବ ତାଙ୍କୁ ଘର ମିଳିବ ସେଥି ପାଇଁ ଏକ ସମ୍ମତି ପତ୍ର ସରକାରଙ୍କ ତରଫରୁ ଦିଆ ଗଲା ଆଉ ଜଣେ ମାଆ କହୁଥିଲେ ଏବେ ଭଲ ହେଲା , କହିଲେ ମୋର ଘର ତିଆରି ହୋଇଯିବ , ପିଲାମାନଙ୍କର ବାହାଘର କରିବି ଆପଣଙ୍କୁ ବାହାଘରରେ ଆସିବା ପାଇଁ ଡାକିବି ତାଙ୍କର ଏତେ ଉତ୍ସାହ ଥିଲା । ସ୍ୱପ୍ନ ଯେତେବେଳେ ସତ ହେବାକୁ ଯାଏ , ସେତେବେଳେ ମଣିଷ କେଉଁ ଅବସ୍ଥାରେ ଥାଉ ନା କାହିଁକି କିଛି କରି ଯିବା ପାଇଁ ଉନ୍ମାଦନା ସୃଷ୍ଟି ହୋଇଥାଏ ତାହା ମୁଁ ସେହି ମାଆଙ୍କ କଥାରୁ ଦେଖିଛି । ଶବ୍ଦ ତାଙ୍କର ଥିଲା କିନ୍ତୁ ସେହି ଭାବ ବଡ଼ ପ୍ରେରଣା ଦେଉଥିଲା ।


    ଆଜି ବିଜୁଳି ଶକ୍ତି ଏହା ବିକାଶ ପାଇଁ ହେଉଛି ବହୁତ ମହତ୍ୱପୁର୍ଣ୍ଣ , ଟେକ୍ନୋଲଜି ଜୀବନର , ଜୀବନରେ ଉର୍ଜ୍ଜାର ନିଜର ଏକ ସାମର୍ଥ୍ୟ ଅଛି । ନବୀକରଣୀୟ ଶକ୍ତି ଦ୍ୱାରା , ସୌର ଶକ୍ତି ଦ୍ୱାରା , ଦେଶରେ ଏକ ନୂଆ ଉର୍ଜ୍ଜା ବିପ୍ଳବ ଆଣିବାର ପ୍ରୟାସ ଚାଲୁ ରହିଛି । ଏଲଇଡି ବଲବ୍ ଘରେ ଘରେ ପହଂଚାଇ ବିଜୁଳି ବଂଚାଇବାର ଏକ ବହୁତ ବଡ଼ ଅଭିଯାନ ଚାଲୁ ରହିଛି । ପାଖାପାଖି 22 କୋଟିରୁ ଅଧିକ ଏଲଇଡିର ବଲବ୍ ବିଗତ ଏକ ବର୍ଷ ମଧ୍ୟରେ ଘରେ ଲାଗିଯାଇଛି ଆଉ ସେହି କାରଣରୁ ଅଧିକ ବିଜୁଳି ମଧ୍ୟ ସେଥିରୁ ମିଳୁଛି , କିନ୍ତୁ ଖର୍ଚ୍ଚ ଏଲଇଡି ବଲବ୍ କାରଣରୁ , ଯେଉଁ ପରିବାରରେ ଏଲଇଡି ବଲବ୍ର ଉପଯୋଗ ହେଉଛି ସେଥିରେ ଯେଉଁ ବିଜୁଳି ବିଲ୍ ସଂଚୟ ହେଉଛି , ତାହା ପାଖାପାଖି 12ରୁ 13 ହଜାର କୋଟି ଟଙ୍କାର ସଂଚୟ ହେଉଛି । ଏହା ସାଧାରଣ ମଣିଷର ପଇସା ବଂଚୁ ଅଛି । ଆଜି 400 କେଭି ଟ୍ରାନ୍ସମିସନ୍ ଲାଇନର ଏଠି ମୁଁ ଲୋକାର୍ପଣ କରୁଛି । ଏଯେଉଁ ମଧ୍ୟ ଭାଗ କାନପୁର ପର୍ଯ୍ୟନ୍ତ ସଂମ୍ପୂର୍ଣ୍ଣ ଉନ୍ନାଓ ସମେତ ସମସ୍ତ , ସେଠାରେ ଏକ ଗୁଣାତ୍ମକ ବିଜୁଳି , ଯାହା ଏଠାକାର ଔଦ୍ୟୋଗିକ ଜୀବନକୁ ସାହାଯ୍ୟ କରିବ , ଯାହା ଏଠାକାର ଘରେ ଯେଉଁ ବିଜୁଳି ଦରକାର ସେ ସାହାଯ୍ୟ ମିଳିବ । ଆଉ ଆପଣଙ୍କ ଏଠି ବିଜୁଳି ପରିବଣ୍ଟନରେ ମଧ୍ୟ ଭିଆଇପି କୋଟା ରହୁଥିଲା ମୁଁ ଶୁଣିଛି । କିଛି ଜିଲ୍ଳାରେ ବଡ଼ ଭିଆଇପି ରହୁଥିଲେ ସେଠାରେ ଗୋଟିଏ ପ୍ରକାରରେ ବିଜୁଳି ରହୁଥିଲା ଏବଂ କିଛି ଜିଲ୍ଳା ଏଭଳି ଥିଲା ଏହା.... ମୁଁ ଯୋଗୀଜୀଙ୍କୁ ସାଧୁବାଦ ଜଣାଉଛି , ଅଭିନନ୍ଦନ ଜଣାଉଛି ତାଙ୍କୁ ଯେ ସେ ସମସ୍ତ 75 ଜିଲ୍ଳାକୁ ସମାନ ଭାବରେ ବିଜୁଳି ବ୍ୟବହାରେ ସହାଯ୍ୟ କରିବାର ନିର୍ଣ୍ଣୟ ନେଲେ । ଶାସନର ଏହା ହେଉଛି କାମ । କିଛି ଲୋକଙ୍କୁ ବିଶେଷ ଲାଭ , ଆଉ କିଛି ଲୋକଙ୍କୁ କିଛି ନାହିଁ । ଏହାକୁ ଶେଷ କରିବାରେ କେତେ ଅସୁବିଧା ଆସେ , ମୁଁ ଜାଣିଛି କିନ୍ତୁ ମୋର ବିଶ୍ୱାସ ଯୋଗୀଜୀ ଏହା କରି ଦେଖାଇବେ , ସେ ଏହା ନିଷ୍ପତ୍ତି କରିଛନ୍ତି ପରିଣାମ ଆଣି ଦେଖାଇବେ ।


    ଭାଇ ଓ ଭଉଣୀମାନେ , ବିକାଶର ନୂତନ ଶିଖର ଅତିକ୍ରମ କରିବା ପାଇଁ ଦେଶ ପ୍ରୟାସ କରୁଅଛି । ଜୀବନର ପ୍ରତ୍ୟେକ କ୍ଷେତ୍ରରେ ବିକାଶର ନୂତନ ଶିଖରକୁ ଅତିକ୍ରମ କରିବାକୁ ହେବ । ଶହେ ପଚିଶ କୋଟିର ଦେଶ , ଏହି ଶହେ ପଚିଶ କୋଟି ଦେଶବାସୀଙ୍କର ଶକ୍ତି ଆଜି ସାରା ବିଶ୍ୱ ଏହା ମାନୁଛି ଯେ ଦୁନିଆର ବଡ଼ ଅର୍ଥବ୍ୟବସ୍ଥାରେ ସବୁଠାରୁ ଦ୍ରୁତ ଗତିରେ ଆଗକୁ ବଢିବାବାଲା କୌଣସି ଦେଶ ଅଛି ତ ସେହି ଦେଶର ନାମ ହେଉଛି ହିନ୍ଦୁସ୍ଥାନ । ସାରା ବିଶ୍ୱ ଆଜି ଭାରତକୁ ଗୌରବର ସହ ଦେଖୁଛି । ଏବେ ଆମେ ସବୁ ଶହେ ପଚିଶ କୋଟି ଦେଶବାସୀ ମିଶି ନିଷ୍ପତି କରିବା , ଆମେ ଉତ୍ତର ପ୍ରଦେଶର ନାଗରିକ ମିଶି ନିଷ୍ପତ୍ତି କରିବା , ଆପଣ ଦେଖିବେ ପରିବର୍ତ୍ତନ କିଭଳି ଆସୁଛି ।


    ଜୁଲାଇ ପହିଲାରୁ ବସ୍ତୁ ଓ ସେବା କର (ଜିଏସଟି) ବ୍ୟବସ୍ଥାର ଶୁଭାରମ୍ଭ ହେଉଛି । ଏହି ଦେଶ ପାଇଁ ଏହା ବଡ଼ ଗର୍ବର କଥା । ଏହି ଦେଶର ସମସ୍ତ ରାଜନୈତିକ ଦଳ , ଏହି ଦେଶର ସମସ୍ତ ରାଜନୈତିକ ନେତା , କେତେ ବି ବିରୋଧ କାହିଁକି ନ ହୋଇଥାଉ - ଏହି ଦେଶର ସମସ୍ତ ରାଜ୍ୟ ସରକାର , କେନ୍ଦ୍ର ସରକାର ମିଶି ଏଭଳି ଏକ ଐତିହାସିକ କାମ କରିବାକୁ ଯାଉଛନ୍ତି ଯାହା 1 ଜୁଲାଇରୁ ଦେଶର ଅର୍ଥ ବ୍ୟବସ୍ଥାରେ ଗୋଟିଏ ବହୁତ ବଡ଼ ପରିବର୍ତ୍ତନ ଆସିବାକୁ ଯାଉଛି । ଏହା ନିଜକୁ ନିଜେ ହେଉଛି ବହୁତ ବଡ଼ ସିଦ୍ଧି । ଭାରତର ସଙ୍ଘୀୟ ବ୍ୟବସ୍ଥାର ହେଉଛି ସିଦ୍ଧି । ଭାରତର ରାଜନୈତିକ ଦଳ ଗୁଡିକର ପରିପକ୍ୱତାର ହେଉଛି ସିଦ୍ଧି । ଦଳଠାରୁ ଉର୍ଦ୍ଧ୍ଵ ହେଉଛି ଦେଶ , ଏହା ହିନ୍ଦୁସ୍ଥାନର ସମସ୍ତ ରାଜନୈତିକ ଦଳ ଦେଖାଇ ଦେଇଛନ୍ତି । ମୁଁ ସମସ୍ତ ରାଜନୈତିକ ଦଳଙ୍କ ପ୍ରତି କୃତଜ୍ଞ , ମୁଁ ସମସ୍ତ ରାଜ୍ୟ ସରକାରଙ୍କ ପ୍ରତି କୃତଜ୍ଞ , ମୁଁ ସମସ୍ତ ବିଧାନସଭାଙ୍କ ପ୍ରତି କୃତଜ୍ଞ , ଲୋକସଭା , ରାଜ୍ୟସଭା ପ୍ରତି କୃତଜ୍ଞ । ସମସ୍ତେ ମିଳିମିଶି ଏହି ଜିଏସଟି ଲାଗୁ କରିବା ପାଇଁ ସଫଳତା ପୂର୍ବକ ପ୍ରୟାସ କଲେ । ଏବେ ମୋର ବିଶ୍ୱାସ ହେଉଛି ଯେ , 1 ଜୁଲାଇ ପରେ ନାଗରିକଙ୍କ ସହଯୋଗରେ , ବିଶେଷ କରି ଛୋଟ ମୋଟ ବ୍ୟବସାୟୀଙ୍କ ସହଯୋଗରେ , ଆମେ ସଫଳତା ପୂର୍ବକ ଜିଏସଟିରେ ଆଗକୁ ବଢିବା ସେତେବେଳେ ଦୁନିଆ ପାଇଁ ବହୁତ ବଡ଼ ଆଶ୍ଚର୍ଯ୍ୟ ହେବ ଯେ ଏତେ ବଡ଼ଦେଶ ଏହି ପ୍ରକାରରେ ପରିବର୍ତ୍ତନ କରି ପାରୁଛି । ଭାର ତୀୟ ଲୋକ ତାନ୍ତ୍ରିକ ଶକ୍ତିର ପରିଚୟ ହେବ ଏହି ଦୁନିଆକୁ ଯେ - ଏହି ଦେଶର ସମସ୍ତ ଦଳ , ସବୁ ଭିନ୍ନ ଭିନ୍ନ ବିଚାର ଧାରା ରଖିବାବାଲା ଦଳ ଦେଶ ହିତରେ କାନ୍ଧରେ କାନ୍ଧ ମିଳାଇ କେତେ ବଡ଼ ନିଷ୍ପ ତ୍ତି କରୁଛନ୍ତି । ଏହା ଦୁନିଆ ସାମ୍ନାରେ ଏକ ଆଶ୍ଚର୍ଯ୍ୟ ଭଳି ଦେଖାଯିବ । ଏହା ହେଉଛି ଭାର ତୀୟ ଲୋକତନ୍ତ୍ରର ଶକ୍ତି , ଭାରତ ଲୋକତନ୍ତ୍ରର ପରିପକ୍ୱତାର ପରିଚୟ । ଭାରତର ଲୋକତନ୍ତ୍ରରେ ରାଜନୈତିକ ଦଳ ଗୁଡିକର , ନେତୃତ୍ୱର ପରିପକ୍ୱତାର ଶକ୍ତି ଯେ ଏହା ସମ୍ଭବ ହୋଇଛି । ଆଉ ଏଥି ପାଇଁ ଏହାର ଶ୍ରେୟ ନା ମୋ ଦୀ ଙ୍କୁ ଯାଉଛି ନା ଗୋଟିଏ ସରକାରଙ୍କୁ ଯାଉଛି । ଏହା ଶହେ ପଚିଶ କୋଟି ଦେଶବାସୀଙ୍କୁ ଯାଉଛି । ଭାରତର ପରିପକ୍ୱ ଲୋକତନ୍ତ୍ରକୁ ଯାଉଛି । ଦେଶର ସମସ୍ତ ରାଜନୈତିକ ଦଳଙ୍କୁ ଯାଉଛି , ଦେଶର ସମସ୍ତ ବିଧାନସଭାକୁ ଯାଉଛି , ଲୋକସଭା ଏବଂ ରାଜ୍ୟସଭାକୁ ଯାଉଛି ।


    ଏବେ ଏତେ ବଡ଼ କାମ ହୋଇଛି । ଆମେ ତାକୁ ବୁଝିବା , କଷ୍ଟ ଅଛି ତ , ସରକାର ସମସ୍ତ ବ୍ୟବସ୍ଥା କରିଛନ୍ତି । ଏହି କଷ୍ଟଗୁଡିକୁ ଦୂର କରିବା ପାଇଁ ସଂପୂର୍ଣ୍ଣ ପ୍ରୟାସ ଜାରି ରହିବ , କିନ୍ତୁ ଗୋଟିଏ ସଫଳ ଯାତ୍ରା ଆଉ ଅଧିକ ଭଲ ଭାବରେ ସଫଳ ହେଉ ଏଥିପାଇଁ 1 ଜୁଲାଇରୁ ଦେଶର ସମସ୍ତ ବିଶେଷକରି ବ୍ୟବସାୟୀ ଗୋଷ୍ଠୀ , ଜିଏସଟି କୁ ନିଜ କାନ୍ଧରେ ଉଠାନ୍ତୁ , ଦୁଇ ପାଦ ଆଗକୁ ଚାଲନ୍ତୁ ଏବଂ ସରଳତା ପୂର୍ବକ ତାକୁ ଅତିକ୍ରମ କରିବାରେ ଦେଶର ନେତୃତ୍ୱ ଏହି ଆମର ବ୍ୟବସାୟୀ ଆରମ୍ଭ କରନ୍ତୁ ଏବଂ କରିବେ ଏଭଳି ମୋର ବିଶ୍ୱାସ ଅଛି ।


    ଏହି ଏକ ଆଶା ସହିତ , ମୁଁ ଆପଣ ସମସ୍ତଙ୍କୁ ଏହି ପରିସରରେ ପଢିଲାବାଲା , ଏହି କ୍ୟାମ୍ପସ ସହିତ ଯୋଡି ହୋଇଥିବା ସମସ୍ତ ଯୁବକଙ୍କୁ ହୃଦୟର ସହିତ ବହୁତ ବହୁତ ଶୁଭକାମନା ଜଣାଉଛି , ସଫଳତା ପାଇଁ ବହୁତ ବହୁତ ଅଭିବାଦନ ଜଣାଉଛି ।


    ଧନ୍ୟବାଦ ।


      Bottom of Form


    

    
    (Release ID: 1493546) Visitor Counter : 2