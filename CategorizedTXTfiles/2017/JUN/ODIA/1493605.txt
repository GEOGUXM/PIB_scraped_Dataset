      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ଆନ୍ତର୍ଜାତିକ ଯୋଗ ଦିବସରେ ଅଂଶ ଗ୍ରହଣ କଲେ କେନ୍ଦ୍ର ମନ୍ତ୍ରୀ ମୁକ୍ତାର ଆବାସ ନକ୍ଭୀ
      ଯୋଗ ଉତ୍ତମ ସ୍ୱାସ୍ଥ୍ୟର ସୁନେଲି ଚାବି : ସଂଖ୍ୟାଲଘୁ ବ୍ୟାପାର ମନ୍ତ୍ରୀ

      Posted On: 21 JUN 2017 8:50PM by PIB Bhubaneshwar

    କେନ୍ଦ୍ର ସଂଖ୍ୟାଲଘୁ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧୀନ) ମୁକ୍ତାର ଆବାସ ନକ୍ଭୀ ଆଜି ଏଠାରେ କହିଛନ୍ତି ଯେ , ଭାରତର ସହସ୍ରାଧିକ ବର୍ଷର ପ୍ରାଚୀନ ପରମ୍ପରା ଯୋଗକୁ ମାଧ୍ୟମ କରି ଆଜି ଯୋଗ ଦିବସ ଆନ୍ତର୍ଜାତିକ ସ୍ୱାସ୍ଥ୍ୟ ଅଧିବେଶନରେ ପରିଣତ ହୋଇଛି ।


    ନୋଇଡା ସେକ୍ଟର-50ର ସେଣ୍ଟ୍ରାଲ ପାର୍କରେ ଅନୁଷ୍ଠିତ ଯୋଗ ଶିବିରରେ ଶ୍ରୀ ନକ୍ଭୀ ଅଂଶ ଗ୍ରହଣ କରିଥିଲେ । ସେ କହିଲେ ଯେ , ଯୋଗ , ସହସ୍ରାଧିକ ବର୍ଷର ପ୍ରାଚୀନ ଭାରତୀୟ ସ୍ୱାସ୍ଥ୍ୟ ପରମ୍ପରା ଉତ୍ତମ ସ୍ୱାସ୍ଥ୍ୟର ସୁନେଲି ଚାବି ଅଟେ ।


    ଶ୍ରୀ ନକ୍ଭୀ କହିଥିଲେ ଯେ , ସମଗ୍ର ବିଶ୍ୱରେ ଯୋଗ ପରିଚିତି ପାଇପାରିଛି । ଭାରତର ସହସ୍ରାଧିକ ବର୍ଷ ପ୍ରାଚୀନ ପରମ୍ପରା ଯୋଗ ସମଗ୍ର ବିଶ୍ୱ ପାଇଁ ସ୍ୱାସ୍ଥ୍ୟର ସମ୍ପଦ ଭାବେ ପ୍ରମାଣିତ ହୋଇଛି । ବିଶ୍ୱବ୍ୟାପି ଲୋକଙ୍କ ଜୀବନ ଶୈଳୀରେ ଯୋଗକୁ ଅଂଶ ବିଶେଷ କରିପାରିଥିବାରୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ସେ ଶୁଭେଚ୍ଛା ଜଣାଇଥିଲେ ।


    ସମ୍ମାନୀୟ ପ୍ରଧାନମନ୍ତ୍ରୀ ଭାରତକୁ ବିକଶିତ କରିବା ସହ ସ୍ୱାସ୍ଥ୍ୟପ୍ରଦ ଏବଂ ସମଗ୍ର ବିଶ୍ୱ ଆଗରେ ସ୍ୱଚ୍ଛତାର ଆଦର୍ଶ ଭାବେ ଗଢ଼ି ତୋଳିବାକୁ ପ୍ରତିଶ୍ରୁତିବଦ୍ଧ ଥିବା ଶ୍ରୀ ନକ୍ଭୀ କହିଥିଲେ ।


    ଶ୍ରୀ ନକ୍ଭୀ କହିଥିଲେ ଯେ , ସେ ନିଜେ ଗତ କିଛି ବର୍ଷ ଧରି ଯୋଗାଭ୍ୟାସ କରୁଛନ୍ତି । ମଣିଷର ମନ ଏବଂ ଶରୀର ଏବେ ପ୍ରଦୂଷଣ ଓ ଅବସାଦରେ ଆକ୍ରାନ୍ତ ହୋଇଥିବାରୁ ଯୋଗ ଗୁରୁତ୍ୱପୂର୍ଣ୍ଣ । ଉତ୍ତମ ସ୍ୱାସ୍ଥ୍ୟ ହିଁ ପ୍ରକୃତ ସମ୍ପଦ । ଯୋଗ କେବଳ ଏକ ବ୍ୟାୟାମ ନୁହେଁ ବରଂ ଏକ ସ୍ୱାସ୍ଥ୍ୟ ବିଜ୍ଞାନ ।


    ଶ୍ରୀ ନକ୍ଭୀ କହିଥିଲେ ଯେ , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଉଦ୍ୟମ କ୍ରମେ ବିଶ୍ୱର 40ଟି ମୁସଲିମ ଦେଶ ସହ ମୋଟ 175ଟି ଦେଶ ଜୁନ୍ 21 ତାରିଖକୁ ଆନ୍ତର୍ଜାତିକ ଯୋଗ ଦିବସ ଭାବେ ପାଳନ କରିବାକୁ ସହମତ ହୋଇଥିଲେ ।


    **********

    
    
    (Release ID: 1493605) Visitor Counter : 2