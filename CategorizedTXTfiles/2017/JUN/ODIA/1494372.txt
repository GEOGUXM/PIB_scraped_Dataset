      ଅର୍ଥ ମନ୍ତ୍ରଣାଳୟ

      ସଂସଦର କେନ୍ଦ୍ରୀୟ କକ୍ଷରେ ବସ୍ତୁ ଏବଂ ସେବା କରର ଶୁଭାରମ୍ଭ ଅବସରରେ ଅର୍ଥ ମନ୍ତ୍ରୀଙ୍କ ସମ୍ବୋଧନ
      Posted On: 30 JUN 2017 4:12PM by PIB Bhubaneshwar


    ମହାମହିମ ମାନନୀୟ ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ , ମାନନୀୟ ଉପରାଷ୍ଟ୍ରପତି ଶ୍ରୀ ହମିଦ୍ ଅନସାରୀଜୀ , ମାନନୀୟ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଜୀ , ଲୋକସଭାର ମାନନୀୟା ବାଚସ୍ପତି ଶ୍ରୀମତୀ ସୁମିତ୍ରା ମହାଜନଜୀ , ପୂର୍ବତନ ପ୍ରଧାନମନ୍ତ୍ରୀ ଏବଂ ଦେଶର ବରିଷ୍ଠ ନେତା ଶ୍ରୀ ଏଚ୍ ଡି ଦେବଗୌଡ଼ାଜୀ , ମନ୍ତ୍ରୀ ପରିଷଦର ସମସ୍ତ ସଦସ୍ୟ , ରାଜ୍ୟ ସରକାରଙ୍କ ମନ୍ତ୍ରୀଗଣ , ଅଧିକାରୀ , ସାଂସଦ ତଥା ଏହି ଐତିହାସିକ ଅବସରରେ ଏକତ୍ରିତ ଅତିଥିଗଣ ।


    ଆଜି ଆମେ ଏଠାରେ ଏକ ମହତ୍ୱପୂର୍ଣ୍ଣ କ୍ଷଣରେ ଏକତ୍ରିତ ହୋଇଛୁ । ଆମେ ଇତିହାସ ନିର୍ମାଣ କରିବାର ପ୍ରକ୍ରିୟାରେ ଅଛୁ । ମଧ୍ୟରାତ୍ରିରେ ବସ୍ତୁ ଏବଂ ସେବା କର ଶୁଭାରମ୍ଭ କରିବୁ । ଜିଏସଟି ଗନ୍ତବ୍ୟ ପଥରେ ଥିଲେ ସୁଦ୍ଧା , ଭାରତ ପାଇଁ ଏହା ଏକ ନୂଆ ଯାତ୍ରାର ଆରମ୍ଭ । ଏପରି ଏକ ଯାତ୍ରା , ଯେଉଁଠି ଭାରତ ନିଜ ଆର୍ଥିକ , ଏବଂ ଗୌରବଶାଳୀ ରାଜନୈତିକ ଦୂରଦୃଷ୍ଟିକୁ ପରିବ୍ୟାପ୍ତ କରିବା ପାଇଁ ଅସୀମ ସମ୍ଭାବନା ପାଇଁ ଜାଗିବ । ଏପରି ଏକ ଭାରତ ନିର୍ମାଣ ହେବ , ଯେଉଁଠି କେନ୍ଦ୍ର ଏବଂ ରାଜ୍ୟ ମିଳିତ ସମୃଦ୍ଧିର ସମାନ ଲକ୍ଷ୍ୟ ପାଇଁ ସାଥୀ ହୋଇ ସହଯୋଗୀ ଏବଂ ସଦ୍ଭାବପୂର୍ଣ୍ଣ ଭାବରେ କାମ କରିବେ । ଏପରି ଏକ ଭାରତ , ଯାହା ନୂଆ ଭାଗ୍ୟ ଲେଖିବ ।


    ଜିଏସଟି ସାରା ଦେଶ ପାଇଁ ମହତ୍ୱପୂର୍ଣ୍ଣ ଉପଲବ୍ଧି । ଜିଏସଟି କାଉନ୍ସିଲର ସହମତି ଆଧାରିତ କାର୍ଯ୍ୟରେ ସମ୍ବିଧାନ ସଂଶୋଧନ ପାଇଁ ସର୍ବସମ୍ମତ ସମର୍ଥନ ଏହା ପ୍ରଦର୍ଶିତ କରୁଛି ଯେ ଭାରତ ସଂକୀର୍ଣ୍ଣ ରାଜନୀତି ଠାରୁ ଉପରକୁ ଉଠିପାରିବ ଏବଂ ବ୍ୟାପକ ଜାତୀୟ ହିତ ପାଇଁ ଏକ ସ୍ୱରରେ କହିପାରିବ । ସମ୍ବିଧାନ ସଂଶୋଧନ ତଥା ଜିଏସଟି ପରିଷଦରେ ଗୁଣବତା ସମ୍ପନ୍ନ ଏବଂ ପରିପକ୍ୱ ତର୍କ ଏହି କଥାର ପରିଚାୟକ ଯେ ଭାରତ ସାମୂହିକ ରୂପରେ ଚିନ୍ତା କରିପାରିବ ଏବଂ ବ୍ୟାପକ ଉଦ୍ଦେଶ୍ୟ ପାଇଁ ପରିପକ୍ୱତାର ସହ କାର୍ଯ୍ୟ କରିପାରିବ ।


    ସମ୍ବିଧାନ କହିଥାଏ ଯେ ଭାରତ ରାଜ୍ୟଗୁଡ଼ିକର ସଂଘ ଅଟେ । ସଂଘ ସେତେବେଳେ ଶକ୍ତିଶାଳୀ ହେବ , ଯେତେବେଳେ ରାଜ୍ୟ ଏବଂ କେନ୍ଦ୍ର ଉଭୟ ସୁଦୃଢ଼ ହେବେ । ସହଯୋଗୀ ସଂଘବାଦର ଏହା ହିଁ ବାସ୍ତବିକ ଅର୍ଥ । ଜିଏସଟି ତିଆରି କରିବା ସମୟରେ ନା କେନ୍ଦ୍ର ଏବଂ ନା ରାଜ୍ୟଗୁଡ଼ିକୁ ନିଜ ସାବଭୌମତ୍ୱ ଛାଡ଼ିବାକୁ ପଡ଼ିଛି । ସେମାନେ ନିଜ ସାର୍ବଭୌମତ୍ୱକୁ ଅକ୍ଷୁର୍ଣ୍ଣ ରଖି ପରୋକ୍ଷ କର ସମ୍ପର୍କୀତ ଗୁରୁତ୍ଵପୂର୍ଣ ନିଷ୍ପତ୍ତି ନେଇଛନ୍ତି ।


    କେନ୍ଦ୍ର ସହିତ 29 ରାଜ୍ୟ ଏବଂ 2 କେନ୍ଦ୍ର ଶାସିତ ପ୍ରଦେଶ ବ୍ୟାପକ ବିବିଧତାପୂର୍ଣ୍ଣ ବହୁଦଳୀୟ ଗଣତନ୍ତ୍ରର ବିଶାଳ ଏବଂ ଜଟିଳ ପ୍ରଣାଳୀରେ ଏହି ସମ୍ବିଧାନ ସଂଶୋଧନ ଲାଗୁ ହୋଇଛି । ଏବଂ ଭାରତୀୟ ରାଜନୀତିର ଉତ୍କର୍ଷକୁ ପ୍ରଦର୍ଶିତ କରି ବିଶାଳ ଟିକସ ସୁଧାର କାର୍ଯ୍ୟକାରୀ କରିଛୁ । ଆମେ ଏହି କାର୍ଯ୍ୟ ଏପରି ସମୟରେ କରିଛୁ , ଯେତେବେଳେ ସାରା ବିଶ୍ୱ ଧୀମା ଅଭିବୃଦ୍ଧି , ପୃଥକତାବାଦ ଏବଂ ଢାଂଚାଗତ ସୁଧାର ଅଭାବ ସହ ଜୁଝୁଛି । ଜିଏସଟି ମାଧ୍ୟମରେ ଭାରତ ଏହା ଦେଖାଇ ଦେଇଛି ଯେ ସମାବେଶନ , ଖୋଲାପଣ ଏବଂ ସାହସ ଦ୍ୱାରା ଏହି ଶକ୍ତି ଉପରେ ନିୟନ୍ତ୍ରଣ କରିହେବ । ଏହି କାର୍ଯ୍ୟରେ ଯୋଗଦାନ ଦେଇଥିବା ସମସ୍ତ ସାଂସଦ , ରାଜ୍ୟ ସରକାର , ସମସ୍ତ ରାଜନୈତିକ ଦଳ , ରାଜ୍ୟର ଅର୍ଥ ମନ୍ତ୍ରୀ ତଥା କେନ୍ଦ୍ର ଏବଂ ରାଜ୍ୟ ସରକାରଙ୍କ ଆମ ଅଧିକାରୀମାନଙ୍କ ସମର୍ପିତ ଟିମର ବ୍ୟାପକ ପ୍ରଶଂସା କରାଯିବା ଆବଶ୍ୟକ ସେମାନଙ୍କୁ ଧନ୍ୟବାଦ ଜଣାଇବା ଉଚିତ୍ ।


    ରାଷ୍ଟ୍ରପତି ଜୀ ଏହି ଯେଉଁ ଯାତ୍ରା ଥିଲା ଆପଣ ଏହାର ପ୍ରମୁଖ ସାକ୍ଷୀ ଅଟନ୍ତି । ପାଖାପାଖି 15 ବର୍ଷ ପୂର୍ବରୁ ଏହା ଆରମ୍ଭ ହୋଇଥିଲା । ଏନଡିଏ - 1 ସରକାର ଏକ ସମିତି ଗଠନ କରିଥିଲେ ଯାହାର ଅଧ୍ୟକ୍ଷ ଶ୍ରୀ ବିଜୟ କେଲକର ଏହି ସଭାଗାରରେ ଉପସ୍ଥିତ ଥିଲେ । ସେ 2003 ରେ ଏକ ଐତିହାସିକ ରିପୋର୍ଟ ଦେଇଥିଲେ । ଏହି ଦେଶରେ ଏକ ଭ୍ୟାଲ୍ୟୁ ବେସଡ୍ ଟ୍ୟାକ୍ସେସନ୍ ଜିଏସଟିର ନାମରେ ଆରମ୍ଭ କରାଯାଇଛି । 2006 ବଜେଟରେ ୟୁପିଏ ସରକାର ଘୋଷଣା କରିଥିଲେ ଯେ 2010 ସୁଦ୍ଧା ଏହାକୁ ଲାଗୁ କରିବାର ପ୍ରୟାସ କରାଯିବ ଏବଂ 2011 ର ବଜେଟରେ ଯେତେବେଳେ ମହାମହିମ ରାଷ୍ଟ୍ରପତି ସେ ସମୟରେ ଅର୍ଥମନ୍ତ୍ରୀଙ୍କ ରୂପରେ ବଜେଟ୍ ଉପସ୍ଥାପନ କଲେ ଏହାର ତୁରନ୍ତ ପରେ ଆପଣ ସମ୍ବିଧାନ ସଂଶୋଧନ କରି ଦେଶ ସମ୍ମୁଖରେ ରଖିଲେ , ଯାହା ମାଧ୍ୟମରେ ରାଜ୍ୟ ଏବଂ କେନ୍ଦ୍ର ନିଜ ଅଧିକାରକୁ ଏକତ୍ରିତ କରି ଗୁଡସ୍ ଆଣ୍ଡ ସର୍ଭିସ୍ ଟ୍ୟାକ୍ସର ଗଠନ କରିବେ । ଆପଣଙ୍କ ସେହି ସମ୍ବିଧାନ ସଂଶୋଧନ ପରେ ପାର୍ଲ୍ୟାମେଣ୍ଟ ଷ୍ଟାଣ୍ଡିଂ କମିଟି , ବହୁତ ଲାଭଦାୟକ ପରାମର୍ଶ ଦେଇଥିଲେ । ଯଶବନ୍ତ ସିହ୍ନା ଆଜି ଏହି ସଭାଗୃହରେ ଉପସ୍ଥିତ ଅଛନ୍ତି , ସେ ଏହାର ଅଧ୍ୟକ୍ଷତା କରିଥିଲେ ଏବଂ ଏହାର ସବୁଠୁ ମହତ୍ୱପୂର୍ଣ୍ଣ ସୁପାରିସ ମଧ୍ୟରୁ ଗୋଟିଏ ଥିଲା ଯେ ଜିଏସଟି ପରିଷଦର ଗଠନ କରାଯାଉ ଯେଉଁଥିରେ ଏକ ତୃତୀୟାଂଶ ଭୋଟ୍ କେନ୍ଦ୍ରର ହେବ , ଦୁଇ ତୃତୀୟାଂଶ ଭୋଟ୍ ରାଜ୍ୟଗୁଡ଼ିକର ହେବ କିନ୍ତୁ ନିଷ୍ପତି ନେବା ପାଇଁ ତିନି ଚତୁର୍ଥାଂଶ ବହୁମତର ଆବଶ୍ୟକତା ରହିବ । ଷ୍ଟାଣ୍ଡିଂ କମିଟିର ସେହି ନିଷ୍ପତି ପାଇଁ ତିନି ଚତୁର୍ଥାଂଶ ବହୁମତର ଆବଶ୍ୟକତା ରହିଛି । ଷ୍ଟାଣ୍ଡିଂ କମିଟିର ସେହି ନିର୍ଣ୍ଣୟର ଏହି ପ୍ରଭାବ ଥିଲା ଯେ କେନ୍ଦ୍ର ଏବଂ ରାଜ୍ୟଗୁଡ଼ିକୁ ସାମ୍ବିଧାନିକ ଦୃଷ୍ଟିରୁ ଏକାଠି କାମ କରିବା ଲାଗି ବାଧ୍ୟ କରାଗଲା ଏବଂ ଜିଏସଟି କାଉନ୍ସିଲରେ ଯେଉଁ ସହମତି ସୃଷ୍ଟି ହେଲା ସେଥିରେ ଏକ ବହୁତ ବଡ଼ ଯୋଗଦାନ ଷ୍ଟାଣ୍ଡିଂ କମିଟିର ପରାମର୍ଶ ଥିଲା ।


    ଏକ ସଶକ୍ତ କମିଟି ଥିଲା ଏବଂ ସମୟ - ସମୟରେ ପ୍ରତ୍ୟେକ ସରକାର ଏକ ପରମ୍ପରା ସୃଷ୍ଟି କଲେ ଯେ , କୌଣସି ବିରୋଧୀ ପକ୍ଷର ଦଳ ଯେଉଁ ରାଜ୍ୟର ସରକାର ହୋଇଥାନ୍ତୁ ପଛେ , ତାଙ୍କ ଅର୍ଥମନ୍ତ୍ରୀ ସେହି କ୍ଷମତାସମ୍ପନ୍ନ କମିଟିର ଅଧ୍ୟକ୍ଷ ରହିବେ । ପ୍ରଥମ ଅଧ୍ୟକ୍ଷ ଶ୍ରୀ ଡ . ଅସୀମ ଦାସଗୁପ୍ତା ଆମ ଗହଣରେ ଉପସ୍ଥିତ ଅଛନ୍ତି ଏବଂ ଅନେକ ବର୍ଷ ପର୍ଯ୍ୟନ୍ତ ଦେଶରେ ସେ ସହମତି ସୃଷ୍ଟି କରିବା ଲାଗି ବହୁତ ବଡ଼ କାମ କରିଛନ୍ତି । ମୁଁ ବ୍ୟକ୍ତିଗତ ଭାବେ ତାଙ୍କ ପ୍ରତି ଏଥିପାଇଁ କୃତଜ୍ଞତା ଜ୍ଞାପନ କରିବାକୁ ଚାହୁଁଛି ଯେ ମୁଁ ପ୍ରଥମେ ତାଙ୍କ ଠାରୁ ହିଁ ଜିଏସଟି ସମ୍ପର୍କରେ ଶିକ୍ଷା ପାଇଥିଲି , ଏକ ବୈଠକରେ ।


    ପ୍ରଫେସର ଦାସଗୁପ୍ତାଙ୍କ ପରେ ଜାମ୍ମୁ - କାଶ୍ମୀର ଶ୍ରୀ ଅବବ୍ଦୁଲ୍ ରହୀମ୍ ରାଥର , ଶ୍ରୀ ସୁଶୀଲ୍ ମୋଦି ଏଥିସହିତ କେରଳର ଶ୍ରୀ କେଏମ୍ ମଣି , ମୁଁ ଭାବୁଛି ମି . ମଣି ଏଠାରେ ଉପସ୍ଥିତ ଅଛନ୍ତି । ଆହୁରି ବଙ୍ଗର ଡ . ଅମିତ ମିତ୍ର , ଏମାନେ ରାଜ୍ୟ ମଧ୍ୟରେ ସହମତି ସୃଷ୍ଟି କରିଥିଲେ । ଏବଂ ଏହି ପୂରା ଇତିହାସ ପରେ ଏ ଦେଶର ରାଜନୀତି ଏପରି ଏକ ପରିପକ୍ୱତାର ଉଦାହରଣ ଦେଲା ଯାହାର ସବୁଠୁ ବଡ଼ ପ୍ରମାଣ ଏହା ଥିଲା ଯେ ସମ୍ବିଧାନ ସଂଶୋଧନ ସଂସଦର ଦୁଇ ଗୃହରେ ସର୍ବସମ୍ମତ ପାରିତ ହୋଇଥିଲା ଯାହାଦ୍ୱାରା ଜିଏସଟି କାଉନ୍ସିଲ୍ ଗଠନ ହେଲା । ସେହି ଗଠନ ପରେ କାଉନ୍ସିଲର ପ୍ରଥମ ଉତରଦାୟିତ୍ୱ ଥିଲା ଯେ କେନ୍ଦ୍ର ପାଇଁ ଏବଂ ରାଜ୍ୟ ପାଇଁ ଆଇନ ତିଆରି କରିବ । ସଂସଦ ଏହାକୁ ସର୍ବସମ୍ମତିରେ ପାରିତ କଲା , ରାଜ୍ୟଗୁଡ଼ିକ ଏକମତରେ ପାସ୍ କଲେ ଏବଂ ଆଜି ତାହା ଏକ ବାସ୍ତବିକତା ରୂପରେ ଆମ ସମ୍ମୁଖରେ ଅଛି । ଜିଏସଟି କାଉନ୍ସିଲ 18 ଥର ବୈଠକ କରିସାରିଛି । କିଛି ବୈଠକ ସକାଳୁ ସନ୍ଧ୍ୟା ପର୍ଯ୍ୟନ୍ତ ଏବଂ ଦୁଇ - ଦୁଇ ତିନି - ତିନି ଦିନ ପର୍ଯ୍ୟନ୍ତ ଚାଲିଛି ଏବଂ ଗୋଟିଏ ନିଷ୍ପତି ଉପରେ ଭୋଟ୍ କରାଇବା ପାଇଁ ଆଜି ପର୍ଯ୍ୟନ୍ତ ଆବଶ୍ୟକତା ପଡ଼ିନାହିଁ । ପ୍ରତ୍ୟେକ ନିର୍ଣ୍ଣୟ ସର୍ବସମ୍ମିତିରେ ହୋଇଛି ଯେଉଁଥିରେ ଭିନ୍ନ ଭିନ୍ନ ରାଜନୈତିକ ଦଳର ପ୍ରତିନିଧି ଥିଲେ , ଭିନ୍ନ ଭିନ୍ନ ରାଜ୍ୟ ସରକାରଙ୍କ ପ୍ରତିନିଧି ଥିଲେ ଏବଂ ଏକ ମତରେ ପ୍ରତ୍ୟେକ ନିର୍ଣ୍ଣୟ ସେଥିରେ ନିଆଯାଇଥିଲା ଏବେ ସୁଦ୍ଧା 24 ଟି ରେଗୁଲେସନ୍ ହୋଇସାରିଛି । ରାଜ୍ୟ ଏବଂ କେନ୍ଦ୍ରର ଅଧିକାର କ୍ଷେତ୍ର ସମ୍ପର୍କରେ ଆବଂଟନ କିପରି ରହିବ ସେଥିରେ ନିଷ୍ପତି ହୋଇସାରିଛି । 1211 କମଡିଟି ଉପରେ ଟିକସ ନିର୍ଦ୍ଧାରଣ କରିବାର ଥିଲା । ବିନା ମତଭେଦରେ ବିନା କୌଣସି ଅସହମତିରେ ଗୋଟିଏ ଗୋଟିଏ କମଡିଟିର ଟିକସ ସର୍ବମତରେ ସ୍ଥିର ହେଲା ଏବଂ ଏହା ପଛରେ ମଧ୍ୟ ଦୁଇଟି ସିଦ୍ଧାନ୍ତ ଥିଲା । ଗୋଟିଏ ସାଧାରଣ ଓ ଗରିବ ଲୋକ ଉପରେ ଅଧିକ ବୋଝ ନପଡ଼ୁ । ରାଜସ୍ୱ ନିଉଟ୍ରାଲ୍ ରହୁ । ଯେତେ ରାଜସ୍ୱ ରାଜ୍ୟ ଏବଂ କେନ୍ଦ୍ର ଏକାଠି କରୁଛନ୍ତି , ହାରାହାରି ସେତିକି ଜାରି ରହୁ ଏବଂ ଯାହା ବର୍ତମାନର ଟ୍ୟାକ୍ସେସନ୍ ଢାଂଚା ଅଟେ ସେଥିରେ ବହୁତ ଅଧିକ ବୋଝ କାହା ଉପରେ ନପଡ଼ୁ । ଏବଂ ଏହାର ସ୍ୱାଭାବିକ ଲାଭ ଆମ ଦେଶକୁ ହେଉ ।


    ଆଜିର ଯେଉଁ ବ୍ୟବସ୍ଥା ଥିଲା , ସେହି ବ୍ୟବସ୍ଥାରେ ରାଜ୍ୟ ଏବଂ କେନ୍ଦ୍ରକୁ ମିଶାଇ 17 ଟି ଟ୍ରାଞ୍ଜାକସନ୍ ଟ୍ୟାକ୍ସ ଥିଲା , 23 ଟି ସେସ୍ ଥିଲା , ସେସବୁକୁ ସମାପ୍ତ କରିଦିଆଯାଇଛି ଏବଂ ତା ’ ସ୍ଥାନରେ କେବଳ ଏକ ଟିକସ ରହିବ । ସେହି ପ୍ରତ୍ୟେକ ଟିକସ ପାଇଁ ଭିନ୍ନ ଭିନ୍ନ ରିଟର୍ଣ୍ଣ ଯାଉଥିଲା । ଆଜି ଗୋଟିଏ ରିଟର୍ଣ୍ଣ ଯିବ । ପ୍ରତ୍ୟେକ ଆସେସିଙ୍କୁ ଭିନ୍ନ ଭିନ୍ନ ଟ୍ୟାକ୍ସେସନ୍ ଅଧିକାରୀମାନଙ୍କ ସହିତ ଇଂଟରଫେସ୍ କରିବାକୁ ପଡ଼ୁଥିଲା । ଆଜି କେବଳ ତା ’ କୁ ନିଜ ସଫ୍ଟୱେର ସହିତ ଏକ ରିଟର୍ଣ୍ଣ ମାଧ୍ୟମରେ ଇଂଟରଫେସ୍ କରିବାକୁ ହେବ ଏବଂ କେବଳ ସଫ୍ଟୱେର୍ ଉପରେ ରେଜିଷ୍ଟ୍ରେସନ୍ ନେଇଯିବାକୁ ହେବ ଏବଂ ସେହି ରେଜିଷ୍ଟ୍ରେସନ ପରେ ପ୍ରତ୍ୟେକ ମାସର ଦଶ ତାରିଖ ସୁଦ୍ଧା କେବଳ ଏକ ଫର୍ମ ଭରିବାକୁ ପଡ଼ିବ କମ୍ପ୍ୟୁଟରରେ ବିଗତ ମାସର ଟ୍ରାଞ୍ଜାକସନ୍ ଯାହା ରହିଥିଲା , ସେଥିରେ ଭରିଦେବାକୁ ହେବ । ଏବଂ ଏହା ମାଧ୍ୟମରେ ଟାକ୍ସ ଉପରେ ଟାକ୍ସ ଲାଗିବ , ଏହା ତାହାର ଏକ ବିଶେଷତ୍ୱ ନୁହେଁ ।


    ସାରା ଦେଶ ଭିତରେ ଭିନ୍ନ - ଭିନ୍ନ ରାଜ୍ୟରେ ଭିନ୍ନ ରେଟ ଏବଂ ଟୋଲ୍ ଗେଟରେ ଟ୍ରକ ଭିଡ଼ ଶେଷ ହୋଇଯିବ ଏବଂ ଏକ ପ୍ରକାରର ସିଙ୍ଗଲ ଫ୍ଲୋ ଗୁଡ୍ ଏବଂ ସର୍ଭିସେସ୍ ସାରା ଦେଶରେ ଏହାପରେ ରହିବ ।


    ଏବଂ ଏହାର ଆଉ ଗୋଟିଏ ଲାଭ ହେଉଛି , ଯିଏ ଥରେ ନିଜ ଟ୍ୟାକ୍ସ ଦେଇଦେଲା ଇନପୁଟ ଉପରେ ଆଉଟପୁଟ ସ୍ତର ଉପରେ ଏହାର ଲାଭ ମିଳିବାକୁ ଲାଗିବ । ଦରବୃଦ୍ଧି ଉପରେ ମଧ୍ୟ ଅଂକୁଶ ଲାଗିବ । ଟ୍ୟାକ୍ସ ଆଭଏଡାନ୍ସ କଠିନ ହେବ , ରେଟ୍ ପୂର୍ବ ତୁଳନାରେ କମ୍ ହେବ । ଦେଶର ଜିଡିପିକୁ ଲାଭ ମିଳିବ ଏବଂ ଯେଉଁ ଅଧିକ ସାଧନ ରାଜ୍ୟ ଏବଂ କେନ୍ଦ୍ରଗୁଡ଼ିକୁ ମିଳିବ ତାହା ଏହି ଦେଶର ଗରିବଙ୍କ ସେବା କରିବା ଲାଗି ସୁଯୋଗ ଆଣିଦେବ । ରାଜ୍ୟ , କେନ୍ଦ୍ର , ସମସ୍ତ ରାଜନୈତିକ ଦଳ , ସମସ୍ତ ସାଂସଦ ସମସ୍ତ ବିଧାନସଭା ସଦସ୍ୟ , ସମସ୍ତ ରାଜ୍ୟ ସରକାର ଏକମତ ହୋଇ ଏହି କାର୍ଯ୍ୟ କରିଛି । ଏଠାରେ ବିଶେଷ ରୂପରେ ମୁଁ ସମସ୍ତଙ୍କୁ ଅନେକ ଅନେକ କୃତଜ୍ଞତା ବ୍ୟକ୍ତ କରିବାକୁ ଚାହୁଁଛି ।


    ଜିଏସଟି କାଉନ୍ସିଲର ସଦସ୍ୟ , ରାଜ୍ୟଗୁଡ଼ିକର ଅର୍ଥ ମନ୍ତ୍ରୀ ସକାଳୁ ସନ୍ଧ୍ୟା ପର୍ଯ୍ୟନ୍ତ ଅନେକ ଦିନ ଧରି ବସି ରହିଲେ ଏହି ନିଷ୍ପତି ନେବା ପାଇଁ ଏବଂ ଯେଉଁ ସମର୍ପଣର ସହିତ ସହାୟତା କରିବା ଲାଗି ରାତି ରାତି ଲାଗି ରହିଥିଲେ । ଅନେକ ଲୋକ ଆଶା କରିନଥିଲେ ଯେ ଜୁଲାଇ ପହିଲାର ଟାର୍ଗେଟ୍ ପୂରଣ ହୋଇପାରିବ ବୋଲି । ସେହି ଟାର୍ଗେଟ୍ ନିକଟରେ ପହଂଚିବା ଲାଗି ଆମେ ଆଜି ସଫଳ ହୋଇପାରିଛୁ । ମୁଁ ବିଶେଷ ଭାବେ ସେ ସମସ୍ତ ଅଧିକାରୀମାନଙ୍କୁ ବହୁତ ବହୁତ ଧନ୍ୟବାଦ ଜ୍ଞାପନ କରିଛି । ଏବଂ ଆପଣ ସମସ୍ତେ ସାଂସଦ ଯେଉଁମାନେ ଆସିଛନ୍ତି , ସେ ସମସ୍ତଙ୍କୁ ମୁଁ ଅନେନ ଅନେକ କୃତଜ୍ଞତା ବ୍ୟକ୍ତ କରି , ମୁଁ ମାନନୀୟ ପ୍ରଧାନମନ୍ତ୍ରୀଙ୍କୁ ଅନୁରୋଧ କରିବି ଯେ ଆପଣଙ୍କ ମାଧ୍ୟମରେ ଆପଣଙ୍କୁ ଏବଂ ସାରା ଦେଶକୁ ସେ ସମ୍ବୋଧିତ କରିବେ । ଧନ୍ୟବାଦ !


    ***********

    
    
    (Release ID: 1494372) Visitor Counter : 3