      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      କେନ୍ଦ୍ରୀୟ ୱାକଫ ପରିଷଦର 76 ତମ ବୈଠକରେ ମୁକ୍ତାର ଅବାସ ନକଭୀଙ୍କ ଉଦବୋଧନ
      Posted On: 29 JUN 2017 4:43PM by PIB Bhubaneshwar


    ନୂଆଦିଲ୍ଲୀରେ ଅନୁଷ୍ଠିତ କେନ୍ଦ୍ରୀୟ ୱାକଫ ପରିଷଦର 76 ତମ ବୈଠକରେ ଆଜି କେନ୍ଦ୍ର ସଂଖ୍ୟାଲଘୁ ବ୍ୟାପାର ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ମୁକ୍ତାର ଅବାସ ନକଭୀ ଉଦବୋଧନ ଦେଇଛନ୍ତି । ସେ କହିଛନ୍ତି ଯେ ବିଗତ ତିନି ବର୍ଷ ମଧ୍ୟରେ ୱାକଫ ମାଫିଆଙ୍କ ଦ୍ୱାରା ୱାକଫ୍ ଜମି ଦବରଦଖଲ ନେଇ ପ୍ରାୟ 2 ହଜାରରୁ ଅଧିକ ଫୌଜଦାରୀ ମାମଲା ହୋଇଛି ଏବଂ ୱାକଫ ବୋର୍ଡ଼ର ଉଚ୍ଚ ପଦରେ ବସିଥିବା ଅନେକ ଲୋକଙ୍କ ବିରୋଧରେ ଦୃଢ଼ କାର୍ଯ୍ୟାନୁଷ୍ଠାନ ଗ୍ରହଣ କରାଯାଇଛି ।


    ଶ୍ରୀ ନକଭୀ କହିଲେ ଯେ , ମୋଦୀ ସରକାରଙ୍କ ଉଦ୍ୟମରେ ୱାକଫ ମାଫିଆଙ୍କ କବଳରୁ ଜବରଦଖଲ ଜମି ମୁକ୍ତ କରାଯିବା ପରେ ଲୋକଙ୍କ ସମାଜିକ - ଅର୍ଥନୈତିକ - ଶିକ୍ଷାଗତ ସଶକ୍ତୀକରଣ ଦିଗରେ ବିଭିନ୍ନ ପ୍ରକଳ୍ପରେ ଏହାକୁ ଉପଯୋଗ କରାଯାଉଛି । ଦେଶବ୍ୟାପୀ ସମସ୍ତ ୱାକଫ ବୋର୍ଡ ତଥ୍ୟର ଡିଜାଟାଇଯେସନ ପାଇଁ ଚେଷ୍ଟା କରାଯାଉଛି ବୋଲି ସେ କହିଥିଲେ । ୱାକଫ ବୋର୍ଡ ଏବଂ ଏହାର ସମସ୍ତ ସମ୍ପତ୍ତିର କମ୍ପ୍ୟୁଟରୀକରଣ କରାଗଲେ ଏଥିରେ ସ୍ୱଚ୍ଛତା ଆସିପାରିବ ।


    ୱାକଫ ସମ୍ପତ୍ତି ସମ୍ପର୍କିତ ସମସ୍ତ ମାମଲାର ବିଚାର ପାଇଁ ସୁପ୍ରିମକୋର୍ଟର ଅବସରପ୍ରାପ୍ତ ବିଚାରପତିଙ୍କ ଅଧ୍ୟକ୍ଷତାରେ କେନ୍ଦ୍ରୀୟ କମିଟି ଗଠନ କରାଯାଇଛି । ରାଜ୍ୟଗୁଡ଼ିକରେ ତିନି ସଦସ୍ୟ ବିଶିଷ୍ଟ ଟ୍ରିବ୍ୟୁନାଲ ଗଠନ କରାଯାଇଛି । ପ୍ରାୟ 21 ଟି ରାଜ୍ୟରେ ଟ୍ରିବ୍ୟୁନାଲ ଗଠନ ହୋଇଥିବା ବେଳେ ଅନ୍ୟ ରାଜ୍ୟଗୁଡ଼ିକ ଅତି ଶୀଘ୍ର ପଦକ୍ଷେପ ନେବା ଉଚିତ । ଦେଶରେ ଏବେ ପ୍ରାୟ 5 ,12,556 ଟି ପଂଜିକୃତ ଏବଂ ଅଣ ପଂଜିକୃତ ୱାକଫ ସମ୍ପତ୍ତି ରହିଛି । ସମ୍ପତ୍ତିର କମ୍ପ୍ୟୁଟରୀକରଣ ପରେ ଏହି ସଂଖ୍ୟା ବୃଦ୍ଧି ପାଇପାରେ ।


    ସଂଖ୍ୟାଲଘୁ ମନ୍ତ୍ରାଳୟ ଶିଖ , ମୁସଲିମ , ଖ୍ରୀଷ୍ଟିୟାନ , ବୌଦ୍ଧ , ପାର୍ସୀ ଏବଂ ଜୈନ ଆଦି ସମସ୍ତ ସଂଖ୍ୟାଲଘୁଙ୍କ ସାମାଜିକ - ଅର୍ଥନୈତିକ ଉନ୍ନତି ଦିଗରେ କାମ କରୁଛି ବୋଲି ଶ୍ରୀ ନକଭୀ କହିଥିଲେ ।


    ବିଗତ ତିନି ବର୍ଷରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ସଂଖ୍ୟାଲଘୁମାନଙ୍କ ସାମାଜିକ - ଅର୍ଥନୈତିକ - ଶିକ୍ଷାଗତ ବିକାଶ ନିମନ୍ତେ ନିଆଯାଇଥିବା ପଦକ୍ଷେପ ‘ ବିନା ତୁଷ୍ଟୀକରଣରେ ସଶକ୍ତୀକରଣ ’ ର ପ୍ରମାଣ ଦେଉଛି । ସଂଖ୍ୟାଲଘୁ ମନ୍ତ୍ରାଳୟ ପଛୁଆ ବର୍ଗଙ୍କୁ ଥ୍ରୀ - ଇ ( ଏଜୁକେସନ , ଏମ୍ପ୍ଲୟମେଣ୍ଟ , ଏମ୍ପାୱାରମେଣ୍ଟ ) ( ଶିକ୍ଷା , ନିଯୁକ୍ତି ଏବଂ ସଶକ୍ତୀକରଣ ) ଦ୍ୱାରା ସମାଜର ମୁଖ୍ୟଧାରାକୁ ଆଣିପାରୁଛି ବୋଲି ଶ୍ରୀ ନକଭୀ କହିଥିଲେ ।


    ଏହା ସଂଖ୍ୟାଲଘୁଙ୍କ ମନରେ ବିଶ୍ୱାସ ଓ ବିକାଶର ପରିବେଶ ସୃଷ୍ଟି କରିପାରିଛି । ଆବଶ୍ୟକ କରୁଥିବା ବ୍ୟକ୍ତିମାନଙ୍କୁ ମନ୍ତ୍ରାଳୟ ବିଗତ ତିନି ବର୍ଷରେ ବିଭିନ୍ନ ଯୋଜନା ଦ୍ୱାରା ଉନ୍ନତ ଶିକ୍ଷା , ଦକ୍ଷତା ବିକାଶ ଏବଂ ନିଯୁକ୍ତିର ସୁଯୋଗ ଆଣିଦେଇଛି ।


    ଶ୍ରୀ ନକଭୀ କହିଲେ ଯେ , ସଂଖ୍ୟାଲଘୁମାନଙ୍କ ପାଇଁ ‘ ଉସ୍ତାଦ ’, ‘ ନଇ ମଂଜିଲ ’, ‘ ନଇ ରୋଷନୀ ’, ‘ ଶିଖୋ ଔର କମାଓ ’, ‘ ପଢ଼ୋ ପରଦେଶ୍ ’, ‘ ପ୍ରୋଗ୍ରେସ୍ ପଞ୍ଚାୟତ ’, ‘ ହୁନର ହାଟ୍ ’, ‘ ମଲ୍ଟି ପରପୋଜ୍ ’, ‘ ସଦ୍ଭାବ ମଣ୍ଡପ ’, ‘ ପ୍ରଧାନମନ୍ତ୍ରୀଙ୍କ 15 ସୂତ୍ରୀ ନୂଆ କାର୍ଯ୍ୟକ୍ରମ ’, ‘ ବହୁ କ୍ଷେତ୍ରୀୟ ବିକାଶ ଯୋଜନା ’, ‘ ବେଗମ ହଜରତ୍ ମହଲ ବୃତ୍ତି ’ ଇତ୍ୟାଦି ଯୋଜନା କାର୍ଯ୍ୟକାରୀ ହୋଇଛି ।


    ଶ୍ରୀ ନକଭୀ କହିଲେ ଯେ , ବିଗତ ତିନି ବର୍ଷ ମଧ୍ୟରେ ସହସ୍ରାଧିକ ସଂଖ୍ୟାଲଘୁ ବିଦ୍ୟାଳୟ ଏବଂ ମଦ୍ରାସା ଥ୍ରୀ ‘ ଟି ’ ( ଟିଚର , ଟିଫିନ ଏବଂ ଟୟଲଟ ) ଦ୍ୱାରା ସଂଯୁକ୍ତ ହୋଇପାରିଛନ୍ତି । ଏଥିରେ ଗୁରୁଦ୍ୱାର ଏବଂ ବୌଦ୍ଧ ଓ ପାର୍ସୀମାନଙ୍କ ଦ୍ୱାରା ପରିଚାଳିତ ଅନୁଷ୍ଠାନ ମଧ୍ୟ ସାମିଲ ଅଛି ।


    **********

    
    
    (Release ID: 1494088) Visitor Counter : 3