      ରେଳ ମନ୍ତ୍ରଣାଳୟ

      ରେଳ ପ୍ରକଳ୍ପ ଗୁଡ଼ିକୁ ତ୍ୱରାନ୍ୱିତ କରିବା ପାଇଁ ରାଜ୍ୟ ସରକାରଙ୍କ ସହ ସମନ୍ୱୟକୁ ସୁଦୃଢ଼ କରୁଛି ରେଳ ମନ୍ତ୍ରାଳୟ
      Posted On: 28 JUN 2017 2:59PM by PIB Bhubaneshwar


    ରେଳ ପ୍ରକଳ୍ପଗୁଡ଼ିକୁ ତ୍ୱରାନ୍ୱିତ କରିବା ପାଇଁ ଏବଂ ରାଜ୍ୟ ସରକାରମାନଙ୍କ ସହ ସମନ୍ୱୟକୁ ସୁଦୃଢ଼ କରିବା ପାଇଁ ରେଳ ମନ୍ତ୍ରାଳୟ ଉଭୟ ରେଳବାଇ ଏବଂ ରାଜ୍ୟ ସରକାରଙ୍କ ମଧ୍ୟରେ ନୋଡାଲ ଅଫିସରଙ୍କୁ ରଖିବାକୁ ନିଷ୍ପତ୍ତି ନେଇଛି । ରେଳ ମନ୍ତ୍ରାଳୟର ଅନୁରୋଧ କ୍ରମେ ଅଧିକାଂଶ ରାଜ୍ୟ ସରକାର ସେମାନଙ୍କ ରାଜ୍ୟରେ ଚାଲିଥିବା ରେଳ ପ୍ରକଳ୍ପଗୁଡ଼ିକର କାର୍ଯ୍ୟକାରିତାରେ ଦେଖା ଦେଇଥିବା ବିଭିନ୍ନ ସମସ୍ୟାର ପାରସ୍ପରିକ ସମନ୍ୱୟ ଭିତ୍ତିରେ ସମାଧାନ ପାଇଁ ସେମାନଙ୍କ ପ୍ରତିନିଧି ମନୋନୀତ କରିଛନ୍ତି ।


    ବିଭିନ୍ନ ସମସ୍ୟାର ସମାଧାନ ସକାଶେ ରାଜ୍ୟ ପ୍ରତିନିଧିମାନେ ନିୟମିତ ରେଳ କର୍ତ୍ତୃପକ୍ଷଙ୍କ ସହ ବୈଠକରେ ଆଲୋଚନା କରୁଛନ୍ତି । ବିଶେଷ କରି ଜମି ଅଧିଗ୍ରହଣ , ବନୀକରଣ , ଜଙ୍ଗଲ ଓ ବନ୍ୟାପ୍ରାଣୀ ଅନୁମତି , ଆଇନ ଶୃଙ୍ଖଳା ପରିସ୍ଥିତି , ବ୍ରିଜ୍ ନିର୍ମାଣ , ବିଦ୍ୟୁତ ଖୁଣ୍ଟ ସ୍ଥାନାନ୍ତରଣ , କେନାଲ କ୍ରସିଂ , ପ୍ରକଳ୍ପ ସକାଶେ ଆର୍ଥିକ ସହାୟତା , ଇଚ୍ଛୁକ ପକ୍ଷଙ୍କୁ ଚିହ୍ନଟ କରିବା ଇତ୍ୟାଦି ପ୍ରସଙ୍ଗର ସମାଧାନ କରାଯାଉଛି ।


    ନିର୍ଦ୍ଦିଷ୍ଟ ପ୍ରକଳ୍ପକୁ ଦୃଷ୍ଟିରେ ରଖି ସମନ୍ୱୟ ରଖିବା ପାଇଁ ଭିନ୍ନ ଭିନ୍ନ ରାଜ୍ୟ ସକାଶେ ରେଳବାଇର ଜୋନାଲ କାର୍ଯ୍ୟାଳୟ ପକ୍ଷରୁ ନୋଡାଲ ଅଫିସରଙ୍କୁ ନିଯୁକ୍ତି ଦିଆଯାଉଛି । ରେଳ ମନ୍ତ୍ରାଳୟର ଅଧିକାରୀ , ରେଲୱେ ପକ୍ଷରୁ ଭିନ୍ନ ଭିନ୍ନ ରାଜ୍ୟ / କେନ୍ଦ୍ରଶାସିତ ଅଞ୍ଚଳ ପାଇଁ ଥିବା ନୋଡାଲ ଅଫିସରଙ୍କ ବୈଠକରେ ଚାଲିଥିବା ପ୍ରକଳ୍ପଗୁଡ଼ିକର ଅଗ୍ରଗତି ଏବଂ ରେଲୱେର ଅନ୍ୟ ଦାବି ସମ୍ପର୍କରେ ସମସ୍ତ ସୂଚନା ଦିଆଯିବା ନେଇ ଆଲୋଚନା କରୁଛନ୍ତି ।


    *******

    
    
    (Release ID: 1494050) Visitor Counter : 3