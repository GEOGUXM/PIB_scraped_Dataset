      କ୍ୟାବିନେଟ

      ଏକ ସଂଗଠିତ ଗ୍ରୁପ୍- ‘ଏ’ ଭାରତୀୟ ନୌସେନା ସାମଗ୍ରୀ ପ୍ରବନ୍ଧନ ସେବା (ଆଇଏନ୍ଏମ୍ଏମ୍ଏସ୍) ଗଠନ ପ୍ରସ୍ତାବକୁ କ୍ୟାବିନେଟର ଅନୁମୋଦନ
      Posted On: 22 JUN 2017 6:02PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଏକ ସଂଗଠିତ ଗ୍ରୁପ୍- ‘ ଏ ’ ଯାନ୍ତ୍ରିକ ସେବା ଭାବେ ଭାରତୀୟ ନୌସେନା ସାମଗ୍ରୀ ପ୍ରବନ୍ଧନ ସେବା (ଆଇଏନ୍ଏମ୍ଏମ୍ଏସ୍) ଗଠନ କରିବା ଏବଂ ଭାରତୀୟ ନୌସେନାର ଷ୍ଟୋର୍ ଅଧିକାରୀ କ୍ୟାଡର ଗ୍ରୁପ୍- ‘ ଏ ’ ର ଢାଂଚାରେ ଆବଶ୍ୟକ ପରିବର୍ତ୍ତନ ଆଣିବା ପ୍ରସ୍ତାବକୁ ଅନୁମୋଦନ ମିଳିଛି ।


    ସଂଗଠିତ ଗ୍ରୁପ୍- ‘ ଏ ’ ସେବା ଗଠନ ଦ୍ୱାରା ଶ୍ରେଷ୍ଠ ପ୍ରତିଭାଙ୍କୁ ଆକୃଷ୍ଟ କରାଯିବା ସମ୍ଭବ ହେବ ଏବଂ ବୈଷୟିକ ଭାବେ ତାଲିମପ୍ରାପ୍ତ ସାମଗ୍ରୀ ପ୍ରବନ୍ଧକମାନଙ୍କୁ ନିଯୁକ୍ତି ଦିଆଯାଇପାରିବ । ଏହାଦ୍ୱାରା ନାଭାଲ୍ ଷ୍ଟୋରଗୁଡ଼ିକର ସାମଗ୍ରୀ ପରିଚାଳନାଗତ ଦକ୍ଷତା ବୃଦ୍ଧି ପାଇବ ଏବଂ ସବୁଦିନ ପାଇଁ ନୌସେନାକୁ କାର୍ଯ୍ୟାନୁଷ୍ଠାନ ଲାଗି ପ୍ରସ୍ତୁତ ରଖିହେବ ।


    ପ୍ରସ୍ତାବିତ ଆଇଏନ୍ଏମ୍ଏମ୍ଏସ୍ ସେବା ଦ୍ୱାରା ଉପଲବ୍ଧ ଶ୍ରେଷ୍ଠ ପ୍ରତିଭାଙ୍କୁ ଆକୃଷ୍ଟ କରିହେବ ଏବଂ ଭାରତୀୟ ନୌସେନାରେ ସାମଗ୍ରୀ ପରିଚାଳନା ବ୍ୟବସ୍ଥା ଲାଗି ବୈଷୟିକ ଭାବେ ଯୋଗ୍ୟତାପ୍ରାପ୍ତ ସାମଗ୍ରୀ ପ୍ରବନ୍ଧକଙ୍କୁ ରଖାଯାଇପାରିବ । ଏହା ନୌସେନା ଷ୍ଟୋରଗୁଡ଼ିକର ସାମଗ୍ରୀ ପରିଚାଳନାଗତ ଦକ୍ଷତା ବୃଦ୍ଧି କରିବ ଏବ ନୌସେନାକୁ ସର୍ବଦା କାର୍ଯ୍ୟାନୁଷ୍ଠାନ ପାଇଁ ପ୍ରସ୍ତୁତି ରଖିବା ସହ ଏ କ୍ଷେତ୍ରରେ ଶ୍ରେଷ୍ଠ ପ୍ରତିଭାମାନଙ୍କୁ ଉତ୍ତମ ଜୀବିକା ଯୋଗାଇଦେଇପାରିବ ।


    **********

    
    
    (Release ID: 1493751) Visitor Counter : 2