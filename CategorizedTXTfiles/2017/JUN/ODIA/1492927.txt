      ଆୟୁଷ

      ଆସନ୍ତା କାଲି ଯୋଗ ଉପରେ ଦ୍ୱିତୀୟ ରାଷ୍ଟ୍ରୀୟ ସ୍ୱାସ୍ଥ୍ୟ ସଂପାଦକମାନଙ୍କର ସମ୍ମିଳନୀ ଅନୁଷ୍ଠିତ ହେବ
      Posted On: 08 JUN 2017 5:59PM by PIB Bhubaneshwar


    ଯୋଗ ଉପରେ ଦ୍ୱିତୀୟ ରାଷ୍ଟ୍ରୀୟ ସ୍ୱାସ୍ଥ୍ୟ ସଂପାଦକମାନଙ୍କର ସମ୍ମିଳନୀ ଆସନ୍ତା କାଲି ( 09.06.2017 ) ନୂଆଦିଲ୍ଲୀସ୍ଥିତ ରାଷ୍ଟ୍ରୀୟ ମିଡିଆ କେନ୍ଦ୍ର ଠାରେ ଅନୁଷ୍ଠିତ ହେବ । ଏହାର ଉଦଘାଟନ ଆୟୁଷ ରାଷ୍ଟ୍ର ମନ୍ତ୍ରୀ ଶ୍ରୀ ଶ୍ରୀପଦ ୟେସୋ ନାଏକ କରିବାର କାର୍ଯ୍ୟକ୍ରମ ରହିଛି । ଜୁନ 21 ତାରିଖ ତୃତୀୟ ଯୋଗ ଦିବସ ଅବସରରେ ଏହି ସମ୍ମିଳନୀ ଆୟୁଷ ମନ୍ତ୍ରଣାଳୟ , ପତ୍ର ସୂଚନା କାର୍ଯ୍ୟାଳୟ , ସୂଚନା ଏବଂ ପ୍ରସାରଣ , ଆୟୁଷ ମନ୍ତ୍ରଣାଳୟର ଯୋଗ ଏବଂ ନାଚୁରୋପାଥି କେନ୍ଦ୍ରୀୟ ଗବେଷଣା ପରିଷଦର ମିଳିତ ଆନୁକୂଲ୍ୟରେ କରାଯାଉଛି । ଚଳିତ ବର୍ଷର ବିଷୟବସ୍ତୁ ରହିଛି ‘ ସ୍ୱାସ୍ଥ୍ୟ ଏବଂ ସଦଭାବନା ପାଇଁ ଯୋଗ ’ ।


    ମାନବ ସ୍ୱାସ୍ଥ୍ୟ ପାଇଁ ଯୋଗର ବୈଜ୍ଞାନିକ କାରଣ ଏବଂ ମାନବ ଶରୀର ଉପରେ ଏହାର ସୁପ୍ରଭାବ ବିଷୟରେ ପତ୍ରକାରମାନଙ୍କୁ ସୂଚିତ କରାଇବା ଏହି ସମ୍ମିଳନୀର ଉଦ୍ଦେଶ୍ୟ ରହିଛି । ରାଷ୍ଟ୍ରୀୟ , ଆଞ୍ଚଳିକ ଏବଂ ଅର୍ନ୍ତରାଷ୍ଟ୍ରୀୟ ଗଣମାଧ୍ୟମରୁ 150 ଜଣରୁ ଅଧିକ ସ୍ୱାସ୍ଥ୍ୟ ସଂପାଦକ ଏବଂ ସାମ୍ବାଦିକମାନେ ଏଥିରେ ଅଂଶଗ୍ରହଣ କରିବାର କାର୍ଯ୍ୟକ୍ରମ ରହିଛି । ଏହି ଅବସରରେ ପତ୍ର ସୂଚନା କାର୍ଯ୍ୟାଳୟର ଏବଂ ଆୟୁଷ ମନ୍ତ୍ରଣାଳୟର ବରିଷ୍ଠ ଅଧିକାରୀ ଉପସ୍ଥିତ ରହିବେ ।


    ଏହି ଅବସରରେ ତିନି ଜଣ ଆଧୁନିକ ଚିକିତ୍ସା ଏବଂ ଯୋଗ ବିଶେଷଜ୍ଞ ଉପସ୍ଥିତ ରହି ଯୋଗ ଉପରେ ଅନୁସନ୍ଧାନାତ୍ମକ କାର୍ଯ୍ୟଗୁଡିକ ଉପରେ ଆଲୋକପାତ କରିବେ । ସେମାନଙ୍କ ମଧ୍ୟରେ ଏମ୍ସ , ନୂଆଦିଲ୍ଲୀର ଡ . କେ . କେ . ଦିପକ , ଯୋଗ ଏବଂ ମାନସିକ ଚାପ ପରିଚାଳନା ଉପରେ ଆଲୋଚନା କରିବେ । ପୁନେ କୈବଲ୍ୟଧାମର ଡ . ଆର . ଏସ . ଭୋଗଲ , ଯୋଗ ଏବଂ ମାନସିକ ସ୍ୱାସ୍ଥ୍ୟ ଉପରେ ଆଲୋଚନା କରିବେ ଏବଂ ବାଙ୍ଗାଲୁରୁର ଏସଭିୱାଇଏଏସଏର ଡ . ହେମନ୍ତ ଭାର୍ଗଭ ଯୋଗ ଏବଂ ମଧୁମେହ ଉପରେ ଆଲୋକପାତ କରିବେ ।


    କର୍ମଶାଳାରେ ଯୋଗ ଦ୍ୱାରା ହେଉଥିବା ଲାଭ ବିଷୟରେ ଆଲୋଚନା କରାଯିବା , ଯୋଗ ଶିବିରର ଆୟୋଜନ କରାଯାଇ ଲୋକମାନଙ୍କର ମତାମତଙ୍କ ଦ୍ୱାରା ଯୋଗ ପ୍ରଦର୍ଶିତ କରାଯିବ । ପ୍ରଶ୍ନ ଉତ୍ତର କାର୍ଯ୍ୟକ୍ରମରେ ସଂପାଦକ ଏବଂ ସାମ୍ବାଦିକମାନେ ବିଶେଷଜ୍ଞମାନଙ୍କୁ ବିଭିନ୍ନ ପ୍ରଶ୍ନ ପଚାରିବାର ସୁଯୋଗ ପାଇବେ । ପଥମ ରାଷ୍ଟ୍ରୀୟ ସ୍ୱାସ୍ଥ୍ୟ ସଂପାଦକ ସମ୍ମିଳନୀ ଆୟୁଷ ଏବଂ ପତ୍ର ସୂଚନା କାର୍ଯ୍ୟାଳୟ ଦ୍ୱାରା ବିଗତ ବର୍ଷ ଆୟୋଜିତ କରାଯାଇଥିଲା ।


    ସ୍ୱାସ୍ଥ୍ୟ ସଂପାଦକମାନଙ୍କର ସମ୍ମିଳନୀ ପିଆଇବି ର ୱେବସାଇଟ , ପିଆଇବି ୟୁଟ୍ୟୁବ ଚ୍ୟାନେଲ , ପିଆଇବି ଫେସବୁକ ଏବଂ ପିଆଇବି ଟ୍ୱିଟର ସହିତ ଲାଇଭ ଷ୍ଟ୍ରିମ କରାଯିବ । ପିଆଇବି ୟୁଟ୍ୟୁବ ଚ୍ୟାନେଲର ଲିଙ୍କ https://www.youtube.com/watch?v=vAypXLY9sZI ପ୍ରଦାନ କରାଯିବ ।


    ****************

    
    
    (Release ID: 1492927) Visitor Counter : 2