      ଅର୍ଥ ମନ୍ତ୍ରଣାଳୟ

      ଜିଏସଟି କାର୍ଯ୍ୟକାରୀ ହେବାର ପ୍ରଥମ ଦୁଇ ମାସ ରିଟର୍ଣ୍ଣ ଫାଇଲିଂ ବ୍ୟବସ୍ଥାରେ ରିହାତି
      Posted On: 18 JUN 2017 8:53PM by PIB Bhubaneshwar


    ଜିଏସଟି ଆଇନର କାର୍ଯ୍ୟକାରୀତା ସୁଗମ କରିବା ତଥା ବିଭିନ୍ନ ବ୍ୟବସାୟ ଏବଂ ଶିଳ୍ପଗୋଷ୍ଠୀଙ୍କ ପକ୍ଷରୁ ଜିଏସଟି ଲାଗୁ ହେବା ପରେ ରିଟର୍ଣ୍ଣ ଦାଖଲ ସଂକ୍ରାନ୍ତ ସଂଶୟ ଦୂର କରିବା ଲାଗି କେତେକ ପଦକ୍ଷେପ ଗ୍ରହଣ କରାଯାଇଛି । ଜିଏସଟି କାର୍ଯ୍ୟକାରୀ ହେବାର ପ୍ରଥମ ଦୁଇ ମାସର ଟିକସ ସହଜ ରିଟର୍ଣ୍ଣ ( ଫର୍ମ ଜିଏସଟିଆର - 3B ) ବାହ୍ୟ ଏବଂ ଆଭ୍ୟନ୍ତରୀଣ ଯୋଗାଣ ବିବରଣୀ ସହିତ ପରବର୍ତ୍ତୀ ମାସର 20 ତାରିଖ ସୁଦ୍ଧା ଦାଖଲ କରାଯାଇପାରିବ । ତେବେ ନିୟମିତ ଜିଏସଟିଆର - 1ର ଇନଭଏସ୍ ଆଧାରିତ ବିବରଣୀ ନିମ୍ନଲିଖିତ ସମୟ ସୁଦ୍ଧା ଜୁଲାଇ ଏବଂ ଅଗଷ୍ଟ 2017 ମାସ ପାଇଁ ଦାଖଲ କରାଯିବ ।

                                                                                                          
ମାସ           ଜିଏସଟିଆର - 3 B  ଜିଏସଟିଆର - 1        ଜିଏସଟିଆର - 2 ( ଜିଏସଟିଆର - 1ରୁ ସ୍ୱୟଂକ୍ରିୟ ଭାବେ ବର୍ଦ୍ଧିତ )
                                                                                                          
                                                                                                          
                                                                                                          
ଜୁଲାଇ , 2017  20 ଅଗଷ୍ଟ        1ରୁ 5 ସେପ୍ଟେମ୍ବର*   6 ରୁ 10 ସେପ୍ଟେମ୍ବର                                      
                                                                                                          
                                                                                                          
                                                                                                          
ଅଗଷ୍ଟ , 2017  20 ସେପ୍ଟେମ୍ବର   16ରୁ 20 ସେପ୍ଟେମ୍ବର  21ରୁ 25 ସେପ୍ଟେମ୍ବର                                      
                                                                                                          
                                                                                                          

    *ଜୁଲାଇ , 2017 ପାଇଁ ବାହ୍ୟ ଯୋଗାଣ ଅପଲୋଡ୍ କରିବାର ସୁବିଧା 15 ଜୁଲାଇ , 2017 ଠାରୁ ଉପଲବ୍ଧ ହେବ ।


    ଅନ୍ତରୀଣ ସମୟ ପାଇଁ କୌଣସି ଫି ’ କିମ୍ବା ଜୋରିମାନା ଲାଗୁ ହେବ ନାହିଁ । ଟିକସଦାତାଙ୍କୁ ଆଶ୍ୱସ୍ତ କରିବା ଏବଂ ନୂଆ ବ୍ୟବସ୍ଥାର ଆବଶ୍ୟକତା ସହିତ ସେମାନଙ୍କୁ ପରିଚିତ କରାଇବା ଲାଗି ଏପରି ଏକ ନିଷ୍ପତ୍ତି ନିଆଯାଇଛି । ଏହାଦ୍ୱାରା ପ୍ରତ୍ୟେକ ଅଂଶଧାରୀଙ୍କ ପାଇଁ ସମାନ ସୁବିଧା ସୁନିଶ୍ଚିତ କରିବା ସହିତ ଟିକସଦାତାଙ୍କୁ ଏକ ଐତିହାସିକ ସଂସ୍କାର ପାଇଁ ପ୍ରସ୍ତୁତ ରହିବା ଲାଗି ସୁଯୋଗ ଦେବାରେ ସରକାରଙ୍କ ପ୍ରତିବଦ୍ଧତା ପ୍ରତିଫଳିତ ହେଉଛି ।


    ***********

    
    
    (Release ID: 1493607) Visitor Counter : 2