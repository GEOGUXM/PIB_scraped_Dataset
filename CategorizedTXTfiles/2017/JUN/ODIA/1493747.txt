      କ୍ୟାବିନେଟ

      ଜିଏସଟି ପ୍ରଣୟନରେ ସହଯୋଗ ପାଇଁ ରାଜ୍ୟ ମୁଖ୍ୟମନ୍ତ୍ରୀ ତଥା ସମ୍ପୃକ୍ତ ପକ୍ଷଙ୍କୁ କ୍ୟାବିନେଟର କୃତଜ୍ଞତା
      Posted On: 22 JUN 2017 5:57PM by PIB Bhubaneshwar


    ଜିଏସଟି ପ୍ରଣୟନ ଦିଗରେ ସହଯୋଗ ନିମନ୍ତେ ସବୁ ରାଜ୍ୟର ମୁଖ୍ୟମନ୍ତ୍ରୀ ତଥା ଅନ୍ୟମାନଙ୍କ ସହଯୋଗ ନିମନ୍ତେ କୃତଜ୍ଞତା ଜଣାଇ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ଏକ ପ୍ରସ୍ତାବ ଗୃହୀତ ହୋଇଛି ।


    ‘ ଜିଏସଟି ସ୍ୱାଧୀନ ଭାରତରେ ସର୍ବବୃହତ ଟିକସ ସଂସ୍କାର । ବିଶ୍ୱର କୌଣସି ଏକ ସଂଘୀୟ ବ୍ୟବସ୍ଥାରେ ପରୋକ୍ଷ ଟିକସ ସଂସ୍କାର କରି ଭିନ୍ନ ଭିନ୍ନ କ୍ଷେତ୍ରରେ ଥିବା ଟିକସ ବ୍ୟବସ୍ଥା ଏବଂ ଏଥିରେ ଥିବା ସମସ୍ୟାକୁ ଉଚ୍ଛେଦ ଦିଗରେ ଏହା ଏକ ଐତିହାସିକ ପଦକ୍ଷେପ । ଏହି ପଦକ୍ଷେପ ବ୍ୟବସାୟର ପ୍ରକ୍ରିୟାକୁ ସରଳ କରିବା ସହ ଉପଭୋକ୍ତା ଏବଂ ସାଧାରଣ ଲୋକଙ୍କ ଉରେ ଥିବା ବୋଝକୁ ମଧ୍ୟ ହ୍ରାସ କରିବ ।


    ଜିଏସଟି ଜାତୀୟ ସମନ୍ୱୟ ଏବଂ ଆର୍ଥିକ ସଂଘୀୟ ବ୍ୟବସ୍ଥାର ଏକ ଅନନ୍ୟ ଉଦାହରଣ । ଭାରତୀୟ ସଂଘୀୟ ଗଣତନ୍ତ୍ରର ସଫଳ କାର୍ଯ୍ୟକାରିତାର ଏହା ଜ୍ଜଳନ୍ତ ଉଦାହରଣ । କେନ୍ଦ୍ର ସରକାର , ସମସ୍ତ ରାଜ୍ୟ ଏବଂ ସର୍ବୋପରି ସମସ୍ତ ରାଜନୈତିକ ଦଳର ସହଯୋଗ ଫଳରେ ଏହା ସମ୍ଭବ ହୋଇପାରିଛି । 2017 ଜୁଲାଇ 1 ତାରିଖରୁ ଜିଏସଟି ପ୍ରଚଳନକୁ ସମ୍ଭବ କରିବା ଦିଗରେ ସମସ୍ତ ରାଜ୍ୟ ମୁଖ୍ୟମନ୍ତ୍ରୀ , ଅର୍ଥମନ୍ତ୍ରୀ ଏବଂ ରାଜନୈତିକ ଦଳଗୁଡ଼ିକର ସହଯୋଗକୁ ଜୁନ୍ 22 ତାରିଖରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟରେ ପ୍ରଶଂସା କରାଯାଇଛି । ’


    କେନ୍ଦ୍ର କ୍ୟାବିନେଟ ସମସ୍ତ ରାଜ୍ୟର ମୁଖ୍ୟମନ୍ତ୍ରୀ , ଜିଏସଟି ପରିଷଦ , ସମସ୍ତ ଜାତୀୟ ଓ ଆଞ୍ଚଳିକ ସ୍ତରର ସ୍ୱୀକୃତିପ୍ରାପ୍ତ ରାଜନୈତିକ ଦଳଗୁଡ଼ିକର ମୁଖ୍ୟ , ସମସ୍ତ ସାଂସଦ , ରାଜ୍ୟ ବିଧାନସଭାର ସମସ୍ତ ସଦସ୍ୟ , ସମାଜର ପ୍ରତ୍ୟେକ କ୍ଷେତ୍ରରେ ସକ୍ରିୟ ଥିବା ବ୍ୟକ୍ତିବିଶେଷ ଏବଂ ସର୍ବୋପରି ବ୍ୟବସାୟୀ ଏବଂ ବାଣିଜ୍ୟିକ ଗୋଷ୍ଠୀଙ୍କୁ ଏଥିପାଇଁ କୃତଜ୍ଞତା ଜଣାଇଛନ୍ତି ।


    **********

    
    
    (Release ID: 1493747) Visitor Counter : 2