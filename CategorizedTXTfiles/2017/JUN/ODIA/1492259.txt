      ଅର୍ଥ ମନ୍ତ୍ରଣାଳୟ

      ଚାରି ଦିନିଆ ଫ୍ରାନ୍ସ ଗସ୍ତରେ ଅର୍ଥମନ୍ତ୍ରୀ ଓଇସିଡି ବୈଠକରେ ଯୋଗଦେବେ
      Posted On: 06 JUN 2017 5:16PM by PIB Bhubaneshwar


    କେନ୍ଦ୍ର ଅର୍ଥ, ପ୍ରତିରକ୍ଷା ଏବଂ କର୍ପୋରେଟ୍ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ଠାରୁ ୪ ଦିନିଆ ଫ୍ରାନ୍ସ ଗସ୍ତରେ ଯାଇଛନ୍ତି । ସେଠାରେ ସେ ଅର୍ଥନୈତିକ ସହଯୋଗ ଏବଂ ବିକାଶ (ଓଇସିଡି) ବୈଠକରେ ଅନ୍ୟମାନଙ୍କ ସହ ଯୋଗଦେବେ । ଆଜି ସନ୍ଧ୍ୟାରେ ସେ ପ୍ୟାରିସରେ ପହଞ୍ଚିବା ପରେ ଆସନ୍ତାକାଲି ସେ ଓଇସିଡି ବୈଠକରେ ଉଦବୋଧନ ଦେବେ । ଏହାପରେ ଅର୍ଥମନ୍ତ୍ରୀ ଶ୍ରୀ ଜେଟଲୀ “ଷ୍ଟକ୍ ଟେକିଂ ଅନ୍ ଗ୍ଲୋବାଲାଇଜେସନ୍” ଶୀର୍ଷକ ଆଲୋଚନାଚକ୍ରରେ ଭାଗନେବେ । ଏହି ଆଲୋଚନାଚକ୍ରରେ ଅନ୍ୟମାନଙ୍କ ମଧ୍ୟରେ ଓଇସିଡି ମହାସଚିବ ଆଞ୍ଜେଲ୍ ଗୁରିଆ, ଡେନମାର୍କ ବୈଦେଶିକ ବ୍ୟାପାର ମନ୍ତ୍ରୀ ଆଣ୍ଡର୍ସ ସାମୁଏସନ୍, ଅଷ୍ଟ୍ରେଲିଆ ବାଣିଜ୍ୟ ମନ୍ତ୍ରୀ ଷ୍ଟିଭେନ୍ କିଓବୋ, ଇଂଲଣ୍ଡ ଏବଂ ସ୍ୱିଡେନରେ ଅର୍ଥମନ୍ତ୍ରୀ ପ୍ରମୁଖ ଭାଗନେବେ । ଏହାପରେ ଅର୍ଥମନ୍ତ୍ରୀ ଶ୍ରୀ ଜେଟଲୀ “ଜଗତୀକରଣର ଆହ୍ୱାନ ଏବଂ ଓଇସିଡି” ବିଷୟବସ୍ତୁ ଉପରେ ଆୟୋଜିତ ଲଞ୍ଚ ଅଧିବେଶନରେ ଯୋଗଦେବେ । ଏହାପରେ ସନ୍ଧ୍ୟାରେ ଅର୍ଥମନ୍ତ୍ରୀ ଶ୍ରୀ ଜେଟଲୀ ଓଇସିଡି ମହାସଚିବ ଆଞ୍ଜେଲ୍ ଗୁରିଆଙ୍କ ସହ ଦ୍ୱିପାକ୍ଷିକ ଆଲୋଚନାରେ ଭାଗ ନେବାର କାର୍ଯ୍ୟକ୍ରମ ରହିଛି । ଏହାପରେ “ନଗଦମୁକ୍ତ ସମାଜ ଏବଂ ଫିନଟେକ୍” ଶୀର୍ଷକ ଓଇସିଡି ଫୋରମରେ ଅର୍ଥମନ୍ତ୍ରୀ ଭାଗ ନେବେ । ସନ୍ଧ୍ୟାରେ ଅର୍ଥମନ୍ତ୍ରୀ ଡେନମାର୍କ ବୈଦେଶିକ ମନ୍ତ୍ରୀ ଆଣ୍ଡର୍ସ ସାମୁଏସନଙ୍କ ଦ୍ୱିପାକ୍ଷିକ କଥାବାର୍ତ୍ତାରେ ଯୋଗଦେବେ । ଏହାପରେ ଅର୍ଥମନ୍ତ୍ରୀ ବିଇପିଏସ ସମ୍ମେଳନର ହସ୍ତାକ୍ଷର ସମାରୋହରେ ଯୋଗଦେବା ସହ ନିଜସ୍ୱ ବିବୃତି ରଖିବେ । ଏହାପରେ ସେ ଫିନଲ୍ୟାଣ୍ଡ ବୈଦେଶିକ ବାଣିଜ୍ୟ ଏବଂ ବିକାଶ ମନ୍ତ୍ରୀ କାଇ ମିକାନେନଙ୍କ ସହ ଦ୍ୱିପାକ୍ଷିକ ଆଲୋଚନା କରିବାର କାର୍ଯ୍ୟକ୍ରମ ରହିଛି । ଅଥମନ୍ତ୍ରୀ ମଧ୍ୟ ଡେନମାର୍କର ପ୍ରଧାନମନ୍ତ୍ରୀ ମହାମହିମ ଲାର୍ସ ଲୋକି ରାସମୁସେନଙ୍କ ନୈଶ୍ୟଭୋଜି କାର୍ଯ୍ୟକ୍ରମରେ ଯୋଗେଦେବେ ।

    
    ଜୁନ୍ 8 ତାରିଖରେ ଶ୍ରୀ ଜେଟଲୀ ଫ୍ରାନ୍ସ ପ୍ରତିରକ୍ଷା ମନ୍ତ୍ରୀ ସିଲଭୀ ଗଲାର୍ଡଙ୍କ ସହ ସାକ୍ଷାତ କରିବେ । ଏହାପରେ ସେ ଏମ୍ଇଡିଓଏଫର ସଭାପତି ପିରେ ଗାଟ୍ଟାଜଙ୍କ ସହ ସାକ୍ଷାତ କରିବାର କାର୍ଯ୍ୟକ୍ରମ ରହିଛି । ଆଫ୍ରିକୀୟ ଟେକ୍ ବ୍ୟବସ୍ଥା ଏବଂ ଗ୍ଲୋବାଲ୍ ଟେକ୍ ୱାର୍ଲ୍ଡ ମଧ୍ୟରେ ରହିଥିବା ବ୍ୟବସାୟିକ ସୁଯୋଗ ବିଷୟବସ୍ତୁକୁ ନେଇ ଆୟୋଜିତ ସମ୍ମିଳନୀରେ ଅର୍ଥମନ୍ତ୍ରୀ ଉଦବୋଧନ ଦେବେ । ଏହି ଦିନ ଅପରାହ୍ଣରେ ଅର୍ଥମନ୍ତ୍ରୀ ଶ୍ରୀ ଜେଟଲୀ ସିଆଇଆଇ ଏବଂ ବିଏନପି ପରିବାସର ମିଳିତ ସହଯୋଗରେ ଆୟୋଜିତ ହେବାକୁ ଥିବା ନିବେଶକଙ୍କ ଗୋଲଟେବୁଲ୍ ବୈଠକରେ ଯୋଗଦେବେ ।
    
    ଶୁକ୍ରବାର, ଜୁନ୍ 9 ତାରିଖରେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଫ୍ରାନ୍ସ ଅର୍ଥନୀତି ବିଭାଗ ମନ୍ତ୍ରୀ ବ୍ରୁନୋ ଲି ମାରିଙ୍କ ସହ ସାକ୍ଷାତଆଲୋଚନା କରିବେ । ସନ୍ଧ୍ୟାରେ ଅର୍ଥମନ୍ତ୍ରୀ ଭାରତ ଅଭିମୁଖେ ଫେରିବେ ଏବଂ ଶନିବାର, 10 ଜୁନ୍ ସକାଳେ ଅର୍ଥମନ୍ତ୍ରୀ ଭାରତରେ ପହଞ୍ଚିବେ ।

    
    
    (Release ID: 1492259) Visitor Counter : 2