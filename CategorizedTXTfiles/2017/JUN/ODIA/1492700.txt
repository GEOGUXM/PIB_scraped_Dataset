      ଅର୍ଥ ମନ୍ତ୍ରଣାଳୟ

      କେନ୍ଦ୍ର ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଜୁନ୍ 12 ତାରିଖରେ ରାଷ୍ଟ୍ରାୟତ୍ତ ବ୍ୟାଙ୍କଗୁଡ଼ିକର ପ୍ରଦର୍ଶନ ସମୀକ୍ଷା କରିବେ
      Posted On: 09 JUN 2017 7:55PM by PIB Bhubaneshwar


    କେନ୍ଦ୍ର ଅର୍ଥ, ପ୍ରତିରକ୍ଷା ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ରାଷ୍ଟ୍ରାୟତ୍ତ ବ୍ୟାଙ୍କ (ପିଏସବି)ଗୁଡ଼ିକର ସିଏମଡିସ/ସିଇଓମାନଙ୍କ ବୈଠକରେ ଅଧ୍ୟକ୍ଷତା କରିବେ । ବୈଠକ ସମୟରେ ଏହିସବୁ ବ୍ୟାଙ୍କଗୁଡ଼ିକର କାର୍ଯ୍ୟକଳାପ ଅଥବା ପ୍ରଦର୍ଶନର ସମୀକ୍ଷା କରାଯିବ । ଏହି ବୈଠକ ଜୁନ୍ 12, 2017 ଦିନ ଜାତୀୟ ରାଜଧାନୀରେ ଆୟୋଜନ କରାଯିବ । ଏହା ଚଳିତ ଆର୍ଥିକ ବର୍ଷ 2017-18 ର ପ୍ରଥମ ବୈଠକ ଯେଉଁଥିରେ ଅର୍ଥମନ୍ତ୍ରୀ ଅଧ୍ୟକ୍ଷତା କରିବେ । ଏହି ବୈଠକର ପ୍ରମୁଖ ଏଜେଣ୍ଡା ମଧ୍ୟରେ ରହିବ ରାଷ୍ଟ୍ରାୟତ୍ତ ବ୍ୟାଙ୍କଗୁଡ଼ିରେ ଫସି ରହିଥିବା ଅନାଦେୟ ଋଣ ଭାର (ଏନପିଏସ) ପ୍ରସଙ୍ଗ ଏବଂ ଏହାର ସମାଧାନ, ଏମ୍ଏସ୍ଇକୁ ମିଳୁଥିବା ଋଣର ତାଜା ସ୍ଥିତି, ଷ୍ଟାଣ୍ଡଅପ୍ ଇଣ୍ଡିଆ, ମୁଦ୍ରା ଯୋଜନା ଆଦି ।

    
    ଏଜେଣ୍ଡାର ଅନ୍ୟ ପ୍ରସଙ୍ଗ ମଧ୍ୟରେ ଆର୍ଥିକ ଅନ୍ତର୍ଭୂକ୍ତିକରଣ ଏବଂ ସାକ୍ଷରତା ଉପରେ ଆଲୋଚନା, ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା (ପିଏମଜେଜେବିୱାଇ), ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା (ପିଏମ୍ଏସବିଆଇ) ଏବଂ ଅଟଳ ପେନସନ୍ ଯୋଜନା (ଏପିୱାଇ) ସହିତ ବିଭିନ୍ନ ସାମାଜିକ ସୁରକ୍ଷା ଯୋଜନାଗୁଡ଼ିକର ପ୍ରଦର୍ଶନ ସମୀକ୍ଷା ଆଦି ସାମିଲ ।
    
    ଏହାବ୍ୟତୀତ ଏହି ଦିନିକିଆ ବୈଠକରେ ସାଇବର ସୁରକ୍ଷା ସହ ଜଡ଼ିତ ପ୍ରସଙ୍ଗ, ବ୍ୟାଙ୍କିଙ୍ଗ୍ କାରବାରର ଡିଜିଟାଲାଇଜେସନ୍, ଗ୍ରାମୀଣ ବିକାଶ, କୃଷି ଋଣ ଏବଂ ଶିକ୍ଷା ଋଣ ଇତ୍ୟାଦି ସହ ଜଡ଼ିତ ପ୍ରସଙ୍ଗରେ ମଧ୍ୟ ଚର୍ଚ୍ଚା ହେବ । ରାଷ୍ଟ୍ରାୟତ୍ତ ବ୍ୟାଙ୍କ (ପିଏସବି)ର ଦିନିକିଆ ବୈଠକରେ ବସ୍ତୁ ଓ ସେବା କର(ଜିଏସଟି)କୁ ଲାଗୁ କରାଯିବାରେ ବ୍ୟାଙ୍କର ଭୂମିକା ଏବଂ ସେମାନଙ୍କ ପ୍ରସ୍ତୁତି ଉପରେ ମଧ୍ୟ ଚର୍ଚ୍ଚା ହେବାର ସମ୍ଭାବନା ରହିଛି । ଜିଏସଟିକୁ ଜୁଲାଇ ପହିଲାରୁ ଲାଗୁ କରାଯିବା ନିମନ୍ତେ ପ୍ରସ୍ତୁତି ଜାରି ରହିଛି ।

    ***********

    
    
    (Release ID: 1492700) Visitor Counter : 2