      ଅର୍ଥ ମନ୍ତ୍ରଣାଳୟ

      କେନ୍ଦ୍ରୀୟ ପ୍ରତ୍ୟକ୍ଷ କର ବୋର୍ଡ ଆଇଟି ଅଧିନିୟମ, 1961ର ଧାରା 92CE ଅନ୍ତର୍ଗତ ମାଧ୍ୟମିକ ସମାଯୋଜନ ନିମନ୍ତେ ନିୟମ 10CBର ଅଧିସୂଚନା
      Posted On: 19 JUN 2017 8:57PM by PIB Bhubaneshwar


    କେନ୍ଦ୍ରୀୟ ପ୍ରତ୍ୟକ୍ଷ କର ବୋର୍ଡ 15 ଜୁନ୍ , 2017 ଠାରୁ ମାଧ୍ୟମିକ ସମାଯୋଜନ ବ୍ୟବସ୍ଥା ପରିଚାଳିତ କରିବା ନିମନ୍ତେ ନିୟମ 10 CB ଅଧିସୂଚିତ କରିଛି । ଏହି ନିୟମ ଅଧିଶେଷ ଧନକୁ ସ୍ୱଦେଶ ପଠାଇବାର ସମୟ - ସୀମାକୁ ନିର୍ଦ୍ଧାରିତ କରିଥାଏ ଏବଂ ଏଥି ସହିତ ନିର୍ଦ୍ଧାରିତ ସମୟ ସୀମାରେ ଅଧିଶେଷ ଧନ ପ୍ରତ୍ୟାବର୍ତ୍ତନ କରିବାରେ ବିଫଳ ହେବା ସ୍ଥିତରେ ସେହି ଆୟ ଉପରେ ସୁଧ ଦର ନିର୍ଦ୍ଧାରିତ କରିଥାଏ । ଅନ୍ତର୍ଜାତୀୟ ଦେଣ - ନେଣ ନିମନ୍ତେ ଭାରତୀୟ ମୁଦ୍ରା ଏବଂ ବିଦେଶୀ ମୁଦ୍ରାରେ ଭିନ୍ନ ଭିନ୍ନ ଦର ପ୍ରଦାନ କରାଯାଇଥାଏ । ସୁଧ ଦର ବାର୍ଷିକ ଆଧାରରେ ଲାଗୁ ହୋଇଥାଏ ।


    ଅଧିଶେଷ ଧନକୁ ସ୍ୱଦେଶ ପଠାଇବାର 90 ଦିନ ସମୟ - ସୀମା ମୂଲ୍ୟାଙ୍କନ ବର୍ଷ 2017-18 ସନ୍ଦର୍ଭରେ କିମ୍ବା ଏହା ପରବର୍ତ୍ତୀ ଅବଧି ନିମନ୍ତେ ସେହି ସମୟରେ ପ୍ରାରମ୍ଭ ହେବ ଯେତେବେଳେ ପ୍ରାଥମିକ ସମାଯୋଜନର ରାଶି 1 କୋଟି ଟଙ୍କାରୁ ଅଧିକ ହୋଇଯିବ । ଯେଉଁ ମାମଲାରେ ଟିକସଦାତାଙ୍କ ଦ୍ୱାରା ଟ୍ରାନ୍ସଫର ପ୍ରାଇସିଂ ଅର୍ଡର ବିରୋଧରେ ଅପିଲ୍ କରାଯାଇଥିବ ସେଠାରେ ଧନ ପ୍ରତ୍ୟାବର୍ତ୍ତନ ନିମନ୍ତେ ସମୟ ସୀମା ଅପିଲ ପ୍ରାଧିକରଣ ଦ୍ୱାରା ଅପିଲର ଅନ୍ତିମ ସମାଧାନ କରାଯିବା ପରେ ହିଁ ପ୍ରାରମ୍ଭ କରାଯିବ ।


    ଏହି ନିୟମ ଆୟକର ବିଭାଗର ୱେବସାଇଟ୍ (www.incometaxindia.gov.in) ରେ ଉପଲବ୍ଧ ।


    ଆର୍ଥିକ ବିଧେୟକ , 2017 ଆୟକର ଅଧିନିୟମ , 1961 ର ଧାରା 92 ସିଇ ସମାବିଷ୍ଟ ହୋଇଥିଲା, ଯାହା 1 ଏପ୍ରିଲ , 2018 ଠାରୁ ଲାଗୁ ହେବ । ଏହି ଧରାରେ ଅଧିଶେଷ ଧନର ମାଧ୍ୟମିକ ସମାଯୋଜନର ବ୍ୟବସ୍ଥା କରାଯାଇଛି । ଏହି ବ୍ୟବସ୍ଥାର ମୂଲ୍ୟାଙ୍କନ ବର୍ଷ 2017-18 ସନ୍ଦର୍ଭରେ କିମ୍ବା ତା ’ ପରେ ଅବଧି ନିମନ୍ତେ 1 କୋଟି ଟଙ୍କାରୁ ଅଧିକ ଆୟର ସମାଯୋଜନ ଉପରେ ଲାଗୁ ହେବ ।


    ********

    
    
    (Release ID: 1493609) Visitor Counter : 2