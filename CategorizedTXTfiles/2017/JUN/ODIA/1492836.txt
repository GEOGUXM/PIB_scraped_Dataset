      କ୍ୟାବିନେଟ

      ଚାଷୀଙ୍କୁ ସ୍ୱଳ୍ପ ଅବଧି ଫସଲ ଋଣ ପାଇଁ ବ୍ୟାଙ୍କଗୁଡ଼ିକୁ ସୁଧ ସହାୟତା ପ୍ରସ୍ତାବ କ୍ୟାବିନେଟରେ ଗୃହୀତ,
      ବାର୍ଷିର୍କ 4% ସୁଧରେ ମିଳିବ 3ଲକ୍ଷ ଟଙ୍କା ପର୍ଯ୍ୟନ୍ତ ଫସଲ ଋଣ

      Posted On: 14 JUN 2017 8:00PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ 2017-18 ମସିହା ପାଇଁ ଚାଷୀଙ୍କ ନିମନ୍ତେ ସୁଧ ସହାୟତା ଯୋଜନା(ଆଇଏସ୍ଏସ୍)କୁ ଅନୁମୋଦନ ମିଳିଛି । ଏହା ଦ୍ୱାରା ଚାଷୀ ବର୍ଷକ ପାଇଁ ମାତ୍ର 4 ପ୍ରତିଶତ ସୁଧରେ 3 ଲକ୍ଷ ଟଙ୍କା ପର୍ଯ୍ୟନ୍ତ ସ୍ୱଳ୍ପ ଅବଧିର ଫସଲ ଋଣ ପାଇବାରେ ସହାୟକ ହେବ । ସରକାର ଏଥିପାଇଁ ମୋଟ 20 , 339 କୋଟି ଟଙ୍କାର ଅଟକଳ ନିର୍ଦ୍ଧାରିତ କରିଛନ୍ତି । ଏହି ସୁଧ ସହାୟତା ସମସ୍ତ ରାଷ୍ଟ୍ରାୟତ୍ତ ବ୍ୟାଙ୍କ , ଘରୋଇ ବ୍ୟାଙ୍କ , ସମବାୟ ବ୍ୟାଙ୍କ ଓ ଆଂଚଳିକ ଗ୍ରାମ୍ୟ ବ୍ୟାଙ୍କ(ଆରଆରବି)କୁ ନିଜସ୍ୱ ପାଣ୍ଠି ଉପଯୋଗ ତଥା ସମବାୟ ବ୍ୟାଙ୍କ ଓ ଆରଆରବିକୁ ନାବାର୍ଡର ଆର୍ଥିକ ଅନୁଦାନ ଉପରେ ଉପଲବ୍ଧ ହେବ ।


    ଏହି ସୁଧ ସହାୟତା ଯୋଜନା ବର୍ଷକ ପାଇଁ ଜାରି ରହିବ ଏବଂ ନାବାର୍ଡ ତଥା ଆରବିଆଇ ଦ୍ୱାରା କାର୍ଯ୍ୟକାରୀ ହେବ ।


    ଏହି ଯୋଜନାର ମୂଳ ଉଦ୍ଦେଶ୍ୟ ହେଉଛି ଦେଶରେ କୃଷି ଉତ୍ପାଦକତା ଓ ଉତ୍ପାଦନକୁ ପ୍ରୋତ୍ସାହିତ କରିବା ପାଇଁ ତୃଣମୂଳସ୍ତରରେ ଶସ୍ତା ଦରରେ ସ୍ୱଳ୍ପ ଅବଧିର ଫସଲ ଋଣ ଉପଲବ୍ଧ କରାଇବା ।


    ଏହି ଯୋଜନାର ମୁଖ୍ୟ ବିଶେଷତ୍ୱ:


    କ) 2017-18 ମସିହାରେ 3 ଲକ୍ଷ ଟଙ୍କା ପର୍ଯ୍ୟନ୍ତ ସ୍ୱଳ୍ପ ଅବଧି ଫସଲ ଋଣ ନେଉଥିବା ସମସ୍ତ ସକ୍ରିୟ ଚାଷୀଙ୍କୁ କେନ୍ଦ୍ର ସରକାର 5 ପ୍ରତିଶତ ସୁଧ ସହାୟତା ଯୋଗାଇ ଦେବେ ଏବଂ ଚାଷୀଙ୍କୁ କେବଳ 4 ପ୍ରତିଶତ ସୁଧ ନିଜଆଡୁ ଦେବାକୁ ପଡ଼ିବ । ଯଦି ଚାଷୀ ଠିକ୍ ସମୟରେ ଫସଲ ଋଣ ପରିଶୋଧ କରିନପାରିବେ ତା ’ ହେଲେ ତାଙ୍କୁ 5 ପ୍ରତିଶତ ପରିବର୍ତ୍ତେ ମାତ୍ର 2 ପ୍ରତିଶତ ସୁଧ ସହାୟତା ମିଳିବ ।


    ଖ) କେନ୍ଦ୍ର ସରକାର 2017-18 ମସିହାରେ ପ୍ରାୟ 20 , 339 କୋଟି ଟଙ୍କାର ସୁଧ ସହାୟତା ଯୋଗାଇ ଦେବେ ।


    ଗ) କ୍ଷୁଦ୍ର ଓ ନାମମାତ୍ର ଚାଷୀ ଯେଉଁମାନେ କି ଫସଲ ଅମଳ ପରେ ତାକୁ ସଂରକ୍ଷଣ କରି ରଖିବା ପାଇଁ 9% ସୁଧରେ ଋଣ କରିଥାନ୍ତି , ସେମାନଙ୍କୁ ଆଶ୍ୱସ୍ତି ଦେବା ପାଇଁ କେନ୍ଦ୍ର ସରକାର 2 ପ୍ରତିଶତ ସୁଧ ସହାୟତା ଯୋଗାଇ ଦେବେ । ସେମାନଙ୍କୁ 6 ମାସ ପାଇଁ 7% ସୁଧରେ ଋଣ ମିଳିବ ।


    ଘ) ପ୍ରାକୃତିକ ବିପର୍ଯ୍ୟୟରେ ପ୍ରଭାବିତ ଚାଷୀଙ୍କୁ ସହାୟତା ଦେବା ପାଇଁ ପୁନର୍ଗଠିତ ରାଶି ଉପରେ ପ୍ରଥମ ବର୍ଷ ନିମନ୍ତେ ବ୍ୟାଙ୍କଗୁଡ଼ିକୁ 2 ପ୍ରତିଶତ ସୁଧ ସହାୟତା ପ୍ରଦାନ କରାଯିବ ।


    ଙ) ଯଦି କୌଣସି ଚାଷୀ ସ୍ୱଳ୍ପ ଅବଧି ଫସଲ ଋଣକୁ ଠିକ୍ ସମୟରେ ପରିଶୋଧ ନକରନ୍ତି ତା ’ ହେଲେ ସେ ଉପଲବ୍ଧ ଉପରୋକ୍ତ ସହାୟତା ତୁଳନାରେ କେବଳ 2% ସୁଧ ସହାୟତା ପାଇବାକୁ ଯୋଗ୍ୟ ହେବେ ।


    ପ୍ରମୁଖ ପ୍ରଭାବ


    କୃଷି କ୍ଷେତ୍ରରେ ଅଧିକ ଉତ୍ପାଦକତା ଓ ସାମଗ୍ରିକ ଉତ୍ପାଦନକୁ ହାସଲ କରିବାରେ ଋଣ ହେଉଛି ଏକ ମହତ୍ୱପୂର୍ଣ୍ଣ ସହାୟକ । କ୍ୟାବିନେଟ 20 , 339 କୋଟି ଟଙ୍କା ଅନୁମୋଦନ କରି ଚାଷୀଙ୍କୁ ସ୍ୱଳ୍ପ ଅବଧିର ଫସଲ ଋଣ ଓ ଫସଲ ଅମଳ ପରବର୍ତ୍ତୀ ସଂରକ୍ଷଣର ଆବଶ୍ୟକତାକୁ ପୂରଣ ନିମନ୍ତେ ସୁଧ ସହାୟତା ଯୋଗାଇ ଦେବାକୁ ମଞ୍ଜୁରି ଦେଇଛନ୍ତି । ଏହି ସଂସ୍ଥାଗତ ଋଣ ଦ୍ୱାରା ଅଣ ସଂସ୍ଥାଠାରୁ ଋଣ ନେଉଥିବା ଚାଷୀଙ୍କୁ ଆଶ୍ୱସ୍ତି ମିଳିବ , ଯେଉଁମାନେ କି ଅଧିକ ଚଢ଼ହାରରେ ସୁଧ ନେବାକୁ ବିରତ କରିବାରେ ସହାୟକ ହେବ ।


    ପ୍ରଧାନମନ୍ତ୍ରୀ ଫସଲ ବୀମା ଯୋଜନା(ପିଏମ୍ଏଫବିୱାଇ) ଅଧୀନରେ ବିଭିନ୍ନ ଫସଲ ପାଇଁ ବୀମା ସୁବିଧା ରହିବା ପରଠାରୁ ଫସଲ ଋଣକୁ ଏହାସହିତ ସଂଯୋଗ କରାଯାଇଛି । ଯାହାଫଳରେ ଚାଷୀ ଫସଲ ଋଣ ନେଇ ସରକାରଙ୍କ ଉଭୟ ଚାଷୀକୈନ୍ଦ୍ରୀକ ପଦକ୍ଷେପରୁ ଉପକୃତ ହୋଇପାରିବ ।


    ଚାଷୀଙ୍କୁ ବଜାରରେ ତା ’ ର ଉତ୍ପାଦିତ ସାମଗ୍ରୀର ପରିଶ୍ରମର ମୂଲ୍ୟ ସୁନିଶ୍ଚତ କରାଇବା ନିମନ୍ତେ ସରକାରଙ୍କ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ ହେଉଛି ବଜାର ସଂସ୍କାର । 2016 ଏପ୍ରିଲରେ ଉନ୍ମୋଚିତ ଇଲେକ୍ଟ୍ରୋନିକ୍ସ ଜାତୀୟ କୃଷି ବଜାର(ଇ-ଏନ୍ଏମଏମ୍)ର ଲକ୍ଷ୍ୟ ହେଉଛି ଚାଷୀଙ୍କୁ ଉପକୃତ କରିବା ପାଇଁ ଏପିଏମସିକୁ ଏକୀକୃତ କରିବା ଓ ପ୍ରତିଯୋଗିତାମୂଳକ ଦର ଖୋଜିବା ।


    ସରକାର ଚାଷୀଙ୍କ ଉପାର୍ଜନରେ ସୁଧାର ପାଇଁ ଆଗ୍ରହୀ ଅଛନ୍ତି । ଯେଉଁଥିପାଇଁ ବିହନଠୁ ବଜାର ପର୍ଯ୍ୟନ୍ତ ସମସ୍ତ ଗତିବିଧି ନିମନ୍ତେ ଅନେକ ନୂଆ ପଦକ୍ଷେପ ନିଆଯାଇଛି । ମୃତ୍ତିକା ସ୍ୱାସ୍ଥ୍ୟ କାର୍ଡ , ଇନପୁଟ୍ ମ୍ୟାନେଜମେଂଟ , ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନାରେ ପ୍ରତିଟି ବୁନ୍ଦା ଅଧିକ ଅମଳ , ପିଏମ୍ଏଫବିୱାଇ , ଇ-ନାମ ଆଦି ରହିଛି ।


    ଚାଷୀଙ୍କୁ ବାର୍ଷିକ 7 ପ୍ରତିଶତ ସୁଧରେ 3 ଲକ୍ଷ ଟଙ୍କା ପର୍ଯ୍ୟନ୍ତ ଫସଲ ଋଣରେ ରିହାତି ଦେବା ପାଇଁ 2006-07ରୁ ଏହି ଯୋଜନା କାର୍ଯ୍ୟକାରୀ ହେଉଛି । ଯେଉଁ ଚାଷୀ ବର୍ଷକ ଭିତରେ ଋଣ ପରିଶୋଧ କରୁଛନ୍ତି ସେମାନଙ୍କୁ ଅତିରିକ୍ତ 3% ସୁଧ ସହାୟତା ଦିଆଯାଉଛି ।


    **********

    
    
    (Release ID: 1492836) Visitor Counter : 2