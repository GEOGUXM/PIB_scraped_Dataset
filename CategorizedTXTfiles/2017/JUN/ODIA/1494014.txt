      ଅର୍ଥ ମନ୍ତ୍ରଣାଳୟ

      କେନ୍ଦ୍ରୀୟ ପ୍ରତ୍ୟକ୍ଷ କର ବୋର୍ଡ (ସିବିଡିଟି) ଭାରତୀୟ ଟିକସଦାତାଙ୍କ ସହିତ 5ଟି ଏକପକ୍ଷୀୟ ଅଗ୍ରିମ ମୂଲ୍ୟ ନିର୍ଦ୍ଧାରଣ ବୁଝାମଣା କଲା
      ଦ୍ୱିପାକ୍ଷିକ ଅଗ୍ରିମ ମୂଲ୍ୟ ନିର୍ଦ୍ଧାରଣ ବୁଝାମଣା (ବ୍ରିଟେନକୁ ସାମିଲ୍ କରି)ରେ ସ୍ୱାକ୍ଷର

      Posted On: 28 JUN 2017 8:51PM by PIB Bhubaneshwar

    କେନ୍ଦ୍ରୀୟ ପ୍ରତ୍ୟକ୍ଷ କର ବୋର୍ଡ (ସିବିଡିଟି) ଜୁନ୍ , 2017ରେ ଭାରତୀୟ ଟିକସଦାତାଙ୍କ ସହିତ 5ଟି ଏକପକ୍ଷୀୟ ଅଗ୍ରିମ ମୂଲ୍ୟ ନିର୍ଦ୍ଧାରଣ ବୁଝାମଣା କରିଛି । ଏହି ମାସରେ ଗୋଟିଏ ଦ୍ୱିପାକ୍ଷିକ ଅଗ୍ରିମ ମୂଲ୍ୟ ନିର୍ଦ୍ଧାରଣ ବୁଝାମଣା (ବ୍ରିଟେନକୁ ସାମିଲ୍ କରି)ରେ ମଧ୍ୟ ସ୍ୱାକ୍ଷର କରାଗଲା ।


    ଅଗ୍ରୀମ ମୂଲ୍ୟ ନିର୍ଦ୍ଧାରଣ ବୁଝାମଣା ଯୋଜନା ସ୍ଥାନାନ୍ତରଣ ମୂଲ୍ୟ ନିର୍ଦ୍ଧାରଣର ପ୍ରକ୍ରିୟା ଏବଂ ସର୍ବାଧିକ 5ଟି ପ୍ରତିଶ୍ରୁତି ବର୍ଷ ନିମନ୍ତେ ଅଗ୍ରିମ ରୂପରେ ଅନ୍ତର୍ଜାତୀୟ କାରବାରର ମୂଲ୍ୟ ନିର୍ଦ୍ଧାରଣ ଉପରେ ଟିକସଦାତାଙ୍କୁ ସୁନିଶ୍ଚିତତା ଉପଲବ୍ଧ କରାଇବା ଲାଗି ଉଦ୍ଦିଷ୍ଟ । ଟିକସଦାଦାଙ୍କୁ ପ୍ରଥମ ଚାରି ବର୍ଷ ପାଇଁ ଏପିଏ ଫେରାଇ ନେବାର ବିକଳ୍ପ ରହିଛି । ଏହାର ପରିଣାମସ୍ୱରୂପ ମୋଟ 9 ବର୍ଷର ଅବଧି ପାଇଁ ଟିକସ ସୁନିଶ୍ଚିତତା ପ୍ରଦାନ କରାଯାଇଥାଏ । ଏପିଏ ଯୋଜନା ଆରମ୍ଭରୁ ହିଁ ମଲ୍ଟିନେଶନାଲ୍ ଉଦ୍ୟୋଗୀଙ୍କୁ ଆକୃଷ୍ଟ କରିଆସିଛି ।


    ଜୁନ୍ , 2017ରେ ସ୍ୱାକ୍ଷରିତ ଏପିଏ ସ୍ୱାସ୍ଥ୍ୟ ସେବା , ସୂଚନା ପ୍ରଯୁକ୍ତି ତଥା ଗେମିଂ/ ଆନିମେଶନ୍(ମିଡିଆ) କ୍ଷେତ୍ରରେ ସମ୍ବନ୍ଧୀୟ ।


    ଚଳିତ ଆର୍ଥିକ ବର୍ଷରେ 9ଟି ଏକ ପକ୍ଷୀୟ ଅଗ୍ରିମ ମୂଲ୍ୟ ନିର୍ଦ୍ଧାରଣ ବୁଝାମଣାରେ ସ୍ୱାକ୍ଷର କରାଯାଇଛି । ଚଳିତ ଆର୍ଥିକ ବର୍ଷରେ ଗୋଟିଏ ଦ୍ୱିପକ୍ଷୀୟ ବୁଝାମଣାରେ ସ୍ୱାକ୍ଷର ହୋଇଛି । ଏହିପରି ଏପିଏ ଯୋଜନା ଆରମ୍ଭ ହେବା ଠାରୁ ଆଜିସୁଦ୍ଧା 162ଟି ବୁଝାମଣା (ଏକ ପକ୍ଷୀୟ 150 ତଥା ଦ୍ୱିପକ୍ଷୀୟ 12)ରେ ହସ୍ତାକ୍ଷର କରାଯାଇଛି । ଏପିଏ ଯୋଜନାର ପ୍ରଗତି ଅଣ ବିରୋଧୀ ଟିକସ ବ୍ୟବସ୍ଥାକୁ ଆଗକୁ ବଢ଼ାଇ ସରକାରଙ୍କ ସଂକଳ୍ପକୁ ମଜବୁତ କରାଇଥାଏ ।


    **********

    
    
    (Release ID: 1494014) Visitor Counter : 2