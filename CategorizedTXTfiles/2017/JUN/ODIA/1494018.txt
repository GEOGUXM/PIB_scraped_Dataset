      ଖଣି ମନ୍ତ୍ରଣାଳୟ

      ନାଲକୋର ବକ୍ସାଇଟ୍ ଭଣ୍ଡାର ବୃଦ୍ଧି ଲାଗି ଆଉ 5 ବର୍ଷ ପାଇଁ ପଟାଙ୍ଗି ଖଣି ଦେବାକୁ କେନ୍ଦ୍ରର ନିଷ୍ପତ୍ତି
      ତୃତୀୟ ପର୍ଯ୍ୟାୟ ସମ୍ପ୍ରସାରଣରେ ଦାମନଯୋଡିରେ ପ୍ରତିଷ୍ଠା ହେବ 1 ନିୟୁତ ଟନର ଆଲୁମିନା ବିଶୋଧନାଗାର

      Posted On: 28 JUN 2017 8:58PM by PIB Bhubaneshwar

    ରାଷ୍ଟ୍ରାୟତ ଆଲୁମିନିୟମ କମ୍ପାନୀ ନାଲକୋର ବକ୍ସାଇଟ୍ ଭଣ୍ଡାର ବୃଦ୍ଧି କରିବା ସକାଶେ କେନ୍ଦ୍ର ସରକାର ପଟାଙ୍ଗି ଖଣିକୁ ଆଉ 5 ବର୍ଷ ପାଇଁ ଏହି ସଂସ୍ଥାକୁ ଦେବା ଲାଗି ସ୍ଥିର କରିଛନ୍ତି । ଖଣି ମନ୍ତ୍ରଣାଳୟର ଏକ ସୂଚନା ଅନୁସାରେ ନାଲକୋର ତୃତୀୟ ପର୍ଯ୍ୟାୟ ସମ୍ପ୍ରସାରଣ ଲାଗି 5540 କୋଟି ଟଙ୍କା ବ୍ୟୟ ଅଟକଳ କରାଯାଇଛି । ଏହି ପର୍ଯ୍ୟାୟରେ ଦାମନଯୋଡିଠାରେ ବାର୍ଷିକ 1 ନିୟୁତ ଟନ୍ ଉତ୍ପାଦନ କ୍ଷମତା ବିଶିଷ୍ଟ ଏକ ଆଲୁମିନା ବିଶୋଧନାଗାର ପ୍ରତିଷ୍ଠା କରାଯିବ । ଆଲୁମିନିୟମ ଉଦ୍ୟୋଗରେ ଏହା ଏକ ମର୍ଯ୍ୟଦାଜନକ କେନ୍ଦ୍ରୀୟ ନବରନ ô କମ୍ପାନୀ ହୋଇଥିବାରୁ ଏହାର ଉତ୍ପାଦନ କ୍ଷମତା ବୃଦ୍ଧି ତଥା ଏହି ସଂସ୍ଥାକୁ ଆହୁରି ମଜବୁତ୍ କରିବା ଲାଗି ମନ୍ତ୍ରଣାଳୟ ପ୍ରୟାସ କରୁଛି । ଓଡିଶା ତଥା ଦେଶରେ ଏହି ସଂସ୍ଥାର ଭୁମିକା ବେଶ ପ୍ରସଂଶନୀୟ । ଏହାର ସମ୍ପ୍ରସାରଣକୁ ପ୍ରାଧାନ୍ୟ ଦିଆଯାଉଛି । ଏହି ପରିପ୍ରେକ୍ଷୀରେ କେତେକ ଗଣମାଧ୍ୟମରେ ନାଲକୋକୁ ବାଇ-ବେକ୍ ତଥା ଅଫର-ଫର-ସେଲ ମାଧ୍ୟମରେ ଘରୋଇକରଣ କରାଯାଉଛି ବୋଲି ବାହାରିଥିବା ଖବର ବିଭ୍ରାନ୍ତିକର । ଏହି ଖବର ସତ୍ୟ ଉପରେ ଆଧାରିତ ନୁହେଁ । ଏଭଳି ଭିତ୍ତିହିନ ଖବର ଦ୍ୱାରା ନାଲକୋରେ କର୍ମଚାରୀ ଅସନ୍ତୋଷ ଦେଖାଦେଇଛି । ଆଲୁମିନା ଏବଂ ଆଲୁମିନିୟମ ଉତ୍ପାଦନ କ୍ଷେତ୍ରରେ ନାଲକୋକୁ ଏକ ଅଗ୍ରଣୀ କେନ୍ଦ୍ରୀୟ ଉଦ୍ୟୋଗ କରିବା ଲାଗି କେନ୍ଦ୍ର ସରକାର ପ୍ରୟାସ କରୁଛନ୍ତି ବୋଲି ଖଣି ମନ୍ତ୍ରଣାଳୟ ପକ୍ଷରୁ ସୂଚନା ଦିଆଯାଇଛି ।


    **********

    
    
    (Release ID: 1494018) Visitor Counter : 3