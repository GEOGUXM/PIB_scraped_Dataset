      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆନ୍ତର୍ଜାତିକ ଯୋଗ ଦିବସରେ ଲକ୍ଷ୍ନୌ ସାର୍ବଜନୀନ ଯୋଗ ଶିବିରରେ ଭାଗ ନେଲେ ପ୍ରଧାନମନ୍ତ୍ରୀ
      Posted On: 21 JUN 2017 5:22PM by PIB Bhubaneshwar


    ଆନ୍ତର୍ଜାତିକ ଯୋଗ ଦିବସ-2017 ଅବସରରେ ଆଜି ଲକ୍ଷ୍ନୌରେ ଅନୁଷ୍ଠିତ ସାର୍ବଜନୀନ ଯୋଗ ଶିବିରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଅଂଶ ଗ୍ରହଣ କରିଛନ୍ତି ।

    ସହରରେ ଲଗାଣ ବର୍ଷା ସତ୍ତ୍ୱେ ରମାବାଇ ଆମ୍ବେଦକର ମୈଦାନରେ ସହସ୍ରାଧିକ ଲୋକ ଏହି କାର୍ଯ୍ୟକ୍ରମରେ ଭାଗ ନେଇଥିଲେ ।
    ସମବେତ ହୋଇଥିବା ଉତ୍ସାହୀ ଜନସାଧାରଣଙ୍କୁ ଉଦବୋଧନ ଦେଇ ପ୍ରଧାନମନ୍ତ୍ରୀ ଲକ୍ଷ୍ନୌରୁ ଦେଶବ୍ୟାପୀ ଯୋଗ ଦିବସରେ ଅଂଶ ଗ୍ରହଣ କରିଥିବା ଲୋକମାନଙ୍କୁ ଶୁଭେଚ୍ଛା ଜଣାଇଥିଲେ ।
    ସେ କହିଥିଲେ ଯେ, ଆଜି ଯୋଗ ଅନେକ ଲୋକଙ୍କ ଜୀବନର ରାହା ହୋଇପାରିଛି । ଦେଶ ବାହାରେ ମଧ୍ୟ ଯୋଗ ଲୋକପ୍ରିୟ ହୋଇପାରିଛି ଏବଂ ଏହା ଭାରତକୁ ବିଶ୍ୱ ସହ ଯୋଡ଼ିପାରିଛି ।
    ପ୍ରଧାନମନ୍ତ୍ରୀ କହିଥିଲେ ଯେ, ବିଗତ ତିନି ବର୍ଷରେ ଦେଶରେ ଅନେକ ଯୋଗ ପ୍ରତିଷ୍ଠାନ ଗଢ଼ି ଉଠିଥିବାରୁ ସେ ଅତ୍ୟନ୍ତ ଖୁସି ଏବଂ ଏଥିପାଇଁ କ୍ରମେ ଯୋଗ ପ୍ରଶିକ୍ଷକଙ୍କ ଚାହିଦା ବୃଦ୍ଧି ପାଉଥିବା ସେ ଲକ୍ଷ୍ୟ କରିପାରୁଛନ୍ତି । ସୁସ୍ଥ ରହିବା ସହ ମାନସିକ ସୁସ୍ଥତା ମଧ୍ୟ ଜରୁରି । ମାନସିକ ସୁସ୍ଥତା ହାସଲ ପାଇଁ ଯୋଗ ଜରୁରି ବୋଲି ସେ କହିଥିଲେ ।
    ଯୋଗକୁ ଜୀବନର ଏକ ଅଂଶ କରିବା ପାଇଁ ପ୍ରଧାନମନ୍ତ୍ରୀ ସମସ୍ତଙ୍କୁ ଅନୁରୋଧ କରିବା ସହ ସେ କହିଥିଲେ ଯେ ଯୋଗ ସ୍ୱାସ୍ଥ୍ୟ ପାଇଁ ପ୍ରତିଶ୍ରୁତି ଦେଇଥାଏ ଏବଂ ଏହାକୁ ଅଭ୍ୟାସ କରିବା ଖର୍ଚ୍ଚଦାୟକ ମଧ୍ୟ ନୁହେଁ ।
    ଏହା ପୂର୍ବରୁ ଲକ୍ଷ୍ନୌରେ ପ୍ରଧାନମନ୍ତ୍ରୀଙ୍କୁ ସ୍ୱାଗତ କରି ଉତ୍ତର ପ୍ରଦେଶ ମୁଖ୍ୟମନ୍ତ୍ରୀ ଯୋଗୀ ଆଦିତ୍ୟନାଥ କହିଥିଲେ ଯେ ଯୋଗ ଆମ ପରମ୍ପରାର ଏକ ଅଂଶ ବିଶେଷ ଏବଂ ଏହା ଆମକୁ ଏକତ୍ର କରିଥାଏ ।
    

    
    (Release ID: 1493552) Visitor Counter : 2