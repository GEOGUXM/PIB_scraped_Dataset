      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଭାରତୀୟ ଅକ୍ଷୟ ଶକ୍ତି ବିକାଶ ସଂସ୍ଥାର 13.9 କୋଟି ଆଇପିଓ ଜାରି ପ୍ରସ୍ତାବକୁ କେନ୍ଦ୍ରର ଅନୁମତି
      Posted On: 07 JUN 2017 5:38PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ ଭାରତୀୟ ଅକ୍ଷୟ ଶକ୍ତି ବିକାଶ ସଂସ୍ଥା (IREDA) ର ଆଇପିଓ ଜାରି ପ୍ରସ୍ତାବକୁ ଅନୁମୋଦନ କରାଯାଇଛି । କ୍ୟାବିନେଟ କମିଟିର ନିଷ୍ପତ୍ତି ଅନୁଯାୟୀ ନିମ୍ନଲିଖିତ ପଦକ୍ଷେପମାନ ଗ୍ରହଣ କରାଯିବ –

    
    1. ପ୍ରତ୍ୟେକ ଦଶ ଟଙ୍କା ମୂଲ୍ୟରେ IREDA 13,90,00,000 (13.9 କୋଟି) ଅଂଶଧନ ବଜାରରେ ଜାରି କରିବ ।
    
    2. ଖୁଚୁରା ବିନିଯୋଗକାରୀ ଏବଂ IREDAର କର୍ମଚାରୀମାନଙ୍କ ପାଇଁ 5 ପ୍ରତିଶତ ରିହାତିରେ ଅଂଶଧନ ବିକ୍ରୀ କରାଯିବ । ସେହିପରି କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗର କର୍ମଚାରୀମାନଙ୍କ ପାଇଁ ମଧ୍ୟ ଅଂଶଧନ କିଣିବାରେ ରିହାତି ଦିଆଯିବ । ତେବେ ସେବି ର ନିୟମ ଅନୁସାରେ କର୍ମଚାରୀମାନଙ୍କୁ କେତେ ଅଂଶଧନ ବିକ୍ରୀ କରାଯିବ ତାହା ନିର୍ଦ୍ଧାରିତ ହେବ ।
    
    3. ଆନ୍ତଃ-ମନ୍ତ୍ରଣାଳୟ ଗୋଷ୍ଠୀ ଏବଂ ପୁଞ୍ଜି ବିନିଯୋଗ ଓ ସାର୍ବଜନୀନ ସମ୍ପତି ପରିଚାଳନା ବିଭାଗର ନିର୍ଦ୍ଦେଶାବଳୀ ଅନୁସାରେ ଓଜଋଊଇର ଆଇପିଓ ସଂକ୍ରାନ୍ତ ବୁକ୍ ବିଲଡିଂ ପ୍ରକ୍ରିୟା ବୁକ୍ ରନିଂ ଲିଡ ମେନେଜର ମାଧ୍ୟମରେ ସମ୍ପାଦନ କରାଯିବ ।
    
    ଦେଶରେ ଅକ୍ଷୟ ଶକ୍ତିର ବିକାଶ ଲାଗି ଆବଶ୍ୟକ ପଡୁଥିବା ବିପୁଳ ଧନରାଶି ବା ପାଣ୍ଠି ବଜାରରୁ ସଂଗ୍ରହ କରିବା କ୍ଷେତ୍ରରେ ଏହି ଆଇପିଓ IREDAକୁ ବିଶେଷ ଭାବେ ସାହାଯ୍ୟ କରିବ । କେନ୍ଦ୍ର ସରକାର ଆଗାମୀ 2022 ସୁଦ୍ଧା ଦେଶରେ 175 ଗିଗାୱାଟ ଅକ୍ଷୟ ଶକ୍ତିର ବିକାଶ ଲାଗି ଲକ୍ଷ୍ୟ ରଖିଥିବା ବେଳେ ଏହା ହାସଲ କରିବା ପାଇଁ IREDA ପକ୍ଷରୁ ବିଭିନ୍ନ ଅଣପାରମ୍ପରିକ ଶକ୍ତି ପ୍ରକଳ୍ପମାନ ପ୍ରତିଷ୍ଠା କରାଯାଉଛି । ଏହାଛଡା ଦେଶରେ ଅଣପାରମ୍ପରିକ ଶକ୍ତି କ୍ଷେତ୍ରର ବିକାଶକୁ ମଧ୍ୟ ତ୍ୱରାନ୍ୱିତ କରାଯାଇ ପାରିଛି ।

    
    
    (Release ID: 1492416) Visitor Counter : 3