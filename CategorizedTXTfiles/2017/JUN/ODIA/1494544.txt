      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସଂସଦର ଐତିହାସିକ ମଧ୍ୟରାତ୍ର ଅଧିବେଶନରୁ ଭାରତୀୟ GST ଯୁଗର ଅଭ୍ୟୁଦୟ
      Posted On: 30 JUN 2017 11:33AM by PIB Bhubaneshwar


    ସଂସଦର କେନ୍ଦ୍ରୀୟ ଗୃହରେ ଆୟୋଜିତ ଐତିହାସିକ ମଧ୍ୟରାତ୍ରି ଅଧିବେଶନ ଅବସରରେ ବସ୍ତୁ ଏବଂ ସେବା କର (GST) ବ୍ୟବସ୍ଥାକୁ ଲାଗୁ କରାଯାଇଛି । ରାଷ୍ଟ୍ରପତି ଶ୍ରୀ ପ୍ରଣବ ମୁଖାର୍ଜୀ, ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ ଅର୍ଥ ମନ୍ତ୍ରୀ ଶ୍ରୀ ଅରୁଣ ଜେଟଲୀ ଏହି ଅଧିବେଶନକୁ ସମ୍ବୋଧିତ କରିଥିଲେ । ଏହାପରେ ରାଷ୍ଟ୍ରପତି ଏବଂ ପ୍ରଧାନମନ୍ତ୍ରୀ ବଟନ୍ ଚିପି GST ବ୍ୟବସ୍ଥାର ଶୁଭାରମ୍ଭ କରିଥିଲେ ।

    
    ଏହି ଅବସରରେ ଉଦ୍ବୋଧନ ଦେଇ ପ୍ରଧାନମନ୍ତ୍ରୀ କହିଥିଲେ ଯେ ଦେଶର ଭବିଷ୍ୟତ ନିର୍ଦ୍ଧାରଣ କରିବା ଲାଗି ଏହି ଦିନ ଏକ ନିର୍ଣ୍ଣାୟକ ମୋଡ଼ ଆଣିଛି ।
    
    ଏହି ଅବସରରେ ସେ ସ୍ମୃତିଚାରଣ କରି କହିଥିଲେ ଯେ ସଂସଦର କେନ୍ଦ୍ରୀୟ ଗୃହ ପୂର୍ବରୁ ଅନେକ ଐତିହାସିକ ମୁହୂର୍ତ୍ତର ସାକ୍ଷୀ ରହିଛି । ଏଠାରେ ସମ୍ବିଧାନ ସଭାର ପ୍ରଥମ ବୈଠକ, ଭାରତର ସ୍ୱାଧୀନତା ଏବଂ ସମ୍ବିଧାନ ଆପଣେଇବାର କାର୍ଯ୍ୟକ୍ରମ ଅନୁଷ୍ଠିତ ହୋଇଥିଲା । ଜିଏସଟିକୁ ସହଯୋଗୀ ସଂଘୀୟ ବ୍ୟବସ୍ଥାରର ଏକ ଜ୍ଜଳନ୍ତ ଉଦାହରଣ ବୋଲି ସେ ବର୍ଣ୍ଣନା କରିଥିଲେ ।
    
    ଚାଣକ୍ୟଙ୍କ ଉକ୍ତିକୁ ଉଲ୍ଲେଖ କରି ପ୍ରଧାନମନ୍ତ୍ରୀ କହିଥିଲେ ଯେ କଠିନ ପରିଶ୍ରମ ଦ୍ୱାରା ସମସ୍ତ ବାଧାବିଘ୍ନ ଦୂର କରିହେବ ଏବଂ ଏହା ଆମକୁ ସବୁଠୁ କଷ୍ଟଦାୟକ ଲକ୍ଷ୍ୟ ହାସଲରେ ସହାୟକ ହେବ । ସେ କହିଥିଲେ ଯେ ସର୍ଦ୍ଦାର ବଲ୍ଲଭ ଭାଇ ପଟେଲ ରାଷ୍ଟ୍ରର ରାଜନୈତିକ ଏକୀକରଣ କରାଇବା ଭଳି ଜିଏସଟି ଅର୍ଥନୈତିକ ଏକୀକରଣକୁ ସୁନିଶ୍ଚିତ କରିବ ।
    
    “ବିଶ୍ୱରେ ଆୟ କରକୁ ବୁଝିବା ସବୁଠୁ କଠିନ ବ୍ୟାପାର” ବୋଲି ପ୍ରଧାନମନ୍ତ୍ରୀ ପ୍ରସିଦ୍ଧ ବୈଜ୍ଞାନିକ ଆଲବର୍ଟ ଆଇନଷ୍ଟାଇନଙ୍କ ଏହି ଆପ୍ତ-ବାକ୍ୟକୁ ଉଦ୍ଧାର କରି କହିଥିଲେ । ଜିଏସଟି ଦେଶରେ ଏକ ରାଷ୍ଟ୍ର, ଏକ କରକୁ ସୁନିଶ୍ଚିତ କରିବ । ଜିଏସଟି ଦ୍ୱାରା ଗୁରୁତ୍ୱପୂର୍ଣ୍ଣ ସମୟ ଏବଂ ଅର୍ଥ ଅପଚୟ ରୋକାଯାଇପାରିବ ବୋଲି ସେ କହିଥିଲେ । ରାଜ୍ୟ ସୀମାଗୁଡ଼ିକରେ ରହିଥିବା ପଣ୍ୟଗେଟ (Toll Gate) ଗୁଡ଼ିକରେ ଘଣ୍ଟା ଘଣ୍ଟା ଧରି ଗାଡ଼ି ଛିଡ଼ା ହେବା ଯୋଗୁ ବହୁ ଇନ୍ଧନ ଖର୍ଚ୍ଚ ହେଉଛି ଏବଂ ପରିବେଶ ମୋଟରଗାଡି ଧୂଆଁରେ ପ୍ରଦୂଷିତ ହେଉଛି । GSTN ପ୍ରଣାଳୀରେ ତନଖି ଫାଟକ ଉଠିଯିବା ପରେ ଯାନବାହନ ଯାତାୟତ ନିର୍ବିଘ୍ନ ହେବ ଏବଂ ପରିବେଶ ସୁରକ୍ଷା ହୋଇପାରିବ ବୋଲି ସେ ଉଲ୍ଲେଖ କରିଥିଲେ । ପ୍ରଧାନମନ୍ତ୍ରୀ କହିଥିଲେ ଯେ ଜିଏସଟି ଏକ ଆଧୁନିକ ଟିକସ ପ୍ରଶାସନ ଦିଗରେ ଆଗେଇ ନେବ ଯାହା ସହଜ, ଅଧିକ ପାରଦର୍ଶୀ ଏବଂ ଭ୍ରଷ୍ଟାଚାର-ନିରୋଧୀ ହେବ ।
    
    ସେ ଜିଏସଟିକୁ “ଗୁଡ୍ ଏବଂ ସିମ୍ପଲ୍ ଟେକ୍ସ” ଭାବେ ବର୍ଣ୍ଣନା କରି ଏହା ଲୋକଙ୍କ କଲ୍ୟାଣ ଦିଗରେ ସହାୟକ ହେବ ବୋଲି କହିଥିଲେ । ପ୍ରଧାନମନ୍ତ୍ରୀ ମଧ୍ୟ ଋକ୍ ବେଦର ଏକ ଶ୍ଳୋକକୁ ଅବତାରଣା କରି ସମାଜର ସାମଗ୍ରୀକ କଲ୍ୟାଣ ପାଇଁ ସମାନ ଲକ୍ଷ୍ୟ ଏବଂ ସମାନ ସମର୍ପଣର ଆବଶ୍ୟକତା ରହିଛି ବୋଲି ଉଲ୍ଲେଖ କରିଥିଲେ ।

    **********

    
    
    (Release ID: 1494544) Visitor Counter : 2