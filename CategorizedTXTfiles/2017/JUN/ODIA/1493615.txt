      ଅର୍ଥ ମନ୍ତ୍ରଣାଳୟ

      ମଧ୍ୟପ୍ରଦେଶର 64ଟି ଛୋଟ ସହରରେ ସହରୀ ସେବାର ଉନ୍ନତିକରଣ ଲାଗି ଭାରତ ସରକାର, ଏସୀୟ ଉନ୍ନୟନ ବ୍ୟାଙ୍କ ମଧ୍ୟରେ 275 ନିୟୁତ ଡଲାର ଋଣ ଚୁକ୍ତି
      Posted On: 20 JUN 2017 9:05PM by PIB Bhubaneshwar


    ମଧ୍ୟପ୍ରଦେଶର 64ଟି ଛୋଟ ସହରରେ ସହରୀ ସେବାର ଉନ୍ନତିକରଣ ଲାଗି ଭାରତ ସରକାର ଏବଂ ଏସୀୟ ଉନ୍ନୟନ ବ୍ୟାଙ୍କ ( ADB ) ମଧ୍ୟରେ ଜୁନ୍ 19 ତାରିଖରେ 275 ନିୟୁତ ଡଲାରର ଋଣ ଚୁକ୍ତି ସ୍ୱାକ୍ଷରିତ ହୋଇଛି ।


    ମଧ୍ୟପ୍ରଦେଶରେ ସହରୀ ସେବାର ଉନ୍ନତି ପ୍ରକଳ୍ପ ଲାଗି ସ୍ୱାକ୍ଷରିତ ହୋଇଥିବା ଋଣ ଚୁକ୍ତିରେ ଭାରତ ସରକାରଙ୍କ ପକ୍ଷରୁ ଅର୍ଥ ମନ୍ତ୍ରଣାଳୟ ଅଧୀନ ଅର୍ଥନୈତିକ ବ୍ୟାପାର ବିଭାଗର ବହୁପକ୍ଷୀୟ ସଂସ୍ଥା ଯୁଗ୍ମ ସଚିବ ରାଜ କୁମାର ଏବଂ ଏଡିବି ପକ୍ଷରୁ ଏଡିବି ଭାରତୀୟ ରେସିଡେଣ୍ଟ ମିସନର ଡେପୁଟି କଣ୍ଟ୍ରି ଡାଇରେକ୍ଟର ଏଲ୍ ବି ସୋନ୍ଦଜାଜା ଚୁକ୍ତିରେ ହସ୍ତାକ୍ଷର କରିଥିଲେ । ଏହି ପ୍ରକଳ୍ପ ଚୁକ୍ତିରେ ମଧ୍ୟପ୍ରଦେଶ ସରକାରଙ୍କ ସହରାଞ୍ଚଳ ବିକାଶ ଏବଂ ଗୃହ ନିର୍ମାଣ ବିଭାଗର ସଚିବ ବିବେକ ଅଗ୍ରୱାଲ୍ ମଧ୍ୟ ସ୍ୱାକ୍ଷର କରିଥିଲେ ।


    ଏହି ପ୍ରକଳ୍ପ ଜରିଆରେ ମଧ୍ୟପ୍ରଦେଶର 64 ଟି କ୍ଷୁଦ୍ର ଏବଂ ମଧ୍ୟମବର୍ଗର ସହରରେ ସ୍ଥିର , ସମାବେଶୀ ଏବଂ ଜଳବାୟୁ ଉପଯୋଗୀ ଜଳ ଯୋଗାଣ ଏବଂ ସମନ୍ୱିତ ବର୍ଷ ଜଳ ପରିଚାଳନା ସହିତ ଖଜୁରାହୋ ଓ ରାଜନଗର ଐତିହ୍ୟ ସହରରେ ଜଳ ନିଷ୍କାସନ ଭିତ୍ତିଭୂମି ବିକଶିତ ହେବ । ରାଜ୍ୟ ସରକାର ସହରାଞ୍ଚଳ ଭିତ୍ତିଭୂମି ବିକାଶ ଲକ୍ଷ୍ୟ ସାଧନ ଦିଗରେ ଏହା ସହାୟକ ହେବ । ପୂର୍ବରୁ ଏଡିବି ସହରାଞ୍ଚଳ ନିବେଶ ଦ୍ୱରା ମଧ୍ୟପ୍ରଦେଶର 4ଟି ବୃହତ ସହରରେ 5 ନିୟୁତ ଲୋକଙ୍କୁ ସ୍ୱଚ୍ଛ ପାନୀୟ ଜଳଯୋଗାଣ ହୋଇପାରିଥିଲା ।


    ଏଡିବି ଋଣ ସହିତ ମଧ୍ୟପ୍ରଦେଶ ସରକାର 124 ନିୟୁତ ଆମେରିକୀୟ ଡଲାର ଏହି ପ୍ରକଳ୍ପରେ ନିବେଶ କରିବେ । ଏହି ପ୍ରକଳ୍ପ 5 ବର୍ଷ ମଧ୍ୟରେ ଆସନ୍ତା 2022 ସୁଦ୍ଧା ଶେଷ କରିବା ଲାଗି ଲକ୍ଷ୍ୟ ରଖାଯାଇଛି ।


    ***********

    
    
    (Release ID: 1493615) Visitor Counter : 2