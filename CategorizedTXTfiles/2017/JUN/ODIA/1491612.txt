      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ବେଟି ବଚାଓ ବେଟି ପଢାଓ ଯୋଜନା : ସର୍ବସାଧାରଣଙ୍କ ଅବଗତି ନିମନ୍ତେ
      Posted On: 01 JUN 2017 1:12PM by PIB Bhubaneshwar


    ବେଟି ବଚାଓ ବେଟି ପଢାଓ ଯୋଜନା ନାମରେ ଅନେକ ଅନଧିକୃତ ୱେବସାଇଟ/ ସଂସ୍ଥା/ ବେସରକାରୀ ସଂଗଠନ/ ବ୍ୟକ୍ତି ନଗଦ ଅର୍ଥ ପ୍ରୋତ୍ସାହନ ନାମରେ ବେଆଇନ ଭାବେ ଫର୍ମ ଆବଣ୍ଟନ କରୁଥିବା କଥା କେନ୍ଦ୍ର ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟଙ୍କ ନଜରକୁ ଆସିଛି । ଏହି ଯୋଜନାରେ ଭାରତ ସରକାରଙ୍କ ଦ୍ୱାରା ବ୍ୟକ୍ତିଗତ ନଗଦ ହସ୍ତାନ୍ତରଣ ପାଇଁ କୋ ÷ ଣସି ବ୍ୟବସ୍ଥା କରାଯାଇ ନାହିଁ । ବେଟି ବଚାଓ ବେଟି ପଢାଓ ଯୋଜନା ସାମାଜ ରେ ପିତୃସତ୍ତା କୁ ଦୁରେଇବା , ପିସିପିଆଣ୍ଡଡିଟି ଅଧିନିୟମକୁ କଡାକଡି ଭାବେ ଲାଗୁ କରିବା ଏବଂ ଝିଅମାନଙ୍କର ଶିକ୍ଷାକୁ ଆଗକୁ ବଢାଇବା ଉପରେ ଗୁରୁତ୍ୱ ପ୍ରଦାନ କରେ । ଏହାବ୍ୟତୀତ ଏଥିରେ ଜୀବନଚକ୍ରର ନିରନ୍ତରତାରେ ମହିଳା ସଶକ୍ତିକରଣ ଉପରେ ମଧ୍ୟ ଗରୁତ୍ୱ ପ୍ରଦାନ କରାଯାଉଛି । ଏହା ପ୍ରତ୍ୟକ୍ଷ ଲାଭ ହସ୍ତାନ୍ତରଣ (ଡିବିଟି) ଯୋଜନା ନୁ ହେଁ ।


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଏହି ବିଷୟରେ ଯେଉଁ ରାଜ୍ୟରେ ଏହିଭଳି ବେଆଇନ ଗତିବିଧି ଦେଖିବାକୁ ମିଳିଛି ସେମାନଙ୍କ ସହିତ ଆଲୋଚନା କରିଛି । ଏହି ରାଜ୍ୟଗୁଡିକ ମଧ୍ୟରେ ଉତ୍ତର ପ୍ରଦେଶ , ହରିଆନା , ଉତ୍ତରାଖଣ୍ଡ , ପଞାବ , ବିହାର , ମଧ୍ୟପ୍ରଦେଶ ଏବଂ ପଶ୍ଚିମ ବଙ୍ଗଳା ରହିଛି । ମନ୍ତ୍ରଣାଳୟ ମୁଦ୍ରିତ ଏବଂ ବୈଦୁତିକ ଗଣମାଧ୍ୟମ ଜରିଆରେ ଏ ବିଷୟରେ ଅନେକ ଥର ସୂଚନା ପ୍ରଦାନ କରିଛି । ମନ୍ତ୍ରଣାଳୟ ଦ୍ୱାରା ଲୋକମାନଙ୍କୁ ସଚେତନ କରାଇବା ପାଇଁ ବିଜ୍ଞାପନ ଜରିଆରେ ସୂଚିତ କରାଇଥିଲେ ଯେ ଏହିଭଳି କ୍ଷେତ୍ରରେ ନିଜ ବିଷୟରେ ସଂପୂର୍ଣ୍ଣ ବିବରଣୀ ପ୍ରଦାନ ନ କରିବା ପାଇଁ । ଏହାସତ୍ତ୍ୱେ ମଧ୍ୟ ଅନେକ ଲୋକ ଠକାମିର ଶିକାର ହୋଇଛନ୍ତି ଏବଂ ନଗଦ ଅର୍ଥ ପ୍ରଦାନ କରୁଛନ୍ତି । ସେଥିପାଇଁ ସର୍ବସାଧାରଣଙ୍କ ଅବଗତି ନିମନ୍ତେ ପୁନର୍ବାର ଲୋକମାନଙ୍କୁ ସଚେତନ ରହିବା ପାଇଁ ମନ୍ତ୍ରଣାଳୟ ଦ୍ୱାରା ଅନୁରୋଧ କରାଯାଇଛି ।


    ********

    
    
    (Release ID: 1491612) Visitor Counter : 2