      ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ

      2017-18 ରେ ମନରେଗା ଅନ୍ତର୍ଗତ 86 ପ୍ରତିଶତ ମଜୁରୀ ଦିଆଗଲା
      Posted On: 30 JUN 2017 3:06PM by PIB Bhubaneshwar


    ମନରେଗା ଅନ୍ତର୍ଗତ , ଏପ୍ରିଲରୁ ଜୁନ୍ 2017 ରେ ବିଶେଷ କରି ଜଳ ସଂରକ୍ଷଣ କାର୍ଯ୍ୟରେ ଦିନ ମଜୁରିଆଙ୍କ ଚାହିଦା ବଢ଼ିଛି । ପାଖାପାଖି 75 କୋଟି ବ୍ୟକ୍ତିଙ୍କ ନିମନ୍ତେ ପୂର୍ବରୁ କାମ ଉପଲବ୍ଧ ରହିଛି ଏବଂ 15 ଜୁଲାଇ 2017 ସୁଦ୍ଧା ଏହା ବଢ଼ିବାର ସମ୍ଭାବନା ରହିଛି । ଏହାର ଅର୍ଥ ହେଉଛି ମନରେଗା ଅନ୍ତର୍ଗତ ଦେଶର ଭିନ୍ନ ଭିନ୍ନ ଭାଗରେ ପାଖାପାଖି 80 ଲକ୍ଷରୁ 1 କୋଟି ଲୋକ ପ୍ରତିଦିନ କାମ କରୁଛନ୍ତି । ଏଥିମଧ୍ୟରୁ 86 ପ୍ରତିଶତରୁ ଅଧିକ ଲୋକଙ୍କୁ 15 ଦିନ ମଧ୍ୟରେ ମଜୁରି ମିଳିସାରିଛି । ଗତ ବର୍ଷଗୁଡ଼ିକ ତୁଳନାରେ ଏହା ମହତ୍ୱପୂର୍ଣ୍ଣ ସୁଧାର । 99 ପ୍ରତିଶତ ପରିଶୋଧ ଇଲେକଟ୍ରୋନିକ୍ ଆର୍ଥିକ ପ୍ରବନ୍ଧନ ପ୍ରଣାଳୀ ( ଇ - ଏଫ୍ଏମ୍ଏସ୍ ) ଜରିଆରେ କରାଯାଇଥାଏ । କେନ୍ଦ୍ର ସରକାର ସମୟ ମଧ୍ୟରେ ଆର୍ଥିକ ସହାୟତା ପ୍ରଦାନ କରିବା ସୁନିଶ୍ଚିତ କରିଛନ୍ତି ଏବଂ ରାଜ୍ୟଗୁଡ଼ିକ ସଠିକ୍ ସମୟରେ ମଜୁରି ପଇଠ କରିବା କାର୍ଯ୍ୟକାରୀତା ପ୍ରଣାଳୀକୁ ସୁଦୃଢ଼ କରିଛନ୍ତି ।


    କୃଷି ଏବଂ ତତସମ୍ବନ୍ଧୀୟ ଗତିବିଧି ଉପରେ ଜୋର୍ ଦେବା ଲାଗି କାର୍ଯ୍ୟ କ୍ଷେତ୍ରରେ 74 ପ୍ରତିଶତ ବ୍ୟୟ କରାଯାଉଛି । ପ୍ରାକୃତିକ ସମ୍ବଳ ବ୍ୟବସ୍ଥା ଦ୍ୱାରା ଜଳ ସଞ୍ଚୟ ଏବଂ ଜଳ ସଂରକ୍ଷଣ ପାଇଁ 2264 ଟି ଜଳ ବ୍ଲକ୍ ଉପରେ ବିଶେଷ ଧ୍ୟାନ ଦିଆଯାଇଛି । ସାରା ଦେଶରେ ଚଳିତ ଆର୍ଥିକ ବର୍ଷରେ 2.62 ଲକ୍ଷ ଜଳ ସଂରକ୍ଷଣ କାମକୁ ସମ୍ପୂର୍ଣ୍ଣ କରାଯାଇଛି ଯେଉଁଥିରେ 1 ,31,789 କ୍ଷେତ ପୋଖରୀ ମଧ୍ୟ ସାମିଲ ରହିଛି । ଗତ ଦୁଇ ବର୍ଷରେ ମନରେଗା 91 ଲକ୍ଷ ହେକ୍ଟରରୁ ଅଧିକ ସେଚନ କ୍ଷମତା ସୃଷ୍ଟି କରିଛି , ଯାହାର ନିକଟରେ ଆର୍ଥିକ ବିକାଶ ସଂସ୍ଥାନ ( ଆଇଇଜି ) , ନୂଆଦିଲ୍ଲୀ ଦ୍ୱାରା କରାଯାଇଛି । ଯାହାର ରିପୋର୍ଟ 30 ସେପ୍ଟେମ୍ବର 2017 ସୁଦ୍ଧା ଆସିବାର ସମ୍ଭାବନା ରହିଛି ।


    ମନରେଗାର 1.45 କୋଟି ପରିସମ୍ପତ୍ତି ଭୂ - ଚିହ୍ନିତ ଏବଂ ପବ୍ଲିକ୍ ଡୋମେନରେ ରଖାଯାଇଛି । ଆଧାର ଆଧାରିତ ପଇଠ ପ୍ରଣାଳୀ ( ଏବିପିଏସ୍ ) ଦ୍ୱାରା ପୂର୍ବରୁ 5.2 କୋଟି ଶ୍ରମିକ ଯୋଡ଼ି ହୋଇସାରିଛନ୍ତି ଏବଂ ନରେଗା ସଫ୍ଟ ଏମ୍ଆଇସରେ 9 କୋଟିରୁ ଅଧିକ ଶ୍ରମିକ ନିଜ ଆଧାର ସୂଚନା ଯୋଡ଼ିବା ଲାଗି ସହମତ ହୋଇଛନ୍ତି । 87 ପ୍ରତିଶତ ଜବ୍ କାର୍ଡକୁ ପ୍ରାମାଣିକତା ମିଳିସାରିଛି ଏବଂ 1.1 କୋଟି ଜବ୍ କାର୍ଡକୁ ବିଭିନ୍ନ କାରଣରୁ ରଦ୍ଦ କରାଯାଇଛି । ବଂଚିତ ପରିବାରକୁ କାମ ଦେବା ପାଇଁ 89 ଲକ୍ଷ ନୂଆ ଜବ୍ କାର୍ଡର ପଞ୍ଜୀକରଣକୁ ସୁନିଶ୍ଚିତ କରାଯାଇଛି ।


    ସ୍ୱତନ୍ତ୍ର ସାମାଜିକ ଆକାଉଣ୍ଟ ଅଡିଟ୍ ସଂସ୍ଥାନ 24 ଟି ରାଜ୍ୟରେ ଗଠନ କରାଯାଇଛି ଏବଂ ରାଜ୍ୟଗୁଡ଼ିକର ୩୧ଶହ ରିସୋର୍ସ ପର୍ସନଙ୍କୁ ସାମାଜିକ ଆକାଉଣ୍ଟ ଅଡିଟ୍ ପାଇଁ ପ୍ରଶିକ୍ଷଣ ଦିଆଯାଇଛି । ଗ୍ରାମଗୁଡ଼ିକର ରିସୋର୍ସ ପର୍ସନ୍ ରୂପରେ ମହିଳା ସ୍ୱୟଂ ସହାୟିକା ଗୋଷ୍ଠକୁ ବଡ଼ ସ୍ତରରେ ସାମାଜିକ ଆକାଉଣ୍ଟ - ପରୀକ୍ଷା ପାଇଁ ପ୍ରଶିକ୍ଷଣ ଦିଆଯାଇଛି । 19 ଟି ରାଜ୍ୟରେ ବେଆର ଫୁଟ୍ ଟେକ୍ନିସିଆନ୍ ( ବିଏଫଟି ) କାର୍ଯ୍ୟକ୍ଷେତ୍ରର ସ୍ତରରେ ବୈଷୟିକ ସହାୟତା ପ୍ରଶିକ୍ଷଣ ଦିଆଯାଇଛି । ସମସ୍ତ କାର୍ଯ୍ୟସ୍ଥଳୀରେ ସାର୍ବଜନୀନ ସୂଚନା ଏବଂ ନାଗରିକ ସୂଚନା କେନ୍ଦ୍ର ରହିବା ସୁନିଶ୍ଚିତ କରିବା ଲାଗି ଗୁରୁତ୍ୱ ଦିଆଯାଇଛି । ରେକର୍ଡ ରଖିବାକୁ ସରଳୀକରଣ କରାଯାଇଛି ଏବଂ 90 ପ୍ରତିଶତରୁ ଅଧିକ ଗ୍ରାମ ପଞ୍ଚାୟତ ସରଳୀକରଣ ପାଇଁ 7 ରେଜିଷ୍ଟ୍ରରଙ୍କୁ ଆପଣାଇପାରିଛନ୍ତି ।


    ମନରେଗା କର୍ମଚାରୀଙ୍କୁ କୌଶଳ ବିକାଶ ଜରିଆରେ ଡିଡିୟୁଜିକେୱାଇ ଅନ୍ତର୍ଗତ ଦୈନିକ ମଜୁରି ଏବଂ ରାଜ୍ୟଗୁଡ଼ିକରେ ଗ୍ରାମୀଣ ସ୍ୱ - ରୋଜଗାର ପ୍ରଶିକ୍ଷଣ ସଂସ୍ଥାନ ( ଆରଇଏସଟିଆଇ ) ବ୍ୟାଙ୍କ ଶୃଙ୍ଖଳା ଜରିଆରେ ସ୍ୱ - ରୋଜଗାର ପାଇଁ ପ୍ରଭାବି ଢଙ୍ଗରେ କାମ କରୁଛି । ଗରିବଙ୍କ ଘରେ ଆର୍ଥିକ ସମୃଦ୍ଧି ଆଣିବା ଲାଗି ମହିଳାମାନଙ୍କୁ ସ୍ୱୟଂ ସହାୟିକା ଗୋଷ୍ଠୀ ଜରିଆରେ ଜୀବିକାର ବିବିଧତା ପାଇଁ ମନରୋଗ ଉପରେ ଗୁରୁତ୍ୱ ଦିଆଯାଇଛି ।


    ********

    
    
    (Release ID: 1494314) Visitor Counter : 4