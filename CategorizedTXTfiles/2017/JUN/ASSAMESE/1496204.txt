      কেবিনেট

      কৃষকক হস্ৰম্যাদী কৃষি ঋণ প্ৰদানৰ অৰ্থে বেংকৰ সুদৰ ওপৰত ৰাজসাহায্য প্ৰদানত অনুমোদন কেবিনেটৰ
      Posted On: 14 JUN 2017 1:48PM by PIB Guwahati


    কৃষকক হস্ৰম্যাদী কৃষি ঋণ প্ৰদানৰ অৰ্থে বেংকৰ সুদৰ ওপৰত ৰাজসাহায্য প্ৰদানত অনুমোদন কেবিনেটৰ


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত ২০১৭-১৮ বৰ্ষত কৃষকক হস্ৰম্যাদী কৃষি ঋণ প্ৰদানৰ অৰ্থে বেংকৰ সুদৰ ওপৰত ৰাজসাহায্য প্ৰদানত অনুমোদন জনোৱা হয়। ইয়াৰ দ্বাৰা বছৰি ৪ % সুদৰ হাৰত সৰ্বাধিক ৩ লাখ পৰ্যন্ত কৃষি পাবলৈ সক্ষম হ ’ ব কৃষক। এই উপলক্ষে চৰকাৰে ২০,৩৩৯ কোটি টকা ধাৰ্য কৰিছে।


    সুদৰ এই ৰাজসাহায্য ৰাজহুৱা খণ্ডৰ বেংক, ব্যক্তিগত খণ্ডৰ বেংক. সমবায় বেংক আৰু আঞ্চলিক গ্ৰাম্য বেংকে যি নিজৰ পুঁজি ব্যৱহাৰ কৰে আৰু সমবায় বেংক আৰু আঞ্চলিক গ্ৰাম্য বেংকক নাবাৰ্ডে আগবঢ়োৱা কৰা পুঁজিৰ ক্ষেত্ৰত প্ৰদান কৰা হ ’ ব।


    এই সুদ সাহায্য আঁচনিখন এবছৰলৈ চলাৰ লগতে নাবাৰ্ড আৰু ভাৰতীয় ৰিজাৰ্ভ বেংকে ৰূপায়ণ কৰিব।


    এই আঁচনিৰ উদ্দেশ্যে হৈছে দেশত কৃষিজাত সামগ্ৰীৰ উৎপাদন আৰু উৎপাদনশীলতা বৃদ্ধিৰ অৰ্থে কৃষকসকলক তৃণমূল পৰ্যায়ত হস্ৰম্যাদী কৃষি ঋণৰ যোগান ধৰা ।


    আঁচনিৰ মুল বৈশিষ্ট্যসমূহ নিম্নোলিখিত ধৰণৰঃ


    ক) কেন্দ্ৰীয় চৰকাৰে ২০১৭-১৮ বৰ্ষত প্ৰতিগৰাকী কৃষকক সৰ্বাধিক ৩ লাখ টকা পৰ্যন্ত কৃষি ঋণৰ সুদৰ হাৰৰ ৫ % প্ৰদান কৰিব । ইফালে কৃষকসকলে ৪ % কৈ সুদ আদায় দিব লাগিব। যদি কোনো কৃষকে নিৰ্দিষ্ট সময়ৰ ভিতৰত এই হস্ৰম্যাদী ঋণ পৰিশোধ কৰিব নোৱাৰে, তেতিয়াহ ’ লে তেওঁলোকে ৰাজসাহায্য হিচাপে লাভ কৰা ৫ % সুদৰ ২ % নিজে ভৰি লাগিব।


    খ) ২০১৭-১৮ বিত্তীয় বৰ্ষত চৰকাৰে সুদ সাহায্যৰ বাবে ২০,৩৩৯ কোটি টকা আগবঢ়াব।


    গ) ক্ষুদ্ৰ আৰু উপান্ত কৃষক, যিসকলে ৯ % হাৰত খাদ্য চপোৱাৰ পাছত উৎপাদিত শস্য মজুত কৰাৰ বাবে ঋণ লয়, তেওঁলোকে কেন্দ্ৰীয় চৰকাৰে ৬ মাহলৈ ২ % সুদ সাহায্য আগবঢ়াইছে। সেই সময়ছোৱাত তেওঁলোকে ৭ % হাৰত সুদ প্ৰদান কৰিব লাগিব।


    ঘ) প্ৰাকৃতিক দুৰ্যোগৰ কবলত পৰা কৃষকক সাহায্য আগবঢ়োৱাৰ উদ্দেশ্যে বেংকসমূহ প্ৰথম বছৰ ক্ষতিপুৰণৰ বাবদ ২ % কৈ সুদ সাহায্য প্ৰদান কৰা হ ’ ব।


    ঙ) যদি কৃষকসকলে নিৰ্দিষ্ট সময়ৰ ভিতৰত হস্ৰকালীন শস্য ঋণ পৰিশোধ নকৰে, তেন্তে তেওঁলোকে ২ % সুদ সাহায্যহে লাভ কৰিব ।


    উল্লেখ্য যে কেন্দ্ৰীয় চৰকাৰে কৃষক সকলৰ উন্নয়নৰ অৰ্থে ছইল হেল্থ কাৰ্ড, ইনপুট মেনেজমেণ্ট, প্ৰতি টোপাল পানীত অধিক শস্য, প্ৰধানমন্ত্ৰী কৃষি সিঞ্চন যোজনা আৰু প্ৰধানমন্ত্ৰী ফচল বীমা যোজনা, ই-নামকে ধৰি বিভিন্ন আঁচনি হাতত লৈছে। কেবিনেট আজি লোৱা এই সিদ্ধান্তই কৃষকসকলৰ উপকৃত কৰাৰ লগতে সুৰক্ষা প্ৰদান কৰিব।


    পটভূমিঃ


    এই আঁচনিখন ২০০৬-০৭ বৰ্ষৰ পৰা চলি আছে। ইয়াৰ অধীনত কৃষকক ৭ % সুদৰ হাৰত ৩ লাখ পৰ্যন্ত ঋণ প্ৰদান কৰা হয় । ইয়াত অতিৰিক্ত ৩ % সাহায্য প্ৰদান কৰা হয়। এই ঋণ পৰিশোধ কৰাৰ সময় এবছৰ। ২০১৬-১৭ বিত্তীয় বৰ্ষত এই ঋণৰ লক্ষ্য ৬,১৫,০০০ কোটিৰ পৰিৱৰ্তে ৬,২২,৬৮৫ কোটি হয়।


    ****


    AKT/VBA/SH /DB

    
    
    (Release ID: 1496204) Visitor Counter : 2
    
    

      Background release reference

      Cabinet approves Interest Subvention to banks on Short-Term crop loan to farmers
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com