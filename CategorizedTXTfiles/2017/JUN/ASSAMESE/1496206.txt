      কেবিনেট

      ভাৰত আৰু কোৰিয়াৰ মাজত ৰপ্তানি ঋণৰ পৰিমাণ ৯ বিলিয়ন মাৰ্কিন ডলাৰলৈ বৃদ্ধিৰ প্ৰস্তাৱিত বুজাবুজি চুক্তি স্বাক্ষৰত কেবিনেটৰ অনুমোদন
      Posted On: 07 JUN 2017 2:21PM by PIB Guwahati


    ভাৰত আৰু কোৰিয়াৰ মাজত ৰপ্তানি ঋণৰ পৰিমাণ ৯ বিলিয়ন মাৰ্কিন ডলাৰলৈ বৃদ্ধিৰ প্ৰস্তাৱিত বুজাবুজি চুক্তি স্বাক্ষৰত কেবিনেটৰ অনুমোদন


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্ৰীয় কেবিনেট বৈঠকত দুয়ো দেশৰ ৰপ্তানি ঋণৰ পৰিমাণ ৯ বিলিয়নলৈ বৃদ্ধি কৰাৰ অৰ্থে ভাৰতত আন্তঃগাঁথনি উন্নয়ন আৰু তৃতীয় পক্ষৰ দেশসমূহত সামগ্ৰী আৰু সেৱা যোগানৰ উদ্দেশ্যে ভাৰতৰ এক্সিম বেংক আৰু কোৰিয়াৰ এক্সিম বেংকৰ মাজত প্রস্তাৱিত চুক্তিখনত আজি অনুমোদন জনায়।


    বাৰ্ষিক বিত্তীয় দ্বিপাক্ষিক আলোচনাত অংশগ্ৰহণৰ উদ্দেশ্যে কেন্দ্ৰীয় বিত্ত মন্ত্ৰী শ্ৰী অৰুণ জেটলীয়ে অহা ১৪-১৫ জুনত কোৰিয়া ভ্ৰমণৰ সময়ত এই চুক্তি স্বাক্ষৰ কৰিব। এই সিদ্ধান্তই দুয়ো দেশৰ আন্তঃৰাষ্ট্ৰীয় ৰপ্তানি আৰু ৰাজনৈতিক তথা বিত্তীয় সম্পৰ্ক বৃদ্ধিত অৰিহনা যোগাব। ৰপ্তানি ঋণ এক্সিম বেংকৰ জৰিয়তে স্মাৰ্ট চিটী, ৰে ’ লৱে, শক্তি আহৰণ আৰু বিতৰণ ইত্যাদিৰ দৰে অগ্ৰাধিকাৰ ক্ষেত্ৰতসমূহত ব্যৱহাৰ কৰা হ ’ ব ।


    ৰূপায়ণ কৌশল


    ৰূপায়ণ কৌশলৰ অধীনত বুজাবুজি চু্ক্তি স্বাক্ষৰ কৰা দুয়োপক্ষৰ পৰামৰ্শক্ৰমে বিত্তীয় সাহায্যৰ গাঁথনি, পূৰ্বৰ ব্যৱস্থাপনাৰ পৰ্যালোচনা তথা অন্যান্য প্ৰাসংগিক দিশত গুৰুত্ব আৰোপ কৰা হ ’ ব। ভাৰতৰ বাবে উপযোগী প্ৰকল্প চিনাক্ত কৰিব এক্সিম বেংকে। তৃতীয় পক্ষৰ দেশসমূহৰ বাবে দুয়ো পক্ষই এনে উপযোগী প্ৰকল্প চিনাক্ত কৰিব। ইফালে, যদি প্ৰয়োজন হয়, তেন্তে বিনিয়োগৰ ওপৰত ভিত্তি কৰি ৯ বিলিয়ন মাৰ্কিন ডলাৰ ঋণৰ পৰিমাণ বৃদ্ধি কৰিবও পাৰিব।


    পটভূমি


    উল্লেখ্য যে ২০১৫ চনত প্ৰধানমন্ত্ৰীৰ কোৰিয়া ভ্ৰমণৰ সময়ত দিয়া যুটীয়া বিবৃত্তিত কোৰিয়াই ভাৰতৰ আন্তঃগাঁথনিমুলক উন্নয়নৰ বাবে ১০ বিলিয়ন মাৰ্কিন ডলাৰ আগবঢ়োৱাৰ ইচ্ছা প্ৰকাশ কৰিছিল। ইতিমধ্যে ১ বিলিয়ন মাৰ্কিন ডলাৰ দক্ষিণ কোৰিয়া অৰ্থনৈতিক উন্নয়ন নিগম পুঁজিৰ পৰা প্ৰদান কৰে আৰু বাকী থকা ৯ বিলিয়ন মাৰ্কিন ডলাৰ কোৰিয়া এক্সিম বেংকৰ দ্বাৰা প্ৰদান কৰিব।


    ****


    AKT/VBA/SH /DB

    
    
    (Release ID: 1496206) Visitor Counter : 2
    
    

      Background release reference

      Cabinet approves MoU between India and Korea for export credit of USD 9 billion
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com