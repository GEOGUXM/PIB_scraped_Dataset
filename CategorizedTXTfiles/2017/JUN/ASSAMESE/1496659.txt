      কেবিনেট

      জিএছটি শুভাৰম্ভ কৰাৰ কামত সহযোগিতা আগবঢ়োৱাৰ বাবে ৰাজ্যসমূহৰ মুখ্যমন্ত্রী আৰু ৰাজনৈতিক দলসমূহৰ প্রতি কৃতজ্ঞতা জ্ঞাপন কেবিনেটৰ
      Posted On: 22 JUN 2017 5:49PM by PIB Guwahati


    জিএছটি শুভাৰম্ভ কৰাৰ কামত সহযোগিতা আগবঢ়োৱাৰ বাবে ৰাজ্যসমূহৰ মুখ্যমন্ত্রী আৰু ৰাজনৈতিক দলসমূহৰ প্রতি কৃতজ্ঞতা জ্ঞাপন কেবিনেটৰ


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত সামগ্ৰী আৰু সেৱা কৰ অর্থাৎ জিএছটি শুভাৰম্ভ কৰাৰ কামত সহযোগিতাৰ আগবঢ়োৱাৰ বাবে ৰাজ্যসমূহৰ মুখ্যমন্ত্রী আৰু ৰাজনৈতিক দলসমূহৰ প্রতি কৃতজ্ঞতা জ্ঞাপনৰ অৰ্থে এক প্ৰস্তাৱ গৃহীত কৰা হয় ।


    
    “ জিএছটি হৈছে স্বাধীন ভাৰতৰ এক বৃহত্তম কৰ সংস্কাৰ। বিশ্বৰ যি কোনো যুক্তৰাষ্ট্রীয় ব্যৱস্থাত পৰোক্ষ কৰ সংস্কাৰৰ ক্ষেত্রত ই হৈছে আটাইতকৈ যুগান্তকাৰী পদক্ষেপ। জিএছটি কাৰ্যকৰী হ ’ লে কৰ আৰু চেচ, বিভিন্ন ক্ষেত্রত কৰ আৰোপৰ প্রৱণতা, বিভিন্ন ধৰণৰ বাধ্যবাধকতা আৰু কৰৰ ক্রমৱৰ্ধিত দূৰ কৰাটো সম্ভৱ হ ’ ব । ইয়াৰ ফলত বাণিজ্যিক কাম-কাজ সহজ হৈ উঠাৰ সমান্তৰালভাৱে গ্রাহক আৰু সাধাৰণ লোকসকলৰ ওপৰত পৰা কৰৰ বোজাও বহুগুণে হ্ৰাস হৈ পৰিব ।


    
    ৰাষ্ট্ৰীয় সংহতি আৰু যুক্তৰাষ্ট্রীয় ৰাজহৰ ক্ষেত্রত জিএছটি হ ’ ল এক উজ্জ্বল দৃষ্টান্ত। দেশৰ যুক্তৰাষ্ট্রীয় গণতন্ত্রৰ গতিশীলতাৰো এক বিশেষ প্রতীক হ ’ ল জিএছটি । কেন্দ্রীয় চৰকাৰ, ৰাজ্য চৰকাৰ আৰু সকলো ৰাজনৈতিক দলৰ পূৰ্ণ সহযোগিতাৰ ফলতেই এয়া সম্ভৱ হৈছে। আজি অনুষ্ঠিত কেবিনেট বৈঠকত প্ৰধানমন্ত্ৰী শ্ৰী নৰেন্দ্ৰ মোদীয়ে বিভিন্ন ৰাজ্যৰ মুখ্যমন্ত্রী আৰু ৰাজনৈতিক দলসমূহে জিএছটি কাৰ্যকৰী কৰাৰ ক্ষেত্ৰত আগবঢ়োৱা অৱদানক স্বীকাৰ কৰাৰ লগতে তেওঁলোকৰ প্রতি কৃতজ্ঞতা প্রকাশৰ সমান্তৰালভাৱে জিএছটি পৰিষদ আৰু সকলো সাংসদ তথা বিধায়কৰ প্ৰতিও কৃতজ্ঞতা জনোৱাৰ প্ৰস্তাৱ গৃহীত কৰে। তেওঁলোকৰ সহযোগতে ২০১৭ চনৰ ১ জুলাইৰ পৰা জিএছটি কাৰ্যকৰী কৰাটো সম্ভৱ হৈছে। উদ্যোগ আৰু বাণিজ্য সংস্থাকে ধৰি সমাজৰ সকলো স্তৰৰ নাগৰিকেকো ইয়াৰ বাবে কেবিনেটে কৃতজ্ঞতা জনাইছে। ”


    *****


    KSD/VBA/SH/DB

    
    
    (Release ID: 1496659) Visitor Counter : 3
    
    

      Background release reference

      Cabinet expresses Gratitude to State CMs and others for their cooperation in introduction of GST
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com