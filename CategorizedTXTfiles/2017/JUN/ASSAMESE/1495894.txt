      কেবিনেট

      ভাৰত আৰু ছোমালিয়াৰ মাজত অপৰাধত দণ্ডিত ব্যক্তিৰ প্রত্যার্পণ চুক্তিত অনুমোদন কেবিনেটৰ
      Posted On: 07 JUN 2017 2:06PM by PIB Guwahati


    ভাৰত আৰু ছোমালিয়াৰ মাজত অপৰাধত দণ্ডিত ব্যক্তিৰ প্রত্যার্পণ চুক্তিত অনুমোদন কেবিনেটৰ


    প্রধানমন্ত্রী শ্রী নৰেন্দ্র মোদীৰ অধ্যক্ষতাত কেন্দ্রীয় কেবিনেটে বুধবাৰে ভাৰত আৰু ছোমালিয়াৰ মাজত অপৰাধত দণ্ডিত ব্যক্তিৰ প্রত্যার্পণৰ চুক্তিত অনুমোদন জনাইছে।


    এই চুক্তিৰ ফলত ছোমালিয়াত বন্দী হৈ থকা ভাৰতীয় অথবা ভাৰতত বন্দী হৈ থকা ছোমালিয়াৰ নাগৰিকে নিজ নিজ দেশৰ কাৰাগাৰত তেওঁলোকৰ পৰিয়ালৰ সমীপত থাকি বন্দীত্বৰ বাকী সময়খিনি কটাব পাৰিব আৰু ইয়াৰ জৰিয়তে সমাজত তেওঁলোকৰ পুনৰ সংস্থাপনত সহায় হ ’ ব।


    ভাৰত চৰকাৰে এনে দ্বিপাক্ষিক বন্দী প্রত্যার্পণ চুক্তি অন্যান্য দেশৰ সৈতেও স্বাক্ষৰ কৰিছে । সেইবোৰ হ ’ ল — ব্রিটেইন, মৰিশাছ, বুলগেৰিয়া, ফ্রান্স, ইজিপ্ত, শ্রীলংকা, কম্বোডিয়া, দক্ষিণ কোৰিয়া, ছৌদি আৰব, ইৰান, বাংলাদেশ, ব্রাজিল, ইজৰাইল, বছনিয়া আৰু হাৰজেগোবিনা, সংযুক্ত আৰৱ এমিৰেটছ্, ইটালী, তুৰস্ক, মালদ্বীপ, থাইলেণ্ড, ৰাছিয়া, কুয়েট, ভিয়েটনাম, অষ্ট্ৰেলিয়া, হংকং, কাট্ৰাৰ, মংগোলিয়া, কাজাখস্তান, বাহৰেইন আৰু এষ্টোনিয়া ।


    পটভূমিঃ


    ২০০৪ চনৰ আগতে ভাৰতৰ কাৰাগাৰত থকা কোনো বিদেশী নাগৰিকক নিজৰ দেশলৈ ঘুৰাই পঠিয়াই তাৰ কাৰাগাৰত কাৰাবাসৰ বাকী সময়খিনি কটোৱাৰ বাবে অথবা বিদেশৰ কাৰাগাৰত বন্দী থকা ভাৰতীয়ক দেশলৈ ঘুৰাই আনি ইয়াৰ কাৰাগাৰত বন্দীত্বৰ বাকী সময় কটোৱাৰ বাবে কোনো আইন নাছিল । এনেদৰে হস্তান্তৰ সম্ভৱ হ ’ লে এই সকল বন্দীৰ সামাজিক পুনৰ সংস্থাপন সহজ হৈ পৰিব।


    এই উদ্দেশ্যে বন্দী প্রত্যার্পণ আইন, ২০০৩ৰ আৰম্ভ কৰা হয়। এই আইনৰ লক্ষ্য পূৰণৰ তথা পাৰস্পৰিক লাভালাভৰ অৰ্থে সংশ্লিষ্ট দুয়োখন দেশৰ মাজত চুক্তি কৰা প্রয়োজন ।


    *****


    AKT/VBA/SH/DB

    
    
    (Release ID: 1495894) Visitor Counter : 2
    
    

      Background release reference

      Cabinet approves Agreement between India and Somalia on transfer of sentenced persons
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com