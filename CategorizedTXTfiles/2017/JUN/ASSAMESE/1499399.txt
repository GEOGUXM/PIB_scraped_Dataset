      প্ৰধানমন্ত্ৰীৰ কাৰ্যালয়

      নেদাৰলেণ্ড ভ্ৰমণকালত সংবাদ মাধ্যমক উদ্দেশ্যি প্ৰধানমন্ত্ৰীৰ বিবৃতি(২৭ জুন, ২০১৭)
      Posted On: 27 JUN 2017 7:24PM by PIB Guwahati


    নেদাৰলেণ্ড ভ্ৰমণকালত সংবাদ মাধ্যমক উদ্দেশ্যি প্ৰধানমন্ত্ৰীৰ বিবৃতি(২৭ জুন, ২০১৭)


    মাননীয় প্রধানমন্ত্রী মার্ক ৰুট,


    ২০১৫ ৰ জুন মাহত ভাৰতত আপোনাক আদৰণি জনোৱাৰ বাবে মোৰ সুযোগ হৈছিল। সেই সময়ত মই আপোনাক জনাইছিলো যে ভাৰতত জুন মাহত উষ্ণতা তীব্র হয়, আৰু গৰমৰ প্ৰকোপ বাঢ়ে, তথাপিতো আমাৰ দ্বিপাক্ষিক সম্পর্কৰ প্রতিশ্রুতি পূৰণৰ এক প্রতীক হিচাপে আপুনি ভাৰত ভ্ৰমণৰ বাবে গৈছিল।


    আজি প্ৰায় দুবছৰৰ ব্যৱধানত আকৌ এই জুন মাহতেই মই নেদাৰলেণ্ড ভ্ৰমণৰ বাবে আহিছোঁ, কিন্তু তাপমাত্রাৰ দিশৰ পৰা দিল্লী আৰু হেগৰ মাজত যথেষ্ট পাৰ্থক্য আছে। এয়া প্ৰায় দিন আৰু ৰা তি ৰ দৰেই। ইয়া ৰ জলবায়ু বৰ্তমান অতি মনোৰম।


    মাননীয় প্রধানমন্ত্রী প্রথমেই মোক আৰু মোৰ লগত অহা প্ৰতিনিধিসকলক আপোনালোক কৰা এনে সাদৰ অভ্যর্থনাৰ বাবে সকলোকে ধন্যবাদ আৰু কৃতজ্ঞতা জনাইছোঁ আৰ ইয়াৰ জৰিয়তে আপুনি ভাৰতবাসীৰ আন্তৰিক আবেগক আকৰ্ষণ কৰিবলৈ সক্ষম হৈছে।


    মাননীয় প্রধানমন্ত্রী, মোৰ নেদাৰলেণ্ড ভ্ৰমণসূচী খুব কম সময়তে স্থিৰ কৰা হয় । তথাপিতো , এই বিষয়বসস্তু তথা উদ্দেশ্যসমূহ তালিকাভূক্ত হৈ আছে। এনে হ্স্ৰকালীন জাননীতেই আপুনি কেৱল মোৰ ভ্ৰমণত সন্মতি প্ৰকাশ কৰা নাই, ইয়াৰ সমান্তৰালভাৱে কম সময়ৰ ভিতৰতে আপুনি এক সুনিৰ্দিষ্ট আৰু ফলপ্ৰসূ কর্মসূচীৰো প্ৰস্তুত কৰে। আপোনাৰ নেতৃত্বক প্ৰশংসা কৰাৰ লগতে এই সকলোবোৰ আপোনাৰ সুযোগ্য নেতৃত্বৰে বহিঃপ্রকাশ।


    মাননীয় প্রধানমন্ত্রী, আপুনি ঠিকেই কৈছে যে ভাৰত আৰু নেদাৰলেণ্ডৰ মাজত পাৰস্পৰিক সম্পর্ক শতাব্দী প্রাচীন আৰু আমাৰ দুয়ো দেশেই এই সম্পর্কক অধিক গভীৰ আৰু দৃঢ় কৰাত আগ্রহী । প্রধানমন্ত্রী, আপুনি উল্লেখ কৰিছে যে এই বছৰ ভাৰত আৰু নেদাৰলেণ্ডৰ কূটনৈতিক সম্পর্কৰ ৭০তম বৰ্ষপূৰ্তি উদযাপন কৰিছোঁ । সেইবাবে আমাৰ দ্বিপাক্ষিক সম্পর্কক অধিক গুৰুত্ব প্ৰদান কৰাৰ প্ৰতি আগ্রহী হৈ উঠাটো নিশ্চিত।


    
    বর্তমান বিশ্ব কেৱল পৰস্পৰ নির্ভৰশীলেই নহয়, আমাৰ আলোচনাৰ জৰিয়তে দ্বিপাক্ষিক সম্পৰ্কৰ উপৰি আন্তঃৰাষ্ট্ৰীয় ক্ষেত্ৰতো অতি গুৰুত্বপূর্ণ ।


    
    আন্তঃৰাষ্ট্ৰীয় বহু বিষয়েই আমাৰ দুয়ো দেশৰ মত আৰু চিন্তা ভাবনাৰ ক্ষেত্রত যথেষ্ট মিল আছে। যোৱা বছৰ এমটিচিআৰৰ সদস্য পদত ভাৰতৰ অন্তর্ভুক্তি নেদাৰলেণ্ডৰ সাহায্য আৰু সহযোগিতাত সম্ভৱ হৈছিল। সেইবাবে মই আপোনাক ধন্যবাদ জনাবলৈ পাই অতি কৃতজ্ঞ।


    দ্বিপাক্ষিক বিনিয়োগৰ ফালৰ পৰা প্রত্যক্ষ বিদেশী বিনিয়োগৰ ক্ষেত্রত বৰ্তমানেও নেদাৰলেণ্ড পঞ্চম বৃহত্তম ৰাষ্ট্রত পৰিণত হৈছে । বিগত তিনি বছৰে ভাৰতত তৃতীয় বৃহত্তম প্রত্যক্ষ বিদেশী বিনিয়োগৰ উৎস হৈ উঠিছে নেদাৰলেণ্ড ।


    মই এইটো নাভাবো ভাৰতৰ অৰ্থনৈতিক বিকাশ আৰু আমাৰ অগ্ৰাধিকাৰৰ ক্ষেত্ৰত নেদাৰলেণ্ড যে স্বাভাৱিক অংশীদাৰ, সেই সন্দৰ্ভত নতুনকৈ দোহৰাৰ প্ৰয়োজন নাই ।


    আজি ডাচ্চ কোম্পানীসমূহৰ মুখ্য কাৰ্যবাহী বিষয়া বিষয়াৰ সৈতে বৈঠকত মিলিত হোৱাৰ সূযোগ পাইছোঁ আৰু মই আশা কৰোঁ যে তেওঁলোকে ভাৰতৰ প্ৰতি ইতিবাছক দৃষ্টিভংগী গ্ৰহণ কৰিব আৰু মই তেওঁলোকৰ মন্তব্য জানিবলৈ ইচ্ছুক।


    আজি মই নেদাৰলেণ্ডত বসবাস কৰা ভাৰতীয় সমূদায়ৰ সৈতে বাৰ্তালাপ কৰাৰ সূযোগ পাইছোঁ। প্ৰবাসী ভাৰতীয় সকলে দুয়ো দেশৰ মাজত যোগসূত্ৰ স্থাপন কৰি আহিছে। ই আমাৰ লোকসকলৰ মাজত এক শক্তিশালী সম্পৰ্ক স্থাপনত অৰিহণা যোগাইছে।


    মোৰে সৌভাগ্যৰ বিষয় যে আজি মহামান্য ৰজা তথা মহাৰাণীক সাক্ষাৎ কৰিম। মই পুনৰবাৰ প্রধানমন্ত্রী ৰুট আৰু নেদাৰলেণ্ডৰ চৰকাৰ তথা জনসাধাৰণক মোৰ আন্তৰিক কৃতজ্ঞতা জনাইছোঁ ।


    ধন্যবাদ।


    ***


    
    VBA/HS/DB

    
    
    (Release ID: 1499399) Visitor Counter : 1
    
    

      Background release reference

      Press Statement by Prime Minister during his visit to Netherlands (June 27, 2017)
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com