      প্ৰধানমন্ত্ৰীৰ কাৰ্যালয়

      ব্যতিক্ৰমী ষ্টাৰ্ট-আপ পৰ্টেলৰ শুভাৰম্ভ প্ৰধানমন্ত্ৰী মোদী আৰু প্ৰধানমন্ত্ৰী ক’ষ্টা
      Posted On: 24 JUN 2017 9:09PM by PIB Guwahati


    ব্যতিক্ৰমী ষ্টাৰ্ট-আপ পৰ্টেলৰ শুভাৰম্ভ প্ৰধানমন্ত্ৰী মোদী আৰু প্ৰধানমন্ত্ৰী ক ’ ষ্টা


    প্রধানমন্ত্রী শ্রী নৰেন্দ্র মোদী আৰু প্রধানমন্ত্রী শ্রী এণ্টনিঅ ’ ক ’ ষ্টাই শনিবাৰে লিছবনত ‘ ইণ্ডিয়া-পর্তুগাল ইন্টাৰনেচনেল ষ্টার্ট-আপ হাব ’ ( আইপিআইএছএইচ) নামেৰে এক ব্যতিক্ৰমী ষ্টার্ট-আপ পর্টেলৰ শুভাৰম্ভ কৰে।


    ই ষ্টার্ট-আপ ইণ্ডিয়া ’ ৰ উদ্যোগত তথা উদ্যোগ আৰু বাণিজ্য মন্ত্রালয় আৰু ষ্টার্ট-আপ পর্তুগালৰ সহযোগিতাত গঠিত এটা মঞ্চ, যি পাৰস্পৰিক ক্ষেত্রত সহায়-সহযোগিতাৰ বাবে গঠন কৰা হৈছে ।


    আইপিআইএছএইচৰ ভিতৰত আছে উপকৰণৰ বিস্তৃত প্রেক্ষাপট আৰু বাংগালুৰুৰ, দিল্লী আৰু লিচবনৰ ষ্টার্ট-আপ হটষ্পটসমূহৰ সন্দৰ্ভত তথ্য আৰু নীতি, কৰ, ভিছাৰ বিভিন্ন পছন্দকে ধৰি সংশ্লিষ্ট বিষয়সমূহ। ইয়াৰ দ্বাৰা ষ্টার্ট-আপক সহায় কৰাৰ বাবে বজাৰৰ লগত সংযুক্ত হোৱাৰ এটি নির্দেশনাও প্ৰস্তুত কৰা হ ’ ব।


    আইপিআইএছএইচ পাৰস্পৰিক সক্ষমতা সৃষ্টিত সহায় কৰা তথা সেই সংশ্লিষ্ট ক্ষেত্রৰ ষ্টার্ট-আপ, বিনিয়োগকাৰী আৰু সঠিক পৰিবেশৰ মাজত যোগসূত্ৰ ৰক্ষাত সহায় কৰিব বুলি আশা কৰা হৈছে। তদুপৰি, দুয়ো দেশৰ ষ্টার্ট-আপক পথ প্রদর্শনৰ বাবে ভাৰত আৰু পর্তুগালৰ ৰাষ্ট্রদূতসকলৰ মাজত এটি নেটৱর্ক গঠন কৰিব বুলিও আশা কৰা হৈছে।


    পটভূমিঃ


    ভাৰত আৰু পর্তুগালৰ ষ্টার্ট-আপ ক্ষেত্রৰ মাজত শক্তিশালী সমন্বয় আৰু সহযোগিতা আছে । ইউৰোপৰ ভিতৰত পর্তুগাল বাণিজ্য সৃষ্টিৰ ক্ষেত্রত আগশাৰীৰ এখন দেশ আৰু ই উদ্যোগীসকলৰ বাবে আটাইতকৈ বেছি প্রভাবশালী পৰিবেশৰ অন্যতম। ২০১৬ চনৰ পৰা লিছবনে তিনি বছৰৰ বাবে বার্ষিক আন্তঃৰাষ্ট্ৰীয় প্রযুক্তি সন্মিলন ‘ ৱেব শীর্ষ সন্মিলন ’ ৰ আয়োজন কৰিছে । বি গত ৱেব শীর্ষ সন্মিলনত ভাৰতৰ পৰা ৭০০গৰাকী প্রতিনিধিয়ে ভাগ লৈছিল আৰু চলিত বৰ্ষত এই সংখ্যা আৰু অধিক বৃদ্ধি বৃদ্ধি পাব বুলি আশা কৰা হৈছে। ভাৰত আৰু পর্তুগালৰ চৰকাৰে ষ্টার্ট-আপত সহায়-সহযোগিতা কৰাৰ বাবে বিশেষ গুৰুত্ব প্ৰদান কৰিছে।


    ***


    VBA/HS/DB

    
    
    (Release ID: 1497750) Visitor Counter : 1
    
    

      Background release reference

      Prime Minister Modi and Prime Minister Costa launch unique Start-up portal
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com