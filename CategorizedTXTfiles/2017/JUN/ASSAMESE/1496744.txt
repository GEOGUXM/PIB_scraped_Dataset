      কেবিনেট

      ভাৰত আৰু পর্তুগালৰ মাজত চৰকাৰী প্রশাসন আৰু প্ৰশাসনিক সংস্কাৰৰ ক্ষেত্ৰত সহযোগিতাৰ অৰ্থে প্ৰস্তাৱিত বুজাবুজি চুক্তিত কেবিনেটৰ অনুমোদন
      Posted On: 22 JUN 2017 7:15PM by PIB Guwahati


    ভাৰত আৰু পর্তুগালৰ মাজত চৰকাৰী প্রশাসন আৰু প্ৰশাসনিক সংস্কাৰৰ ক্ষেত্ৰত সহযোগিতাৰ অৰ্থে প্ৰস্তাৱিত বুজাবুজি চুক্তিত কেবিনেটৰ অনুমোদন


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত চৰকাৰী প্ৰশাসনিক সংস্কাৰ আৰু ৰাজহুৱা অভিযোগ বিভাগ আৰু ভাৰত চৰকাৰৰ ব্যক্তিগত, ৰাজহুৱা অভিযোগ আৰু পেন্সন মন্ত্ৰালয় আৰু পৰ্তুগালৰ প্ৰশাসনিক আধুনিকীকৰণ মন্ত্ৰালয়ৰ মাজত চৰকাৰী প্রশাসন আৰু প্ৰশাসনিক সংস্কাৰৰ ক্ষেত্ৰত সহযোগিতাৰ অৰ্থে প্ৰস্তাৱিত বুজাবুজি চুক্তিত অনুমোদন জনায়।


    এই বুজাবুজি চুক্তিয়ে ভাৰতীয় চৰকাৰী সেৱা প্ৰদান পদ্ধতিয়ে দেশৰ চৰকাৰী সেৱাৰ উন্নতি ঘটোৱাৰ দৰে পৰ্তুগালৰো গ্ৰাহকসকলক উন্নত সেৱা প্ৰদানৰ লগতে ইয়াৰ ব্যৱস্থাপনাৰ পৰিৱেশ সৃষ্টি কৰিব পৰাকৈ উন্নত অনুশীলন গ্ৰহণ কৰাত সহায় কৰিব।


    এই বুজাবুজি চুক্তিয়ে সামৰি লোৱা দিশবোৰ হ ’ লঃ-


    ( ক) চৰকাৰী বিভাগৰ ডিজিটেল পৰিৱৰ্তন


    (খ) প্ৰশাসনিক সৰলীকৰণ আৰু পদ্ধতি পুনৰুত্থান


    (গ) চৰকাৰী সেৱা প্ৰদান


    (ঘ) কৰ্মচাৰীৰ সক্ষমতা সৃষ্টি আৰু উন্নয়ন


    (ঙ) চৰকাৰী প্ৰশাসনৰ উন্নত অনুশীলনবোৰৰ বিনিময় কৰা


    (চ) ৰাজহুৱা অভিযোগ নিষ্পত্তিকৰণ ব্যৱস্থা


    এই চুক্তিখনৰ অধীনত বিভিন্ন ধৰণৰ আলোচনা, জ্ঞান তথা অভিজ্ঞতাৰ বিনিময়, চৰকাৰী প্ৰশাসনিক বিষয়াৰ অহা-যোৱা, প্ৰশাসনিক ব্যৱস্থা আৰু ইয়াৰ সংস্কাৰৰ লগত সংগতি ৰাখি প্ৰকাশ কৰা বিভিন্ন পুস্তিকা, প্ৰতিবেদন ইত্যাদিৰ বিনিময়ৰ সুবিধা থাকিব। তদুপৰি, দুয়োদেশৰ প্ৰশিক্ষাৰ্থীয়ে দুয়োখন দেশতে অধ্যয়ণ তথা কৰ্মশালা, আলোচনা-চক্ৰ আৰু সন্মিলনত ভাগ লৈ তথ্য আৰু অভিজ্ঞতাৰ বিনিয় কৰিব পাৰিব। ইয়াৰ অধীনত চৰকাৰী প্ৰশাসন আৰু প্ৰশাসনিক সংস্কাৰ সম্পৰ্কীয় সহযোগিতাৰ সন্দৰ্ভত দুয়োখনৰ দেশৰ লাভালাভ হোৱা কোনো সিদ্ধান্তও গ্ৰহণ কৰিব পাৰিব।


    দুয়ো দেশৰ মাজত চুক্তিখন স্বাক্ষৰিত হ ’ লে ইয়াৰ কাম-কাজ চোৱা-চিতা কৰাৰ বাবে এক যুটীয়া কর্মীগোট গঠন কৰা হ ’ ব ।


    পটভূমিঃ
    উল্লেখ্য যে বৰ্তমান নাগৰিক কেন্দ্ৰিক অনলাইন সেৱাই চৰকাৰী প্ৰশাসন পদ্ধতিক ফলপ্ৰসূ কৰি তুলিছে। ই চৰকাৰী কামৰ স্বচ্ছতা আৰু নিৰপেক্ষতা বজাই ৰখাৰ লগতে দ্ৰুত বিকাশতো অৰিহণা যোগায়।


    ভাৰতত ভাল প্ৰশাসন আৰু প্ৰশাসনিক সংস্কাৰৰ প্ৰতি লক্ষ্য ৰাখি চৰকাৰী প্ৰশাসনিক সংস্কাৰ আৰু ৰাজহুৱা অভিযোগ বিভাগে কেইবাখনো দেশৰ সৈতে দ্বিপাক্ষিক চুক্তি স্বাক্ষৰ কৰিছে। সেইবোৰৰ ভিতৰত চীন, মালয়েছিয়া, ছিংগাপুৰ, ফ্ৰান্স আৰু ব্ৰিটেইন প্ৰধান। তদুপৰি, এই ক্ষেত্ৰত ভাৰতে বৈদেশিক পৰিক্ৰমা মন্ত্ৰালয়ৰ অধীনত চীন আৰু ছিংগাপুৰৰ মাজত ত্ৰিপাক্ষিক চুক্তি স্বাক্ষৰ কৰিছে। পৰ্তুগালৰ সৈতে স্বাক্ষৰিত শেহতীয়া চুক্তিখনো ইয়াৰে অংশ বিশেষ।


    *****


    
    KSD/VBA/SH/DB

    
    
    (Release ID: 1496744) Visitor Counter : 2
    
    

      Background release reference

      Cabinet approves Memorandum of Understanding between India and Portugal on Cooperation in the field of Public Administration and Governance Reforms
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com