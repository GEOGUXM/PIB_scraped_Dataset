      প্ৰধানমন্ত্ৰীৰ কাৰ্যালয়

      পর্তুগাল, আমেৰিকা আৰু নেদাৰলেণ্ড ভ্ৰমণৰ পূৰ্বে প্রধানমন্ত্রীৰ বিবৃতি
      Posted On: 23 JUN 2017 7:23PM by PIB Guwahati


    পর্তুগাল, আমেৰিকা আৰু নেদাৰলেণ্ড ভ্ৰমণৰ পূৰ্বে প্রধানমন্ত্রীৰ বিবৃতি


    প্ৰধামন্ত্ৰী শ্ৰী নৰেন্দ্ৰ মোদীয়ে কাইলৈৰ পৰা পর্তুগাল, আমেৰিকা আৰু নেদাৰলেণ্ড ভ্ৰমণ কৰিব। প্ৰধানমন্ত্ৰীয়ে কয় যে এই ভ্ৰমণেৃৰ সময়ত দেশসমূহৰ মাজত দ্বিপাক্ষিক সহযোগিতা বৃদ্ধিত গুৰুত্ব আৰোপ কৰা হ ’ ব।


    এই উপলক্ষে প্ৰধানমন্ত্ৰীয়ে কয়, “ মই ২৪ জুনত পৰ্তুগাল ভ্ৰমণ কৰিম। চলিত বৰ্ষৰ জানুৱাৰী মাহত প্ৰধানমন্ত্ৰী এণ্টনিঅ ’ ক ’ ষ্টাৰ ভাৰত ভ্ৰমণে আমাৰ দুয়োদেশৰ মাজৰ ঐতিহাসিক আৰু বন্ধুত্বপূৰ্ণ সম্পৰ্কক বিশেষ মাত্ৰা কৰিলে ।


    প্রধানমন্ত্রী ক ’ ষ্টাৰ সৈতে হ ’ বলগীয়া বৈঠকক লৈ মই আশাবাদী । আমাৰ শেহতীয়া আলোচনা মৰ্মে আমি আমাৰ বিভিন্ন যৌথ উদ্যোগ আৰু আলোচনাৰ অগ্রগতি সন্দৰ্ভত পৰ্যালোচনা কৰিম। আমি আমাৰ দ্বিপাক্ষিক সহযোগিতা, বিশেষকৈ অর্থনৈতিক সহযোগিতা, বিজ্ঞান আৰু প্রযুক্তি, মহাকাশ সম্পৰ্কীয় সহযোগিতা আৰু দুয়ো দেশৰ লোকসকলৰ মাজৰ সম্পর্কক অধিক উন্নত কৰাৰ দিশত আলোচনাত মিলিত হ ’ ম। আমি সন্ত্রাসবিৰোধী সহযোগিতা আৰু পাৰস্পৰিক লাভ-লাভজনিত অন্যান্য আন্তঃৰাষ্ট্ৰীয় বিষয় সন্দৰ্ভত আৰু অধিক সহযোগিতা বৃদ্ধিৰ বাবে প্রচেষ্টা হাতত ল ’ ম। মই দ্বিপাক্ষিক বাণিজ্য আৰু বিনিয়োগ সম্পর্ক আৰু অধিক দৃঢ় কৰাৰ ক্ষেত্রতো উল্লেখযোগ্য সম্ভাৱনীয়তা প্ৰত্যক্ষ কৰিছোঁ।


    মোৰ এই ভ্ৰমণকালত পৰ্তুগালত বসবাস কৰা ভাৰতীয় সম্প্রদায়ৰ সৈতেও মত বিনিময় কৰিবলৈ আগ্রহী । ”


    ২৪ৰ পৰা ২৬ জুনলৈ প্রধানমন্ত্রীয়ে ৱাশ্বিংটন ডিচি ভ্ৰমণ কৰিব।


    এই সন্দৰ্ভত প্ৰধানমন্ত্রীয়ে কয়, “ ৰাষ্ট্রপতি ড ’ নাল্ড জে. ট্রাম্পৰ আমন্ত্রণক্ৰমে মই ২৪ ৰ পৰা ২৬ জুনলৈ ৱাশ্বিংটন ডিচি ভ্ৰমণ কৰিম। ইয়াৰ পূৰ্বে মই ৰাষ্ট্রপতি ট্রাম্পে এই সন্দৰ্ভত টেলিফোনত বাৰ্তালাপত মিলিত হৈছিলোঁ। আমাৰ আলোচনাই দুয়োখন দেশৰ নাগৰিকৰ পাৰস্পৰিক সুবিধাৰ সামগ্ৰিক দিশবোৰ সামৰি লৈছে। এই আলোচনাই ভাৰত আৰু আমেৰিকাৰ মাজত দৃঢ় আৰু বিস্তৃত সহযোগিতা অধিক সুদৃঢ় কৰিব বুলি মই আশাবাদী।


    ভাৰত-আমেৰিকাৰ সহযোগিতা বহু স্তৰবিশিষ্ট আৰু বৈচিত্র্যপূর্ণ, ই কেৱল দুয়োখন দেশৰ চৰকাৰৰ সহযোগিতাকে নহয়, বৰঞ্চ ইয়াৰ সৈতে দুই পক্ষৰ সংশ্লিষ্ট সকলো বিভাগ জড়িত। ৰাষ্ট্রপতি ট্রাম্পৰ নেতৃত্বত আমেৰিকাৰ নতুন প্রশাসনৰ সৈতে আমাৰ অংশীদাৰিত্বই নতুন দিশৰ সুচনা কৰিব বুলি মই আশাবাদী ।


    ৰাষ্ট্রপতি ট্রাম্প আৰু তেওঁৰ কেবিনেটৰ সহকর্মীসকলৰ সৈতে চৰকাৰী পর্যায়ৰ বৈঠকৰ উপৰি মই আগশাৰী কোম্পানীৰ মুখ্য কাৰ্যবাহী বিষয়াৰ সৈতেও আলোচনাত মিলিত হ ’ ম। ইয়াৰ সমান্তৰালভাৱে আগৰ দৰেই মই প্রবাসী ভাৰতীয়সকলৰ সৈতেও মত বিনিময় কৰিবলৈ চেষ্টা কৰিম। ”


    প্ৰধানমন্ত্ৰীয় ২৭ জুনত নেদাৰলেণ্ড ভ্ৰমণ কৰিব।


    এই সন্দৰ্ভত প্ৰধানমন্ত্ৰীয়ে কয়, “ ২৭ জুনত মই নেদাৰলেণ্ড ভ্ৰমণ কৰিম। চলিত বৰ্ষত ভাৰত-ডাচ্চৰ মাজত কূটনৈতিক সম্পৰ্কৰ ৭০ বছৰ সম্পূৰ্ণ হৈছে। মোৰ ভ্ৰমণ কালত মই ডাচ্চ প্ৰধানমন্ত্ৰী শ্ৰী মাৰ্ক ৰুট্টেৰ সৈতে চৰকাৰী বৈঠকত মিলিত হ ’ ম। মই নেদাৰলেণ্ডৰ ৰজা উইলেম-আলেক্সজেণ্ডা আৰু ৰামী মেক্সিমাকো সাক্ষাৎ কৰিম।


    প্রধানমন্ত্রী ৰূট্টেৰ সৈতে অনুষ্ঠিত হ ’ বলগীয়া বৈঠকত দ্বিপাক্ষিক সম্পর্কৰ পর্যালোচনাৰ বাবে মই আশাবাদী । তদুপৰি , জলবায়ু পৰিৱর্তন তথা সন্ত্রাসবাদবিৰোধী পদক্ষেপকে ধৰি বিশ্বৰ বিভিন্ন গুৰুত্বপূর্ণ বিষয় সন্দৰ্ভত প্রধানমন্ত্রী ৰুট্টেৰ সৈতে মই বাৰ্তালাপত মিলিত হ ’ ম।


    আমাৰ দ্বিপাক্ষিক সম্পর্কৰ মূল কেন্দ্রবিন্দু হৈছে অর্থনৈতিক দিশৰ সম্পর্ক । ইউৰোপীয় গোষ্ঠীৰ ভিতৰত নেদাৰলেণ্ড আমাৰ ষষ্ঠ বৃহত্তম বাণিজ্যিক সহযোগী আৰু বিশ্বব্যাপী পঞ্চম বৃহত্তম বিনিয়োগ সহযোগী দেশ। পানী আৰু পেলনীয়া সামগ্ৰী ব্যৱস্থাপনা, কৃষি আৰু খাদ্য প্রস্তুতকৰণ, নবীকৰণযোগ্য শক্তি আৰু বন্দৰ আৰু জাহাজ চলাচলকে ধৰি বিভিন্ন ক্ষেত্রত ডাচ্চসকলৰ জ্ঞান আমাৰ উন্নয়নৰ বাবে অতি প্রয়োজনীয় । ভাৰত-নেদাৰলেণ্ড অর্থনৈতিক বৈঠক দুয়ো পক্ষৰ বাবে লাভজনক । এই সহযোগিতা আৰু অধিক বৃদ্ধি কৰাৰ বাবে দুয়োপক্ষই কেনেধৰনৰ পদক্ষেপ লোৱা উচিত, সেই সন্দৰ্ভত প্রধানমন্ত্রী ৰুট্টেৰ সৈতে মই আলোচনা কৰিম। নেদাৰলেণ্ডৰ প্রধান প্রধান কোম্পানীসমূহৰ মুখ্য কাৰ্যবাহী বিষয়াসকলৰ সৈতেও মই আলোচনাত মিলিত হ ’ ম আৰু ভাৰতৰ উন্নয়নৰ যাত্ৰাত তেওঁলোককো জড়িত হোৱাৰ বাবে উৎসাহ যোগাম। ”


    ইউৰোপৰ ভিতৰত দ্বিতীয় সর্বাধিক প্রবাসী ভাৰতীয় লোক নেদাৰলেণ্ডত বাস কৰে। তেওঁলোকৰ সৈতে ভাৰতীয়সকল দীর্ঘদিনীয়া সম্পর্ক আছে । মই নেদাৰলেণ্ডত বসবাস কৰা ভাৰতীয়সকলকো দেশৰ উন্নয়নৰ অংশীদাৰ হোৱাটো বিচাৰোঁ ”


    ***


    AK/HS/DB

    
    
    (Release ID: 1497717) Visitor Counter : 1
    
    

      Background release reference

      PMs statement before his upcoming visit to Portugal, USA and Netherlands
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com