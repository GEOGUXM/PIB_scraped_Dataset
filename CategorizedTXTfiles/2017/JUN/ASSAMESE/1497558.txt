      প্ৰধানমন্ত্ৰীৰ কাৰ্যালয়

      লক্ষ্ণৌত আব্দুল কালাম প্রযুক্তি বিশ্ববিদ্যালয়ৰ নতুন ভৱন উদ্বোধন আৰু কেইবাটাও উন্নয়নমূলক প্রকল্প উদ্বোধন উপলক্ষে প্রধানমন্ত্রী শ্রী নৰেন্দ্র মোদীয়ে আগবঢ়োৱা ভাষণৰ লিখিত ভাষণৰ ইংৰাজী সংস্কৰণ
      Posted On: 20 JUN 2017 10:16PM by PIB Guwahati


    লক্ষ্ণৌত আব্দুল কালাম প্রযুক্তি বিশ্ববিদ্যালয়ৰ নতুন ভৱন উদ্বোধন আৰু কেইবাটাও উন্নয়নমূলক প্রকল্প উদ্বোধন উপলক্ষে প্রধানমন্ত্রী শ্রী নৰেন্দ্র মোদীয়ে আগবঢ়োৱা ভাষণৰ লিখিত ভাষণৰ ইংৰাজী সংস্কৰণ


    নৱ প্ৰজন্মৰ বন্ধু-বান্ধৱীসকল,


    আজি একেলগে কেইবাটাও প্রকল্পৰ উদ্বোধন উপলক্ষে এই অনুষ্ঠানত আপোনালোকৰ সৈতে মিলিত হোৱাৰ সুযোগ লাভ কৰিছোঁ । উত্ত ৰপ্রদেশত নবনির্বাচিত চৰকাৰে যি উৎসাহ-উদ্দীপনাৰে স্পষ্ট লক্ষ্য লৈ উন্নয়নৰ গতিপথত আগুৱাই গৈছে, তাক লৈ দেশৰ প্রতিটো প্রান্তৰ মানুহে এতিয়া অত্যন্ত আগ্ৰহৰে উত্তৰপ্রদেশৰ প্রতি মুহূর্তৰ ঘটনাৱলীৰ প্ৰতি দৃষ্টি ৰাখিছে। আৰু যোগী জীৰ নেতৃত্বত এটাৰ পাছত এটা পদক্ষেপ লোৱা হৈছে, কেবিনেটৰ সদস্য আৰু বিষয়াসকলেও যিদৰে কঠোৰ শ্রম কৰিছে, বহু বছৰৰ ৰুগ্ন অৱস্থা, দীর্ঘদিনীয়া বাধা, এই সকলোবোৰ দূৰ কৰি উত্তৰপ্রদেশে দ্ৰুত গতিত আগুৱাই যোৱাৰ চেষ্টা কৰিছে, তাৰ বাবে মই যোগী জী আৰু তেওঁৰ টীমৰ সকলোকে বহুত বহুত ধন্যবাদ জনাইছোঁ ।


    আজি অলপ সময় মই ড্রাগছ ৰিছার্চ ইনষ্টিটিউটত অতিবাহিত কৰাৰ সুযোগ পাইছিলোঁ। তাত আমাৰ বৈজ্ঞানিকসকলে মানৱ কল্যাণৰ অৰ্থে সস্তা, কম পার্শ্বক্রিয়া গুণসম্পন্ন আৰু দ্ৰুত উপশম হোৱাকৈ সকলো ঔষধ আৱিষ্কাৰৰ প্ৰচেষ্টাত তেওঁলোকে গোটেই জীৱন গৱেষণাগাৰত কটাইছে। এই বৈজ্ঞানিকসকলৰ মই আধুনিক ঋষি বুলি অভিহিত কৰোঁ । মানুহৰ সমগ্ৰ শাৰীৰিক সমস্যা দূৰ কৰাৰ বাবে পৰম্পৰাগত জ্ঞান-বিজ্ঞানক আধুনিক যন্ত্রপাতিৰ সহায়ত অত্যাধুনিক ব্যৱস্থাৰ জৰিয়তে সহজে সুলভ মুল্যত উপশম ব্যৱস্থা প্ৰস্তুত কৰাৰ বাবে তেওঁলোকে দিন-ৰাতি এক কৰি সন্ন্যাসীসকলৰ দৰে কঠোৰ তপস্যা কৰি গৈছে ।


    আজি মানুহৰ সন্মুখত বিশেষকৈ, বেমাৰৰ ক্ষেত্রত যথেষ্ট নতুন সমস্যা আছে। এটি ঔষধ প্ৰস্তুত কৰোঁতে বছৰৰ পাছত বছৰ পাৰ হৈ যায়, কেইবা শ বৈজ্ঞানিকে এই ক্ষেত্ৰত লাগি থাকে । যিদিনা নতুন ঔষধ প্ৰস্তুত হয়, তাৰ আগতেই আৰু এটি নতুন ৰোগৰ জন্ম হয়। ৰোগ আৰু বৈজ্ঞানিকসকলৰ মাজত এখন প্রতিযোগিতা চলি থাকে। ৰোগবোৰক দমন কৰিব লাগিব, আকৌ অতি দৰিদ্র লোকসকলক সস্তাত উচ্চ গুণসম্পন্ন ঔষধ প্ৰদান কৰিব লাগিব । এই প্র ত্যাহ্বান আমি স্বীকাৰ কৰি বিজয়ৰ বাবে চেষ্টা কৰিব লাগিব।


    আজি মই এই প্রযুক্তি বিশ্ববিদ্যালয়ৰ নতুন ভৱন উদ্বোধনৰ সুযোগ পাইছোঁ । ড০ এ পি জে আব্দুল কালামৰ নামত এই ভৱনৰ নামকৰণ কৰা হৈছে। প্রযুক্তি জগতৰ বাবে ড০ এ পি জে আব্দুল কালামতকৈ বেছি প্রেৰণা যোগাওতা আন কোনোবা আছে বুলি মোৰ মনে নধৰে। বিজ্ঞান সাৰ্বজনীন, কিন্তু প্ৰযুক্তিবিদ্যা স্থানীয়। আৰু ইয়াতে আমাৰ প্ৰতিযোগিতা নিহিত হৈ আছে। বিজ্ঞানৰ সিদ্ধান্ত প্ৰতিপাদিত হৈছে। বিজ্ঞানৰ বিজ্ঞানৰ জ্ঞানক আমি নতুন প্রজন্মৰ মাজত এনেদৰে সঞ্চাৰিত ককিব লাগিব, যাতে তেওঁলোকে সকলো সময়তে ভাবে যে কোনো আৱিষ্কাৰৰ পথত ধাবিত হ ’ লে প্রযুক্তিৰ ন্যূনতম ব্যৱহাৰে সাধাৰণ মানুহৰ জীৱনত অধিকত উৎকর্ষ সাধন কৰিব । আম ি বিশ্ববাসীৰ ওচৰত গৌৰব কৰোঁ যে ভাৰতত ৮০ কোটি তৰুণ যুৱক-যুৱতী আছে। দেশৰ ৬৫ শতাংশ মানুহৰ বয়স ৩৫ বছৰৰ অনূৰ্ধ্ব, তেওঁলোক অতি দক্ষতাসম্পন্ন। যেতিয়া হাতত দক্ষতা আছে, ইয়াৰ লগত বিজ্ঞান আৰু প্রযুক্তিৰ আৱিষ্কাৰ যোগ হ ’ লে, আমাৰ দেশৰ তৰুণ যুৱক-যুৱতীসকলে সমগ্ৰ বিশ্বতে নিজৰ সামর্থ্য প্রতিষ্ঠা কৰিবলৈ সক্ষম হ ’ ব । কিন্তু যোৱা শতিকাত যিবোৰ প্রযুক্তিৰ সহায়ত আমি সফলতা অৰ্জন কৰিবলৈ সক্ষম হৈছিলোঁ, বৰ্তমানৰ যুৱক-যুৱতীসকলে সেই প্রযুক্তিৰ সহায়ত সিমান সাফল্য নাপায় । সে ইবাবে সময়ৰ লগত ৰজিতা খুৱাই সময়োপযোগী প্রযুক্তি গঢ়ি তুলিব লাগিব । ভা ৰতৰ নতুন প্রজন্মৰ মাজত সেই সামর্থ্য আছে। সেই সামর্থ্যক আমি প্রযুক্তি ক্ষেত্রৰ নতুন উচ্চতাত উপনীত কৰোৱা লাগিব।


    আজিও আমাৰ দেশৰ সেনাবাহিনীৰ বাবে অধিকাংশ প্ৰতিৰক্ষা সা-সৰঞ্জাম বিদেশৰ পৰা আমদানি কৰিব লাগে । আম ি দেশৰ প্রতিৰক্ষা ক্ষেত্রখনক দ্ৰুতভাৱে আত্মনির্ভৰ কৰি তুলিব নোৱাৰো নে ? দেশৰ নিৰাপত্তাৰ বাবে যিবোৰ সা-সৰঞ্জাম, প্রযুক্তি, অস্ত্র-শস্ত্রৰ দৰকাৰ, সেইবোৰ সন্দৰ্ভত আমি ভাৰতৰ গবেষণাগাৰসমূহতে নির্মাণ কৰি উলিয়াব নোৱাৰো নে ? নিৰাপত্তাৰ ক্ষেত্রত ভাৰতক কেনেদৰে আত্মনির্ভৰ কৰি তুলিব পৰা যায়, সেই সপোনকে লৈ আমি অগ্ৰসৰ হৈছোঁ। ইয়াৰ বাবে কেতবোৰ নীতিগত পৰিৱর্তন কৰা হৈছে । প্রতি ৰক্ষা ক্ষেত্রত ১০০ শতাংশ প্রত্যক্ষ বিদেশী বিনিয়োগৰ বাবে মুক্ত কৰি দিয়া হৈছে । ভা ৰতীয় ব্যবসায়ীসকলেও যাতে বিদেশীৰ সমান্তৰালভাৱে অংশীদাৰিত্বৰ জৰিয়তে বিনিয়োগ কৰিব পাৰে, সেই ব্যৱস্থাও ৰখা হৈছে। ভাৰত চৰকাৰে কোনবোৰ সঁজুলি বাহিৰৰ পৰা আমদানি কৰে, তাৰ এটা সূচী আমি দেশ-বিদেশৰ ব্যবসায়ীসকলৰ বাবে প্ৰস্তুত কৰিছোঁ। এই সমগ্ৰ সুযোগ আমাৰ নতুন প্ৰজন্মৰ প্ৰযুক্তিবিদসকলৰ সৈতে জড়িত।


    ঠিক তেনেদৰে আন এটা ক্ষেত্র হৈছে চিকিৎসা-বিজ্ঞান। আজি অত্যাধুনিক চিকিৎসা সকলো বিজ্ঞান-প্রযুক্তিৰ ওপৰত নির্ভৰশীল। বৰ্তমান কা ৰ কি ৰোগ হৈছে, সেয়া কোনো চিকিৎসকে নির্ণয় নকৰে, যন্ত্ৰৰ দ্বাৰা সেইটো নির্ণয় কৰা হয় । সেই যন্ত্রৰ ৰিপোর্ট অনুযায়ী চিকিৎসকসকলে চিকিৎসা কৰে । ঔষধ কি দিব লাগিব, অপাৰেচন কৰিব লাগিব নেকি সেইটো নির্ণয় কৰে । এই অত্যাধুনিক চিকিৎসা সঁজুলি নির্মাণৰ ক্ষেত্রত ভাৰতৰ দৰে বিশাল দেশত আজি সম্ভৱ হোৱা নাই । মই নতুন প্রজন্মৰ বিজ্ঞানৰ ছাত্র-ছাত্ৰীসকলক আহ্বান জনাওঁ যে আপোনালোকে কোনো সঁজুলি নির্মাণৰ ষ্টার্ট আপ কাৰখানা খোলক । সে ই বিষয়ত গৱেষণা কৰক, যাতে অদূৰ ভৱিষ্যতে চিকিৎসাৰ ক্ষেত্রত প্রয়োজনীয় সকলো যন্ত্রপাতি ভাৰততেই উৎপন্ন হয়। ইমান বিশাল দেশত ইয়াৰ বহুত চাহিদা আছে।


    ‘ মেক ইন ইণ্ডিয়া ’ ৰ সপোন বাস্তৱ কৰিবলৈ ভাৰতৰ প্রযুক্তি ক্ষেত্রক আগুৱাই নিবলৈ নতুন প্রজন্মক নতুন সুযোগ দিয়াৰ বাবে চৰকাৰে ষ্টার্ট আপ ইণ্ডিয়া , ষ্টেণ্ড আপ ইণ্ডিয়া, স্কিল ইণ্ডিয়া, মুদ্রা যোজনা ইত্যাদি প্রকল্পৰ জৰিয়তে প্ৰয়োজনীয় ঋণৰ ব্যৱস্থা কৰা হৈছে । ইয়াৰ সমান্তৰালভাৱে প্রযুক্তিগত সহায় আৰু মানৱ সম্পদ উন্নয়নৰ দক্ষতাক প্রাধান্য দিয়াৰ বাবে প্রযুক্তিগত জ্ঞান বৃদ্ধিত গুৰুত্ব আৰোপ কৰি সৰ্বাংগীন ৰূপত আগবাঢ়ি গৈছোঁ। দেশত যি প্রযুক্তিগত জ্ঞান, যি প্রযুক্তিগত উদ্ভাৱন আছে, যিবোৰ আমাৰ বিশ্ববিদ্যালয়বোৰত আছে, আমাৰ নতুন প্ৰদন্মৰ ওচৰত আছে, এই সকলোবোৰ সন্তুলন কৰি, সংকলিত কৰি দেশক এক নতুন শিখৰত উপনীত কৰাব লাগিব। আৰু এই দেশে এইটো দেখুৱাইছে যেতিয়াই ভাৰৰত যুৱ প্ৰজন্মই সূযোগ লাভ কৰিছে, তেওঁলোকে প্ৰত্যাহ্বান ওফৰাই নতুন শিখৰত আৰোহণ কৰিছে।


    মংগল গ্ৰহলৈ যোৱাৰ বাবে বিশ্বৰ বৃহ ৎ দেশে প্ৰচেষ্টা অব্যাহত ৰাখিছে। আগতে বিশ্বৰ কোনো দেশে মংগলগ্ৰহৰ কক্ষপথলৈকে যাব পৰা নাছিল। ভাৰতে প্ৰথম প্ৰচেষ্টাতে মগলগ্ৰহৰ কক্ষপথত উপনীত হৈ বিশ্ববাসীক চমক দিবলৈ সক্ষম হৈছে। তেওঁলোক এখন দুখীয়া দেশৰ সন্তান, সেইবাবে মংগল গ্রহলৈ মহাকাশ যান পঠাওতেও তেওঁলোকে অত্যন্ত কম ব্যয়ৰ সা-সৰঞ্জাম ব্যৱহাৰ কৰিছে। লক্ষ্ণৌ চহৰত টেক্সি অথবা অটোৰিক্সাত এঠাইৰ পৰা আন এঠাইলৈ গ ’ লেই প্ৰতি কিলোমিটাৰত অতি কমেও ১০ টকাৰ প্ৰয়োজন । কিন্তু তেওঁলোকে ম ংগলগ্রহলৈ মহাকাশ পঠাইছে, প্ৰতি কিলোমিটাৰত মাত্র ৭ টকাত । আমাৰ দেশৰ ম ংগল অভিযানক লৈ যিমান খৰচ হৈছে, হলীউডৰ এখন চিনেমা নিৰ্মাণ কৰোঁতে তাতকৈ অধিক খৰচ হয়।


    আমাৰ নৱ প্রজন্মৰ এই সামর্থ্য আছে। আমাৰ দেশত যথেষ্ট সংখ্যক মেধাসম্পন্ন যুৱক আছে, প্রযুক্তিবিদ আছে, বৈজ্ঞানিক আছে। কিছুদিন আগতে ভাৰতে একেলগে ১০৪টা উপগ্রহ মহাকাশত স্থাপন কৰিবলৈ সক্ষম হৈছে। এই ১০৪টা উপগ্ৰহৰ ভিতৰত বিশ্বৰ অন্যান্য দেশৰ প্রায় ৯০টা উপগ্রহ আছিল। কাৰণ, অত্যন্ত কম খৰচতে মহাকাশত উপগ্রহ পঠোৱাৰ ক্ষেত্রত ভাৰতৰ দক্ষতাক সেই দেশসমূহে স্বীকাৰ কৰিছে। সেইবাবেই আজি যি প্রযুক্তি বিশ্ববিদ্যালয়ৰ নতুন ভৱন উদ্বোধন হৈছে, এই বিশ্ববিদ্যালয়ৰ অধীনত যিবোৰ কলেজ আছে, সেইবোৰত এনে সক্ষমতা গঢ়ি তোলাৰ কামত প্ৰয়োগ কৰিব লাগিব। মই জানো উত্তৰপ্রদেশত শিক্ষাৰ ক্ষেত্রত কাম কৰা কিমান জটিল! ৰাজ্যপাল শ্রদ্ধাৰ ৰাম নায়ক ডাঙৰীয়াই ৰাজ্যৰ বিশ্ববিদ্যালয়সমূহত নিয়মানুৱর্তিতা বৃদ্ধিৰ ক্ষেত্রত কাম কৰি আহিছে । বিশ্ববিদ্যালয়সমূহে কেনেদৰে নির্দিষ্ট সময়ৰ ভিতৰত ছাত্রছাত্রীসকলৰ পাঠদান সম্পূর্ণ কৰি পৰীক্ষা ল ’ ব পাৰে আৰু ফলাফল দিব পাৰে, এইবোৰক লৈ তেওঁ ব্যস্ত আছে । ইতিমধ্যে ৰাজ্যখনৰ ২৮খন বিশ্ববিদ্যালয়ৰ ভিতৰত ২৪খন বিশ্ববিদ্যালয়ত নিৰ্দিষ্ট সময়ত পৰীক্ষা অনুষ্ঠিত কৰা আৰু ফলাফল প্রকাশৰ ক্ষেত্রত তেওঁ সফল হৈছে। এই নিয়মানুৱর্তিতা অত্যন্ত জৰুৰী। মাননীয় ৰাজ্যপালে ৰাজ্যখনৰ বিশ্ববিদ্যালয়সমূহৰ নিয়ম-নীতি, পৰম্পৰা, নিয়মানুৱর্তিতাক এনে পর্যায়লৈ নিব বিচাৰিছে যাতে ছাত্র-ছাত্রীসকলৰ সময় নষ্ট নহয় আৰু নির্দিষ্ট সময়ৰ ভিতৰত তেওঁলোকে নির্দিষ্ট মানৰ শিক্ষা লাভ কৰে। বৰ্তমান যোগী জীৰ নেতৃত্বত নতুন চৰকাৰ ক্ষমতাত অধিষ্ঠিত হোৱাত এক অনুকূল পৰিৱেশৰ সৃষ্টি হৈছে। ফলত ৰাজ্যপাল ডাঙৰীয়াৰ কামটো সহজ হৈছে।


    আজি মোৰ বাবে অতি আনন্দৰ কথা যে এই অনুষ্ঠানতে ‘ প্রধানমন্ত্রী আবাস যোজনা ’ ৰ অন্তর্গত কেইটামান পৰিয়ালক মঞ্জুৰিপত্ৰ প্ৰদান কৰিবলৈ পাইছোঁ। অহা ২০২২ চনত ভাৰতে স্বাধীনতাৰ ৭৫ সংখ্যক বছৰপূর্তি উৎসৱ পালন কৰিব । স্বাধীনতা সংগ্রাম ীসকলে যি সপোন দেখিছিল, যেনেকুৱা দেশৰ সপোন দেখি তেওঁলোকে হাঁহি মুখে ফাঁচীৰ কাঠত ওলমিছিল, গোটেই যৌৱন কাৰাগাৰত কটাইছিল, তেওঁলোকৰ সপোনক বাস্তৱ কৰিবলৈ আজি দেশৰ ১২৫ কোটি মানুহে সংকল্পৱদ্ধ হ ’ ব নোৱাৰে নে ? মোৰ দৃঢ় বিশ্বাস আছে যে এই ১২৫ কোটি ভাৰতীয়ই দেশক উন্নতিৰ শিখৰলৈ উন্নীত কৰিব। আম ি অহা ২০২২ চনৰ ভিতৰত দেশৰ প্রত্যেকজন দৰিদ্র ব্যক্তিৰ এটাকৈ নিজা ঘৰ দিয়াৰ কথা চিন্তা কৰিছো, য ’ ত এটা শৌচালয়, বিদ্যুৎ সংযোগ, খোৱা পানী, ওচৰতে ল ’ ৰা-ছোৱালীবোৰে পঢ়িব পৰাকৈ এখন বিদ্যালয় থাকি। এই সপোন বাস্তৱ কৰাৰ বাবে আমি গোটেই দেশতে গ্রামীণ আবাস যোজনা অভিযানৰ শুভাৰম্ভ কৰিছোঁ । ইয়াৰ সমান্তৰালভাৱে চহৰসমূহতো আমি ‘ প্রধানমন্ত্রী আবাস যোজনা ’ ৰ কাম আৰম্ভ কৰিছোঁ । আজি আমি সৌভাগ্যবান যে এই প্রকল্প অনুসৰি কেইবাগৰাকী মাতৃৰ হাতত চৰকাৰ আবাসৰ মঞ্জুৰিপত্র তুলি দিব পাৰিছোঁ । এ গৰাকী মায়ে কৈছিল, ‘ এয়া অতি ভাল কাম হৈছে। নিজৰ ঘৰৰ পৰাই মোৰ কন্যাক বিয় দিব পাৰিম আৰু বিয়ালৈ আপোনাক মাতিম। তেওঁৰ উৎসাহে মোক আপ্লুত কৰিছে। সপোন যেতিয়া সঁচা হ ’ বলৈ ধৰে, তেতিয়া মানুহৰ চেহেৰা কেনেকুৱা হয়, এই মাতৃসকলক দেখিলে গম পোৱা যায়। কথাবোৰ তেওঁৰ কিন্তু, সেই অনুভূতিয়ে প্ৰেৰণা দিছিল।


    বিদ্যুৎশক্তি ক্ষেত্রৰ উন্নয়নত আজি নতুন প্রযুক্তি প্রয়োগৰ প্রয়োজন আছে। এই ক্ষেত্রত আমাৰ নিজস্ব সামর্থ্য আছে । আমি বিশেষকৈ নবীকৰণযোগ্য শক্তি ক্ষেত্রত সৌৰশক্তিৰ জৰিয়তে দেশত এক বিপ্লৱ অনাৰ চেষ্টা কৰিছোঁ। প্রত্যেক ৰে ঘৰত এলইডি বাল্ব প্ৰদান কৰি বিদ্যুৎ ৰাহি কৰাৰ এটি ডাঙৰ অভিযান আৰম্ভ হৈছে। এক বছৰৰ ভিতৰত ২২ কোটিতকৈও অধিক এলইডি বাল্ব মানুহৰ ঘৰে ঘৰে প্ৰদান কৰা হৈছে। ইয়াৰ ফলত এবছৰত সেই পৰিয়ালসমূহে ১২ৰ পৰা ১৩ হাজাৰ কোটি টকা ৰাহি কৰিবলৈ সক্ষম হৈছে। সাধাৰণ মানুহে কষ্টৰে উপাৰ্জিত ধন ৰাহি হৈছে। মই আজি ইয়াত ৪০০ কেভি ট্রান্সমিচন লাইন উদ্বোধন কৰিছোঁ । ইয়াৰ ফলত উত্তৰপ্রদেশৰ মাজ ভাগত বিদ্যুৎ পৰিবহণত উৎকর্ষ বৃদ্ধি পাব। এই উৎকর্ষ ই উদ্যোগ খণ্ডসমূহক উজ্জী ৱি ত ক ৰি তুলিব । মই জানিব পাৰিছোঁ যে আপোনালোকৰ ইয়াত বিদ্যুৎ সৰবৰাহৰ ক্ষেত্রতো ভিআইপি কোটা আছিল। যি জিলাত ডাঙৰ ভিআইপিসকল আছিল , তাত মানুহে যি পৰিমাণে বিদ্যুৎ পাইছিল, অন্যান্য জিলাৰ মানুহসকলে সিমান পোনা নাছিল । ৰাজ্য খনৰ ৭৫খন জিলাক সমানভাৱে বিদ্যুৎ সৰবৰাহৰ সিদ্ধান্ত লোৱাৰ বাবে মই যোগী জীক ধন্যবাদ জনাইছোঁ। প্রশাসনৰ কাম এনেকুৱাই । স কলো সময়তে লাভৰ কথা ভাবিলে নহ ’ ব। এই কাম সম্পন্ন কৰোঁতে কিমান সমস্যাৰ সম্মুখীন হ ’ ব লগা হয় সেয়া মই জানোঁ । কিন্তু মোৰ দৃঢ় বিশ্বাস যে এই কামত যোগী জী নিশ্চয় সফল হ ’ ব।


    ভাই-ভনীসকল, আমি দেশৰ উন্নয়নৰ নতুন সীমা অতিক্রম কৰাৰ চেষ্টা কৰি আছো । জী ৱনৰ প্রত্যেক ক্ষেত্ৰত উন্নয়ন হলেহে নতুন শিখৰত উপনীত হ ’ ব পাৰি । ১২৫ কোটি লোকে বাস কৰা এই দেশক আজি সমগ্ৰ বিশ্বই স্বীকাৰ কৰিছে যে বিশ্বৰ বৃহৎ বৃহৎ অৰ্থনীতিৰ দেশৰ তুলনাত সর্বাধিক দ্রুতগতিত আগবঢ়া দেশ হৈছে ভাৰত। ১২৫ কোটি দেশবাসীয়ে মিলি কাম কৰিলে, সংকল্প লৈ আগুৱাই গ ’ লে, এই পৰিৱর্তন হোৱাটো অনিবাৰ্য । উত্তৰপ্রদেশৰ নাগৰিকসকলে সকলোৱে মিলি ভাবক, সংকল্প লওঁক, দেখিব পৰিৱৰ্তন কিমান ক্ষীপ্ৰতৰ হৈছে ।


    অহা ১ জুলাইত সমগ্ৰ দেশতে জিএছটি কার্যকৰী হ ’ ব । দেশৰ বাবে এ য়া অতি গৌৰৱৰ কথা। দেশৰ সকলো ৰাজনৈতিক দল, ৰাজনৈতিক নেতা, পাৰস্পৰিক বিৰোধক একাষৰীয়া কৰি জিএছটি প্রণয়নৰ সিদ্ধান্ত লৈছে। দেশৰ প্রত্যেকখন ৰাজ্য চৰকাৰ তথা কেন্দ্রীয় চৰকাৰে সম্মিলিতভাৱে এই ঐতিহাসিক পদক্ষেপ লৈছে যি অহা ১ জুলাইৰ পৰা দেশৰ অর্থ ব্যৱস্থাত এটি বৃহৎ পৰিৱর্তন আহিব । ভাৰতৰ যুক্তৰাষ্ট্রীয় কাঠামোৰ ই এক ঐতিহাসিক পদক্ষেপ । ভাৰতৰ সকল ো ৰাজনৈতিক দলৰ পৰিপক্কতাৰ ই এক ডাঙৰ প্রমাণ। দেশক দলৰ ঊৰ্ধ্বত ৰাখি ভাৰতৰ প্রত্যেকটো ৰাজনৈতিক দলে প্রমাণ কৰি দেখুৱালে যে তেওঁলোকে দেশক কিমান ভাল পায় । সে ইবাবে মই দেশৰ প্রত্যেক ৰাজনৈতিক দলৰ প্রতি, প্রত্যেক ৰাজ্য চৰকাৰৰ প্রতি কৃতজ্ঞ। লোকসভা, ৰাজ্যসভা আৰু প্রত্যেকখন বিধানসভাৰ প্রত্যেক সদস্যৰ ওচৰত মই কৃতজ্ঞ। আমি সকলোৱে মিলি এই জিএসটি ৰূপায়ণ কৰাৰ ক্ষেত্ৰত এই সাফল্য অর্জন কৰিছো। মোৰ দৃঢ় বিশ্বাস যে ১ জুলাইৰ পাছৰ পৰা নাগৰিকসকলৰ সাহায্য, বিশেষকৈ ক্ষুদ্র আৰু মজলীয়া ব্যবসায়ীসকলৰ সহযোগত আমি ইমান বৃহৎ দেশত এক অভিন্ন কৰ ব্যৱস্থা ৰূপায়ণ কৰাত সফল হ ’ ম । এই অভিন্ন কৰ ব্য ৱস্থা ভাৰতীয় গণতন্ত্রৰ শক্তিৰ পৰিচায়ক, যি বিশ্বক এই বার্তা প্ৰেৰণ কৰিব যে দেশৰ সকলো ৰাজনৈতিক দল, ভিন্ন আদৰ্শৰ লোকসকলেও দেশক ভাল পাই কেনেদৰে কাঁন্ধে কাঁন্ধ মিলাই কিমান ডাঙৰ সিদ্ধান্ত ল ’ ব পাৰে, আৰু ইমান বৃহৎ জনসংখ্যাৰে ভৰা দেশত কিমান দ্রুতভাৱে এই সিদ্ধান্ত কার্যকৰী কৰিব পাৰে । এ য়া ই ভা ৰতীয় গণতন্ত্রৰ শক্তি, ভাৰতীয় গণতন্ত্রৰ পৰিপক্কতাৰ শক্তি। ইয়াৰ কৃতিত্ব প্রধানমন্ত্রী মোদীৰ নহয়। ইয়াৰ কৃতিত্ব কোনো নির্দিষ্ট চৰকাৰৰ নহয়। এয়া ১২৫ কোটি ভাৰতীয়ৰ কৃতিত্ব।


    ইমান ডাঙৰ কাম হৈছে, সেয়া আমি বুজিব লাগিব । য িবোৰ সমস্যা আছে, সেইবোৰ মোকাবিলা কৰাৰ ব্যৱস্থা চৰকাৰ গ্ৰহণ কৰিছে। আমি সেই সমস্যাসমূহ দূৰ কৰাৰ চেষ্টা পূর্ণ গতিৰে কৰি যাম । এই প্রচেষ্টাক সফল কৰি তুলিবলৈ ১ জুলাইৰ পৰা দেশৰ লোকসকলে, বিশেষকৈ ব্যৱসায়ীসকলে কাঁন্ধে কান্ধ মিলাই আগুৱাব লাগিব। আপোনালোকো দুখোজ আগুৱাই আহক, সহজভাৱে দেশক এইক্ষেত্রত আগুৱাই যোৱাত নেতৃত্ব দিয়ক । তেতিয়াহে সাফল্য নিশ্চিত।


    এই আশাৰে এই বিশ্ববিদ্যালয়ত অধ্যয়নৰত সকলো ছাত্র-ছাত্রী তথা ইয়াৰ সৈতে জড়িত সকলোকে অন্তৰৰ পৰা শুভেচ্ছা জনাই মোৰ বক্তব্য সামৰণি মাৰিছোঁ ।


    ধন্যবাদ।


    ***


    AKT/KT/RSB/AK/DB

    
    
    (Release ID: 1497558) Visitor Counter : 1
    
    

      Background release reference

      English rendering of the text of PM’s address at the ceremony to inaugurate the new premises of Abdul Kalam Technical University & launch development initiatives in Lucknow
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com