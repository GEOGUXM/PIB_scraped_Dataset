      কেবিনেট

      ভাৰত আৰু নেদাৰলেণ্ডৰ মাজত জল সম্পদ ব্যৱস্থাপনাৰ ক্ষেত্ৰত দ্বিপাক্ষিক সহযোগিতাৰ অৰ্থে স্বাক্ষৰিত বুজাবুজি চুক্তিত কেবিনেটৰ অনুমোদনভাৰত আৰু নেদাৰলেণ্ডৰ মাজত জল সম্পদ ব্যৱস্থাপনাৰ ক্ষেত্ৰত দ্বিপাক্ষিক সহযোগিতাৰ অৰ্থে স্বাক্ষৰিত বুজাবুজি চুক্তিত কেবিনেটৰ অনুমোদন
      Posted On: 22 JUN 2017 7:28PM by PIB Guwahati


    ভাৰত আৰু নেদাৰলেণ্ডৰ মাজত জল সম্পদ ব্যৱস্থাপনাৰ ক্ষেত্ৰত দ্বিপাক্ষিক সহযোগিতাৰ অৰ্থে স্বাক্ষৰিত বুজাবুজি চুক্তিত কেবিনেটৰ অনুমোদন


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত কেন্দ্ৰীয় কেবিনেট বৈঠকত জল সম্পদ, নদী উন্নয়ন আৰু গংগা পুনৰুজ্জীৱিতকৰণ মন্ত্ৰালয় আৰু নেদাৰলেণ্ডৰ আন্তঃগাঁথনি আৰু পৰিৱেশ মন্ত্ৰালয়ৰ মাজত দ্বিপাক্ষিক সহযোগিতাৰ বাবে স্বাক্ষৰিত বুজাবুজি চুক্তিত অনুমোদন জনাইছে।


    এই বুজাবুজি চুক্তিয়ে আঞ্চলিক, ৰাষ্ট্ৰীয় তথা আন্তঃ ৰাষ্ট্ৰীয় পর্যায়ত জলসম্পদৰ উন্নয়ন আৰু ব্যৱস্থাপনাৰ লক্ষ্যৰে দুয়ো দেশৰ চৰকাৰে একেলগে কাম কৰি যাব । সেইবাবে পাৰস্পৰিক অভিজ্ঞতা আৰু বিশেষজ্ঞৰ পৰামর্শৰ ভিত্তিত জ্ঞান আৰু অভিজ্ঞতাৰ বিনিময়ত বিশেষ জোৰ দিয়া হ ’ ব। প্রযুক্তি আৰু উদ্ভাৱনী প্রচেষ্টাৰে জলসম্পদৰ উপযুক্ত ব্যৱহাৰ, নদী উপত্যকাসমূহৰ ব্যৱস্থা গ্রহণ, পানীৰ গুণাগুন সম্পর্কীয় বিষয়, পেলনীয়া পানী শোধন প্রক্রিয়াৰ জৰিয়তে পুনৰ ব্যৱহাৰযোগ্য কৰি তোলাকে ধৰি সংশ্লিষ্ট বিভিন্ন কামত সহায় আগবঢ়াব। দ্বিপাক্ষিক সহযোগিতা বৃদ্ধি সম্পর্কীয় এই বুজাবুজি চুক্তিৰ অধীনত পৰ্যালোচনাৰ জৰিয়তে জ্ঞান আৰু অভিজ্ঞতাৰ বিনিময়, আলোচনা-চক্ৰ আৰু সম্মিলনৰ আয়োজন, যৌথভাৱে গৱেষণা আৰু প্রশিক্ষণ তথা দক্ষতা বৃদ্ধিৰ কর্মসূচী, প্রশিক্ষণ সম্পর্কীয় বিনিময়ৰ আৰু সংশ্লিষ্ট অন্যান্য প্রচেষ্টাৰ ওপৰত বিশেষ গুৰুত্ব আৰোপ কৰা হ ’ ব। কামৰ অগ্রগতি চোৱা-চিতাৰ বাবে এখন যুটীয়া কর্মী গোট গঠন কৰা হ ’ ব ।


    এই দ্বিপাক্ষিক সহযোগিতা বৃদ্ধিৰ জৰিয়তে দুয়ো দেশেই কাৰিকৰী তথা প্রতিষ্ঠানগত দিশত বিশেষভাৱে উপকৃত হ ’ ব। ইয়াৰ ফলত ভাৰতৰ নদী ব্যৱস্থাপনা, গংগা পৰিষ্কৰণ, জল ব্যৱস্থাপনা, পানীৰ গুণাগুন আৰু আৰু অন্যান্য লোকসকলে কৰা পানীৰ ব্যৱহাৰৰ ক্ষেত্ৰত লাভান্বিত হ ’ ব।


    পটভূমিঃ


    উল্লেখ্য যে কেন্দ্রীয় জলসম্পদ, নদী উন্নয়ন আৰু গংগা পুনৰুজ্জীৱিতকৰণ মন্ত্রালয়ে জলসম্পদৰ বিকাশ আৰু ব্যৱস্থাপনাৰ লক্ষ্যৰে অন্যান্য দেশৰ সৈতেও যুটীয়া উদ্যোগ গঢ়ি তুলিবলৈ আগ্রহী। নদী উপত্যকাৰ ব্যৱস্থাপনা আৰু পৰিকল্পনা, পৰিকল্পিত জল সম্পদৰ পৰিচালন, প্ৰদূষণ হ্রাস, পানীৰ গুণগত মান বৃদ্ধি, পেলনীয়া পানী শোধন প্রক্রিয়াৰ জৰিয়তে পুনৰ ব্যৱহাৰযোগ্য কৰি তোলা ইত্যাদি ক্ষেত্রত নেদাৰলেণ্ডছে যি সফলতা অৰ্জন কৰিছে সেই দিশত গুৰুত্ব আৰোপ কৰি সেই দেশৰ সৈতে জ্ঞান আৰু অভিজ্ঞতাৰ বিনিময়ত ভাৰতে আগ্ৰহ প্রকাশ কৰিছে ।


    *****


    
    KSD/VBA/SH/DB

    
    
    (Release ID: 1497716) Visitor Counter : 2
    
    

      Background release reference

      Cabinet approves MoU between India and the Netherlands for bilateral Cooperation in the field of water resources management
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com