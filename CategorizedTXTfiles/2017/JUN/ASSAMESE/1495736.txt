      প্ৰধানমন্ত্ৰীৰ কাৰ্যালয়

      নতুন দিল্লীত অনুষ্ঠিত পঞ্চম আন্তঃৰাষ্ট্ৰীয় স্পিক মেক সন্মিলনত ভিডিঅ’ কনফাৰেন্সিঙৰ যোগেদি প্রধানমন্ত্রী শ্রী নৰেন্দ্র মোদীৰ ভাষণ
      Posted On: 05 JUN 2017 6:10PM by PIB Guwahati


    নতুন দিল্লীত অনুষ্ঠিত পঞ্চম আন্তঃৰাষ্ট্ৰীয় স্পিক মেক সন্মিলনত ভিডিঅ ’ কনফাৰেন্সিঙৰ যোগেদি প্রধানমন্ত্রী শ্রী নৰেন্দ্র মোদীৰ ভাষণ


    ত্রিপুৰাৰ ৰাজ্যপাল শ্রদ্ধাৰ তথাগত ৰায়, হাৰিয়ানাৰ ৰাজ্যপাল শ্রদ্ধাৰ অধ্যাপক কেপ্টেইন সিংহ সোলাংকী, মোৰ কেবিনেটৰ মন্ত্রী সুৰেশ প্রভূ ডাঙৰীয়া, স্পিক মেক উপদেষ্টা পৰিষদৰ অধ্যক্ষ শ্রদ্ধাৰ ডক্টৰ কর্ণ সিংহ, অধ্যক্ষ শ্রদ্ধাৰ অৰূণ সাহায়, অনুষ্ঠানত উপস্থিত অন্যান্য বিশিষ্ট ব্যক্তিসকলৰ লগতে নৱ প্ৰজন্মৰ বন্ধুসকল ।


    “ স্পিক মেক ” ৰ ৪০ সংখ্যক জয়ন্তী উপলক্ষে অনুষ্ঠিত পঞ্চম আন্তঃৰাষ্ট্ৰীয় সন্মিলনত আপোনালোকৰ সকলোকে বহুত বহুত শুভেচ্ছা জনাইছোঁ। এই সংস্থাই শাস্ত্রীয় সংগীত, কলা, সাহিত্য আৰু সংস্কৃতিৰ জৰিয়তে ভাৰতীয় ঐতিহ্যৰ প্রচাৰ আৰু প্রসাৰত গুৰুত্বপূর্ণ ভূমিকা পালন কৰিছে। ই দেশৰ লাখ লাখ যুৱক-যুৱতীক দেশৰ সংস্কৃতিৰ প্রতি সজাগ কৰাৰ লগতে প্রেৰণা যোগাই আহিছে।


    এই অনুষ্ঠান আয়োজনৰ বাবে মই বিশেষভাৱে শ্রদ্ধাৰ অধ্যাপক কিৰণ শেঠ ডাঙৰীয়াক অভিনন্দন জনাইছোঁ। তেওঁ বিগত ৪০ বছৰ ধৰি দক্ষতাৰে এই সাংস্কৃতিক আন্দোলনৰ নেতৃত্ব বহন কৰিছে। তেওঁ এনে এজন সাধক, যিজনে দীর্ঘ দিন ধৰি যুৱ-সমাজৰ মাজত ভাৰতীয় সংগীত আৰু সংস্কৃতি সাধনাক জীৱন্ত কৰি ৰাখিছে।


    বন্ধুসকল, প্ৰকৃত সাধুৱে নিজৰ চিন্তা-ভাৱনাৰ জৰিয়তে এজন সন্যাসী হৈ উঠে। তেওঁলোক মায়া-মোহৰ ঊর্ধ্বত। মই এটা কাহিনী পঢ়িছিলোঁ, এজন সংগীত সাধকক এবাৰ প্ৰাক্তন ৰাষ্ট্রপতি ৰাজেন্দ্র প্রসাদে প্ৰশ্ন কৰিছিল যে তেওঁ চৰকাৰৰ পৰা কি সহায় বিচাৰে ? সাধকজনে তেতিয়া এটি বিশেষ ৰাগৰ নাম উল্লেখ কৰি ক ’ লে যে অধিকাংশ শিল্পীয়ে এই ৰাগটো নিয়ম অনুযায়ী নাগায়, ইয়াক লৈ খেলা কৰে। চৰকাৰে এই খেলুৱৈসকলক বন্ধ কৰিব নোৱাৰনে ? এই উত্তৰ শুনি ডক্টৰ ৰাজেন্দ্র প্রসাদে মিচিকিয়া হাঁহি মাৰি তলমূৰ কৰিলে।


    সংগীত জগতত শাসন নহয়, অনুশাসন চলে। বিগত ৪০ বছৰ ধৰি আপোনালোকৰ ছ ’ চাইটিয়ে যি অনুশাসন পালনেৰে এটা নিৰ্দিষ্ট দিশত গুৰুত্ব আৰোপ কৰি দেশৰ বিভিন্ন প্রান্তৰ স্কুল কলেজলৈ গৈ গাঁৱে-ভূঁঞে, নগৰে-চহৰে ছাত্রসকলক জড়িত কৰিছে, অতি কম মাচুল লৈ শিল্পীসকলক সাজু কৰিছে, তেওঁলোকক সাধন আৰু সম্পদৰ মাজত ভাৰসাম্য ৰাখি সিদ্ধিৰ পথত আগুৱাই যোৱাত যেনেদৰে সহায় কৰিছে, সেয়া অতুলনীয়।


    এই সংস্থাই নিজ নিজ সমর্থকসকলৰ জৰিয়তে এটি এনে পৰিয়াল গঢ়ি তুলিছে, যাৰ দ্বাৰা ভাৰতীয় সংস্কৃতিক বিশ্ব সমূদায়ৰ সন্মুখত জনাজাত কৰি তোলাত গুৰুত্বপূর্ণ ভূমিকা পালন কৰিছে।


    আজি আন্তঃৰাষ্ট্ৰীয় সন্মিলন উপলক্ষে আপোনালোকৰ লগতে সেই সকল মহান শিল্পীক শুভেচ্ছা জনাইছোঁ, যিসকলে বিগত ৪০ বছৰ ধৰি এই ধাৰাক সমর্থন কৰি আহিছে । সেই সকল ব্যক্তি আৰু সংগঠনকো শুভেচ্ছা জনাব বিচাৰিছোঁ, যিসকলে দীর্ঘ সময় ধৰি এই সাংস্কৃতিক আন্দোলনৰ সৈতে লাগি আছে।


    এই অনুষ্ঠানত অংশগ্রহণকাৰী দেশ-বিদেশৰ ছাত্রসকল অতি ভাগ্যবান, কাৰণ তেওঁলোকে ইয়াত ভাৰতৰ বহু প্রতিষ্ঠিত শিল্পীৰ কনছার্টত উপস্থিত থকাৰ সুযোগ পাইছে। এ ইবোৰৰ জৰিয়তে আপোনালোকে দেশৰ সাংস্কৃতিক বৈচিত্র, ভব্যতা, সৌন্দর্য, অনুশাসন, বিনম্রতা আৰু সহৃদয়তাক অনুভৱ কৰিব পাৰিছে। এওঁলোকো আমাৰ দেশ, ভাৰত মাতৃৰ একো একোটা প্রতীক।


    বন্ধুসকল, আমাৰ দেশত উচ্ছাৰিত সংগীত, আমাৰ প্রকৃতি প্ৰদত্ত সংগীত কেবল শ্রুতিমধুৰেই নহয়, ই আমাৰ হৃদয় আৰু মগজুত থিতাপি লয়। ই ব্যক্তিৰ চিন্তাধাৰা, তেওঁলোকৰ মন আৰু মানসিকতাক প্রভাৱিত কৰে ।


    আমি যেতিয়া শাস্ত্রীয় সংগীত শুনো, তেতিয়া সেইটো কোন শৈলীৰ, কোন ভাষাৰ অথবা অঞ্চলৰ সংগীত, ভাষা বুজো বা নুবুজো, কিন্তু অলপ সময় মন দি শুনিলেই এক অপাৰ শান্তি অনুভৱ হৈ আমাৰ মনক প্রশান্তি দিয়ে। আমা ৰ দেশৰ পৰম্পৰাগত জীৱনশৈলীতো সংগীতৰ প্রভাৱ অপৰিসীম। বিশ্ববাসী ৰ বাবে সংগীত এক কলা, বহুতৰ বাবে সংগীত জীৱিকাৰ উপায় মাত্র। কিন্তু ভাৰতত সংগীত এক সাধনা, জীৱন ধাৰণৰ এক পদ্ধতি।


    মেজেষ্টি, মেজিক আৰু মিষ্টিক – এই ত্রিগুণেৰে সমৃদ্ধ ভাৰতীয় সংগীত। এই ভাৰতীয় সংগীত হিমালয় সমান উচ্চতা, মা গংগাৰ সমান গভীৰতা, অজন্তা-ইলোৰাৰ সৌন্দর্য, বিশ্বৰ সমান বিশালতা, সমুদ্রৰ ঢৌৰ দৰে প্ৰবাহ আৰু ভাৰতীয় সমাজ সৃষ্ট আধ্যাত্মিকতাৰ সন্মিলিত প্রকাশ । সেই বাবে সংগীতৰ শক্তিক বুজিবলৈ আৰু বুজাবলৈ সমগ্ৰ জীৱন উৎসর্গা কৰিব লাগে।


    ভাৰতীয় সংগীত, সি লাগিলে লোকসংগীত, শাস্ত্রীয় সংগীত অথবা ছবিৰ গীত হওঁক ; সি সদায় দেশৰ ঐক্যক সুদৃঢ় কৰিছে। যুগ যুগ ধৰি ধর্ম-বৰ্ণ-জাতিভেদৰ সামাজিক বাধাসমূহ ভাঙি সকলোকে সমস্বৰে ঐক্যতাৰে জীৱন নিৰ্বাহৰ বার্তা দি আহিছে। উত্তৰ ভাৰতৰ হিন্দুস্তানী সংগীত, দক্ষিণৰ কর্ণাটকী সংগীত, বাংলাৰ ৰবীন্দ্র সংগীত, অসমৰ জ্যোতি সংগীত, জম্মু – কাশ্মীৰৰ ছুফি গীত – এই সকলোৰে ভিত্তি হৈছে আমাৰ গংগা-যমুনাৰ সভ্যতা।


    যেতিয়া কোনো লোকে বিদেশৰ পৰা ভাৰতীয় সংগীত আৰু নৃত্যকলা বুজিবলৈ আৰু শিকিবলৈ আহে, তেতিয়া তেওঁলোকে দেখি শুনি অবাক হৈ পৰে যে আমাৰ দেশত হাত, ভৰি, মুৰ আৰু শৰীৰৰ কিমান যে মুদ্রা আধাৰিত নৃত্য শৈলী আছে। এই শৈলীসমূহে যুগ যুগ ধৰি , বিভিন্ন সময়ত, দেশৰ বিভিন্ন প্রান্তত বিকশিত হৈ নিজস্বতা ৰক্ষা কৰি আহিছে।


    বিভিন্ন জনজাতিৰ লোকৰ ঐকান্তিক সাধনাত আমাৰ লোকসংগীতসমূহে বিকাশ লাভ কৰি আহিছে। ত দানিন্তন সম া জ ব্য ৱ স্থা ৰ নানা কু-সংস্কাৰৰ বিৰুদ্ধে ঠিয় হৈ সেই পৰিস্থিতি মোকাবিলাৰ কৰি নিজস্ব শৈলী, প্রস্তুত পদ্ধতি আৰু গল্প কোৱাৰ নিজস্ব পদ্ধতি গঢ়ি তুলিছে। লোকশিল্পী, নর্তকীসকলে স্থানীয় মানুহৰ কথিত ভাষা আৰু উচ্চাৰণক অনুসৰণ কৰি এনে শৈলী গঢ়ি তুলিছে, যিবোৰ শিকিবলৈ কঠিন প্রশিক্ষণৰ প্রয়োজন নহয় আৰু সাধাৰণ দর্শক-শ্রোতাইও ইয়াত অংশগ্রহণ কৰিব পাৰে ।


    আপোনালোকৰ ভিতৰত অধিকাংশই আমাৰ সংস্কৃতিক অতি পুংখানুপুংখভাৱে লক্ষ্য কৰিছে আৰু বিস্তাৰিতভাৱে বুজি পাইছে। কিন্তু বৰ্তমান প্রজন্মৰ বহুতে এইবোৰৰ সম্পর্কে নাজানে। এই উদাসীনতাৰ বাবেই বহু বাদ্যযন্ত্র আৰু সংগীতৰ ধাৰা আজি পাহৰণিৰ গৰ্ভত । বৰ্তমান সময়ৰ ল ’ ৰা-ছোৱালীয়ে গিটাৰৰ বিভিন্ন স্বৰূপৰ বিষয়ে জানে, কিন্তু সৰোদ আৰ সাৰেংগীৰ পার্থক্য বহুতেই নাজানে । এয়া অতি উদ্বেগজনক কথা ।


    ভাৰতীয় সংগীতৰ মহান ঐতিহ্য, এই দেশৰ লগতে আমাৰ সকলোৰে বাবে আশীর্বাদস্বৰূপ। ইয়াৰ নিজা শক্তি আৰু সামর্থ্য আছে। আমাৰ শাস্ত্রত কৈছে যে “ ৰাষ্ট্ৰয়াম জাগ্রয়াম বয়ম ” ইয়াৰ অৰ্থ হৈছে সতর্কতাই স্বাধীনতাৰ মুল্য নির্ধাৰণ কৰে, আমিৰ সদায় সতর্ক থাকিব লাগিব । আমা ৰ ঐতিহ্যসমূহক বচাই ৰাখি তেনেদৰেই সকলো সময়তে এইবোৰক লৈ চর্চা অব্যাহত ৰাখিব লাগিব।


    দেশৰ ঐতিহ্য ৰক্ষাত অসাৱধান হ ’ লে নহ ’ ব । আমা ৰ কলা, সংস্কৃতি, সংগীত, সাহিত্য, বিভিন্ন ভাষা, প্রকৃতি এইসকলোবোৰেই আমাৰ অমূল্য ঐতিহ্য। কোনো দেশে নিজৰ ঐতিহ্যক আওকান কৰি বেছি দূৰ আগুৱাব নোৱাৰে । এই ঐতিহ্যসমূহক ৰক্ষাৰ লগতে সেইবোৰক অধিক বিকশিত কৰাৰ দায়িত্বও আমাৰেই।


    বন্ধুসকল, আজি বিশ্ব পৰিবেশ দিবস। আমাৰ সংগীত, সাহিত্য আৰু সংস্কৃতি সকলোৱে সদায় প্রকৃতি ৰক্ষাৰ বার্তা বহন কৰি আহিছে।


    জলবায়ু পৰিৱর্তন আজি গোটেই বিশ্ববাসীৰে দুশ্চিন্তাৰ বিষয় পৰিগণিত হৈছে। ভৱিষ্যত প্রজন্মৰ কথা ভাবি আমি পৰিবেশৰ সুৰক্ষা কৰিব লাগিব । বিগত ৩ বছৰত পৰিবেশ সুৰক্ষাৰ বাবে ভাৰতে যিমান পদক্ষেপ গ্ৰহণ কৰিছে, আজি সমগ্ৰ বিশ্বত ই আলোচনাৰ বিষয় হৈ পৰিছে। বহুতেই আমাক অনুসৰণ কৰিছে। সেইবাবেই দেশৰ নতুন প্রজন্মক পৰিবেশ সুৰক্ষা আৰু দেশৰ ঐতিহ্য সুৰক্ষাৰ সম্পর্কে সজাগ কৰাৰ প্রয়োজনীয়তা আহি পৰিছে।


    আপোনালোকে প্রতিবছৰ দেশৰ অসংখ্য চহৰ আৰু হাজাৰ হাজাৰ গাঁৱত ৭-৮হাজাৰ কাৰ্যসূচী হাতত লৈছে । আপ োনালোকৰ কাৰ্যসূচীৰ জৰিয়তে যদি এই সজাগতা বৃদ্ধি প্ৰচেষ্টাক অগ্রাধিকাৰ দিয়ে তেতিয়া হ ’ লে মানৱতাৰ সপক্ষে বহুত ডাঙৰ কাম কৰিবলৈ সক্ষম হ ’ ব।


    আপোনালোক সকলোৱে ‘ এক ভাৰত শ্রেষ্ঠ ভাৰত ’ অভিযানক শক্তিশালী কৰাৰ ক্ষেত্রত গুৰুত্বপূর্ণ ভূমিকা পালন কৰিব পাৰে । দেশৰ সাংস্কৃতিক বৈচিত্রতাক শক্তিশালী কৰি নাগৰিকৰ মনত দেশৰ বিভিন্ন ভাষা, বিভিন্ন মতামত, বিভিন্ন সাজ-পাৰ, খাদ্যাভ্যাস আৰু আচাৰ-ব্যৱহাৰ সম্পর্কে সম্যক ধাৰণা গঢ়ি তোলাৰ এই অভিযানত আপোনালোকৰ সংস্থাই বিভিন্ন স্তৰত কাম কৰি ইয়াক সফল কৰি তুলিব পাৰে। আপ ো না লোকে বিভিন্ন ৰাজ্যৰ স্কুল পৰিচালন সমিতিসমূহৰ মাজত যোগাযোগ স্থাপন কৰি সেই ৰাজ্যসমূহৰ শিক্ষাৰ্থীসকলৰ মাজত কুঁইজ প্ৰতিযোগিতা, নৃত্য প্ৰতিযোগিতা আৰু খাদ্য প্ৰতিযোগিতাৰ লগতে ৰুচি অনুযায়ী তেওঁলোকৰ পাৰস্পৰিক ভাষা আৰু সংস্কৃতি জনা আৰু শিকাত সহায় কৰিব পাৰে ।


    বিগত ৪০ বছৰে আপোনালোকে যুৱ শক্তিক উছাহ যোগোৱাৰ প্ৰচেষ্টা অব্যাহত আছে। বৰ্তমান আমাৰ দেশ বিশ্বৰ আটাইতকৈ যুৱ শক্তিসম্পন্ন দেশত পৰিণত হৈছে। এই যুৱ শক্তিক ৰাষ্ট্ৰ নিৰ্মাণৰ কামত লগোৱাৰ ক্ষেত্ৰত আপোনালোকৰ দৰে সংস্থাসমূহে যথেষ্টখিনি কৰিব পাৰে। ইতিহাসেও কয় যে যিখন দেশত যুৱ শক্তি একত্ৰিত হৈ ৰাষ্ট্ৰ গঠনৰ কামত লাগি যায়, সেই দেশ বিকাশৰ উচ্চ শিখৰত উপনীত হয়।


    বন্ধুসকল, অহা ২০২২ চনত আমি দেশে স্বাধীনতা লাভ কৰাৰ ৭৫ বছৰীয়া বর্ষপূর্তি উদযাপন কৰিবলৈ আগবাঢ়িছোঁ । ইয়াৰ আগতে আমাৰ এই দেশক কু-সংস্কাৰ, অনগ্ৰসৰতাৰ পৰা মুক্ত কৰি নতুন ভাৰত গঢ়ি তুলিব লাগিব।


    নতুন ভাৰতৰ সংকল্প আজি দেশৰ প্রত্যেক ৰাজ্য, চহৰ আৰু গাঁৱৰ প্রতিটো সংগঠন, সংস্থা, প্রতিটো পৰিয়ালৰ প্রত্যেকগৰাকী ব্যক্তিয়ে লৈছে। এই সংকল্পক বাস্তৱত ৰূপ দিবলৈ আমি সকলোৱে মিলাপ্ৰীতিৰে কাম কৰিব লাগে।


    আপোনালোকৰ প্রতি মোৰ অনুৰোধ, আপোনালোকেও ২০২২ৰ কথা মনত ৰাখি নিজাকৈ নিৰ্দিষ্ট লক্ষ্য স্থিৰ কৰক ।


    বন্ধুসকল, পৰম্পৰাৰ সৈতে বর্তমানৰ আলাপ-আলোচনাই সংস্কৃতিক জীৱিত ৰাখে। “ স্পিক মেক ” এনে এক আলোচনা । আপ োনালোক প্রত্যেকেই প্রতিনিধি দেশৰ সংস্কৃতি আৰু সভ্যতাৰ ধ্বজাবাহক। এই ধ্বজা এনেকৈ উৰি থাকক, যাতে আপোনালোকে নিত্য নতুন শক্তিৰে সজ্জিত হৈ থাকে। ইয়াকে শুভেচ্ছা জনাই মোৰ ভাষণ সামৰিছোঁ। পুনৰ এই সন্মিলনৰ সৈতে জড়িত সকল ো কে কৃতজ্ঞতা জনাই ছোঁ ।
    
    ধন্যবাদ!!!


    ***


    AKT/SH/DB

    
    
    (Release ID: 1495736) Visitor Counter : 1
    
    

      Background release reference

      Text of PM’s address on the occasion of the 5th International Convention of SPIC MACAY at New Delhi – via video conferencing
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com