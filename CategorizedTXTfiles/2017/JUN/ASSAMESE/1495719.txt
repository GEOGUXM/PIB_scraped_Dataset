      প্ৰধানমন্ত্ৰীৰ কাৰ্যালয়

      ভাৰত আৰু ৰাছিয়াৰ মাজত স্বাক্ষৰিত ছেইণ্ট পিটাৰ্ছবাৰ্গ ঘোষণা পত্ৰঃ একবিংশ শতিকাৰ এক ভিজন
      Posted On: 01 JUN 2017 10:28PM by PIB Guwahati


    ভাৰত আৰু ৰাছিয়াৰ মাজত স্বাক্ষৰিত ছেইণ্ট পিটাৰ্ছবাৰ্গ ঘোষণা পত্ৰঃ একবিংশ শতিকাৰ এক ভিজন


    ভাৰত-ৰাছিয়াৰ কূটনৈতিক সম্পর্ক স্থাপনৰ ৭০সংখ্যক বর্ষপূৰ্তি উপলক্ষে বিশ্বৰ এই দুই বৃহৎ শক্তিৰ পাৰস্পৰিক আস্থা আৰু বিশ্বাসৰ ওপৰত ভিত্তি কৰি এই কৌশলগত অংশীদাৰিত্বৰ শক্তিশালী বুনিয়াদ গঢ়ি উঠিছে । এই পাৰস্পৰিক সম্পর্ক এক কথাত অভিনৱ তথা অতুলনীয়। আমাৰ সম্পৰ্কই ৰাজনৈতিক সম্পৰ্ক, নিৰাপত্তা , বাণিজ্য আৰু অর্থনীতি , প্রতিৰক্ষা আৰু প্রযুক্তি , শক্তি , বিজ্ঞান , সাংস্কৃতিক বিনিময়মুলক ভ্ৰমণ, বৈদেশিক নীতিকে ধৰি প্রায় সকলো ক্ষেত্রলৈকে প্রসাৰতা লাভ কৰিছে । ইয়াৰ ফলত, এফালে যেনেকৈ দুয়ো দেশৰ ৰাষ্ট্ৰীয় স্বার্থৰ বিকাশ ঘটিছে, আনফালে তেনেকৈ শান্তি আৰু ন্যায়ৰ ভিত্তিত এক বিশ্ব শৃংখলা গঢ়ি তোলাৰ কামো সহজ হৈ উঠিছে ।


    আমাৰ দ্বিপাক্ষিক সম্পৰ্ক পাৰস্পৰিক শ্রদ্ধা, বিশ্বাস আৰু বুজাবুজিৰ ওপৰত ভিত্তি কৰি গঢ়ি উঠিছে। আর্থ-সামাজিক বিকাশ আৰু বৈদেশিক নীতিৰ ক্ষেত্ৰতো এই আস্থা আৰু বিশ্বাসৰ একেই । শান্তি আৰু নিৰাপত্তা তথা এক শক্তিশালী বৈশ্বিক আন্তঃগাঁথনি গঢ়ি তোলাৰ কামতো তাৰ অৱদান অপৰিসীম। বৈশ্বিক আন্তঃগাঁথনিয়ে এই ক্ষেত্রত সভ্যতা আৰু সংস্কৃতিৰ বৈচিত্ৰও উল্লেখ কৰাৰ দৰে মানৱ জাতিৰ ঐক্য প্রচেষ্টাকে আৰু অধিক দৃঢ় কৰি তোলাত সহায় কৰিছে । এ নে পৰিস্থিতিত ভাৰত-ৰাছিয়াৰ সম্পর্ক বৰ্তমান পৰীক্ষাত উত্তীর্ণ হ ’ ব পাৰিছে। কোনো বাহিৰা শক্তিয়ে এই সম্পর্কত বাধা জন্মাব নোৱাৰে।


    ভাৰতৰ স্বাধীনতা সংগ্রামলৈ অকুন্ঠ সঁহাৰি জনাইছিল ৰাছিয়াই । এই দেশ ক আত্মনির্ভৰশীল হৈ উঠাতো ৰাছিয়াই বিভিন্ন ধৰণে সহায় কৰি আহিছে । ১৯৭১ ৰ আগষ্ট মাহত পাৰস্পৰিক লাভালাভ আৰু সার্বভৌমত্বৰ প্রতি শ্রদ্ধা, প্রতিবেশীসুলভ সম্পর্ক গঢ়ি তোলা আৰু শান্তিপূর্ণ সহাৱস্থান নীতিৰ ওপৰত ভিত্তি কৰি ভাৰত আৰু ৰাছিয়াই শান্তি, মৈত্রী আৰু সহযোগিতামুলক চুক্তি স্বাক্ষৰ কৰিছিল। ইয়াৰ দুই দশক পাছত ১৯৯৩ৰ জানুৱাৰীত নতুন মৈত্রী আৰু সহযোগিতা চুক্তিত পূর্বৰ কেতবোৰ বিষয়কে পুনৰ নতুনৈক স্থান দিয়া হয়। ২০০০চনৰ ৩ অক্টোবৰত ভাৰত আৰু ৰাছিয়াৰ মাজত কৌশলগত অংশীদাৰিত্বৰ যি ঘোষণাপত্র স্বাক্ষৰিত হৈছিল, সেইখনে দেশ দুখনৰ দ্বিপাক্ষিক সম্পর্কক এক নতুন মাত্রা প্ৰদান কৰে। আন্ত ঃৰাষ্ট্ৰীয় শান্তি আৰু নিৰাপত্তা সুনিশ্চিত কৰাৰ বিষয়টোও এই চুক্তিত অন্তৰ্ভূক্ত কৰা হয় । ইয়াৰ দ্বাৰা বিভিন্ন আঞ্চলিক বিষয়ৰ ওপৰত আলোকপাত কৰাৰ সমান্তৰালভাৱে অর্থনীতি, সংস্কৃতি, শিক্ষা আৰু অন্যান্য বিষয়সমূহো আন্তঃৰাষ্ট্ৰীয় প্রেক্ষাপটৰ প্ৰতি লক্ষ্য ৰাখি আগুৱাই নিয়াৰ যত্ন কৰা হয়। পৰবর্তী সময়ত ২০১০ৰ ২১ডিচেম্বৰত ভাৰত-ৰাছিয়াৰ এই পাৰস্পৰিক সম্পর্ক এক বিশেষ কৌশলগত সহযোগিতাৰ সম্পর্কলৈ উন্নীত হয়।


    দুয়ো দেশৰ বৈদেশিক নীতিসমূহক অগ্রাধিকাৰ প্ৰদানৰ জৰিয়তে ভাৰত-ৰাছিয়াৰ সম্পর্কক আৰু অধিক আগুৱাই নিয়াৰ লক্ষ্যত বিশেষ গুৰুত্ব প্ৰদান কৰা হয় । বিভিন্ন ক্ষেত্রৰ সহযোগিতাক অধিক প্রসাৰিত কৰাৰ লগতে দ্বিপাক্ষিক আঁচনি আৰু সমৃদ্ধ তথা ফলপ্রসূ কৰি তুলিবলৈ সম্ভাৱ্য সকলো সুযোগ কামত লগাবলৈ দুয়ো ৰাষ্ট্রই প্ৰতিশ্ৰুতিবদ্ধ হৈছে।


    ভাৰত আৰু ৰাছিয়া এই দুয়ো দেশৰ অর্থনীতি শক্তি সম্পর্কীয় সহযোগিতাৰ ক্ষেত্ৰত পৰিপুৰক হৈ উঠিব পাৰে। এই লক্ষ্যৰে পৰস্পৰৰ মাজত শক্তি খণ্ডৰ সম্পর্কৰ এক বিশেষ সেঁতু গঢ়ি তোলাৰ ক্ষেত্ৰতো দুয়োখন দেশ প্ৰতিশ্ৰুতিবদ্ধ হৈছে। আনৱিক শক্তি, হাইড্রোকার্বন, জলবিদ্যুৎ আৰু নবীকৰণযোগ্য শক্তিৰ উৎস ব্যৱহাৰৰ জৰিয়তে শক্তি খণ্ডৰ পাৰস্পৰিক সহযোগিতা প্রসাৰৰ লগতে বহনক্ষম শক্তি গঢ়ি তোলাত দুয়ো দেশেই সহযোগিতা আগবঢ়াব।


    ভাৰত আৰু ৰাছিয়াই প্রাকৃতিক গেছৰ ব্যাপক ব্যৱহাৰৰ জৰিয়তে গ্রীন হাউছ গেছ নির্গমণৰ মাত্রা যে উল্লেখনীয় হাৰত কমিব, সেইটো অনুভৱ কৰিছে। সেইবাবে জলবায়ু পৰিৱর্তন সম্পর্কীয় পেৰিছ চুক্তিৰ বিভিন্ন চর্ত পূৰণৰ ক্ষেত্ৰত সহযোগিতাৰে আগবাঢ়ি যোৱাৰ সিদ্ধান্ত গ্রহণ কৰা হৈছে। ভাৰত-ৰাছিয়া যৌথ ঘোষণাপত্রত অর্থনৈতিক অগ্রগতিৰ ধাৰাহিকতা আৰু শান্তিৰ উদ্দেশ্যে আনৱিক শক্তিৰ ব্যৱহাৰ নিশ্চিত কৰি তোলাৰ সন্দৰ্ভতো উল্লেখ কৰা হৈছে । দুয়োখন ৰাষ্ট্ৰই ভাৰতৰ শক্তি নিৰাপত্তা নিশ্চিত কৰা আৰু বিজ্ঞান তথা প্রযুক্তিগত সহযোগিতাক আৰু অধিক দৃঢ় কৰি তুলিবলৈ চুক্তিবদ্ধ হৈছে । কুডানকুলাম আনৱিক শক্তি প্রকল্পসমূহক ভাৰতৰ বৃহত্তম শক্তি উৎপাদন কেন্দ্র হিচাপে গঢ়ি তুলিবলৈও এই সহযোগিতা চুক্তিয়ে কাম কৰিব ।


    আনৱিক শক্তি ক্ষেত্রত ভাৰত-ৰাছিয়া ক্রমৱর্ধমান সহযোগিতাৰ সম্পর্কই ভাৰতত পৰমাণু উৎপাদনৰ সুযোগ আৰু সম্ভাৱনাক অধিক আগুৱাই নিছে। ইয়াৰ ফলত ‘ মেক ইন ইণ্ডিয়া ’ আঁচনিৰ লক্ষ্য পূৰণৰ কাম সহজ হৈ উঠিব বুলি ধাৰণা কৰা হৈছে । ২০১৫ ৰ ২৪ ডিচেম্বৰত ভাৰত আৰু ৰাছিয়াৰ মাজত এই সম্পর্কীয় এখনি চুক্তি স্বাক্ষৰিত হয় ।


    ভাৰত আৰু ৰাছিয়াই সামুদ্রিক অনুসন্ধান প্রচেষ্টা আৰু হাইড্রোকার্বনৰ উন্নয়ন সম্পর্কীয় ক্ষেত্রসমূহো কৌশলগতভাবে একেলগ কৰাৰ প্ৰতিশ্ৰুতি প্ৰদান কৰিছে । এই দ্বিপাক্ষিক ঘোষণাপত্রত দুয়ো দেশৰ শক্তি সংস্থাসমূহৰ মাজত সহযোগিতা প্রসাৰৰ প্রস্তাৱকো আদৰণি জনোৱা হৈছে । ভা ৰতৰ চলিত বিদ্যুৎ উৎপাদন কেন্দ্রসমূহৰ আধুনিকীকৰণ আৰু নতুন উৎপাদন কেন্দ্র গঢ়ি তোলাৰ কামত এই সহযোগিতা প্রসাৰৰ বিষয়টোও ঘোষণাপত্ৰত গুৰুত্ব দিয়া হৈছে। প্রযুক্তি আৰু অভিজ্ঞতা বিনিময়ৰ জৰিয়তে প্ৰদূষণমুক্ত পৰিৱেশ অনুকূল আৰু সুলভ শক্তিৰ ব্যৱহাৰ নিশ্চিত কৰি তোলাৰ ক্ষেত্ৰত দুয়ো দেশেই পৰস্পৰৰ মাজত সহযোগিতা আগবঢ়াব ।


    দুয়ো দেশৰ অর্থনৈতিক কাম কাজৰ প্রচেষ্টা আৰু ইয়াৰ উদ্দেশ্য ব্যাখ্যা কৰি দিয়া ঘোষণাত কোৱা হৈছে যে বাণিজ্য আৰু বিনিয়োগেৰ প্রসাৰ তথা পণ্য আৰু সেৱা ক্ষেত্রত বাণিজ্যিক বৈচিত্রতাৰ ওপৰত বিশেষ গুৰুত্ব দিয়া হ ’ ব। বিশেষ কৈ, দ্বিপাক্ষিক বাণিজ্যৰ ক্ষেত্রত উচ্চ প্রযুক্তিৰ উৎপাদন আৰু উদ্যোগ খণ্ডৰ সহযোগিতাৰ প্রসাৰৰ দিশতো বিশেষ দৃষ্টি দিয়াৰ সন্দৰ্ভত এই ঘোষণা পত্রত উল্লেখ কৰা হৈছে । ভা ৰত-ৰাছিয়াৰ বাণিজ্যিক প্রসাৰৰ ক্ষেত্রত দুয়ো দেশৰ ৰাষ্ট্ৰীয় কাৰেন্সিৰ ওপৰত গুৰুত্ব দিয়াৰ কথাও ঘোষণাপত্ৰত উল্লেখ আছে । ভা ৰতীয় ৰিজার্ভ বেংক আৰু বেংক অৱ ৰাছিয়াৰ ৰাষ্ট্ৰীয় কাৰেন্সি ব্যৱস্থা এই লক্ষ্যত ব্যৱহাৰ কৰা হ ’ ব বুলিও ঘোষণা কৰা হৈছে। আঞ্চলিক পর্যায়তো অর্থনৈতিক সহযোগিতা বৃদ্ধি কৰাৰ প্ৰতিশ্ৰুতি দিয়াটো এই ঘোষণাপত্রৰ অন্য এক উল্লেখযোগ্য দিশ । এই ঘোষণাপত্রত ইউৰেছিয়ান ইকন ’ মিক ইউনিয়ন আৰু ভাৰতৰ মাজত মুক্ত বাণিজ্যিক চুক্তি সন্দৰ্ভত আলাপ-আলোচনা যাতে দ্রুতভাৱে আৰম্ভ কৰা হয়, সেইটো নিশ্চিত কৰিবলৈ সহযোগিতা প্রসাৰৰ প্ৰতিশ্ৰুতি দিয়া হৈছে।


    শান্তি , স মৃদ্ধি আৰু অগ্রগতিৰ স্বার্থত আঞ্চলিক যোগাযোগৰ বাধ্যবাধকতাও মানি চলা হ ’ ব । প ৰস্পৰৰ সার্বভৌমত্বৰ প্রতি শ্রদ্ধা প্ৰদৰ্শনৰ লগতে শান্তিপূর্ণ আলাপ-আলোচনাৰ জৰিয়তে এই লক্ষ্য পূৰণৰ অৰ্থে দুয়ো দেশেই আগবাঢ়ি আহিব লাগিব। কাৰণ, ভাৰত আৰু ৰাছিয়া দুয়ো দেশে স্বচ্ছতা, নিৰন্তৰ প্রচেষ্টা আৰু দায়িত্বশীলতাৰ নীতিত বিশ্বাস কৰে। আন্তঃৰাষ্ট্ৰীয় উত্তৰ-দক্ষিণ পৰিবহণ কৰিড ’ ৰৰ আন্তঃগাঁথনি গঢ়ি তোলাৰ অৰ্থে আৰু গ্রীন কৰিড ’ ৰ প্রস্তাৱৰ বাস্তৱ ৰূপ দিবলৈ পাৰস্পৰিক প্ৰতিশ্ৰুতিৰ কথাও সম্পূৰ্ণভাৱে উল্লেখ কৰা হৈছে ঘোষণাপত্ৰখনিত।


    ভাৰত আৰু ৰাছিয়াই জ্ঞানভিত্তিক অর্থনীতিৰ ওপৰত আস্থা আৰু বিশ্বাস ৰাখি আহিছে। অত্যাধূনিক বৈজ্ঞানিক প্রচেষ্টা আৰু নতুনত্বক সেইবাবে সর্বাধিক গুৰুত্ব আৰু অগ্রাধিকাৰ প্ৰদান কৰা হ ’ ব । দ্বিপাক্ষিক সহযোগিতা প্রসা ৰৰ ক্ষেত্রত মহাকাশ প্রযুক্তি, বিমান পৰিবহণ, নতুন নতুন সামগ্ৰী উৎপাদন, কৃষি , তথ্য আৰু যোগাযোগ প্রযুক্তি, চিকিৎসা, ঔষধ উৎপাদন, ৰবটিক, নেনো প্রযুক্তি, ছুপাৰ কম্পিউটিং প্রযুক্তি আৰু বস্তু বিজ্ঞানৰ দৰে ক্ষেত্রসমূহত উচ্চ প্রযুক্তি আৰু বৈজ্ঞানিক অনুসন্ধানক গুৰুত্ব দিয়া হ ’ ব ।


    ঘোষণাপত্ৰত আন্তঃগাঁথনিৰ আধুনিকীকৰণৰ লক্ষ্যৰে যৌথ প্রচেষ্টাক আৰু অধিক প্ৰেৰিত কৰি তোলা সন্দৰ্ভতো গুৰুত্ব দিয়া হৈছে। দুয়ো দেশৰ ফালৰ পৰা নগৰীকৰণৰ প্ৰত্যাহ্বান, খাদ্য নিৰাপত্তা, পানী আৰু বনজ সম্পদৰ সংৰক্ষণ, অর্থনৈতিক সংস্কাৰ প্রচেষ্টা তথা ক্ষুদ্র আৰু মজলীয়া উদ্যোগ প্ৰতিষ্ঠানসমূহৰ সামূহিক উন্নয়ন তথা দক্ষতা বিকাশৰ লক্ষ্য পূৰণৰ সম্ভাৱ্য পথ আৰু উপায় বিচাৰি উলিওৱাত গুৰুত্ব দিয়া হ ’ ব। হীৰা উৎপাদনৰ ক্ষেত্ৰত দুয়ো দেশৰ মিলিত শক্তি আৰু সহযোগিতাক কামত লগোৱা হ ’ ব । ভাৰত আৰু ৰাছিয়াই হীৰাৰ বজাৰত ছিন্থেটিক ৰত্নৰ প্ৰয়োভৰ ৰোধ কৰা আৰু হীৰা উৎপাদন আৰু বিপণনৰ সন্দৰ্ভত সহযোগিতা বৃদ্ধিৰে ঐক্যবদ্ধভাৱে কাম কৰি যাব।


    জাহাজ নির্মাণ, নৌ-চলাচল আৰু সমুদ্রৰ পানী লৱণমুক্ত কৰাৰ ক্ষেত্ৰত ৰাছিয়াৰ সাফল্য আৰু সক্ষমতাৰ কথা সকলোৰে জ্ঞাত। সেয়েহে, প্রযুক্তি হস্তান্তৰ আৰু অভিজ্ঞতা বিনিময়ৰ জৰিয়তে অন্তর্দেশীয় জলপথসমূহৰ বিকাশ, নদী বান্ধ স্থাপন, বন্দৰ উন্নয়ন আৰু কার্গো কণ্টেনাৰ সম্পর্কীয় ব্যৱস্থা গ্রহণৰ বাবে প্রয়োজনীয় পদক্ষেপ গ্রহণ কৰা হ ’ ব । ইয়াৰ ফলত ভাৰতৰ নদী ব্যৱস্থাৰ সামগ্ৰিক আৰু উন্নত ব্যৱহাৰ সম্ভব হৈ উঠিব বুলি আশা কৰা হৈছে ।


    উচ্চ প্রযুক্তিৰ ৰে ’ ল চলাচলৰ ক্ষেত্ৰটো অধিক জোৰ দিয়া হ ’ ব। ভাৰত আৰু ৰাছিয়াৰ যুটীয়া উদ্যোগত নির্দিষ্ট মাছুল কৰিড ’ ৰ স্থাপন, নতুন নতুন প্রযুক্তিৰ প্রয়োগ ইত্যাদিৰ জৰিয়তে দক্ষ ৰে ’ ল পৰিবহণ ব্যৱস্থা গঢ়ি তোলা হ ’ ব । ইয়াৰ বাবে প্রযুক্তি বিনিময়ৰ সমান্তৰালভাৱে কর্মচাৰীসকলৰ প্রশিক্ষণৰো ব্যবস্থা কৰা হ ’ ব বুলি ঘোষণাপত্ৰখনিত উল্লেখ কৰা হৈছে।


    দুয়ো দেশৰ বজাৰত কৃষিজাত পণ্য আৰু খাদ্য সামগ্রীৰ বিনিময় ব্যৱস্থাৰ অধিক উন্নত কৰি তোলাৰ ক্ষেত্ৰটো প্ৰতিশ্ৰুতি লোৱা হৈছে। যুটীয়া কৌশলগত ব্যৱস্থাৰ জৰিয়তে ইয়াৰ বাবে প্রয়োজনীয় গৱেষণা আৰু উন্নয়ন প্রচেষ্টা গঢ়ি তোলা হ ’ ব। কৃষি আৰু খাদ্য প্রস্তুতকৰণ ক্ষেত্রৰ সকলো সম্ভাৱনীয়তাক এই ক্ষেত্ৰত কামত লগোৱা হ ’ ব। কৃষি পদ্ধতি , কৃষি উৎপাদন, প্রস্তুতকৰণ আৰু বিপণন ইত্যাদি সকলো ক্ষেত্রতে কৌশলগত ব্যৱস্থা উদ্ভাৱনৰ বাবে সাধ্য অনুসৰি চেষ্টা কৰা হ ’ ব । দুয়ো দেশৰ প্রাকৃতিক সম্পদৰ উপযুক্ত ব্যৱহাৰৰ উদ্দেশ্যে যুটীয়া প্রকল্প গঢ়ি তোলাৰ দিশতো বিশেষ গুৰুত্ব দিয়া হ ’ ব। দুয়োখন দেশে ইয়াৰ বাবে বর্তমান প্রযুক্তি ৰ ব্যৱহাৰ আৰু নতুন নতুন প্রযুক্তি উদ্ভাৱনৰ অৰ্থে দ্বিপাক্ষিক সহযোগিতাৰ জৰিয়তে জোৰ দিব ।


    আগন্তুক ২০২০ চনৰ ভিতৰত বিমান পৰিবহণৰ ক্ষেত্ৰত ভাৰত বিশ্ব তৃতীয় বৃহত্তম বিপণন ব্যৱস্থা হিচাপে গঢ় লৈ উঠিব। সেইবাবে ভাৰত-ৰাছিয়াৰ মাজত স্বাক্ষৰিত ঘোষণাপত্রত ভাৰত চৰকাৰৰ আঞ্চলিক সংযোগ আৰু যোগাযোগ স্থাপনৰ বিষয়টোক বিশেষ স্বীকৃতি দিয়া হৈছে । দুয়ো দেশৰ যুটীয়া প্ৰচেষ্টাত এই খণ্ডটোৰ উৎপাদন বৃদ্ধি আৰু নতুন নতুন উদ্যোগ গঢ়ি তোলাৰ সুযোগ আৰু সম্ভাৱনা প্ৰচুৰ পৰিমাণে বৃদ্ধি পাইছে ।


    দ্বিপাক্ষিক প্রতিৰক্ষা সহযোগিতাৰ দিশতো ভাৰত-ৰাছিয়া পাৰস্পৰিক গভীৰ আস্থা আৰু বিশ্বাস বৃদ্ধি পাইছে । ইয়াৰ বাবেই ভাৰতে ৰাছিয়াৰ আধুনিক সামৰিক প্রযুক্তি ৰপ্তানি কৰি আহিছে। যুটীয়া উদ্যোগ নির্মাণ আৰু উৎপাদন প্রচেষ্টাৰ জৰিয়তে এই সহযোগিতাক অধিক গভীৰ আৰু দৃঢ় কৰি তোলা হ ’ ব । ভৱিষ্যতৰ প্রযুক্তিগত সম্ভাৱনা গ্রহণ আৰু বিনিময়ৰ জৰিয়তে আৰু পাৰস্পৰিক প্রতিৰক্ষা সংক্রান্তীয় বাধ্যবাধকতাৰ প্রতি আনুগত্য বজাই ৰাখি এই সামৰিক সহযোগিতা বৃদ্ধিৰ ওপৰত জোৰ দিয়া হ ’ ব।


    ভাৰত আৰু ৰাছিয়াৰ মাজত স্বাক্ষৰিত ঘোষণাপত্রত দুয়ো দেশৰ সেনাবাহিনীৰ সহযোগিতাক এক উন্নত পর্যায়লৈ নিয়াৰ সিদ্ধান্ত লোৱা হৈছে। ইয়াৰ বাবে যুটীয়া উদ্যোগত জল আৰু স্থল সামৰিক বাহিৱী তথা বায়ু সেনা বাহিনীৰ সামৰিক প্রতিষ্ঠানসমূহত প্রশিক্ষণ তথা অনুশীলনৰ ব্যৱস্থা কৰা হ ’ ব । চলিত বছৰতে এই তিনিওটা সেৱাৰ ‘ ইন্দ্র , ২০১৭ ’ ই বাস্তৱ ৰূপ লাভ কৰিব।


    ঘোষণা পত্ৰত মহাকাশ গৱেষণাৰ ক্ষেত্রতো দ্বিপাক্ষিক সহযোগিতাৰ যথেষ্ট সুযোগ আৰু সম্ভাৱনা পৰিলক্ষিত হৈছে। সমাজ কল্যাণ ৰ অৰ্থে ইয়াৰ ব্যৱহাৰ কৰা হ ’ ব। ঘোষণা পত্ৰত দুয়ো দেশৰ বিভিন্ন অঞ্চল তথা ৰাজ্যৰ মাজত আৰু অধিক সহযোগিতা বৃদ্ধিৰ ওপৰত যথেষ্ট গুৰুত্ব দিয়া হৈছে ।


    ভাৰত আৰু ৰাছিয়াই আন্তঃৰাষ্ট্ৰীয় সম্পর্কৰ ক্ষেত্রত বহুপাক্ষিক সহয়োগিতা সন্দৰ্ভত এক বিশ্ব শৃংখলা গঢ়ি তোলাৰ কামক একৈশ শতিকাৰ আন্তঃৰাষ্ট্রীয় সম্পর্ক বৃদ্ধিৰ ক্ষেত্রত এক স্বাভাৱিক তথা অথ্যাৱশ্যকীয় উদ্ভাৱন প্রক্রিয়া বুলি মানি লৈছে। সে ই কা ৰণে আইনৰ শাসন তথা বিশ্ব ৰাজনীতিৰ সমন্বিত প্রচেষ্টাত ৰাষ্ট্র সংঘৰ কেন্দ্রীয় ভূমিকাৰ প্রতি আনুগত্য বজাই ৰাখি আন্তঃৰাষ্ট্ৰীয় সম্পর্কৰ গাঁথনিক গণতান্ত্রিক ৰূপ দিয়া লক্ষ্যৰে যৌথ প্রচেষ্টা চলোৱাৰ সন্দৰ্ভত উল্লেখ আছে এই ঘোষণাপত্রত । ঘোষণাপত্ৰত ৰাষ্ট্রসংঘৰ সংস্কাৰ আঁচনিৰ ওপৰতো গুৰুত্ব প্ৰদান কৰা হৈছে । নিৰাপত্তা পৰিষদক অধিক প্রতিনিধিত্বমূলক তথা বাস্তৱ অনুকূল কৰি তোলাৰ অৰ্থে এই সংস্কাৰ প্রচেষ্টাই ইতিবাচক ফল দিব বুলি ধাৰণা কৰা হৈছে । ৰাছিয়া ই ৰাষ্ট্রসংঘৰ নিৰাপত্তা পৰিষদত ভাৰতৰ স্থায়ী সদস্যপদৰ প্রস্তাৱক বলিষ্ঠভাবে সমর্থন কৰে । ভাৰত আৰু ৰাছিয়া উভয়েই এক ইতিবাচক অভিন্ন আন্তঃৰাষ্ট্ৰীয় কৰ্মসূচীৰ ক্ষেত্ৰত আৰু আগুৱাই যোৱাৰ প্রস্তাৱতো সমর্থন কৰে। কাৰণ শান্তি, সুৰক্ষা আৰু সুস্থিৰতা নিশ্চিত কৰাৰ অৰ্থে এক সক্রিয় ভূমিকা পালন কৰিব বুলি দৃঢ়তাৰে ঘোষণা কৰিছে ভাৰত-ৰাছিয়াই।


    ভাৰত আৰু ৰাছিয়া বিশ্বৰ ৰাজনৈতিক, অর্থনৈতিক, আর্থিক তথা সামাজিক প্রতিষ্ঠানসমূহৰ সংস্কাৰ আৰু গণতান্ত্রিক ব্যৱস্থাৰ অৰ্থে একেলগে কাজ কৰি যাব । ইয়াৰ দ্বাৰা আন্তঃৰাষ্ট্ৰীয় সমুদায় আৰু সম্প্রদায়ৰ স্বার্থ সুৰক্ষিত থাকিব বুলি ভাৱে দুয়ো দেশেই। ভাৰত-ৰাছিয়াই চাপ সৃষ্টি কৰিব পৰা কোনো আন্তঃৰাষ্ট্ৰীয় , ৰাজনৈতিক আৰু অর্থনৈতিক বাধ্যবাধকতাকে প্ৰশ্ৰয় নিদিয়ে।


    আন্তঃৰাষ্ট্ৰীয় বিষয়সমূহত ব্রিক্‌ছ সদস্য ৰাষ্ট্রসমূহৰ এক বিশেষ প্রভাৱন উন্নয়ন প্রচেষ্টাৰ অৰ্থে সহায় কৰাৰ অৰ্থে দুয়ো দেশে ব্রিক্‌ছ সদস্য ৰাষ্ট্রসমূহৰ সৈতে সহযোগিতাৰ এক বাতাবৰণ গঢ়ি তোলাৰো ইচ্ছা কৰিছে । বিশ্ব শ্রমিক সংগঠন, জি-২০, সাংহাই সহযোগিতা সংস্থা তথা ৰাছিয়া-ভাৰত-চীন সহযোগিতা সংস্থাসমূহৰ লগতে বহুপাক্ষিক সংস্থাক লৈ গঠিত বিশ্ব সংগঠনসমূহৰ মাজত ধাৰাবাহিক সহযোগিতা বৃদ্ধিতো প্রতিশ্রুতিবদ্ধ হৈছে ভাৰত আৰু ৰাছিয়া । সাংহাই সহযোগিতা সংস্থাৰ পূর্ণ সদস্য পদত ভাৰতৰ অন্তর্ভুক্তিয়ে ইউৰেছিয়া তথা সমগ্র প্রশান্ত মহাসাগৰীয় অঞ্চলত অর্থনৈতিক বিকাশ আৰু সমৃদ্ধিক ত্বৰান্বিত কৰাৰ সমান্তৰালভাৱে শান্তি আৰু সুস্থিৰতা প্রচেষ্টাকো বিশেষভাৱে গুৰুত্ব বৃদ্ধি কৰিব বুলি ভাৱে ৰাছিয়াই।


    ভাৰত আৰু ৰাছিয়াই দুয়ো দেশৰ মিলিত নীতি আৰু কর্মপ্রচেষ্টাৰ সমন্বয়ত এছিয়া-প্রশান্ত মহাসাগৰীয় অঞ্চলত এক অন্তর্ভুক্তিমূলক নিৰাপত্তা গাঁথনি গঢ়ি তোলাৰ ক্ষেত্ৰত সহায় কৰিব । সমগ্র ব্য ৱ স্থা ত উদা ৰ মানসিকতা আৰু সুষম বিকাশৰ ওপৰ বিশেষ গুৰু্ত্ব দিয়া হ ’ ব । দুয়ো দেশে পূর্ব এ ছি য়া শীর্ষ বৈঠক ৰ গাঁথনিৰ প্রাসংগিক আলোচনা আৰু বক্তব্যৰ ফলাফলক অধিক আগুৱাই নিয়াতো চেষ্টা কৰিব ।


    আমি মধ্য প্রাচ্য আৰু উত্তৰ আফ্রিকাত শান্তি আৰু সুস্থিতিৰতাৰ পুনৰুদ্ধাৰৰ ক্ষেত্ৰত দেখা দিয়া প্ৰত্যাহ্বানৰ ক্ষেত্রত ভাৰত আৰু ৰাছিয়াই নিজৰ নিজৰ অৱস্থান আৰু অধিক শক্তিশালী কৰি তোলাৰ উদ্যোগ গ্ৰহণ কৰিব । ছিৰিয়াৰ সমস্যা আৰু সংকটজনক পৰিস্থিতিৰ মোকাবিলা, আফগানিস্তানৰ সমস্যাৰ সমাধান ইত্যাদিৰ ওপৰতো গুৰুত্ব দিয়াৰ সন্দৰ্ভতো এই দ্বিপাক্ষিক ঘোষণাপত্র উল্লেখ কৰা হৈছে ।

    
    অস্ত্র-শস্ত্রৰ উপযুক্ত ব্যৱহাৰ আৰু নির্বিচাৰ ধ্বংসলীলা বন্ধ কৰিবলৈ ভাৰত-ৰাছিয়া উভয়েই বদ্ধ পৰিকৰ। ৰাছিয়াই দৃঢ়ভাৱে বিশ্বাস কৰে যে বহুপাক্ষিক ৰপ্তানি নিয়ন্ত্রণ সংস্থাসমূহত ভাৰতৰ অংশগ্রহণে ইয়াৰ সফলতা বহুগুণে বৃদ্ধি কৰিব পাৰে । ইয়াৰ পৰিপ্রেক্ষিততে এনএছজি সদস্যপদত ভাৰতৰ আবেদনক আদৰণি জনায় ৰাছিয়াই।


    ভাৰত আৰু ৰাছিয়াই যি কোনো ধৰণৰ সন্ত্রাস আৰু তাৰ বহিঃপ্রকাশক কঠোৰ নিন্দা কৰে । সন্ত্রাস বাদীৰ কোনো ধর্ম, ৰাজনীতি, জাতিগত অথবা আদর্শগত যুক্তি বা কাৰণ থাকিব নোৱাৰে। আমি উভয়েই আন্তঃৰাষ্ট্ৰীয় শান্তি আৰু নিৰাপত্তা প্ৰতিষ্ঠাৰ অৰ্থে সন্ত্ৰাসৰ বিৰুদ্ধে যঁজি আহিছোঁ। সেই বাবে বিশ্বৰ সকলো দেশেই দ্বৈত ভূমিকাৰ ত্যাগ কৰি আন্তঃৰাষ্ট্ৰীয় আইন আৰু ৰাষ্ট্রসংঘৰ চনদ মানি সন্ত্রাস বিৰোধী প্রচেষ্টাত অংশগ্রহণ কৰা অতি প্ৰয়োজন। সন্ত্রাসবাদী নেটৱর্ক নিঃশেষ কৰিবলৈ এই উদ্দেশ্যে সক লো দেশ তথা আন্তঃৰাষ্ট্ৰীয় সংস্থাৰ ওচৰত আবেদন জনাইছোঁ । ভাৰত-ৰাছিয়া যুটীয়া ঘোষণাপত্রখনিত আন্তঃৰাষ্ট্ৰীয় সন্ত্রাস প্রতিৰোধৰ অৰ্থে এক সুসংবদ্ধ সন্মিলনৰ আয়োজন আৰু তাত নির্দিষ্ট সিদ্ধান্ত গ্রহণৰ ওপৰত জোৰ দিয়া হৈছে।


    নিৰাপত্তা আৰু তথ্য আৰু যোগাযোগ প্রযুক্তিৰ ক্ষেত্রসমূহত ভাৰত আৰু ৰাছিয়াৰ মাজত সম্পাদিত আন্তঃচৰকাৰী চুক্তিয়ে শীঘ্ৰে কাৰ্যকৰী কৰাৰ সন্দৰ্ভতো ঘোষণাপত্ৰত উল্লেখ আছে। ভাৰত আৰু ৰাছিয়া দুয়োখন দেশৰ জনসাধাৰণৰ পাৰস্পৰিক স্বার্থ, বুজাবুজি, শ্রদ্ধা আৰু সহমর্মিতাৰ ওপৰত ভিত্তি কৰি ক্রীড়া আৰু সাংস্কৃতিক ক্ষেত্রসমূহক দ্বিপাক্ষিক সংযোগ আৰু যোগাযোগক ব্যৱস্থা অধিক প্রসাৰিত কৰাৰ চেষ্টা কৰা হ ’ ব। ভাৰত-ৰাছিয়াৰ দ্বিপাক্ষিক কূটনৈতিক সম্পর্ক স্থাপনৰ ৭০সংখ্যক বার্ষিকী স্মৰণীয় কৰি তুলিবলৈ ২০১৭-১৮ বিত্তীয় বছৰত দুয়ো দেশৰ বিভিন্ন চহৰত নানা ধৰণৰ ক্রীড়া আৰু সাংস্কৃতিক অনুষ্ঠান আয়োজনৰ সিদ্ধান্ত গ্ৰহণ কৰা হৈছে ।


    শিক্ষা ক্ষেত্রতো দ্বিপাক্ষিক সহযোগিতা বৃদ্ধিত অপৰিসীম গুৰুত্ব দিয়া হৈছে । ভাৰত আৰু ৰাছিয়াই বিভিন্ন বিশ্ববিদ্যালয় আৰু শিক্ষাপ্রতিষ্ঠানৰ মাজত তাৎক্ষণিক যোগাযোগ স্থাপনেৰে শিক্ষাক্ষেত্রৰ সহযোগিতাক অধিক শক্তিশালী কৰি তোলাত জোৰ দিব।


    বিজ্ঞান আৰু প্রযুক্তি সম্পর্কীয় দ্বিপাক্ষিক সহযোগিতাৰ প্রসাৰতো গুৰুত্ব দিয়া হৈছে ঘোষণাপত্ৰত । জলবায়ু পৰিৱর্তন, পৰিৱেশ সুৰক্ষা, পৰিষ্কাৰ শক্তি, ছাইবাৰ নিৰাপত্তা, সুলভ স্বাস্থ্য সেৱা, সামুদ্রিক প্রাণীৰ সুৰক্ষাকে ধৰি বিভিন্ন ক্ষেত্রত দেখা দিয়া প্ৰত্যাহ্বানবোৰ একলগে মোকাবিলা কৰাৰ ক্ষেত্ৰতো ভাৰত আৰু ৰাছিয়া প্ৰতিশ্ৰতিবদ্ধ হৈছে। বৈজ্ঞানিক আৱিষ্কাৰ আৰু অন্বেষণ প্রক্ৰিয়া তথা দুয়ো দেশৰ সাধাৰণ স্বার্থ সুৰক্ষাৰ ওপৰত গুৰুত্ব আৰোপ কৰি এই সহযোগিতা প্রসাৰৰ কাম আৰও এগিয়ে নিয়ে যাওয়াৰ কথা বলাহয়েছে। দুটি দেশেই জ্ঞানভিত্তিক কেন্দ্রৰ এক বিশেষ নেটৱর্ক গঢ়ি তোলাৰ ওপৰত বিশেষভাৱে জোৰ দিছে, যাতে সমন্বিত প্ৰচেষ্টাত ইয়াৰ দ্বাৰা মানসিক অনুশীলন আৰু বৈজ্ঞানিক তথা উদ্ভাৱন প্রচেষ্টাৰ প্রযুক্তিৰ উন্নয়নৰ সমান্তৰালভাৱে সামাজিক উন্নয়নৰ কামো আৰু অধিক ত্বৰান্বিত কৰিব পৰা যায়।


    দুয়ো দেশৰ মাজত পর্যটনৰ প্রসাৰ আৰু নাগৰিকসকলৰ মাজত ঘনিষ্ঠ সংযোগ আৰু যোগাযোগেৰ বাতাৱৰণ গঢ়ি তুলিবলৈ ভিছা ব্যৱস্থাকে সৰল কৰি তোলাৰ সন্দৰ্ভতো ঘোষণা পত্ৰত উল্লেখ কৰা হৈছে।

    
    এক সুস্থ বাতাবৰণৰ জৰিয়তে দুয়োখন দেশৰ মাজত পাৰস্পৰিক কল্যাণকামী এক মৈত্রী তথা সহযোগিতামুললক সম্পর্ক গঢ়ি তোলা হ ’ ব । দ্বিপাক্ষিক সম্পর্কৰ বিকাশত মিলিত প্রচেষ্টা দুয়ো দেশৰ কর্মপ্রচেষ্টাক কৌশলগত দিশৰ সহযোগিতাকো এক নতুন মাত্রালৈ উন্নীত কৰিব । এই প্রচেষ্টা ৰ জৰিয়তে বিশ্বৰ সকলো দেশেই উপকৃত হ ’ ব ।


    ***


    AKT/AK/DB

    
    
    (Release ID: 1495719) Visitor Counter : 1
    
    

      Background release reference

      Saint Petersburg Declaration by the Russian Federation and the Republic of India: A vision for the 21st century
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com