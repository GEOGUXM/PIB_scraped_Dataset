      কেবিনেট

      ভাৰত-শ্ৰীলংকা পৰম্পৰাগত চিকিৎসা পদ্ধতি আৰু হোমিওপেথিৰ ক্ষেত্রত সহযোগিতা বৃদ্ধিৰ প্ৰস্তাৱত কেবিনেটৰ অনুমোদন
      Posted On: 22 JUN 2017 6:00PM by PIB Guwahati


    ভাৰত-শ্ৰীলংকা পৰম্পৰাগত চিকিৎসা পদ্ধতি আৰু হোমিওপেথিৰ ক্ষেত্রত সহযোগিতা বৃদ্ধিৰ প্ৰস্তাৱত কেবিনেটৰ অনুমোদন


    প্রধানমন্ত্রী শ্রী নৰেন্দ্র মোদীৰ নেতৃত্বত অনুষ্ঠিত কেবিনেট বৈঠকত পৰম্পৰাগত চিকিৎসা পদ্ধতি আৰু হোমিওপেথিৰ ক্ষেত্রত সহযোগিতা বৃদ্ধিৰ লক্ষ্যৰে ভাৰতৰ কেন্দ্রীয় আয়ুষ মন্ত্রালয় আৰু শ্ৰীলংকাৰ স্বাস্থ্য, পুষ্টি আৰু ঘৰুৱা চিকিৎসা ব্যৱস্থা সম্পর্কীয় মন্ত্রালয় কেন্দ্ৰিক এখন বুজাবুজি চুক্তি স্বাক্ষৰৰ প্ৰস্তাৱত অনুমোদন জনায়।


    এই চুক্তি স্বাক্ষৰিত হ ’ লে পৰম্পৰাগত চিকিৎসা পদ্ধতি আৰু হোমিওপেথিৰ ক্ষেত্রত দ্বিপাক্ষিক সহযোগিতা বৃদ্ধি পাব । দুয়ো দেশৰ মিলিত সাংস্কৃতিক ঐতিহ্যৰ পৰিপ্রেক্ষিতত এই বুজাবুজি চুক্তি স্বাক্ষৰ তথা সহযোগিতা বৃদ্ধিৰ বিষয়টো অতি তাৎপর্যপূর্ণ।


    এই চুক্তিৰ ফলত অতিৰিক্ত কোনো আর্থিক বোজা নপৰে। গৱেষণা, প্রশিক্ষণ কাৰ্যসূচী, সন্মিলন / বৈঠকৰ বাবে প্রয়োজনীয় ব্যয় কেন্দ্রীয় আয়ুষ মন্ত্রালয়ৰ বাজেটত ধাৰ্য ধনেৰে সম্পন্ন কৰা হ ’ ব ।


    চুক্তি স্বাক্ষৰৰ পাছৰ পৰাই দুয়ো দেশৰ মাজত সহযোগিতামুলক কাম-কাজ আৰম্ভ হ ’ ব ।


    পটভূমিঃ


    উল্লেখ্য যে পৰম্পৰাগত চিকিৎসা পদ্ধতিৰ ক্ষেত্রত ঔষধি গছ আৰু লতাজাতীয় উদ্ভিদকে ধৰি বিভিন্ন দিশত ভাৰত যথেষ্ট উন্নত। বিশ্ব স্বাস্থ্য ৰক্ষাৰ প্রেক্ষাপটত প্রাকৃতিক এই সম্পদসমূহৰ গুৰুত্ব আৰু সম্ভাৱনা অপৰিসীম। ইফালে, পৰম্পৰাগত চিকিৎসাৰ ক্ষেত্ৰত শ্ৰীলংকাৰো এক দীঘলীয়া ইতিহাস আছে । আয়ুর্বেদ , সিদ্ধা, ইউনানি, যোগ আৰু প্রাকৃতিক চিকিৎসাৰ দিশত বিশেষ ঐতিহ্য আছে শ্ৰীলংকাৰ। তদুপৰি, হোমিওপেথি চিকিৎসা পদ্ধতিৰ নিয়মিত চর্চা আৰু প্রয়োগ অব্যাহত আছে শ্ৰীলংকাত । এ নে পৰিস্থিতিত আয়ুর্বেদ, সিদ্ধা আৰু ইউনানি চিকিৎসা পদ্ধতিৰ ফালৰ পৰা দুয়ো দেশৰ মাজত গঢ়ি উঠিছে এক সন্মিলিত ঐতিহ্য।


    ভাষা, সংস্কৃতি, সাহিত্য আৰু ইতিহাসৰ ক্ষেত্রতো ভাৰত আৰু শ্ৰীলংকাৰ মিল আছে । দুয়ো দেশৰ জনসাধাৰণৰ পাৰস্পৰিক বিনিময়মুলক কাম-কাজৰ জৰিয়তে সভ্যতা আৰু সংস্কৃতিৰ এই মিলিত ঐতিহ্যৰ প্রসাৰ ঘটিছে। এনে পৰিপ্রেক্ষিতত পৰম্পৰাগত চিকিৎসা পদ্ধতি আৰু হোমিওপেথিৰ ক্ষেত্রত দ্বিপাক্ষিক সহযোগিতা স্বাস্থ্য পদ্ধতিৰ ক্ষেত্রত এক নতুন দিশৰ সূচনা কৰিব বুলি আশা কৰা হৈছে ।


    আয়ুষ মন্ত্ৰালয়ে দেশৰ পৰম্পৰাগত চিকিৎসা পদ্ধতি ফলপ্ৰসূ প্ৰসাৰৰ লক্ষ্যৰে শ্ৰীলংকাৰ উপৰি আন ১১খন দেশৰ সৈতে বুজাবুজি চুক্তি স্বাক্ষৰ কৰিছে। সেইবোৰৰ ভিতৰত চীনৰ ষ্টেট এডমিনিষ্ট্ৰেচন অৱ ট্ৰেডিচনেল চাইনীজ মেডিচিন (SATCM); মালয়েছিয়া চৰকাৰ ; ত্ৰিনিদাদ আৰু ট ’ বেগ ’ ৰ স্বাস্থ্য মন্ত্ৰালয় ; হাংগেৰীৰ মানৱ সম্পদ মন্ত্ৰালয় ; বাংলাদেশৰ স্বাস্থ্য আৰু পৰিয়াল কল্যান মন্ত্ৰালয় ; নেপালৰ স্বাস্থ্য আৰু জনসংখ্যা মন্ত্ৰালয় ; মৰিছাচৰ স্বাস্থ্য আৰু মানসম্পন্ন জীৱন মন্ত্ৰালয় ; মংগোলীয়াৰ স্বাস্থ্য আৰু ক্ৰীড়া মন্ত্ৰালয় ; তুৰ্কিমেনিস্তানৰ স্বাস্থ্য আৰু ঔষধ উদ্যোগ ; ম্যানমাৰৰ স্বাস্থ্য আৰু ক্ৰীড়া মন্ত্ৰালয় আু জাৰ্মানীৰ স্বাস্থ্য বিভাগৰ যুক্তৰাষ্ট্ৰীয় মন্ত্ৰালয়ৰ যুটীয়া ঘোষণা পত্ৰ।


    *****


    KSD/VBA/SH/ DB

    
    
    (Release ID: 1496676) Visitor Counter : 2
    
    

      Background release reference

      Cabinet approves Memorandum of Understanding for cooperation in Traditional Systems of Medicine and Homoeopathy between India and Sri Lanka
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com