      কেবিনেট

      ভাৰত-নেদাৰলেণ্ডৰ মাজত সামাজিক নিৰাপত্তা চুক্তি সংশোধনৰ প্রস্তাৱত কেবিনেটৰ অনুমোদন
      Posted On: 22 JUN 2017 7:49PM by PIB Guwahati


    ভাৰত-নেদাৰলেণ্ডৰ মাজত সামাজিক নিৰাপত্তা চুক্তি সংশোধনৰ প্রস্তাৱত কেবিনেটৰ অনুমোদন


    প্রধানমন্ত্রী শ্রীনৰেন্দ্র মোদীৰ অধ্যক্ষতাত বৃহস্পতিবাৰে অনুষ্ঠিত কেন্দ্ৰীয় কেবিনেট বৈঠকত ভাৰত আৰু নেদাৰলেণ্ডৰ মাজত স্বাক্ষৰিত সামাজিক নিৰাপত্তা চুক্তিৰ সংশোধনৰ প্রস্তাৱত অনুমোদন জনোৱা হয়।


    
    এই সংশোধনীৰ কার্যকৰী হ ’ লে ভাৰত আৰু নেদাৰলেণ্ডৰ মাজত দ্বিপাক্ষিক সহযোগিতামুলক সম্পর্ক অধিক দৃঢ় হৈ উঠিব। ইয়াৰ সমান্তৰালভাৱে ভাৰত আৰু নেদাৰলেণ্ডৰ উদ্যোগ আৰু বাণিজ্য সংস্থাসমূহৰ পাৰস্পৰিক ব্যৱসায়-বাণিজ্যৰ দিশতো বিশেষ সুবিধা হ ’ ব। তদুপৰি এই ক্ষেত্ৰত অন্য দেশৰ বিনিয়োগো বৃদ্ধি পাব।


    পটভূমি :


    উল্লেখ্য য়ে ২০০৯ৰ ২২ অক্টোবৰত ভাৰত আৰু নেদাৰলেণ্ডৰ মাজত এই সামাজিক নিৰাপত্তা চুক্তি স্বাক্ষৰিত হয় । ইয়াৰ এবছৰৰ পাছত ২০১০ চনৰ ১৫ জুনৰ পৰা এই চুক্তিখন কাৰ্যকৰী হয়। ইয়াৰ দ্বাৰা দুয়ো দেশৰ নাগৰিকে দুয়োখন দেশত সুৰক্ষিতভাৱে জীৱন নিৰ্বাহ আৰু চাকৰি কৰিবলৈ সক্ষম হ ’ ব। তদুপৰি, আত্ম-সংস্থাপনৰ ব্যৱস্থাও কৰি ল ’ ব পাৰে।


    
    ভাৰতে বৰ্তমানলৈকে অষ্ট্ৰেলিয়া, অষ্ট্ৰিয়া, বেলজিয়াম, কানাডা, চেকোশ্ল ’ ভেকিয়া, ডেনমার্ক, ফিনলেণ্ড, ফ্রান্স, জার্মানী, হাংগেৰী, জাপান, লাক্সেমবার্গ, নেদাৰলেণ্ড, নৰৱে, পর্তুগাল, ছুইডেন, ছুইজাৰলেণ্ড আৰু দক্ষিণ কোৰিয়াকে ধৰি মুঠ ১৮খন দেশৰ সৈতে এই সামাজিক নিৰাপত্তা চুক্তি স্বাক্ষৰিত কৰিছে।


    *****


    KSD/VBA/SH /DB

    
    
    (Release ID: 1496746) Visitor Counter : 5
    
    

      Background release reference

      Cabinet approves Amendment of the Social Security Agreement between India and the Netherlands
      This link will take you to a webpage outside this websiteinteractive page. Click OK to continue.Click Cancel to stop : httts://www.google.com