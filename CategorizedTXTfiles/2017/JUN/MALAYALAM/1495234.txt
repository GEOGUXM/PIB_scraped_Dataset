      വാണിജ്യ വ്യവസായ മന്ത്രാലയം

      ഇന്ത്യയുടെ സുഗന്ധവ്യഞ്ജന കയറ്റുമതിയില്‍ സര്‍വ്വകലാ റെക്കോഡ്
      Posted On: 09 JUN 2017 5:56PM by PIB Thiruvananthpuram


    2016-17 കാലയളവില്‍ ആഗോള വ്യാപകമായി രാജ്യങ്ങള്‍ ഏര്‍പ്പെടുത്തിയ കര്‍ശന ഭക്ഷ്യ സുരക്ഷാ നിയന്ത്രണങ്ങള്‍
    പാലിച്ചുകൊണ്ട് ഇന്ത്യന്‍ സുഗന്ധ വ്യഞ്‌നങ്ങളുടെയും സുഗന്ധ വ്യഞ്ജന ഉല്‍പ്പന്നങ്ങളുടെയും കയറ്റുമതി 12
    ശതമാനത്തിന്റെ വര്‍ദ്ധനവോടെ സര്‍വ്വകലാ റെക്കോഡ് കൈവരിച്ചു. കടുത്ത മത്സരം നേരിടുന്ന അന്താരാഷ്ട്ര
    വിപണികളിലേയ്ക്ക് 9,47,790 ടണ്ണിന്റെ കയറ്റുമതിയിലൂടെ 17664.61 കോടി രൂപയുടെ (2633.30 ദശലക്ഷം ഡോളര്‍)
    റെക്കോഡ് കയറ്റുമതി വളര്‍ച്ചയാണ് നേടിയത്.


    2016-17 ല്‍ മുളകാണ് ഏറ്റവുമധികം കയറ്റുമതി ചെയ്യപ്പെട്ടത്. 5070.75 കോടി രൂപ വരുന്ന 4,00,250 ടണ്‍ മുളകാണ്
    കയറ്റുമതി ചെയ്തത്. തൊട്ട് മുന്‍വര്‍ഷത്തെ അപേക്ഷിച്ച് അളവില്‍ 15 ശതമാനത്തിന്റെയും മൂല്യത്തില്‍ 27
    ശതമാനത്തിന്റെയും വര്‍ദ്ധനവാണിത്. കയറ്റുമതി ചെയ്ത സുഗന്ധ വ്യഞ്ജനങ്ങളില്‍ രണ്ടാം സ്ഥാനം മഞ്ഞളിനാണ്.
    1963.20 കോടി രൂപ വിവരുന്ന 1,19,000 ടണ്‍ മഞ്ഞളാണ് 2016-17 ല്‍ കയറ്റുമതി ചെയ്തത്. ഔഷധ നിര്‍മ്മാണ
    മേഖലയില്‍ മഞ്ഞളിനുണ്ടായ വര്‍ദ്ധിച്ച ആഗോള ഡിമാന്റാണ് ഈ വര്‍ദ്ധനയ്ക്ക് വഴിയൊരുക്കിയത്.

    
    
    (Release ID: 1495234) Visitor Counter : 2