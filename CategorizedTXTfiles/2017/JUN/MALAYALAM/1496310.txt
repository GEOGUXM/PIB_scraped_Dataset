      PIB Headquarters

      ഒട്ടുപാലിന്റെ ക്രയവിക്രയം
      Posted On: 30 JUN 2017 12:22PM by PIB Thiruvananthpuram


    
    ഉത്പന്നങ്ങളുടെ നികുതി എച്ച് എസ് എന്‍ കോഡ് (HSN code) അടിസ്ഥാനമാക്കിയാണ് നിശ്ചയിച്ചിട്ടുള്ളത്. റബ്ബര്‍തോട്ടങ്ങളില്‍ നിന്നു ലഭിക്കുന്ന ഒട്ടുപാലിന്റെ ശരിയായ പദം ഫീല്‍ഡ് കൊയാഗുലം (Field Coagulam) എന്നാണ്. എന്നാല്‍ ഒട്ടുപാലിനെ സ്‌ക്രാപ്പ് എന്ന് പലപ്പോഴും തെറ്റായി പ്രതിപാദിക്കുന്നതായി കാണുന്നു. എച്ച് എസ് എന്‍ കോഡ് പ്രകാരം സ്‌ക്രാപ്പ് (Scrap) എന്ന് വിശേഷിപ്പിക്കുന്നത് റബ്ബറുത്പന്നങ്ങളുടെ അവശിഷ്ടങ്ങളെയാണ്. ഫീല്‍ഡ് കൊയാഗുലത്തിന്റെ എച്ച് എസ് എന്‍ കോഡ് 4001 ലും സ്‌ക്രാപ്പിന്റെ എച്ച് എസ് എന്‍ കോഡ് 4004 ലും ആണ് ഉല്‍പ്പെടുത്തിയിട്ടുള്ളത്. ജി. എസ്. ടി. പ്രകാരം എച്ച് എസ് എന്‍ കോഡ് 4004 ഉള്ള വസ്തുക്കള്‍ക്ക് 18 ശതമാനമാണ് നികുതി. എച്ച് എസ് എന്‍ കോഡ് 4001 ഉള്ള വസ്തുക്കള്‍ക്ക് നികുതി അഞ്ചു ശതമാനവും. ആയതിനാല്‍ ഒട്ടുപാല്‍ ക്രയവിക്രയം നടത്തുമ്പോള്‍ ഫീല്‍ഡ് കൊയാഗുലം എന്നും എച്ച് എസ് എന്‍ കോഡ് 4001 എന്നും രേഖപ്പെടുത്താന്‍ പ്രത്യേകം ശ്രദ്ധിക്കണം.

    
    
    (Release ID: 1496310) Visitor Counter : 2