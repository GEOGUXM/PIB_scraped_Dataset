      PIB Headquarters

      ഇഗ്‌നോയുടെ ജൂലൈയില്‍ ആരംഭിക്കുന്ന അക്കാദമിക് സെഷനിലേക്ക് ഇപ്പോള്‍ അപേക്ഷിക്കാം
      Posted On: 02 JUN 2017 3:58PM by PIB Thiruvananthpuram


    

    ഇന്ദിരാ ഗാന്ധി നാഷണല്‍ ഓപ്പണ്‍ യൂണിവേഴ്‌സിറ്റിയുടെ (ഇഗ്‌നോ) ഈ വര്‍ഷം ജൂലൈയില്‍ ആരംഭിക്കുന്ന അക്കാദമിക് സെഷനിലേക്കുള്ള പ്രവേശനത്തിന് ഇപ്പോള്‍ അപേക്ഷിക്കാം. സര്‍ട്ടിഫിക്കറ്റ് പ്രോഗാമുകള്‍ ഒഴികെ മറ്റെല്ലാ പ്രോഗ്രാമുകളിലേക്കും 2017 ജൂലൈ 31 വരെ അപേക്ഷകള്‍ സമര്‍പ്പിക്കാവുന്നതാണ്. സര്‍ട്ടിഫിക്കറ്റ് പ്രോഗ്രാമുകളിലേക്കുള്ള അപേക്ഷകള്‍ ഈ മാസം 30 വരെ മാത്രമേ സ്വീകരിക്കുകയുള്ളൂ.


    ഗ്രാമ വികസനം, കമ്പ്യൂട്ടര്‍ അപ്ലിക്കേഷന്‍, ടൂറിസം സ്റ്റഡീസ്, ഇംഗ്ലീഷ്, ഹിന്ദി, ഫിലോസഫി, ഗാന്ധി ആന്‍ഡ് പീസ് സ്റ്റഡീസ്, എഡ്യൂക്കേഷന്‍, പബ്ലിക് അഡ്മിനിസ്‌ട്രേഷന്‍, എക്കണോമിക്‌സ്, ഹിസ്റ്ററി, പൊളിറ്റിക്കല്‍ സയന്‍സ്, സോഷ്യോളജി, സൈക്കോളജി, അഡള്‍ട്ട് എഡ്യൂക്കേഷന്‍, എക്സ്റ്റന്‍ഷന്‍ ആന്‍ഡ് ഡെവലപ്‌മെന്റ് സ്റ്റഡീസ്, ജെന്‍ഡര്‍ ആന്‍ഡ് ഡെവലപ്‌മെന്റ് സ്റ്റഡീസ്, ആന്ത്രപ്പോളജി, കോമേഴ്‌സ്, സോഷ്യല്‍ വര്‍ക്ക്, ഡിസ്റ്റന്‍സ് എജുക്കേഷന്‍, ഡയറ്റെറ്റിക്‌സ് ആന്‍ഡ് ഫുഡ് സര്‍വീസ് മാനേജ്‌മെന്റ്, കൗണ്‍സെല്ലിങ് ആന്‍ഡ് ഫാമിലി തെറാപ്പി, ലൈബ്രറി ആന്‍ഡ് ഇന്‍ഫര്‍മേഷന്‍ സയന്‍സ് തുടങ്ങി വിവിധ വിഷയങ്ങളില്‍ ബിരുദ, ബിരുദാനന്തര, പി ജി ഡിപ്ലോമ, ഡിപ്ലോമ, സര്‍ട്ടിഫിക്കറ്റ് പ്രോഗ്രാമുകളും പി ജി സര്‍ട്ടിഫിക്കറ്റ്, സര്‍ട്ടിഫിക്കറ്റ്, അപ്രീസിയേഷന്‍ കോഴ്‌സുകള്‍ ഏന്നിവയും ഇഗ്‌നോ നടത്തുന്നുണ്ട്.


    10+2 ഔപചാരിക വിദ്യാഭ്യാസം വിജയകരമായി പൂര്‍ത്തിയാക്കാന്‍ സാധിക്കാത്തവര്‍ക്ക് ഉന്നതവിദ്യാഭ്യാസം കരസ്ഥമാകാന്‍ സഹായകമായ 6 മാസം ദൈര്‍ഘ്യം ഉള്ള പാഠ്യപദ്ധതിയായ ബാച്ചിലര്‍ പ്രെപ്പറേറ്ററി പ്രോഗ്രാം (ബി പി പി) ഇംഗ്ലീഷ്, ഹിന്ദി, മലയാളം ഉള്‍പ്പടെയുള്ള പ്രാദേശിക ഭാഷകള്‍ എന്നിവയില്‍ ഇഗ്‌നോ നല്‍കുന്നുണ്ട്. പ്രസ്തുത പാഠ്യപദ്ധതി വിജയകരമായി പൂര്‍ത്തിയാക്കുന്നവര്‍ക്ക് ഇഗ്‌നോയുടെ വിവിധ ബിരുദ പ്രോഗ്രാമുകളിലേക്കുള്ള പ്രവേശനത്തിനു അപേക്ഷ സമര്‍പ്പിക്കാവുന്നതാണ്.


    പ്രവേശന പരീക്ഷയുടെ അടിസ്ഥാനത്തിലല്ലാതെ നടത്തപ്പെടുന്ന പ്രോഗ്രാമുകള്‍ക്കെല്ലാം ഓണ്‍ലൈന്‍ മുഖേനയാണ് അപേക്ഷ സമര്‍പ്പിക്കേണ്ടത്. അപേക്ഷകള്‍ സമര്‍പ്പിക്കാന്‍ www.onlineadmission.ignou.ac.in എന്ന ലിങ്ക് സന്ദര്‍ശിക്കുക.


    വിശദവിവരങ്ങള്‍ക്ക് ഇഗ്‌നോ മേഖലാ കേന്ദ്രം, രാജധാനി ബില്‍ഡിംഗ്, കിള്ളിപ്പാലം, കരമന പി ഒ തിരുവനന്തപുരം-695002 എന്ന വിലാസത്തില്‍ ബന്ധപ്പെടുക. ഫോണ്‍: 0471 2344113 / 2344120.

    
    
    (Release ID: 1492542) Visitor Counter : 3
    
    
      Read this release in: English