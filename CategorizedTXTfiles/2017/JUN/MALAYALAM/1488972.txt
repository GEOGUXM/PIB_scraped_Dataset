      വ്യോമയാന മന്ത്രാലയം

      ആദ്യ ഉഡാന്‍ വിമാന യാത്ര പ്രധാനമന്ത്രി നാളെ ഫ്‌ളാഗ് ഓഫ് ചെയ്യും
      Posted On: 26 JUN 2017 2:54PM by PIB Thiruvananthpuram


    കേന്ദ്ര വ്യോമയാന നയത്തിലെ ഉഡാന്‍ പദ്ധതി പ്രകാരം തുടങ്ങുന്ന ആദ്യ വിമാന സര്‍വ്വീസ് പ്രധാനമന്ത്രി ശ്രീ. നരേന്ദ്ര മോദി ഷിംല -ഡല്‍ഹി സെക്ടറില്‍ നാളെ ഫ്‌ളാഗ് ഓഫ് ചെയ്യും. പ്രാദേശിക കേന്ദ്രങ്ങളെ തമ്മില്‍ ബന്ധിപ്പിക്കാന്‍ ലക്ഷ്യമിട്ടിട്ടുള്ള ഈ പദ്ധതി പ്രകാരം ആരംഭിക്കുന്ന കടപ്പ - ഹൈദരാബാദ്, നന്ദേദ് - ഹൈദരാബാദ് സെക്ടറുകളിലെ വിമാന സര്‍വ്വീസുകള്‍ക്കും പ്രധാനമന്ത്രി നാളെ പച്ചക്കൊടി കാട്ടും.
    ഉഡാന്‍ പദ്ധതിയിന്‍ കീഴില്‍ ഇതുവരെ മൊത്തം 70 വിമാനത്താവളങ്ങള്‍ ബന്ധിപ്പിക്കാനുള്ള 27 നിര്‍ദ്ദേശങ്ങള്‍ക്കാണ് കേന്ദ്ര വിമാനത്താവള അതോറിറ്റി അനുമതി നല്‍കിയിട്ടുള്ളത്. ഇവയില്‍ 24 എണ്ണം പശ്ചിമമേഖലയിലും 17 എണ്ണം വടക്കും, 11 എണ്ണം തെക്കും, 12 എണ്ണം കിഴക്കും, 6 എണ്ണം വടക്ക് കിഴക്കന്‍ മേഖലയിലുമാണ്.
    ഈ സര്‍വ്വീസില്‍ 500 കിലോ മീറ്റര്‍ വരുന്ന ശരാശരി ഒരു മണിക്കൂര്‍ വിമാന യാത്രയ്ക്ക് 2,500 രൂപയായിരിക്കും യാത്രാ കൂലി. ഉഡാന്‍ സര്‍വ്വീസിനായി ഇതുവരെ 19 സംസ്ഥാനങ്ങളും 3 കേന്ദ്ര ഭരണപ്രദേശങ്ങളും ധാരണാപത്രത്തിലേര്‍പ്പെട്ടിട്ടുണ്ട്.

    
    
    (Release ID: 1488972) Visitor Counter : 5