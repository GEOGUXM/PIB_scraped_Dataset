      PIB Headquarters

      വനിതാ റീജിയണല്‍ വൊക്കേഷണല്‍ ട്രെയിനിംഗ് ഇന്‍സ്റ്റിറ്റ്യൂട്ടില്‍ വിവിധ കോഴ്‌സുകള്‍ക്ക് അപേക്ഷിക്കാം
      Posted On: 02 JUN 2017 4:02PM by PIB Thiruvananthpuram


    കേന്ദ്ര നൈപുണ്യവികസന സംരംഭകത്വ മന്ത്രാലയത്തിനുകീഴില്‍ തിരുവനന്തപുരം കഴക്കൂട്ടത്ത് പ്രവര്‍ത്തിക്കുന്ന വനിതകള്‍ക്കുള്ള റീജിയണല്‍ വൊക്കേഷണല്‍ ട്രെയിനിംഗ് ഇന്‍സ്റ്റിറ്റ്യൂട്ടില്‍ എന്‍സിവിടി അംഗീകാരമുള്ള ദീര്‍ഘകാല നൈപുണ്യപരിശീലന കോഴ്‌സുകള്‍ക്ക് പത്താം ക്ലാസ്സ് വിജയിച്ചവരില്‍ നിന്നും അപേക്ഷ ക്ഷണിച്ചു. ക്ലാസ്സുകള്‍ ആഗസ്റ്റ് മാസം ആരംഭിക്കും. അപേക്ഷ സമര്‍പ്പിക്കാനുള്ള അവസാന തീയ്യതി ജൂണ്‍ 30. അഡ്മിഷന്‍ ലിസ്റ്റ് ജൂലായ് 21ന് സ്ഥാപനത്തിന്റെ നോട്ടീസ് ബോര്‍ഡില്‍ പ്രസിദ്ധീകരിക്കും.

    നം. കോഴ്‌സുകള്‍ സീറ്റ് കാലാവധി കുറഞ്ഞ യോഗ്യത
    1 കമ്പ്യൂട്ടര്‍ ഓപ്പറേറ്റര്‍ ആന്റ് പ്രോഗ്രാമിങ്ങ് അസിസ്റ്റന്റ് 40 ഒരു വര്‍ഷം (രണ്ട് സെമസ്റ്ററുകള്‍) പത്താം ക്ലാസ്സ് വിജയം
    2 ഡ്രസ്സ് മേക്കിങ്ങ് 16 ഒരു വര്‍ഷം (രണ്ട് സെമസ്റ്ററുകള്‍) പത്താം ക്ലാസ്സ് വിജയം
    3 സെക്രട്ടേറിയല്‍ പ്രാക്ടീസ് (ഇംഗ്ലീഷ്) 20 ഒരു വര്‍ഷം (രണ്ട് സെമസ്റ്ററുകള്‍) പത്താം ക്ലാസ്സ് വിജയം
    3 ഡെസ്‌ക് ടോപ്പ് പബ്ലിഷിങ്ങ് ഓപ്പറേറ്റര്‍ 20 ഒരു വര്‍ഷം (രണ്ട് സെമസ്റ്ററുകള്‍) പത്താം ക്ലാസ്സ് വിജയം
    4 ആര്‍ക്കിടെക്ചറല്‍ ഡ്രാഫ്റ്റ്‌സ്മാന്‍ 40 ഒരു വര്‍ഷം (രണ്ട് സെമസ്റ്ററുകള്‍) സയന്‍സും കണക്കും പഠിച്ചുള്ള പത്താം ക്ലാസ്സ് വിജയം
    6 ബേസിക് കോസ്‌മെറ്റോളജി 20 ഒരു വര്‍ഷം (രണ്ട് സെമസ്റ്ററുകള്‍) പത്താം ക്ലാസ്സ് വിജയം
    7 ഇലക്ട്രോണിക് മെക്കാനിക്ക് 40 രണ്ട് വര്‍ഷം (നാല് സെമസ്റ്ററുകള്‍) സയന്‍സും കണക്കും പഠിച്ചുള്ള പത്താം ക്ലാസ്സ് വിജയം


    അപേക്ഷകരുടെ കുറഞ്ഞ വയസ്സ് 15 ആകണം. മെറിറ്റ് അടിസ്ഥാനത്തിലാകും നിയമനം. ജനറല്‍ വിഭാഗം, ഒബിസി, വിഭിന്നശേഷി എന്നീ വിഭാഗങ്ങള്‍ക്ക് 2,250 രൂപയും പട്ടികജാതി പട്ടികവര്‍ഗ്ഗ വിഭാഗങ്ങള്‍ക്ക് 875 രൂപയുമാണ് ആകെ ഫീസ്. കോഷന്‍ ഡെപ്പോസിറ്റായ 250 രൂപ തിരിച്ചുലഭിക്കും.
    പട്ടികജാതി പട്ടികവര്‍ഗ്ഗ വിഭാഗങ്ങള്‍, വിഭിന്നശേഷിക്കാര്‍, സായുധസേനാനികളുടെ വിധവകള്‍/ ആശ്രിതര്‍ എന്നിവര്‍ക്ക് ഗവണ്‍മെന്റ് ചട്ടപ്രകാരമുള്ള സംവരണവും ലഭിക്കും.
    അപേക്ഷാ ഫോറം, കഴക്കൂട്ടം വനിതാ റീജിയണല്‍ വൊക്കേഷണല്‍ ട്രയിനിംഗ് ഇന്‍സ്റ്റിറ്റ്യൂട്ടില്‍ നിന്ന് നേരിട്ടും, www.dget.nic.in എന്ന വെബ്‌സൈറ്റില്‍ നിന്ന് ഡൗണ്‍ലോഡ് ചെയ്യുക വഴിയും ലഭിക്കും.

    
    
    (Release ID: 1492545) Visitor Counter : 2