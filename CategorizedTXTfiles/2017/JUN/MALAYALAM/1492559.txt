      PIB Headquarters

      കേന്ദ്ര ഗവണ്‍മെന്റിന്റെ മൂന്ന് വര്‍ഷങ്ങള്‍: പ്രദര്‍ശനവും ബോധവല്‍ക്കരണ പരിപാടികളും
      Posted On: 05 JUN 2017 4:36PM by PIB Thiruvananthpuram


    കേന്ദ്ര ഗവണ്‍മെന്റിന്റെ മൂന്നാം വാര്‍ഷികത്തോടനുബന്ധിച്ച് കേന്ദ്ര പരസ്യ ദൃശ്യ പ്രചാരണ വിഭാഗം (ഡി എ വി പി) സംഘടിപ്പിക്കുന്ന പ്രദര്‍ശനവും ബോധവല്‍ക്കരണ പരിപാടികളും 2017 ജൂണ്‍ 7 (ബുധനാഴ്ച), രാവിലെ 10.30ന് ശ്രീ. സുരേഷ് ഗോപി എം.പി. തിരുവനന്തപുരത്ത് ഉദ്ഘാടനം ചെയ്യും. തൈക്കാട് ഗാന്ധി സ്മാരക നിധി ഹാളില്‍ ആണ് 5 ദിവസം നീണ്ടു നില്‍ക്കുന്ന പ്രദര്‍ശനം ഒരുക്കിയിരിക്കുന്നത്. ശ്രീ. ഒ. രാജഗോപാല്‍ എം.എല്‍.എ ഉദ്ഘാടന ചടങ്ങില്‍ അധ്യക്ഷത വഹിക്കും. ഉദ്ഘാടന സമ്മേളനത്തിന് ശേഷം കൗമാര പ്രായക്കാരുടെ ആരോഗ്യ പ്രശ്‌നങ്ങളെക്കുറിച്ച് ദേശീയ ആരോഗ്യ ദൗത്യം നോഡല്‍ ഓഫീസര്‍ ഡോ. അമര്‍ ഫെറ്റില്‍ ക്ലാസ് എടുക്കും. കേന്ദ്ര ഗവണ്‍മെന്റ് നടപ്പിലാക്കിയതും പ്രഖ്യാപിച്ചതുമായ വിവധ ക്ഷേമ പദ്ധതികളുടെ വിവരങ്ങള്‍ അടങ്ങിയ 75ഓളം പാനലുകള്‍ പ്രദര്‍ശനത്തന് ഒരുക്കിയിട്ടു്.


    ആകാശവാണി, സോംഗ് ആന്റ് ഡ്രാമ ഡിവഷന്‍ എന്നീ മാധ്യമ വിഭാഗങ്ങളുടെ ആഭിമൂഖ്യത്തിലുള്ള കലാ പരിപാടികളും, ഡിജിറ്റല്‍ ഇടപാടുകള്‍, പണരഹിത സമ്പദ്ഘടന, വിവിധ സാമൂഹ്യ സുരക്ഷാ പദ്ധതികള്‍ തുടങ്ങിയവയെ അധികരിച്ചുള്ള ബോധവല്‍ക്കരണ ക്ലാസുകളും തുടര്‍ ദിവസങ്ങളില്‍ നടക്കും.


    പ്രസ് ഇന്‍ഫര്‍മേഷന്‍ ബ്യൂറോ, കേന്ദ്ര ഫീല്‍ഡ് പബ്ലിസിറ്റി വിഭാഗം, ദൂരദര്‍ശന്‍, ആകാശവാണി, സോംഗ് ആന്‍ഡ് ഡ്രാമാ ഡിവിഷന്‍ എന്നീ മാധ്യമ വിഭാഗങ്ങളുടെ സഹകരണത്തോടെയാണ് പ്രദര്‍ശനം സംഘടിപ്പിച്ചിരിക്കുന്നത്.
    പ്രദര്‍ശനം 11ാം തീയതി സമാപിക്കും.

    
    
    (Release ID: 1492559) Visitor Counter : 2