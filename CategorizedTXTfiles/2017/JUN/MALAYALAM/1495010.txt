      ധനകാര്യ മന്ത്രാലയം

      പൊതു മേഖലാ ബാങ്കുകളുടെ പ്രവര്‍ത്തനം കേന്ദ്ര മന്ത്രി അവലോകനം ചെയ്യും
      Posted On: 08 JUN 2017 4:11PM by PIB Thiruvananthpuram


    രാജ്യത്തെ പൊതുമേഖലാ ബാങ്കുകളുടെ പ്രകടനം വിലയിരുത്താന്‍ കേന്ദ്ര ധനമന്ത്രി ശ്രീ. അരുണ്‍ ജയ്റ്റിലി ബാങ്ക്
    മേധാവികളുടെ യോഗം വിളിച്ച് കൂട്ടും. ഞായറാഴ്ച (ജൂണ്‍ 12) ന്യൂ ഡല്‍ഹിയിലാണ് യോഗം. നടപ്പ് ധനകാര്യ
    വര്‍ഷത്തില്‍ ഇത്തരത്തിലുള്ള ആദ്യയോഗമാണിത്. പൊതു മേഖലാ ബാങ്കുകളുടെ നിഷ്‌ക്രിയ ആസ്തി. ഇടത്തരം
    ചെറുകിട സംരംഭങ്ങള്‍, സ്റ്റാന്റ് അപ്പ് ഇന്ത്യ, മുദ്രാ യോജന എന്നിവയ്ക്ക് നല്‍കിയിട്ടുള്ള വായ്പകളുടെ തല്‍സ്ഥിതി
    തുടങ്ങിയവ വിലയിരുത്തും.


    സാമ്പത്തിക ഉള്‍ച്ചേരല്‍, സാമ്പത്തിക സാക്ഷരത, സാമൂഹിക സുരക്ഷാ പദ്ധതികളായ പ്രധാനമന്ത്രി ജീവന്‍ ജ്യോതി
    ബീമാ യോജന, പ്രധാനമന്ത്രി സുരക്ഷാ ബീമാ യോജന, അടല്‍ പെന്‍ഷന്‍ യോജന തുടങ്ങിയവയില്‍ കൈവരിച്ച
    പുരോഗതിയും വിലയിരുത്തും.


    ഇതിന് പുറമേ സൈബര്‍ സുരക്ഷ, ബാങ്ക് ഇടപാടുകളുടെ ഡിജിറ്റല്‍വല്‍ക്കരണം, കാര്‍ഷിക വായ്പ, വിദ്യാഭ്യാസ വായ്പ,
    ജി.എസ്.റ്റി. യുടെ നടത്തിപ്പില്‍ ബാങ്കുകളുടെ പങ്ക് തുടങ്ങിയ വിഷയങ്ങളും ചര്‍ച്ച ചെയ്യും.

    
    
    (Release ID: 1495010) Visitor Counter : 2