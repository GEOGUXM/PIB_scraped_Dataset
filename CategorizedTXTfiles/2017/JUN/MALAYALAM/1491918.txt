      വനിതാ, ശിശു വികസന മന്ത്രാലയം

      ബേട്ടി ബചാവോ ബേഠി പഠാവോ പദ്ധതി: വ്യാജ വെബ്‌സൈറ്റുകളിലും സംഘടനകളിലും വഞ്ചിതരാവരുത്
      Posted On: 01 JUN 2017 5:13PM by PIB Thiruvananthpuram


    
    'ബേട്ടി ബചാവോ ബേഠി പഠാവോ' പദ്ധതിക്കു കീഴില്‍ ആനുകൂല്യം നല്‍കാനെന്ന പേരില്‍ ചില അംഗീകാരമില്ലാത്ത
    വെബ്‌സൈറ്റുകള്‍, സംഘടനകള്‍, സര്‍ക്കാറിതര സംഘടനകള്‍, വ്യക്തികള്‍ എന്നിവര്‍ വിവര ശേഖരണത്തിന്
    അനധികൃതമായി ഫോറങ്ങള്‍ വിതരണം ചെയ്യുന്നുണ്ടെന്നും ഇതിനെതിരെ ജാഗ്രത പാലിക്കണമെന്നും കേന്ദ്ര
    വനിതാ, ശിശു വികസന മന്ത്രാലയം ആവശ്യപ്പെട്ടു. കേന്ദ്ര ഗവണ്‍മെന്റിന്റെ ഈ പദ്ധതിയില്‍ വ്യക്തിഗത പണ
    കൈമാറ്റത്തിന് വ്യവസ്ഥയൊന്നുമില്ലെന്ന് മന്ത്രാലയം അറിയിച്ചു.
    ഉത്തര്‍ പ്രദേശ്, ഹരിയാന, ഉത്തരാഖണ്ഡ്, പഞ്ചാബ്, ബീഹാര്‍, മധ്യ പ്രദേശ്, പശ്ചിമ ബംഗാള്‍ എന്നീ
    സംസ്ഥാനങ്ങളിലാണ് പദ്ധതിയുമായി ബന്ധപ്പെട്ട് ഇത്തരം നിയമവിരുദ്ധ പ്രവര്‍ത്തികള്‍ കൂടുതലായി റിപ്പോര്‍ട്ട്
    ചെയ്യപ്പെട്ടത്. ഈ വിഷയം കേന്ദ്ര വനിതാ, ശിശു വികസന മന്ത്രാലയം ബന്ധപ്പെട്ട സംസ്ഥാന ഗവണ്‍മെന്റുകളുടെ
    ശ്രദ്ധയില്‍പ്പെടുത്തിയിട്ടുണ്ട്. യാതൊരു കാരണവശാലും പൗരന്‍മാര്‍ തങ്ങളുടെ വ്യക്തിഗത വിവരങ്ങള്‍
    നല്‍കരുതെന്നും ഇത്തരം തട്ടിപ്പ് പദ്ധതികളില്‍ ചേരരുതെന്നും മന്ത്രാലയം ആവശ്യപ്പെട്ടു.

    
    
    (Release ID: 1491918) Visitor Counter : 3