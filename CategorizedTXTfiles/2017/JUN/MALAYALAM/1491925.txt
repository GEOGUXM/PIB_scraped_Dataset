      ധനകാര്യ മന്ത്രാലയം

      ജി.എസ്.ടി കൗണ്‍സിലിന്റെ പതിനഞ്ചാമത് യോഗം നാളെ; അവശേഷിക്കുന്ന ചരക്കുകളുടെ നികുതി, സെസ് നിരക്കുകള്‍ നിശ്ചയിക്കുന്നത് അജണ്ടയില്‍
      Posted On: 02 JUN 2017 1:20PM by PIB Thiruvananthpuram


    
    ചരക്കു സേവന നികുതി കൗണ്‍സിലിന്റെ (ജി.എസ്.ടി കൗണ്‍സില്‍) പതിനഞ്ചാമത് യോഗം നാളെ ന്യൂഡല്‍ഹിയില്‍
    ചേരും. വിജ്ഞാന്‍ ഭവനില്‍ നടക്കുന്ന യോഗത്തില്‍ കേന്ദ്ര ധനകാര്യമന്ത്രി ശ്രീ.അരുണ്‍ ജെയ്റ്റ്‌ലി
    അധ്യക്ഷനായിരിക്കും. പതിനാലാമത് ജി.എസ്.ടി സമിതി യോഗത്തില്‍ ഫിറ്റ്‌മെന്റ് പ്രക്രിയ പൂര്‍ത്തിയാക്കിയ ശേഷം
    അവശേഷിച്ച ചരക്കുകളുടെ നികുതി നിരക്കും സെസും ഈ യോഗത്തില്‍ നിശ്ചയിച്ചേക്കും. ചരക്കു സേവന നികുതി
    നിയമങ്ങളുടെ കരടുരൂപവും ബന്ധപ്പെട്ട ഫോറങ്ങളും ഭേദഗതി ചെയ്തത് അംഗീകരിക്കുന്നത് യോഗത്തിന്റെ
    അജണ്ടയിലുണ്ട്. ജി.എസ്.ടി സമിതിയില്‍ അംഗങ്ങളായ വിവിധ സംസ്ഥാനങ്ങളിലെയും കേന്ദ്രഭരണ
    പ്രദേശങ്ങളിലെയും മുഖ്യമന്ത്രിമാര്‍, മുതിര്‍ന്ന ഉദ്യോഗസ്ഥര്‍ എന്നിവര്‍ യോഗത്തില്‍ പങ്കെടുക്കും.

    
    
    (Release ID: 1491925) Visitor Counter : 2