      PIB Headquarters

      യശ്വന്ത്പൂരിലേയ്ക്ക് പ്രത്യേക ട്രെയിന്‍
      Posted On: 19 JUN 2017 5:25PM by PIB Thiruvananthpuram


    
    യാത്രക്കാരുടെ തിരക്ക് പരിഗണിച്ച് എറണാകുളത്തിനും യശ്വന്ത്പൂരിനുമിടയ്ക്ക് അടുത്ത മാസം 26 വരെ ദക്ഷിണ റെയില്‍വേ പ്രത്യേക ട്രെയിന്‍ സര്‍വ്വീസുകള്‍ നടത്തും.


    ഈ മാസം 20 നും അടുത്തമാസം 25 നുമിടയില്‍ യശ്വന്ത്പൂരില്‍ നിന്ന് എല്ലാ ചൊവ്വാഴ്ചകളിലും രാത്രി 10.45 ന് പുറപ്പെടുന്ന തത്ക്കാല്‍ സ്‌പെഷ്യല്‍ ട്രെയിന്‍ (നം. 06547) തൊട്ടടുത്ത ബുധനാഴ്ച രാവിലെ 10.30 ന് എറണാകുളം ജംഗ്ഷനില്‍ എത്തും. ഈ മാസം 21 മുതല്‍ ജൂലൈ 26 വരെ എറണാകുളം ജംഗ്ഷനില്‍ നിന്ന് എല്ലാ ബുധനാഴ്ചകളിലും ഉച്ചയ്ക്ക് 2.45 നായിരിക്കും ഈ ട്രെയിനിന്റെ (നം. 06548)മടക്കയാത്ര.


    ഒരു ടു ടയര്‍ എ.സി, രണ്ട് ത്രി ടയര്‍ എ.സി., 8 സ്ലീപ്പര്‍ ക്ലാസ്, രണ്ട് ജനറല്‍ കോച്ചുകള്‍ എന്നിവയുള്ള ഈ ട്രെയിനുകള്‍ക്ക് കൃഷ്ണരാജപുരം, ബംഗാരപേട്ട്, തിരുപട്ടൂര്‍, സേലം, ഇറോഡ്, തിരിപ്പൂര്‍, കോയമ്പത്തൂര്‍, പാലക്കാട് ജംഗ്ഷന്‍, ഒറ്റപ്പാലം, തൃശൂര്‍, ആലുവ എന്നീ സ്റ്റേഷനുകളില്‍ സ്റ്റോപ്പുണ്ടാകും. എറണാകുളം ഭാഗത്തേയ്‌ക്കേയ്ക്കുള്ള ട്രെയിന്‍ എറണാകുളം ടൗണ്‍ സ്റ്റേഷനിലും നിര്‍ത്തും

    
    
    (Release ID: 1495945) Visitor Counter : 2