      നൈപുണ്യ വികസന, സംരംഭക മന്ത്രാലയം

      1.17 കോടിയിലധികം പേര്‍ക്ക് നൈപുണ്യ വികസനത്തില്‍ പരിശീലനം നല്‍കി : കേന്ദ്ര സഹമന്ത്രി രാജീവ് പ്രതാപ് റൂഡി
      Posted On: 06 JUN 2017 3:51PM by PIB Thiruvananthpuram


    കഴിഞ്ഞ മൂന്ന് വര്‍ഷത്തിനുള്ളില്‍ രാജ്യത്ത് 1.17 കോടിയിലധികം പേര്‍ക്ക് കേന്ദ്ര നൈപുണ്യ വികസന സംരംഭകത്വ
    മന്ത്രാലയത്തിന്റെ വിവിധ പരിപാടികളിലൂടെ പരിശീലനം നല്‍കിയതായി കേന്ദ്ര സഹമന്ത്രി രാജീവ് പ്രതാപ് റൂഡി
    അറിയിച്ചു. പ്രധാനമന്ത്രി കൗശല്‍ വികാസ് യോജനയ്ക്ക് കീഴില്‍ 26.5 ലക്ഷം പേരാണ് പരിശീലനം നേടിയതെന്ന്
    അദ്ദേഹം ന്യൂ ഡല്‍ഹിയില്‍ വാര്‍ത്താ സമ്മേളനത്തില്‍ പറഞ്ഞു. ഇവരില്‍ 50 ശതമാനവും വനിതകളാണ്.


    പ്രധാനമന്ത്രി കൗശല്‍ വികാസ് യോജനയുടെ ഏജന്‍സികളെന്ന വ്യാജേന തൊഴില്‍ രഹിതരായ യുവതി യുവാക്കാളെ
    തൊഴില്‍ വാഗ്ദാനം നല്‍കി കബളിപ്പിക്കുന്ന ചെറിയൊരു വിഭാഗം സംഘടനകള്‍ക്കെതിരെ ജനങ്ങള്‍
    ജാഗരൂകരായിരിക്കണമെന്ന് ശ്രീ. രാജീവ് പ്രതാപ് റൂഡി പറഞ്ഞു. അന്വേഷണത്തില്‍ കണ്ടെത്തിയ ഇത്തരത്തില്‍പ്പെട്ട
    ചില ഏജന്‍സികള്‍ക്കെതിരെ കര്‍ശന നടപടികള്‍ കൈക്കൊണ്ടിട്ടുണ്ടെന്നും അദ്ദേഹം അറിയിച്ചു.

    
    
    (Release ID: 1494988) Visitor Counter : 5