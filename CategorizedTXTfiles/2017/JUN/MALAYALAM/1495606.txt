      ബഹിരാകാശ വകുപ്പ്‌

      ജി സാറ്റ് 17 ഉപഗ്രഹം വിജയകരമായി വിക്ഷേപിച്ചു
      Posted On: 29 JUN 2017 5:53PM by PIB Thiruvananthpuram


    ഇന്ത്യയുടെ വാര്‍ത്താ വിനിമയ ഉപഗ്രഹമായ ജി സാറ്റ് 17 ഐ.എസ്.ആര്‍.ഒ. വിജയകരമായി വിക്ഷേപിച്ചു. അറ്റ്‌ലാന്റിക് തീരത്തെ ഫ്രഞ്ച് ഗയാനയിലുള്ള കൗരുവില്‍ നിന്ന് ഇന്ന് പുലര്‍ച്ചെ 2.29 നായിരുന്നു വിക്ഷപണം. 3,477 കിലോഗ്രാം ഭാരമുള്ള ഉപഗ്രഹത്തെയും വഹിച്ചുകൊണ്ടാണ് ഏര്യന്‍ 5 വി.എ.-238 റോക്കറ്റ് കുതിച്ചുയര്‍ന്നത്. വിക്ഷേപണ വാഹനത്തില്‍ നിന്ന് വേര്‍പ്പെട്ടയുടനെ ഉപഗ്രഹത്തിന്റെ നിയന്ത്രണം കര്‍ണാടകത്തിലെ ഹാസനിലുള്ള ഐ.എസ്.ആര്‍.ഒ. യുടെ മാസ്റ്റര്‍ കണ്‍ട്രോള്‍ ഫെസിലിറ്റി ഏറ്റെടുത്തു. 15 വര്‍ഷം ആയുസ്സ് കണക്കാക്കുന്ന ഈ ഉപഗ്രഹം പ്രധാനമായും വാര്‍ത്താ വിനിമയ സേവനം ലക്ഷ്യമിട്ടുള്ളതാണ്. കാലവസ്ഥയുമായി ബന്ധപ്പെട്ട വിവരങ്ങളും ഇത് ലഭ്യമാക്കും.


    ഈ മാസം ഐ.എസ്.ആര്‍.ഒ. വിക്ഷേപിക്കുന്ന മൂന്നാമത്തെ ഉപഗ്രഹമാണ് ജി.സാറ്റ് -17. ഇതോടെ ഭൂസ്ഥിര ഭ്രമണപഥത്തില്‍ ഇന്ത്യയുടെ ഉപഗ്രഹങ്ങളുടെ എണ്ണം 17 ആയി. ഭാരമേറിയ ഉപഗ്രഹങ്ങള്‍ വിക്ഷേപിക്കാനാണ് ഏര്യന്‍ 5 റോക്കറ്റിനെ ആശ്രയിക്കുന്നത്.

    
    
    (Release ID: 1495606) Visitor Counter : 6