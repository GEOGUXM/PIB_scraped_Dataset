      PIB Headquarters

      തപാല്‍ അദാലത്ത് ജൂണ്‍ 20ന്
      Posted On: 01 JUN 2017 3:54PM by PIB Thiruvananthpuram


    തിരുവനന്തപുരം സൗത്ത് പോസ്റ്റല്‍ ഡിവിഷനിലെ തപാല്‍ അദാലത്ത് ഈ മാസം 20ന് (2017 ജൂണ്‍ 20, ചൊവ്വാഴ്ച) വൈകിട്ട് മൂന്നുമണിക്ക് തിരുവനന്തപുരം സൗത്ത് ഡിവിഷന്‍ ഓഫീസില്‍ വച്ചു നടത്തും.

    തിരുവനന്തപുരം സൗത്ത് ഡിവിഷനിലെ തപാല്‍സേവനത്തെക്കുറിച്ചുള്ള പൊതുജനങ്ങളുടെ പരാതികള്‍ അദാലത്തില്‍ സമര്‍പ്പിക്കാം. പരാതികള്‍ 2017 ജൂണ്‍ 12ാം തീയ്യതിക്കകം കിട്ടത്തക്കവിധം, ശ്രീ. ബി പത്മകുമാര്‍, സൂപ്ര് ഓഫ് പോസ്റ്റ് ഓഫീസ്, തിരുവനന്തപുരം സൗത്ത് ഡിവിഷന്‍ തിരുവനന്തപുരം 36 എന്ന വിലാസത്തില്‍ അയക്കണം. കവറിന് മുകളില്‍ തപാല്‍ അദാലത്ത് എന്ന് വ്യക്തമായി രേഖപ്പെടുത്തണം. കസ്റ്റമര്‍ കെയര്‍ സെന്ററിലോ, ഡിവിഷന്‍ തലത്തിലോ, മുന്‍പ് സ്വീകരിച്ച് ഇതുവരെ പരിഹാരം കാണാന്‍ കഴിയാത്ത പരാതികള്‍ മാത്രമേ അദാലത്തില്‍ പരിഗണനയ്ക്കായി സ്വീകരിക്കുകയുള്ളൂ. സര്‍വ്വീസിനെ സംബന്ധിക്കുന്ന സാധാരണ പരാതികളും, ആദ്യമായി സമര്‍പ്പിക്കുന്ന പരാതികളും അദാലത്തില്‍ പരിഗണിക്കുന്നതല്ല. അത്തരം പരാതികള്‍ വ്യവസ്ഥാപിത മാര്‍ഗ്ഗത്തില്‍ തന്നെ പരിഗണിക്കുന്നതാണ്

    
    
    (Release ID: 1492538) Visitor Counter : 2
    
    
      Read this release in: English