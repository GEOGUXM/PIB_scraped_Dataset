      PIB Headquarters

      കേന്ദ്ര പദ്ധതികള്‍ : പ്രദര്‍ശനം ശ്രദ്ധേയമാകുന്നു
      Posted On: 09 JUN 2017 2:36PM by PIB Thiruvananthpuram


    കേന്ദ്ര പദ്ധതികളെക്കുറിച്ച് തിരുവനന്തപുരം തൈക്കാട് ഗാന്ധി സ്മാരക നിധി ഹാളില്‍ നടക്കുന്ന പ്രദര്‍ശനവും ബോധവല്‍ക്കരണ പരിപാടികളും ശ്രദ്ധേയമാകുന്നു. സാമൂഹ്യ സുരക്ഷാ പദ്ധതികളെക്കുറിച്ച് ഇന്ത്യന്‍ ഓവര്‍സീസ് ബാങ്കിലെ റിട്ടയേര്‍ഡ് സീനിയര്‍ മാനേജര്‍മാരായ ശ്രീ. കുമാരദാസും ശ്രീ. ശശിധരനും നയിച്ച ക്ലാസുകള്‍ ആയിരുന്നു ഇന്നത്തെ പ്രധാന ആകര്‍ഷണം. തുടര്‍ന്ന് റീജിണല്‍ എംപ്ലോയ്‌മെന്റ് ഓഫീസര്‍ ശ്രീ. രാമചന്ദ്രന്‍ ബോധവല്‍ക്കരണ ക്ലാസ് എടുത്തു. യുവാക്കള്‍ക്കായുള്ള വിവിധ പദ്ധതികളെക്കുറിച്ചും തൊഴില്‍ സാധ്യതകളെക്കുറിച്ചുമായിരുന്നു ക്ലാസ്. തുടര്‍ന്ന് ആകാശവാണി തിരുവനന്തപുരം നിലയം അവതരിപ്പിച്ച നാടന്‍ പാട്ടുകള്‍ അരങ്ങേറി. കൂടാതെ സോംഗ് ആന്റ് ഡ്രാമാ ഡിവിഷന്‍ അവതരിപ്പിച്ച കളരിപ്പയറ്റും ജനശ്രദ്ധയാകര്‍ഷിച്ചു. പ്രദര്‍ശനത്തിന്റെ നാലാം ദിവസമായ നാളെ (10/6/17) തിരുവനന്തപുരം ദൂരദര്‍ശന്‍ കേന്ദ്രം അവതരിപ്പിക്കുന്ന നാടന്‍ കലാപരിപാടിയാണ് പ്രധാന ആകര്‍ഷണം.


    കേന്ദ്ര ഗവണ്‍മെന്റ് നടപ്പിലാക്കിയതും പ്രഖ്യാപിച്ചതുമായ വിവധ ക്ഷേമ പദ്ധതികളുടെ വിവരങ്ങള്‍ അടങ്ങിയ 75ഓളം പാനലുകള്‍ ആണ് പ്രദര്‍ശത്തില്‍ ഒരുക്കിയിരിക്കുന്നത്. കേന്ദ്ര പരസ്യ ദൃശ്യ പ്രചാരണ വിഭാഗം (ഡിഎവിപി) കേന്ദ്ര ഗവണ്‍മെന്റിന്റെ മൂന്നാം വര്‍ഷികത്തോടനുബന്ധിച്ച് ഒരുക്കിയ പ്രദര്‍ശനം ഞായറാഴ്ച (11/6/17) സമാപിക്കും.

    
    
    (Release ID: 1493184) Visitor Counter : 2