      PIB Headquarters

      ഓണ്‍ലൈന്‍ വളപ്രയോഗ ശുപാര്‍ശ - ദൂരദര്‍ശനില്‍ ലൈവ് ഫോണ്‍ ഇന്‍
      Posted On: 29 JUN 2017 5:04PM by PIB Thiruvananthpuram


    

    തിരുവനന്തപുരം ദൂരദര്‍ശന്‍ സംപ്രേഷണം ചെയ്യുന്ന കൃഷിദര്‍ശന്‍ ലൈവ് ഫോണ്‍ ഇന്‍ പ്രോഗ്രാമില്‍ റബ്ബര്‍ബോര്‍ഡിന്റെ ഓണ്‍ലൈന്‍ വളപ്രയോഗശുപാര്‍ശ അഥവാ, റബ്ബര്‍ സോയില്‍ ഇന്‍ഫര്‍മേഷന്‍ സിസ്റ്റം (റബ്‌സിസ്) സംബന്ധമായ ചോദ്യങ്ങള്‍ക്ക് ഇന്ത്യന്‍ റബ്ബര്‍ഗവേഷണകേന്ദ്രം ഡയറക്ടര്‍ ഡോ. ജെയിംസ് ജേക്കബ് മറുപടി നല്‍കും. ജൂണ്‍ 30 (വെള്ളിയാഴ്ച) 5.05 മുതല്‍ 5.50 വരെയാണ് ഫോണ്‍ ഇന്‍ പ്രോഗ്രാം. ജൂലൈ 01 (ശനിയാഴ്ച) 11.05 മുതല്‍ 11.50 വരെ പരിപാടിയുടെ പുന: സംപ്രേഷണം ഉണ്ടായിരിക്കും.


    ഉപഗ്രഹത്തിന്റെ സഹായത്തോടെയുള്ള ഈ ഓണ്‍ലൈന്‍ വളപ്രയോഗ ശുപാര്‍ശാസംവിധാനം ഇന്ത്യയില്‍ ഏതൊരു വിളയുടെയും കാര്യത്തിലും ആദ്യത്തേതാണ്; റബ്ബര്‍കൃഷിയില്‍ ലോകത്തുതന്നെ ആദ്യത്തേതും. ഇന്ത്യന്റബ്ബര്‍ഗവേഷണകേന്ദ്രം, നാഷണല്‍ ബ്യൂറോ ഓഫ് സോയില്‍ സര്‍വ്വേ ആന്റ് ലാന്‍ഡ് യൂസ് പ്ലാനിങ്, ഇന്ത്യന്‍ കൗണ്‍സില്‍ ഓഫ് അഗ്രിക്കള്‍ച്ചറല്‍ റിസര്‍ച്ച്, ഐ.എസ്.ആര്‍.ഒ., ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് ഇന്‍ഫര്‍മേഷന്‍ ടെക്‌നോളജി ആന്റ് മാനേജ്‌മെന്റ് കേരള എന്നീ സ്ഥാപനങ്ങള്‍ സഹകരിച്ചാണ് 'റബ്‌സിസ്' വികസിപ്പിച്ചെടുത്തിരിക്കുന്നത്. ഈ സംവിധാനത്തിന്റെ സഹായത്തോടെ തോട്ടങ്ങളില്‍ വേണ്ട വളത്തിന്റെ അളവ് കര്‍ഷകര്‍ക്കുതന്നെ സിസ്റ്റത്തിലൂടെ മനസ്സിലാക്കാന്‍ കഴിയും. റബ്ബര്‍തോട്ടങ്ങളിലെ വളനിലവാരം സംബന്ധിച്ച 13 മാനദണ്ഡങ്ങള്‍ ചെലവില്ലാതെ റബ്‌സിസ് ഉപയോഗിച്ച് അറിയാന്‍ കഴിയും. മരങ്ങളുടെ പ്രായത്തിനും തോട്ടങ്ങളുടെ വിസ്തൃതിക്കും അനുസരിച്ച് ഇടേണ്ട രാസവളത്തിന്റെ അളവും ലഭ്യമാകും.

    
    
    (Release ID: 1496304) Visitor Counter : 2