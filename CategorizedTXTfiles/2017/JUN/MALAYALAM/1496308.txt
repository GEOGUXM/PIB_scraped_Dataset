      PIB Headquarters

      സയന്‍സ് എക്‌സ്പ്രസ്സ് കായംകുളത്ത്
      Posted On: 30 JUN 2017 5:09PM by PIB Thiruvananthpuram


    ഇന്ത്യന്‍ റെയില്‍വേയുടെ ശീതീകരിച്ച 16 കോച്ചുകളിലായി ഒരുക്കിയിരിക്കുന്ന സഞ്ചരിക്കുന്ന ശാസ്ത്ര പ്രദര്‍ശനമായ സയന്‍സ് എക്‌സ്പ്രസ്സ് നാളെ മുതല്‍ ജൂലൈ നാലു വരെ (ജൂലൈ 1 ശനിയാഴ്ച മുതല്‍ ജൂലൈ 4 ചൊവ്വാഴ്ചവരെ) പൊതുജനങ്ങള്‍ക്ക് സന്ദര്‍ശിക്കാനായി കായംകുളം സ്റ്റേഷനിലെ അഞ്ചാമത്തെ പ്ലാറ്റ്‌ഫോമില്‍ നിര്‍ത്തിയിടും. കാലാവസ്ഥാ വ്യതിയാനത്തെക്കുറിച്ച് ബോധവത്കരിക്കുന്ന ക്ലൈമേറ്റ് ആക്ഷന്‍ സ്‌പെഷല്‍ എഡിഷനാണ് സയന്‍സ് എക്‌സ്പ്രസ്സിന്റെ സവിശേഷത. 16 കോച്ചുകളില്‍ 8 എണ്ണത്തിലും കാലാവസ്ഥാ വ്യതിയാനത്തിന്റെ വിവിധ വശങ്ങള്‍, അതിലടങ്ങിയിരിക്കുന്ന ശാസ്ത്ര സത്യങ്ങള്‍, കാലാവസ്ഥാ വ്യതിയാനത്തിന്റെ പരിണിത ഫലങ്ങള്‍, നേരിടാനുള്ള മാര്‍ഗങ്ങളും നയങ്ങളും എന്നിവയെക്കുറിച്ച് വ്യക്തമാക്കുന്ന പ്രദര്‍ശനവും പഠനങ്ങളുമാണ് ഉള്‍പ്പെടുത്തിയിട്ടുള്ളത്. സന്ദര്‍ശകരുടെ സംശയ നിവാരണത്തിനായി വിദഗ്ദരുടെ സേവനവും സയന്‍സ് എക്‌സ്പ്രസ്സില്‍ ലഭ്യമാണ്. വിദ്യാര്‍ത്ഥികളെ സയന്‍സ് എക്‌സ്പ്രസ്സ് പ്രദര്‍ശനം കാണാന്‍ കൊണ്ടുവരുന്ന സ്‌കൂളധികൃതര്‍ നേരത്തേ സയന്‍സ് എക്‌സ്പ്രസ്സിന്റെ ചുമതലവഹിക്കുന്ന ഉദ്യോഗസ്ഥരുമായി സംസാരിക്കേണ്ടതാണ്. വിദ്യാര്‍ത്ഥികള്‍ റെയില്‍വേ സ്‌റ്റേഷനില്‍ കാത്തുനില്‍ക്കേണ്ട അവസ്ഥ ഇതുവഴി ഒഴിവാക്കാം. മൊബൈല്‍ ഫോണ്‍, ക്യാമറ, ബാഗുകള്‍, കുടിവെള്ള കുപ്പികള്‍, മറ്റു ദ്രാവകങ്ങള്‍, കുട എന്നിവ സയന്‍സ് എക്‌സ്പ്രസ്സില്‍ അനുവദിക്കുന്നതല്ല. കൂടുതല്‍ വിവരങ്ങള്‍ http://www.wiienvis.nic.in/KidsCentre/SECAS_2017_8567.aspx., http://www.scienceexpress.in. എന്നീ ലിങ്കുകളില്‍ ലഭ്യമാണ്. അധിക വിവരത്തിനായി Email:scienceexpress@gmail.com, .എന്ന ഇ-മെയില്‍ വിലാസത്തിലോ, 08867973189 എന്ന മൊബൈല്‍ നമ്പറിലോ ബന്ധപ്പെടാം. കേന്ദ്ര ശാസ്ത്ര സാങ്കേതിക വകുപ്പാണ് ഇന്ത്യന്‍ റെയില്‍വേയുടെ കോച്ചുകളില്‍ ഈ പ്രദര്‍ശനം സംഘടിപ്പിക്കുന്നത്. രാവിലെ 10 മണി മുതല്‍ വൈകുന്നേരം 5 മണി വരെയാണ് പ്രദര്‍ശനം. പ്രവേശനം തികച്ചും സൗജന്യമാണ്.

    
    
    (Release ID: 1496308) Visitor Counter : 2