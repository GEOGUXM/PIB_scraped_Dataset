      PIB Headquarters

      2017 ജൂണ്‍ 12ന് തിരുവനന്തപുരത്ത് കേരള ഗവണ്‍മെന്റിന്റെ അനുയാത്രാ പ്രചരണത്തിന്റെ കീഴിലുള്ള 'എംപവര്‍'പരിപാടി ഉദ്ഘാടനം ചെയ്തു കൊണ്ട് ഉപരാഷ്ട്രപതി ശ്രീ ഹാമീദ് അന്‍സാരി നടത്തിയ പ്രസംഗം
      Posted On: 12 JUN 2017 5:37PM by PIB Thiruvananthpuram


    ആദരണീയനായ ഗവര്‍ണര്‍ ജസ്റ്റീസ് (റിട്ടയേര്‍ഡ്) ശ്രീ പി. സദാശിവം, ബഹുമാനപ്പെട്ട കേരള മുഖ്യമന്ത്രി ശ്രീ പിണറായി വിജയന്‍, ആരോഗ്യ- സാമൂഹിക ക്ഷേമ വകുപ്പ് മന്ത്രി ശ്രീമതി ഷൈലജ ടീച്ചര്‍, ബഹുമാനപ്പെട്ട തിരുവനന്തപുരം മേയര്‍ ശ്രീ വി.കെ. പ്രശാന്ത്, എം.എല്‍.എ ശ്രീ വി.എസ്. ശിവകുമാര്‍,


    സഹോദരി സഹോദരങ്ങളെ,
    പ്രത്യേക ശ്രദ്ധ ആവശ്യമുള്ള കുട്ടികളെ മുഖ്യധാരയില്‍ എത്തിക്കാനുള്ള ഈ ഉദ്ഗ്രഥന പരിപാടിയുടെ ഉദ്ഘാടനത്തില്‍ പങ്കെടുക്കാന്‍ കഴിഞ്ഞതില്‍ ഞാന്‍ അതീവ സന്തുഷ്ടനാണ്. ഈ പരിപാടിയിലേക്ക് എന്നെ ക്ഷണിച്ചതിന് ഞാന്‍ മുഖ്യമന്ത്രിയ്ക്ക് നന്ദി രേഖപ്പെടുത്തുന്നു.


    പൊതുവിദ്യാഭ്യാസ രംഗത്ത് കേരളം പുലര്‍ത്തുന്ന പുരോഗമനപരവും നൂതനവുമായ സമീപനം പ്രസിദ്ധമാണ്. അതിന്റെ ഒരുവശം ഭിന്നശേഷിയുള്ള കുട്ടികളുടെ വിദ്യാഭ്യാസമാണ്. ഭിന്നശേഷി ഇന്ന് പ്രത്യേകിച്ച് നമ്മുടേതുപോലുള്ള വികസ്വര സമൂഹങ്ങളില്‍ ഒരു പ്രധാനപ്പെട്ട ആരോഗ്യപ്രശ്‌നമായി മാറിയിട്ടുണ്ട്. പകര്‍ച്ചവ്യാധികളല്ലാത്ത രോഗങ്ങളുടെ വര്‍ദ്ധനയും ആയുര്‍ ദൈര്‍ഘ്യം വര്‍ദ്ധിക്കുന്നതരത്തില്‍ പ്രായ ഘടനയിലുണ്ടാകുന്ന മാറ്റവുമെല്ലാം ഇതിനെ നയപരമായി പ്രധാന പരിഗണ നല്‍കേണ്ട ഒരു വിഷയമാക്കി മാറ്റിയിട്ടുണ്ട്.


    ശാരീരികവും ബൗദ്ധികവുമായ വൈകല്യങ്ങള്‍ക്ക് സാമൂഹിക സാഹചര്യങ്ങളനുസരിച്ച് വ്യതിയാനമുണ്ടാകാം. അുകൊണ്ടുതന്നെ ഇത്തരക്കാരുടെ ആവശ്യങ്ങളെ പ്രത്യേകം ലക്ഷ്യം വയ്ക്കുന്ന സാമൂഹിക പങ്കാളിത്തത്തോടെയുള്ള പുനരധിവാസ പദ്ധതികളാണ് ആവശ്യം.


    നമ്മുടെ രാജ്യത്ത് ഇത്തരത്തില്‍ പ്രത്യേക പരിഗണ ആവശ്യമുള്ളവരില്‍ ബഹുഭൂരിപക്ഷവും പുനരധിവാസ സേവനങ്ങളുടെയും അവയുടെ ചെലവിന്റെയുമൊക്കെ പ്രാപ്ത്യതയും ലഭ്യതയും ഉപയോഗക്ഷമതയുമൊക്കെ പ്രധാന പ്രശ്‌നങ്ങളായി പരിഗണിക്കപ്പെടേണ്ട ഗ്രാമങ്ങളിലാണ് വസിക്കുന്നത്. വൈകല്യത്തിന്റെ ആഴത്തെക്കുറിച്ചുള്ള ഗവേഷണം, കൃത്യസമയത്തുള്ള ഇടപെടല്‍ തന്ത്രങ്ങള്‍, അവയുടെ നടപ്പാക്കല്‍ എല്ലാം തന്നെ ഇപ്പോഴും പ്രാരംഭഘട്ടത്തില്‍ മാത്രമാണ് എത്തിയിട്ടുള്ളതും.


    ഒരു യു.എന്‍ സര്‍വേ പ്രകാരം നമ്മുടെ രാജ്യത്ത് 0-19 വയസിന് ഇടയ്ക്കുള്ള 1.67% ജനവിഭാഗങ്ങള്‍ പ്രത്യേക പരിണഗന വേണ്ടവരാണ്. മൊത്തം ജനസംഖ്യയില്‍ പ്രത്യേക പരിഗണന അനിവാര്യമായവരില്‍ 35.29%വും കുട്ടികളുമാണ്. മറ്റൊരു കണക്കുപ്രകാരം ഇന്ത്യയില്‍ പ്രത്യേക പരിഗണന ലഭിക്കേണ്ട 12 ദശലക്ഷം കുട്ടികളുണ്ട്. എന്നാല്‍ അവയില്‍ 1%ന് മാത്രമാണ് സ്‌കൂളുകളില്‍ പോകാന്‍ സാധിക്കുന്നത്.


    പ്രത്യേക പരിഗണന വേണ്ട ജനവിഭാഗങ്ങള്‍, പ്രത്യേകിച്ച് കുട്ടികള്‍ പ്രധാനമായും കേന്ദ്ര സാമൂഹികനീതി-ശാക്തീകരണ മന്ത്രാലയത്തിന്റെ അധികാരപരിധിയിലാണ് വരുന്നത്. അവരുടെ ചില പ്രശ്‌നങ്ങള്‍ ആരോഗ്യമന്ത്രാലയവും കൈാര്യം ചെയ്യുന്നുണ്ട്. എന്നാല്‍ പദ്ധതികളുടെ രൂപീകരണത്തിന് ഏക കേന്ദ്രബിന്ദുവായി ഒരു സ്ഥാപനമില്ലാത്തതിനാല്‍ ഏകീകൃത പരിപാടികള്‍ ഉണ്ടാക്കാന്‍ പലപ്പോഴും സാധിക്കുന്നുമില്ല. പ്രത്യേക പരിഗണനയും സാമൂഹിക അവബോധവും വേണ്ടുന്ന ജനവിഭാഗങ്ങള്‍ക്ക് വേണ്ടത്ര ഫണ്ടുകള്‍ ലഭിക്കാത്തതും അത് വേണ്ടവിധത്തില്‍ ചെലവഴിക്കാത്തതും അവര്‍ക്കുണ്ടാകേണ്ടുന്ന ശ്രദ്ധ, ഉദ്ഗ്രഥനം എന്നിവയില്‍ അപര്യാപ്തയുണ്ടാക്കുന്നുണ്ട്.


    പൊതുജനാരോഗ്യവുമായി ബന്ധപ്പെട്ട അല്‍മാ അറ്റാ പ്രഖ്യാപനത്തില്‍ ഇന്ത്യ വളരെ മുമ്പ്, 1978ല്‍ തന്നെ ഒപ്പുവച്ചതാണ്. പ്രോത്സാഹനം, പ്രതിരോധം, രോഗം ഭേദമാക്കല്‍, പുനരധിവാസം സുരക്ഷ എന്നിവയും സമഗ്രമായ പ്രാഥമിക ആരോഗ്യപരിചരണത്തില്‍ ഉള്‍പ്പെടുത്തണമെന്ന് മറ്റുപലതിനോടൊപ്പം ഈ പ്രഖ്യാപനത്തില്‍ വ്യക്തമാക്കിയിട്ടുണ്ട്. പുനരധിവാസത്തില്‍ പ്രധാനമായും മൂന്ന് സമീപനങ്ങളാണുള്ളത്. 1) സ്ഥാപനാടിസ്ഥാനത്തില്‍ 2) ആവശ്യമുള്ളവരുടെ അടുക്കല്‍ എത്തിച്ചേര്‍ന്ന് 3) സാമൂഹികാടിസ്ഥാനത്തില്‍ എന്നിവയാണവ.


    ഇന്ന് നാം ഇവിടെ തുടക്കം കുറിയ്ക്കുന്നത് ഗവണ്‍മെന്റ് സ്ഥാപനങ്ങളുടെ പിന്തുണയോടെയുള്ള സാമൂഹികാടിസ്ഥാനത്തിലുള്ള പുനരധിവാസ പരിപാടിയാണ്. പ്രത്യേക പരിഗണന ആവശ്യമുള്ള ജനവിഭാഗങ്ങളുടെ ശാരീരിക മാനസിക ശേഷികള്‍ സാധാരണ സേവനങ്ങളും അവസരങ്ങളും ലഭ്യമാക്കാന്‍ കഴിയുന്ന തരത്തില്‍ പരമാവധി ഉയര്‍ത്തി, അവരുടെ സമൂഹത്തെ സമ്പൂര്‍ണ്ണ ഉദ്ഗ്രഥനത്തിലെത്തിക്കുകയെന്നതാണ് ഇതിന്റെ പ്രധാന ലക്ഷ്യം.


    കേരള ഗവണ്‍മെന്റ് തുടക്കം കുറിച്ചിരിക്കുന്ന 'അനുയാത്ര', അഥവാ 'പരിഗണന ആവശ്യമുള്ളവര്‍ക്ക് ഒപ്പം നടക്കുക' എന്ന ഈ സംരംഭം അഭിനന്ദാര്‍ഹമാണ്. വൈകല്യങ്ങളെ പ്രതിരോധിക്കുന്നതില്‍ തുടങ്ങി സാമ്പത്തിക ശാക്തീകരണവും സുസ്ഥിരമായ സ്വാശ്രയശിലം വളര്‍ത്തുന്നതുമുള്‍പ്പെടെയുള്ള പുനരധിവാസം ഏകദേശം 20ലധികം തന്ത്രപരമായ ഇടപെടലുകളിലൂടെ സാദ്ധ്യമാക്കുകയെന്ന ലക്ഷ്യമാണ് ഈ പദ്ധതി മുന്നോട്ടുവയ്ക്കുന്നത്.


    ഭിന്നശേഷിക്കാരായ ഈ കുട്ടികള്‍ തന്നെയാണ് നൂതനവും അഭിമാനകരവുമായ ഇത്തരം പദ്ധതികളുടെ പ്രതിപുരഷന്മാരാകന്‍ ഏറ്റവും അനുയോജ്യരും. ശ്രദ്ധയും പ്രോത്സാഹനവും കുറച്ചുകൂടി നല്‍കുകയാണെങ്കില്‍ സവിശേഷരായ ഈ കുട്ടികള്‍ക്ക് വന്‍നേട്ടങ്ങള്‍ ആര്‍ജിക്കാന്‍ കഴിയുമെന്നതില്‍ എനിക്ക് ഒരു സംശയവുമില്ല. ഉള്ളില്‍ അന്തര്‍ലീനമായിരിക്കുന്ന നൈസര്‍ഗ്ഗിക വാസനകളെ ഉണര്‍ത്തുന്നതിനായി മാന്ത്രികവിദ്യ ഉപയോഗിക്കുന്നത് അവര്‍ വൈകല്യമുള്ളവരല്ല, മറിച്ച് സവിശേഷശേഷിയുള്ളവരാണെന്ന് ലോകത്തിന് സന്ദേശം നല്‍കാനുള്ള ഏറ്റവും സൃഷ്ടിപരമായ മാര്‍ഗ്ഗവുമാണ്. അന്തസ്സോടെയും അഭിമാനത്തോടെയും എന്ത് അത്ഭുതവും ചെയ്യാന്‍ അവര്‍ക്ക് അത് പര്യാപ്തമായ പിന്തുണയും നല്‍കും. ഇത് തീര്‍ച്ചയായും അനന്യമായ ഒരു സംരംഭമാണ്.


    പ്രത്യേക കഴിവുകളും ആത്മാര്‍പ്പണത്തിനുമൊപ്പം ഈ സവിശേഷ കുട്ടികള്‍ മനുഷ്യ ചൈതന്യത്തിന്റെ ദൃഢനിശ്ചയവും വിജയവും പ്രദര്‍ശിപ്പിക്കുക മാത്രമല്ല, മറ്റനേകം പേരെ തങ്ങളുടെ വെല്ലുവിളികള്‍ മറികടക്കാന്‍ പ്രചോദിപ്പിക്കുകയും അവരുടെ ലക്ഷ്യവും സ്വപ്‌നങ്ങളും സാക്ഷാത്കരിക്കാന്‍ സഹായിക്കുകയും ചെയ്യുമെന്നതിലും എനിക്ക് ഉറപ്പുണ്ട്.


    കേരള സാമൂഹികനീതി വകുപ്പും മാജിക് അക്കാദമിയും ചേര്‍ന്ന് കേരള സാമൂഹിക സുരക്ഷാ ദൗത്യത്തിലൂടെ (കെ.എസ്.എസ്.എം) നടപ്പാക്കുന്ന ''എംപവര്‍'' പരിപാടി ഉദ്ഘാടനം ചെയ്യുന്നതില്‍ എനിക്ക് അതീവ സന്തോഷമുണ്ട്.
    അദ്ധ്യാപകര്‍, ഉദ്യോഗസ്ഥര്‍, വളണ്ടിയര്‍മാര്‍, തുടങ്ങി ഈ പദ്ധതിയും വീക്ഷണവും പ്രാവര്‍ത്തികമാക്കാനായി വിശ്രമമില്ലാതെ പ്രവര്‍ത്തിച്ച എല്ലാവര്‍ക്കും ഞാന്‍ മംഗളാശംസകള്‍ നേരുന്നു. നിങ്ങളുടെ പ്രയത്‌നം ഈ ലോകത്തിന് ഗുണപരമായ ഒരു മാറ്റമാണുണ്ടാക്കുന്നത്, അതിന് നിങ്ങളെല്ലാം അഭിനന്ദനീയാര്‍ഹരാണ്.
    അസാധാരണമായ കഴിവുകളുള്ള ഈ കുട്ടികള്‍ക്കും ഞാന്‍ ആശംസകള്‍ അര്‍പ്പിക്കുകയാണ്, അതോടൊപ്പം അവരുടെ ഇന്ന് നടക്കുന്ന ആദ്യപ്രകടനത്തെ താല്‍പര്യത്തോടെ ഉറ്റുനോക്കുകയുമാണ്.
    ജയ്ഹിന്ദ്

    
    
    (Release ID: 1493185) Visitor Counter : 2
    
    
      Read this release in: English