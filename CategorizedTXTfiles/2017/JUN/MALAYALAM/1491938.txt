      ആഭ്യന്തരകാര്യ മന്ത്രാലയം

      സംബാല്‍ ക്യാമ്പിനുനേരെയുണ്ടായ ആക്രമണത്തെ നേരിട്ടത്തില്‍ ജാഗ്രതയും അസാമാന്യ ധൈര്യവും പ്രദര്‍ശിപ്പിച്ച സി.ആര്‍.പി.എഫിനും കാശ്മീര്‍ പൊലീസിനും കേന്ദ്ര ആഭ്യന്തര മന്ത്രിയുടെ അഭിനന്ദനം
      Posted On: 05 JUN 2017 5:26PM by PIB Thiruvananthpuram


    സി.ആര്‍.പി.എഫിന്റെ സംബാല്‍ ക്യാമ്പിനുനേരെയുണ്ടായ ആക്രമണത്തെ നേരിട്ടത്തില്‍ ജാഗ്രതയും അസാമാന്യ ധൈര്യവും പ്രദര്‍ശിപ്പിച്ച മുഴുവന്‍ സി.ആര്‍.പി.എഫ് സേനാംഗങ്ങളെയും പ്രത്യേകിച്ച് സി.ആര്‍.പി.എഫിന്റെ 45ാമത് ബറ്റാലിയനെയും ജമ്മു കാശ്മീര്‍ പൊലീസിനെയും കേന്ദ്ര ആഭ്യന്തര മന്ത്രി ശ്രീ.രാജ്‌നാഥ് സിംഗ് അഭിനന്ദിച്ചു.

    ഇന്ന് പുലര്‍ച്ചെ നാലു മണിയോടെയാണ് സായുധരായ ഭീകരര്‍ സി.ആര്‍.പി.എഫിന്റെ സംബാല്‍ ക്യാമ്പ് ആക്രമിച്ചത്. ഓട്ടോമാറ്റിക് റൈഫിളുകള്‍, ഗ്രനേഡുകള്‍, പെട്രോള്‍ എന്നിവയടക്കം കത്തിക്കാന്‍ ഉപയോഗിക്കുന്ന വസ്തുക്കളുമായാണ് ഭീകരര്‍ എത്തിയത്. ഇതോടൊപ്പം ഉണക്കപ്പഴങ്ങളും ഭീകരര്‍ കയ്യില്‍ കരുതിയിരുന്നു. ദീര്‍ഘകാലം ആക്രമണം നടത്താനുള്ള തയാറെടുപ്പുമായാണ് ഭീകരര്‍ എത്തിയതെന്നാണ് ഇത് വ്യക്തമാക്കുന്നതെന്ന് കേന്ദ്ര ആഭ്യന്തര മന്ത്രി പ്രസ്താവനയില്‍ ചൂണ്ടിക്കാട്ടി.
    കാവല്‍ക്കാര്‍ക്കു നേരെ വെടിയുതിര്‍ത്തും കമ്പിവേലി അറുത്തുമാറ്റിയും ക്യാമ്പിനുള്ളിലേക്ക് പ്രവേശിക്കാന്‍ ഭീകരര്‍ ശ്രമിച്ചു. കാവല്‍ഭടന്‍മാര്‍ ത്വരിതഗതിയില്‍തന്നെ പ്രതികരിക്കുകയും തിരിച്ചു ഭീകരര്‍ക്കു നേരെ വെടിവെപ്പാരംഭിക്കുകയും ചെയ്തു. തുടര്‍ന്നു വലിയതോതിലുള്ള വെടിവെപ്പാണ് നടന്നത്. രക്ഷപ്പെടാനുള്ള ശ്രമത്തിനിടെ ഭീകരര്‍ രണ്ടു ഡസനിലേറെ ഗ്രനേഡുകളാണ് പ്രയോഗിച്ചത്. എന്നാല്‍ ജമ്മു കാശ്മീര്‍ പൊലീസിന്റെ സഹായത്തോടെ നാലു ഭീകരരെയും വെടിവെച്ചിടാന്‍ സി.ആര്‍.പി.എഫിനായി.
    ക്യാമ്പിനകത്തു കടക്കാനുളള ഭീകരരുടെ ശ്രമം ചെറുക്കുകയും എല്ലാ ഭീകരരെയും വധിക്കുകയും ചെയ്ത സി.ആര്‍.പി.എഫ് ജവാന്‍മാരുടെയും ജമ്മു കാശ്മീര്‍ പൊലീസിന്റെയും ധീരതയെ ആഭ്യന്തരമന്ത്രി അഭിനന്ദിച്ചു.
    വധിക്കപ്പെട്ട ഭീകരരില്‍നിന്ന് വന്‍തോതില്‍ ഗ്രനേഡുകളും വെടിക്കോപ്പുകളും ആട്ടോമാറ്റിക് ആയുധങ്ങളും കണ്ടെടുത്തിട്ടുണ്ട്.
    രാത്രി ഉറക്കമൊഴിഞ്ഞ് ജാഗ്രയോടെ കാവല്‍ നില്‍ക്കുന്ന സി.ആര്‍.പി.എഫ് ജവാന്‍മാരും അവര്‍ക്ക് ത്വരിതഗതിയില്‍ സഹായവുമായെത്തിയ ജമ്മു കാശ്മീര്‍ പൊലീസും പ്രചോദനം പകരുന്നു. രാജ്യവും താനും അവരുടെ അഭിനന്ദിക്കുന്നു. കമാന്റന്‍് ശ്രീ.ഇഖ്ബാല്‍ അഹമ്മദ്, കമ്പനി കമാന്റര്‍ ശ്രീ. ശങ്കര്‍ലാല്‍ ജാത്, ശ്രീ.പങ്കജ് ഹുല്ലു, ഗാര്‍ഡ് കമാന്റര്‍ ശ്രീ.പങ്കജ് കുമാര്‍, കോണ്‍സ്റ്റബിള്‍മാരായ ശ്രീ.ദിനേഷ് രാജ, ശ്രീ.പ്രഫുല്‍ കുമാര്‍, സംബാല്‍ കായാമ്പിലെ എല്ലാ ധീരരായ ഓഫീസര്‍മാരും ജവാന്‍മാരും എന്നിവരെല്ലാം അവരുടെ തുല്യതയില്ലാത്ത ധീരതയ്ക്ക് പ്രശംസയര്‍ഹിക്കുന്നുവെന്നും ശ്രീ.രാജ്‌നാഥ് സിംഗ് പറഞ്ഞു

    
    
    (Release ID: 1491938) Visitor Counter : 3