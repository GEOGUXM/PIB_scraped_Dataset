      ബഹിരാകാശ വകുപ്പ്‌

      പി.എസ്.എല്‍.വി. സി-38 ഒറ്റ വിക്ഷേപണത്തില്‍ 31 ഉപഗ്രഹങ്ങള്‍ ഭ്രമണപഥത്തിലെത്തിച്ചു
      Posted On: 23 JUN 2017 5:38PM by PIB Thiruvananthpuram


    ഇന്ത്യയുടെ കാര്‍ട്ടോസാറ്റ് - 2 ശ്രേണിയിലെ ആറാമത്തെ ഉപഗ്രഹം ഉള്‍പ്പെടെ 31 ഉപഗ്രഹങ്ങളെ ഭ്രമണപഥത്തിലെത്തിച്ച് പി.എസ്.എല്‍.വി. സി-38 റോക്കറ്റ് വിജയകരമായ വിക്ഷേപത്തിലൂടെ വീണ്ടും ചരിത്രം കുറിച്ചു. രാവിലെ 9.29 ന് ശ്രീഹരികോട്ടയിലെ ഒന്നാം വിക്ഷേപണതറയില്‍ നിന്നായിരുന്നു പി.എസ്.എല്‍.വി. കുതിച്ചുയര്‍ന്നത്. നിശ്ചത സമയത്തിനുള്ളില്‍ തന്നെ ഉപഗ്രഹങ്ങളെ അവയുടെ ഭ്രമണപഥത്തിലെത്തിച്ചതായി ഐ.എസ്.ആര്‍.ഒ വൃത്തങ്ങള്‍ അറിയിച്ചു. 712 കിലോഗ്രാം ഭാരമുള്ള കാര്‍ട്ടോസാറ്റ്-2 നെകൂടാതെ 29 വിദേശ ഉപഗ്രഹവും ഒരു നാനോ ഉപഗ്രഹവും പി.എസ്.എല്‍.വി. സി-38 ബഹിരാകാശത്തെത്തിച്ചു.


    ഫ്രാന്‍സ്, ജര്‍മ്മനി, അമേരിക്ക ഉള്‍പ്പെടെ 14 രാജ്യങ്ങളില്‍ നിന്നുള്ള 29 ഉപഗ്രഹങ്ങളും തമിഴ്‌നാട്ടിലെ നൂറുള്‍ ഇസ്ലാം സര്‍വ്വകലാശാലയുടെ ഉപഗ്രഹവുമാണ് പി.എസ്.എല്‍.വി. യുടെ നാല്‍പ്പതാം ദൗത്യത്തില്‍ ഉള്‍പ്പെടുത്തിയിരുന്നത്. 15 കിലോഗ്രാം ഭാരമുള്ള ഈ നാനോ ഉപഗ്രഹത്തിന്റെ സേവനം ദുരന്ത നിവാരണം, കൃഷി തുടങ്ങിയ മേഖലയ്ക്ക് ലഭിക്കും.

    
    
    (Release ID: 1495594) Visitor Counter : 8