      PIB Headquarters

      തപാല്‍ അദാലത്ത്
      Posted On: 09 JUN 2017 1:38PM by PIB Thiruvananthpuram


    

    തിരുവനന്തപുരം നോര്‍ത്ത് പോസ്റ്റല്‍ ഡിവിഷന്റെ പരിധിയില്‍പ്പെടുന്ന തപാല്‍ സര്‍വ്വീസിനെ സംബന്ധിച്ച പരാതികളും നിര്‍ദ്ദേശങ്ങളും പരിഗണിക്കുന്നതിന് വേണ്ടിയുള്ള ഡാക് അദാലത്ത് തിരുവനന്തപുരം നോര്‍ത്ത് ഡിവിഷന്‍ സീനിയര്‍ സൂപ്രണ്ടിന്റെ ഓഫീസില്‍ 23-6-2017 വെള്ളിയാഴ്ച രാവിലെ 10 മണിക്ക് നടത്തുന്നതാണ്. ഈ അദാലത്തില്‍ പരിഗണിക്കാനുള്ള പരാതികളും നിര്‍ദ്ദേശങ്ങളും 21-6-2017 ന് കിട്ടത്തക്ക വിധം 'ഇന്‍സ്‌പെക്ടര്‍ ഓഫ് പോസ്റ്റ്‌സ് (പി.ജി), തിരുവനന്തപുരം നോര്‍ത്ത് ഡിവിഷന്‍. ജി.പി.ഒ. ബില്‍ഡിംഗ്, തിരുവനന്തപുരം-695001 ' എന്ന വിലാസത്തില്‍ അയയ്‌ക്കേണ്ടതാണ്. കവറിന് പുറത്ത് 'ഡാക് അദാലത്ത്' എന്ന് വ്യക്തമായി രേഖപ്പെടുത്തിയിരിക്കണം. കസ്റ്റമര്‍ കെയര്‍ സെന്ററിലേ ഡിവിഷന്‍ തലത്തിലോ മുമ്പ് സമര്‍പ്പിച്ച് ഇതുവരെ പരിഹാരം കാണാത്ത പരാതികള്‍ മാത്രമേ അദാലത്തില്‍ പരിഗണിക്കുകയുള്ളൂ. ആദ്യമായി അയയ്ക്കുന്ന പരാതികള്‍ വ്യവസ്ഥാപിത മാര്‍ഗ്ഗത്തില്‍ തന്നെ പരിഗണിക്കുന്നതാണ്.
    

    
    (Release ID: 1493169) Visitor Counter : 2