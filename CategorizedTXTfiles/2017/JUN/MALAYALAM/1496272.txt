      PIB Headquarters

      പാങ്ങോട് സൈനിക കേന്ദ്രത്തില്‍ അന്താരാഷ്ട്ര യോഗാദിനം ആചരിച്ചു
      Posted On: 21 JUN 2017 5:26PM by PIB Thiruvananthpuram


    
    അന്താരാഷ്ട്ര യോഗാദിനാചരണത്തിന്റെ ഭാഗമായി തിരുവനന്തപുരം പാങ്ങോട് സൈനിക കേന്ദ്രത്തിലെ കുളച്ചല്‍ സ്റ്റേഡിയത്തിലും ശംഖുമുഖം കടപ്പുറത്തും ഇന്ന് രാവിലെ 6.30 മുതല്‍ 7.30 വരെ സമൂഹ യോഗാഭ്യാസം സംഘടിപ്പിച്ചു.


    സൈനിക കേന്ദ്രത്തിലെ സേനാംഗങ്ങള്‍, അവരുടെ കുടുംബാംഗങ്ങള്‍, പാങ്ങോട് കേന്ദ്രീയ വിദ്യാലയത്തിലെയും ആര്‍മി പബ്ലിക്ക് സ്‌കൂളിലെയും വിദ്യാര്‍ത്ഥികളും ഉള്‍പ്പെടെ 2000-ലധികം പേര്‍ ഈ യോഗാഭ്യാസത്തില്‍ പങ്കെടുത്തു. യോഗാ ഈവന്റില്‍ പങ്കെടുത്ത പാങ്ങോട് സ്റ്റേഷന്‍ കമാന്‍ഡര്‍ ബ്രിഗേഡിയര്‍ മൈക്കല്‍ എ. ജെ. ഫെര്‍നാണ്ടസ് സേനാംഗങ്ങള്‍ക്കും കുട്ടികള്‍ക്കും പ്രചോദനം നല്‍കുകയും ദൈനംദിന ജീവിതത്തില്‍ യോഗ ശീലമാക്കുന്നതിന്റെ ആവശ്യകതയെക്കുറിച്ച് പ്രതിപാദിക്കയും ചെയ്തു.


    ആര്‍ട് ഓഫ് ലിവിങ്ങിന്റെ ബാംഗലുരുവിലെ അന്താരാഷ്ട്ര സെന്റ്ററില്‍ നിന്നുള്ള പ്രശാന്ത് ലാലും ആറ് യോഗ ഗുരുക്കളും ചേര്‍ന്ന് യോഗാഭ്യാസത്തിന് നേതൃത്വം നല്‍കി. കപാല്‍ഭാതി, പ്രാണായാമം ഉള്‍പ്പെടെ വിവിധ യോഗാസനങ്ങള്‍ ഈവന്റില്‍ അവതരിപ്പിച്ചു. സമൂഹത്തിനോടും രാജ്യത്തിനോടുമുള്ള ധാര്‍മ്മിക കടമകള്‍ ഉത്തരവാദിത്തോട് കൂടി നിറവേറ്റുമെന്ന സത്യപ്രതിജ്ഞയായ 'സങ്കല്‍പ്പ്' ചൊല്ലി യോഗാഭ്യാസം അവസാനിച്ചു.

    
    
    (Release ID: 1496272) Visitor Counter : 2