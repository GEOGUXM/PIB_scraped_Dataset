      ആഭ്യന്തരകാര്യ മന്ത്രാലയം

      വിദേശ സംഭാവനാ (നിയന്ത്രണ) നിയമം: വാര്‍ഷിക റിട്ടേണുകള്‍ സമര്‍പ്പിക്കാന്‍ എന്‍.ജി.ഒ കള്‍ക്ക് ഒരവസരം കൂടി
      Posted On: 01 JUN 2017 1:15PM by PIB Thiruvananthpuram


    2010 ലെ വിദേശ സംഭാവനാ (നിയന്ത്രണ) നിയമം (എഫ്.സി.ആര്‍.എ) അനുസരിച്ച് തങ്ങളുടെ രജിസ്‌ട്രേഷന്‍
    പുതുക്കാന്‍ അപേക്ഷ നല്‍കുകയും എന്നാല്‍ 2010-11 മുതല്‍ 2014-15 വരെയുള്ള വര്‍ഷങ്ങളിലെ വാര്‍ഷിക
    റിട്ടേണുകള്‍ സമര്‍പ്പിക്കാതിരിക്കുകയും ചെയ്ത അസോസിയേഷനുകള്‍, സംഘടനകള്‍ എന്നിവയ്ക്ക് വാര്‍ഷിക
    റിട്ടേണ്‍ സമര്‍പ്പിക്കാന്‍ ഗവണ്‍മെന്റ് അവസാനമായി ഒരവസരം കൂടി നല്‍കി. ഈ മാസം 14 വരെ (2017 ജൂണ്‍ 14) എല്ലാ
    ഗവണ്‍മെന്റ് ഇതര സ്ഥാപനങ്ങള്‍ക്കും മതിയായ രേഖകളോടൊപ്പം റിട്ടേണ്‍ സമര്‍പ്പിക്കാവുന്നതാണ്. ഈ സമയത്ത്
    വാര്‍ഷിക റിട്ടേണുകള്‍ സമര്‍പ്പിക്കാന്‍ വൈകിയതിനുള്ള പിഴ ഈടാക്കുന്നതല്ല.
    ഒരൊറ്റത്തവണ മാത്രമായാണ് ഈ ആനുകൂല്യം ലഭ്യവാവുക. റിട്ടേണ്‍ സമര്‍പ്പിക്കാന്‍
    https://fcraonline.nic.in/home/index.aspx എന്ന പോര്‍ട്ടല്‍ സന്ദര്‍ശിക്കുക. റിട്ടേണുകള്‍ സമര്‍പ്പിക്കുന്നതു സംബന്ധിച്ച
    മാര്‍ഗനിര്‍ദ്ദേശങ്ങള്‍ https://fcraonline.nic.in/home/PDF_Doc/fc_Notice_12052017_01.pdf എന്ന ലിങ്കില്‍ ലഭ്യമാണ്.

    
    
    (Release ID: 1491921) Visitor Counter : 3