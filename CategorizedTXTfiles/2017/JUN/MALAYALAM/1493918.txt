      PIB Headquarters

      2017 ലെ ടെക്‌സ്റ്റൈല്‍സ് ഇന്ത്യാ മേള ഗുജറാത്തില്‍
      Posted On: 16 JUN 2017 3:15PM by PIB Thiruvananthpuram


    
    രാജ്യത്തെ ടെക്‌സ്റ്റൈയില്‍ രംഗത്തെ ആദ്യത്തെ അന്താരാഷ്ട്ര പ്രദര്‍ശനമായ ടെക്‌സ്റ്റൈല്‍സ് ഇന്ത്യ 2017 ഗുജറാത്തിലെ ഗാന്ധിനഗറിലുള്ള മഹാത്മാ മന്ദിറില്‍ ഈ മാസം 30 മുതല്‍ അടുത്ത മാസം 2-ാം തീയതി വരെ (2017 ജൂണ്‍ 30 മുതല്‍ ജൂലൈ 2 വരെ) നടക്കും. ടെക്‌സ്റ്റൈല്‍ രംഗത്തെ ഇന്ത്യയുടെ കരുത്തും മൂല്യവര്‍ദ്ധന ശൃംഖലയുടെ വ്യാപ്തിയും വിളിച്ചോതുന്നതായിരിക്കും പ്രദര്‍ശനമെന്ന് കേന്ദ്ര ടെക്‌സ്റ്റെല്‍സ് സഹമന്ത്രി ശ്രീ. അജയ് താംതെ തിരുവനന്തപുരത്ത് വാര്‍ത്താ സമ്മേളനത്തില്‍ പറഞ്ഞു. മേളയോടനുബന്ധിച്ച് 24 റൗ് ടേബിള്‍ സെമിനാറുകളിലും അന്താരാഷ്ട്ര സമ്മേളനങ്ങളിലും രാജ്യത്തിനകത്തും പുറത്തുംനിന്നുള്ള ടെക്‌സ്റ്റൈല്‍ രംഗത്തെ പ്രമുഖര്‍ , സാങ്കേതിക വിദഗ്ദ്ധര്‍, കേന്ദ്ര സംസ്ഥാന ഗവണ്‍മെന്റുകളുടെ നയ ആസൂത്രകര്‍ തുടങ്ങിയവര്‍ പങ്കെടുക്കുമെന്ന് അദ്ദേഹം അറിയിച്ചു.


    ഏകദേശം 1,25,000 ചതുരശ്ര മീറ്റര്‍ സ്ഥലത്ത് 13 ഹാളുകളിലായി ഒരുക്കുന്ന പ്രദര്‍ശനത്തില്‍ 1,200 ലധികം പ്രദര്‍ശകര്‍ തങ്ങളുടെ ഉല്‍പ്പന്നങ്ങള്‍ അണിനിരത്തും. 60 ലധികം രാജ്യങ്ങള്‍ പങ്കെടുക്കുന്ന മേളയില്‍ 2,500 ലേറെ അന്താരാഷ്ട്ര ഉപഭോക്താക്കളും പങ്കെടുക്കും. പ്രത്യേക പ്രമേയങ്ങളെ അടിസ്ഥാനമാക്കി തുണിത്തരങ്ങള്‍, വസ്ത്രങ്ങള്‍, കരകൗശല ഉല്‍പ്പന്നങ്ങള്‍ എന്നിവയുടെ പ്രദര്‍ശനം ഉാകും. ഇതിന് പുറമേ സ്റ്റാര്‍ട്ട് അപ്പുകള്‍ക്കായി പ്രത്യേക പവലിയന്‍, നൈപുണ്യ വകസനം, ഫാഷന്‍ഷോകള്‍, ബിടുബി, ബിടുജി സമ്മേളനങ്ങള്‍, വ്യവസായ സംഘടനകളുടെ റൗ് ടേബിള്‍ തുടങ്ങിയവ മേളയുടെ മറ്റ് ആകര്‍ഷണങ്ങളായിരിക്കും. ആതിഥേയ സംസ്ഥാനമെന്ന നിലയ്ക്ക് ഗുജറാത്തിന് പുറമേ ആന്ധ്രാപ്രദേശ്, അസം എന്നിവ പങ്കാളിത്ത സംസ്ഥാനങ്ങളും കര്‍ണ്ണാടക, ജാര്‍ഖണ്ഡ്, മഹാരാഷ്ട്ര, തെലുങ്കാന എന്നിവ ഫോക്കസ് സംസ്ഥാനങ്ങളുമായി മേളയില്‍ പങ്കെടുക്കും.
    കേരളവും ഈ മേളയില്‍ പങ്കെടുക്കാന്‍ മുന്നോട്ടുവരണമെന്ന് കേന്ദ്ര സഹമന്ത്രി ആവശ്യപ്പെട്ടു.

    
    
    (Release ID: 1493918) Visitor Counter : 2