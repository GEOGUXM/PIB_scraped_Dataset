      PIB Headquarters

      കേന്ദ്ര ഗവണ്‍മെന്റിന്റെ ക്ഷേമപദ്ധതികളെക്കുറിച്ചുള്ള സമ്പൂര്‍ണ്ണ വിവരവുമായി മോദി ഫെസ്റ്റ് തിരുവനന്തപുരത്ത്
      Posted On: 17 JUN 2017 5:46PM by PIB Thiruvananthpuram


    

    കേന്ദ്ര ഗവണ്‍മെന്റിന്റെ മൂന്നാം വാര്‍ഷികത്തോടനുബന്ധിച്ച് തിരുവനന്തപുരത്ത് സംഘടിപ്പിച്ച മോദിഫെസ്റ്റ് പരിപാടി രണ്ടാം ദിവസത്തേക്ക് കടന്നു. പുത്തരിക്കണ്ടം മൈതാനിയിലാണ് പരിപാടി സംഘടിപ്പിച്ചിരിക്കുന്നത്.
    കേന്ദ്ര ഗവണ്‍മെന്റിന്റെ കഴിഞ്ഞ മൂന്നു വര്‍ഷത്തെ നേട്ടങ്ങള്‍ വ്യക്തമാക്കുന്ന പ്രദര്‍ശനം, പൗരന്‍മാര്‍ക്ക് തങ്ങളുടെ അഭിപ്രായങ്ങളും നിര്‍ദ്ദേശങ്ങളും പ്രധാനമന്ത്രിയെ അറിയിക്കാനുള്ള ജന്‍ കി ബാത്, ഇന്‍ഫര്‍മേഷന്‍ കിയോസ്‌ക്കുകള്‍, ക്വിസ് മത്സരം, പ്രധാനമന്ത്രിയുമായിസെല്‍ഫി, വിവിധ വിഷയങ്ങളില്‍ വിദഗ്ധര്‍ നയിക്കുന്ന മാര്‍ഗനിര്‍ദ്ദേശ ക്ലാസുകള്‍, മൊബൈല്‍ ആപ്ലിക്കേഷന്‍ ഡൗണ്‍ലോഡ്‌ചെയ്യാനുള്ള അവസരം, നറുക്കെടുപ്പ് എന്നിവയെല്ലാം ഒരുക്കിയിട്ടുണ്ട്. കേന്ദ്ര ഗവണ്‍മെന്റിന്റെ വിവിധ ക്ഷേമ പദ്ധതികളെക്കുറിച്ച് പൊതുജനങ്ങള്‍ക്ക് അറിവ് പകരാന്‍ ഫെസ്റ്റില്‍ വളന്റിയര്‍മാരുടെ സേവനം ലഭ്യമാണ്. പദ്ധതികളുടെ വിശദാംശങ്ങളടങ്ങിയ വീഡിയോ ചിത്രങ്ങളും പ്രദര്‍ശിപ്പിക്കുന്നുണ്ട്.
    പരിപാടി നാളെ സമാപിക്കും.

    
    
    (Release ID: 1493928) Visitor Counter : 2