      ധനകാര്യ മന്ത്രാലയം

      ചരക്ക് സേവന നികുതി: രാഷ്ട്രീ കക്ഷികളുടെ സഹകരണത്തിന് കേന്ദ്ര ധനമന്ത്രിയുടെ നന്ദി
      Posted On: 08 JUN 2017 4:04PM by PIB Thiruvananthpuram


    ഇക്കൊല്ലം ജൂലായ് ഒന്നുമുതല്‍ രാജ്യത്ത് ചരക്ക് സേവന നികുതി പ്രാബല്യത്തില്‍ വരുത്താന്‍

    അവസരമൊരുക്കിയതിന് കേന്ദ ധനമന്ത്രി ശ്രീ. അരുണ്‍ ജയ്റ്റ്‌ലി എല്ലാ രാഷ്ട്രീയ കക്ഷികളെയും നന്ദി അറിയിച്ചു.
    വിവിധ രാഷ്ട്രീയകക്ഷികളുടെ അധ്യക്ഷന്‍മാര്‍ക്കയച്ച കത്തില്‍ ചരക്ക് സേവന നികുതി നിയമം ഇതുവരെ 25
    സംസ്ഥാന നിയമസഭകള്‍ പാസ്സാക്കിയതായി അദ്ദേഹം പറഞ്ഞു. കഴിഞ്ഞ എട്ട് മാസത്തിനിടെ ജിഎസ്ടി കൗണ്‍സില്‍
    15 തവണ യോഗം ചേര്‍ന്നാണ് എല്ലാ ഉല്‍പ്പന്നങ്ങള്‍ക്കും സേവനങ്ങള്‍ക്കുമുള്ള അന്തിമ നികുതി നിരക്ക് നിശ്ചയിച്ചത്.
    ജിഎസ്ടി നടപ്പിലാക്കുമ്പോള്‍ വ്യാപാര വ്യവസായ മേഖലകള്‍ക്ക് എന്തെങ്കിലും ബുദ്ധിമുട്ടുകള്‍ നേരിട്ടാല്‍ അവ
    പരിഹരിക്കുന്നതിന് ജന പ്രതിനിധികള്‍ സന്നദ്ധരായിരിക്കണമെന്ന് ശ്രീ. ജയ്റ്റ്‌ലി പറഞ്ഞു. ഇതിനായി പ്രത്യേക
    ശില്‍പ്പശാലകളും പരിശീലന പരിപാടികളും സംഘടിപ്പിക്കാന്‍ കേന്ദ്ര ധനമന്ത്രാലയം എല്ലാവിധ സഹായങ്ങളും
    നല്‍കുമെന്നും അദ്ദേഹം വ്യക്തമാക്കി. കേന്ദ്ര റവന്യൂ സെക്രട്ടറിയുടെ ഓഫീസുമായി ബന്ധപ്പെട്ടാല്‍
    മതിയാകുമെന്നും ശ്രീ. ജയ്റ്റ്‌ലി അറിയിച്ചു.

    
    
    (Release ID: 1495005) Visitor Counter : 2