      റെയില്‍വേ മന്ത്രാലയം

      റെയില്‍വേ പദ്ധതികള്‍ വേഗത്തിലാക്കന്‍ റെയില്‍ മന്ത്രാലയവും സംസ്ഥാനങ്ങളുമായുള്ള ഏകോപനം ശക്തിപ്പെട്ടുത്തും
      Posted On: 28 JUN 2017 5:49PM by PIB Thiruvananthpuram


    റെയില്‍വേ പദ്ധതികള്‍ വേഗത്തിലാക്കുന്നതിന് സംസ്ഥാന ഗവണ്‍മെന്റുകളുമയുള്ള ഏകോപനം മെച്ചപ്പെടുത്തുന്നതിനുള്ള ഒരു സംവിധാനത്തിന് കേന്ദ്ര റെയില്‍വേ മന്ത്രാലയം രൂപം കൊടുത്ത് വരികയാണ്. റെയില്‍വേയുടെയും ബന്ധപ്പെട്ട സംസ്ഥാന ഗവണ്‍മെന്റുകളുടെയും നോഡല്‍ / കോ-ഓര്‍ഡിനേറ്റിംഗ് ഓഫീസര്‍മാരുടെ കീഴിലായിരിക്കും ഈ സംവിധാനം. റെയില്‍വേ മന്ത്രാലയത്തിന്റെ അഭ്യര്‍ത്ഥന പ്രകാരം തങ്ങളുടെ സംസ്ഥാനത്തെ റെയില്‍വേ പദ്ധതികളുടെ പുരോഗതി നിരീക്ഷിക്കുന്നതിനും, പ്രശ്‌നങ്ങള്‍ പരിഹരിക്കുന്നതിനും ഏകോപനത്തിനുമായി ഭൂരിഭാഗം സംസ്ഥാനങ്ങളും അവരുടെ പ്രതിനിധികളെ നാമനിര്‍ദ്ദേശം ചെയ്തിട്ടുണ്ട്.


    ഭൂമി ഏറ്റെടുക്കല്‍, അലൈന്‍മെന്റ്, വനം, വന്യജീവി അനുമതികള്‍, ക്രമസമാധാന പ്രശ്‌നങ്ങള്‍, മേല്‍പ്പാലങ്ങള്‍, അടിപ്പാതകള്‍, വൈദ്യുതി ലൈനുകള്‍ മാറ്റി സ്ഥാപിക്കല്‍, പദ്ധികള്‍ക്ക് പണം കണ്ടെത്തല്‍ തുടങ്ങിയ വിഷയങ്ങളില്‍ സംസ്ഥാനങ്ങളില്‍ നിന്നുള്ള പ്രതിനിധികല്‍ റെയില്‍വെ അധികൃതരുമായി നിരന്തരം സമ്പര്‍ക്കം പുലര്‍ത്തും.


    ഏകോപന സംവിധാനം കൂടുതല്‍ ശക്തിപ്പെടുത്തുന്നതിനായി ഓരോ സംസ്ഥാനങ്ങള്‍ക്കും ബന്ധപ്പെട്ട സോണല്‍ റെയില്‍വേയില്‍ നിന്നുള്ള നോഡല്‍ ഓഫീസറെയും നിയോഗിച്ചിട്ടുണ്ട്. റെയില്‍വേ മന്ത്രാലയവുമായുള്ള ചര്‍ച്ചകള്‍ക്കും പദ്ധതികളുടെ അപ്പപ്പോഴുള്ള സ്ഥിതിഗതികള്‍ നിരീക്ഷിക്കുന്നതിനും ഓരോ സംസ്ഥാനത്തിനും വേണ്ടി റെയില്‍വേ ബോര്‍ഡില്‍ നിന്നുള്ള നോഡല്‍ ഓഫീസര്‍മാരെയും നിയോഗിച്ചിട്ടുണ്ട്.

    
    
    (Release ID: 1495601) Visitor Counter : 3