      PIB Headquarters

      പെട്രോള്‍ ഡീസല്‍ വില ജൂണ്‍ 16 മുതല്‍ നിത്യേന പുതുക്കും
      Posted On: 08 JUN 2017 4:05PM by PIB Thiruvananthpuram


    
    
    രാജ്യത്ത് പൊതുമേഖലാ എണ്ണക്കമ്പനികളുടെ പെട്രോള്‍ ഡീസല്‍ വിലകള്‍ ഈ മാസം 16 മുതല്‍ (2017 ജൂണ്‍ 16)
    നിത്യേന പുതുക്കും. പൈലറ്റ് അചിസ്ഥാനത്തില്‍ കഴിഞ്ഞ മേയ് ഒന്ന് മുതല്‍ ഉദയ്പൂര്‍, ജംഷഡ്പൂര്‍, പുതുച്ചേരി,
    ചണ്ഡീഗഡ്, വിശാഖപട്ടണം എന്നിവിടങ്ങളില്‍ നടപ്പിലാക്കിയ ഈ സമ്പ്രദായം വിജയകരമാണെന്ന്
    കണ്ടെത്തിയതിനെ തുടര്‍ന്നാണ് രാജ്യത്തൊട്ടാകെ ഇത് വ്യാപിപ്പിക്കാന്‍ പൊതുമേഖലാ എണ്ണക്കമ്പനികളായ ഇന്ത്യന്‍
    ഓയില്‍ കോര്‍പ്പറേഷന്‍ ഹിന്ദുസ്ഥാന്‍ ഓയില്‍ കോര്‍പ്പറേഷന്‍, ഭാരത് പെട്രോളിയം കോര്‍പ്പറേഷന്‍ എന്നിവ
    തീരുമാനിച്ചത്.
    നിലവിലുള്ള വിപണി സാഹചര്യങ്ങള്‍ ചില്ലറ വിലയില്‍ കൂടുതല്‍ പ്രതിഫലിക്കുന്നതിനുവേണ്ടിയാണ്
    വിലനിയന്ത്രണം പ്രതിദിനമാക്കുന്നത്. കൂടാതെ പെട്രോള്‍ ഡീസല്‍ ചില്ലറ വില്‍പ്പന വിലയിലെ വ്യത്യാസങ്ങള്‍
    കുറച്ചുകൊണ്ടുവരുന്നതിനും വര്‍ദ്ധിച്ച സുതാര്യത കൈവരുത്താനും ഇത് സാധിക്കും. റിഫൈനറികളില്‍ നിന്നും
    ഡിപ്പോകളില്‍ നിന്നും റീട്ടൈല്‍ ഔട്ട്‌ലെറ്റുകളിലേക്കുള്ള ഇന്ധനനീക്കം സുഗമമാക്കാനും ഈ മാറ്റം സഹായിക്കും.
    മിക്ക വികസിത രാജ്യങ്ങളിലും പെട്രോള്‍ ഡീസല്‍ വിലകള്‍ നിത്യേന പുതുക്കുന്ന സമ്പ്രദായമാണ് ഉള്ളത്.
    അതാത് ദിവസത്തെ വിലകള്‍ ഉപഭോക്താക്കളെ നിത്യേന അറിയിക്കാന്‍ അനുയോജ്യമായ സംവിധാനം
    പൊതുമേഖലാ എണ്ണക്കമ്പനികള്‍ ആവിഷ്‌കരിക്കും. വിലകള്‍ ദിനപത്രങ്ങളില്‍ നിത്യേന പ്രസിദ്ധീകരിക്കുക,
    പമ്പുകളില്‍ പ്രദര്‍ശിപ്പിക്കുക, എസ്എംഎസ് വഴിയും മൊബൈല്‍ ആപ്പ് വഴിയും അറിയിക്കുക എന്നീ
    ക്രമീകരണങ്ങള്‍ ഏര്‍പ്പെടുത്തും.

    
    
    (Release ID: 1495006) Visitor Counter : 2