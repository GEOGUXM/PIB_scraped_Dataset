      PIB Headquarters

      റബ്ബര്‍കര്‍ഷകരുടെ സേവനത്തിനായി ഡെവലപ്‌മെന്റ് ഓഫീസ്
      Posted On: 07 JUN 2017 1:31PM by PIB Thiruvananthpuram


    കോട്ടയം റീജിയണിലെ റബ്ബര്‍കര്‍ഷകര്‍ക്ക് റബ്ബര്‍ബോര്‍ഡിന്റെ സേവനങ്ങള്‍ മുടങ്ങാതെ ലഭ്യമാക്കുന്നതിന് കോട്ടയത്തുള്ള കേന്ദ്ര ഓഫീസില്‍ ഒരു ഡെവലപ്‌മെന്റ് ഓഫീസ് പ്രവര്‍ത്തനം ആരംഭിച്ചു. ബോര്‍ഡിന്റെ കോട്ടയം റീജിയണല്‍ ഓഫീസില്‍ ലഭ്യമായിരുന്ന എല്ലാ സേവനങ്ങളും ഇവിടെനിന്ന് തുടര്‍ന്നും ലഭിക്കും. റബ്ബര്‍തോട്ടങ്ങളില്‍നിന്ന് പരമാവധി വിളവുനേടുന്നതിനുള്ള ശ്രമങ്ങള്‍ക്കാണ് റബ്ബര്‍ ബോര്‍ഡ് പ്രാധാന്യം നല്‍കുന്നത്. റബ്ബര്‍വില കുറഞ്ഞുനില്‍ക്കുന്നതിനാലും കാലാവസ്ഥാ പ്രാതികൂല്യങ്ങളാലും കര്‍ഷകര്‍ക്കുണ്ടാകുന്ന ആദായനഷ്ടം പരിഹരിക്കുന്നതിന് ശാസ്ത്രീയമായ കൃഷിരീതികള്‍ എല്ലാ തോട്ടങ്ങളിലും നടപ്പാക്കേണ്ടതുണ്ട്. ആഴ്ചയില്‍ ഒരിക്കല്‍ ടാപ്പിങ്, നിയന്ത്രിതകമിഴ്ത്തിവെട്ട്, മണ്ണു-ജല സംരക്ഷണം, റെയിന്‍ഗാര്‍ഡിങ്, ഓണ്‍ലൈന്‍ മണ്ണുപരിശോധന എന്നിങ്ങനെ റബ്ബര്‍തോട്ടങ്ങളുടെ നവീകരണത്തിനായി ഒട്ടേറെ കാര്യങ്ങള്‍ക്ക് ബോര്‍ഡ് ഇപ്പോള്‍ പ്രാധാന്യം നല്‍കി വരുന്നു. ഇതു സംബന്ധിച്ച സംശയങ്ങള്‍ക്ക് പുതുതായി ആരംഭിച്ച ഡെവലപ്‌മെന്റ് ഓഫീസുമായി ബന്ധപ്പെടാവുന്നതാണ്. റബ്ബറുത്പാദകസംഘങ്ങള്‍ക്ക് സംസ്ഥാന സര്‍ക്കാര്‍ നടപ്പാക്കിവരുന്ന റബ്ബര്‍ ധനസഹായപദ്ധതിയുടെ ബില്ലുകളും ഇവിടെ നല്‍കാം. ടാപ്പിങ് തൊഴിലാളി ക്ഷേമപദ്ധതി സംബന്ധിച്ച കാര്യങ്ങള്‍ക്കും ഡെവലപ്‌മെന്റ് ഓഫീസുമായി ബന്ധപ്പെടാവുന്നതാണ്. ക്ഷേമപദ്ധതികള്‍ക്കുള്ള പൂരിപ്പിച്ച അപേക്ഷകള്‍ ഇവിടെ നല്‍കാവുന്നതാണ്.

    
    
    (Release ID: 1493163) Visitor Counter : 2