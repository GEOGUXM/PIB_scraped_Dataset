      രാജ്യരക്ഷാ മന്ത്രാലയം

      രാജ്യരക്ഷാ മന്ത്രി റഷ്യയില്‍
      Posted On: 20 JUN 2017 1:06PM by PIB Thiruvananthpuram


    രാജ്യരക്ഷാമന്ത്രി ശ്രീ.അരണ്‍ ജയ്റ്റ്‌ലി ഉന്നതതല പ്രതിനിധി സംഘവുമൊത്ത് ഇന്നുമുതല്‍ മൂന്ന് ദിവസം റഷ്യ
    സന്ദര്‍ശിക്കും.


    റഷ്യന്‍ ഉപപ്രധാനമന്ത്രി ശ്രീ. ദിമിത്രി റോസോഗിനുമൊത്ത് നാളെ ഇന്ത്യാ- റഷ്യ ഉന്നതതല ശാസ്ത്ര സാങ്കേതിക
    സമിതിയുടെ ആദ്യ യോഗത്തില്‍ ആദ്ധ്യക്ഷം വഹിക്കും. ഉന്നത സാങ്കേതികവിദ്യാ മേഖലയില്‍
    സഹകരണത്തിനായി അടുത്തിടെ രൂപീകരിച്ച സമിതിയാണിത്. നൊവോസിബിര്‍സ്‌ക് നഗരത്തില്‍ നടക്കുന്ന
    ടെക്‌നോപ്രോം പ്രദര്‍ശനത്തോടനുബന്ധിച്ചായിരിക്കും സമിതി യോഗം ചേരുക. റഷ്യയിലെ വാര്‍ഷിക ശാസ്ത്ര
    സാങ്കേതികവിദ്യ പ്രദര്‍ശനമായ ടെക്‌നോപ്രോമിന്റെ പ്ലീനറി സമ്മേളനത്തെ ശ്രീ. ജയ്റ്റ്‌ലി അഭിസംബോധന ചെയ്യും.


    വെള്ളിയാഴ്ച റഷ്യന്‍ പ്രതിരോധമന്ത്രി ജനറല്‍ സെര്‍ജയ് ഷ്വയ്ഗുവുമൊത്ത് ശ്രീ. അരുണ്‍ ജയ്റ്റ്‌ലി 17 മത് ഇന്ത്യാ -റഷ്യ
    സൈനിക സങ്കേതിക സഹകരണത്തിനായുള്ള കമ്മിഷന്‍ യോഗത്തിലും ആദ്ധ്യക്ഷം വഹിക്കും. ഇന്ത്യയും റഷ്യയും
    തമ്മിലുള്ള സൈനികവും സാങ്കേതികവിദ്യാപരവുമായ മുഴുവന്‍ വിഷയങ്ങളും ഇരുരാജ്യങ്ങളും തമ്മിലുള്ള
    തന്ത്രപരമായ പങ്കാളിത്തത്തിന്റെ ചട്ടക്കൂടിനുള്ളില്‍ നിന്നുകൊണ്ട് രണ്ട് രാജ്യങ്ങളും അവലോകനം ചെയ്യും.

    
    
    (Release ID: 1495241) Visitor Counter : 2