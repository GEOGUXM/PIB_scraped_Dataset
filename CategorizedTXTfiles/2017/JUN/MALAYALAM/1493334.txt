      PIB Headquarters

      മലപ്പുറത്തെ സബ്കാ സാഥ് സബ്കാ വികാസ് സമ്മേളനം നാളെ
      Posted On: 14 JUN 2017 2:49PM by PIB Thiruvananthpuram


    കേന്ദ്രഗവണ്‍മെന്റിന്റെ മൂന്നാം വാര്‍ഷികത്തോടനുബന്ധിച്ച് സംഘടിപ്പിക്കുന്ന 'സബ്കാ സാഥ് സബ്കാ വികാസ്' സമ്മേളനം നാളെ (2017 ജൂണ്‍ 15 ന്) മലപ്പുറം ടൗണ്‍ ഹാളില്‍ നടക്കും. റെയില്‍വേ പാസഞ്ചേഴ്‌സ് അമിനിറ്റീസ് കമ്മിറ്റി ചെയര്‍മാന്‍ ശ്രീ. എച്ച്. രാജ മുഖ്യാഥിതിയാകും. മലപ്പുറം എംപി ശ്രീ. പി. കെ. കുഞ്ഞാലിക്കുട്ടി, എംഎല്‍എ ശ്രീ. പി. ഉബൈദുള്ള, മുനിസിപ്പല്‍ ചെയര്‍പേഴ്‌സണ്‍ ശ്രീമതി സി. എച്ച്. ജമീല, ജില്ലാ കളക്ടര്‍ ശ്രീ അമിത് മീണ എന്നിവര്‍ പങ്കെടുക്കും.

    രാവിലെ 10 ന് ആരംഭിക്കുന്ന പരിപാടിയില്‍ കേന്ദ്ര ഗവണ്‍മെന്റിന്റെ മൂന്നു വര്‍ഷത്തെ ഭരണ നേട്ടങ്ങളെ സംബന്ധിച്ച വീഡിയോ പ്രദര്‍ശനവും ചിത്രപ്രദര്‍ശനവും നടക്കും. ദേശീയ പാതാ അതോറിറ്റിയുടെ ആഭിമുഖ്യത്തിലാണ് പരിപാടി സംഘടിപ്പിക്കുന്നത്. ഇതിനോടനുബന്ധിച്ച് കേന്ദ്ര ഗവണ്‍മെന്റ് പദ്ധതികളെ കുറിച്ചുള്ള വിശദീകരണവും, ചര്‍ച്ചയും ഉണ്ടായിരിക്കുന്നതാണ്. പരിപാടിയുടെ ഭാഗമായി ഏറനാട് മണ്ഡലത്തിലെ ഓടക്കയം ആദിവാസി കോളനിയും മുഖ്യാതിഥികള്‍ സന്ദര്‍ശിക്കും.

    
    
    (Release ID: 1493334) Visitor Counter : 2