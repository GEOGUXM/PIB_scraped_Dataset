      PIB Headquarters

      കേന്ദ്ര ഗവണ്‍മെന്റിന്റെ ജനക്ഷേമ പദ്ധതികളുടെ പ്രയോജനം താഴെത്തട്ടിലുള്ള ജനങ്ങളിലെത്തിക്കണം- ശ്രീ. ഒ. രാജഗോപാല്‍ എം.എല്‍.എ
      Posted On: 16 JUN 2017 3:16PM by PIB Thiruvananthpuram


    
    കേന്ദ്ര ഗവണ്‍മെന്റിന്റെ വിവിധ ജനക്ഷേമ പദ്ധതികളുടെ പ്രയോജനം താഴെത്തട്ടിലുള്ള ജനങ്ങളിലെത്തിക്കാന്‍ മാധ്യമങ്ങള്‍ കൂടുതലായി യത്‌നിക്കണമെന്ന് ശ്രീ.ഒ രാജഗോപാല്‍ എം.എല്‍.എ ആവശ്യപ്പെട്ടു. നൈപുണ്യ വികസനവും തൊഴില്‍പരിശീലനവുമുള്‍പ്പെടയുള്ള കേന്ദ്ര ഗവണ്‍മെന്റിന്റെ പദ്ധതികള്‍ തൊഴിലില്ലായ്മ പരിഹരിക്കുന്നതില്‍ ഗണ്യമായ പങ്കുവഹിക്കുമെന്ന് അദ്ദേഹം ചൂിക്കാട്ടി. കേന്ദ്ര ഗവണ്‍മെന്റിന്റെ മൂന്നാം വാര്‍ഷികത്തോടനുബന്ധിച്ച് സംഘടിപ്പിച്ച മോദി ഫെസ്റ്റ് പരിപാടി തിരുവനന്തപുരത്ത് ഉദ്ഘാടനം ചെയ്യുകയായിരുന്നു ശ്രീ. രാജഗോപാല്‍.
    പോത്തന്‍കോട് ജില്ലാ പഞ്ചായത്ത് അംഗം ശ്രീ.ബാല മുരളി, തിരുവനന്തപുരം നഗരസഭാ കൗണ്‍സിലര്‍ ശ്രീമതി ബീന തുടങ്ങിയവര്‍ സംസാരിച്ചു.
    കേന്ദ്ര ഗവണ്‍മെന്റിന്റെ കഴിഞ്ഞ മൂന്നു വര്‍ഷത്തെ നേട്ടങ്ങള്‍ വ്യക്തമാക്കുന്ന പ്രദര്‍ശനം, പൗരന്‍മാര്‍ക്ക് തങ്ങളുടെ അഭിപ്രായങ്ങളും നിര്‍ദ്ദേശങ്ങളും പ്രധാനമന്ത്രിയെ അറിയിക്കാനുള്ള ജന്‍ കി ബാത്, ഇന്‍ഫര്‍മേഷന്‍ കിയോസ്‌ക്കുകള്‍, ക്വിസ് മത്സരം, പ്രധാനമന്ത്രിയുമായി സെല്‍ഫി, വിവിധ വിഷയങ്ങളില്‍ വിദഗ്ധര്‍ നയിക്കുന്ന മാര്‍ഗനിര്‍ദ്ദേശ ക്ലാസുകള്‍, മൊബൈല്‍ ആപ്ലിക്കേഷന്‍ ഡൗണ്‍ലോഡ് ചെയ്യാനുള്ള അവസരം, നറുക്കെടുപ്പ് എന്നിവയെല്ലാം മൂന്ന് ദിവസത്തെ മേളയിലുാവും.
    

    
    (Release ID: 1493919) Visitor Counter : 2