      മാനവവിഭവശേഷി വികസന മന്ത്രാലയം

      യോഗയുടെ പ്രചാരണത്തിന് മാനവ വിഭവ ശേഷി മന്ത്രാലയത്തിന്റെ വിവിധ പരിപാടികള്‍
      Posted On: 16 JUN 2017 12:58PM by PIB Thiruvananthpuram


    കേന്ദ്ര മാനവ വിഭവശേഷി വികസന മന്ത്രാലയത്തിന്റെ ആഭിമുഖ്യത്തില്‍ രാജ്യത്തുടനീളമുള്ള വിദ്യാഭ്യാസ

    സ്ഥാപനങ്ങളിലെ വിദ്യാര്‍ത്ഥികള്‍ക്കിടയിലും അദ്ധ്യാപകര്‍ക്കിടയിലും യോഗ പ്രചരിപ്പിക്കുന്നതിന്റെ ഭാഗമായി
    മൂന്നാം അന്താരാഷ്ട്ര യോഗാ ദിനത്തോടനുബന്ധിച്ച് (2017 ജൂണ്‍ 21) വിപുലമായ പരിപാടികള്‍ ആവിഷ്‌കരിച്ചിട്ടുണ്ട്.


    എന്‍.സി.ഇ.ആര്‍.റ്റി. യുടെ നേതൃത്വത്തില്‍ ഈ മാസം 18 മുതല്‍ 20 വരെ അപ്പര്‍ പ്രൈമറി മുതല്‍ സെക്കന്ററിതലം
    വരെയുള്ള കുട്ടികള്‍ക്കായി യോഗ ഒളിംപിയാഡ് സംഘടിപ്പിക്കുന്നു. 'യോഗ ആരോഗ്യത്തിനും ഐക്യത്തിനും'
    എന്നതാണ് ഒളിംപിയാഡിന്റെ പ്രമേയം.


    അന്താരാഷ്ട്ര യോഗാ ദിനത്തോടനുബന്ധിച്ച് സമൂഹ യോഗാ പരിശീലനം, യോഗയെ സംബന്ധിച്ച് വിദഗ്ദ്ധരെ
    പങ്കെടുപ്പിച്ചുകൊണ്ടുള്ള പ്രഭാഷണം, ക്വിസ് മത്സരങ്ങള്‍ തുടങ്ങിയവ സംഘടിപ്പിക്കുണമെന്ന് അഭ്യര്‍ത്ഥിച്ചുകൊണ്ട്
    എല്ലാ സര്‍വ്വകലാശാല വൈസ് ചാന്‍സലര്‍മാര്‍ക്കും കത്തയച്ചിട്ടുണ്ട്. യോഗയില്‍ ബി.എസ്.സി., എം.എസ്.സി.,
    പി.എച്ച്.ഡി., പി.ജി. ഡിപ്ലോമ തുടങ്ങിയ കോഴ്‌സുകള്‍ക്ക് യു.ജി.സി. അംഗീകാരം നല്‍കിയിട്ടുണ്ട്. നെറ്റ് പരീക്ഷയില്‍
    യോഗ ഒരു വിഷയമായി അംഗീകരിച്ചിട്ടുമുണ്ട്. യോഗ ശാസ്ത്രത്തിന് ഒരു അന്തര്‍ സര്‍വ്വകാലാശാല കേന്ദ്രം
    സ്ഥാപിക്കുന്നത് സംബന്ധിച്ച സാധ്യത പഠനത്തിനും യു.ജി.സി. 10 കോടി രൂപ യു.ജി.സി. ആറ് കേന്ദ്ര
    സര്‍വ്വകലാശാലകള്‍ക്ക് അനുവദിച്ചിട്ടുണ്ട്.


    ഐ.ഐ.റ്റി. കള്‍, ഐ.ഐ.ഐ.റ്റി. കള്‍, ഐ.ഐ.എം. കള്‍, ഐസറുകള്‍, ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് സയന്‍സ്,
    എന്‍.ഐ.റ്റി. കള്‍ തുടങ്ങി ഉന്നത വിദ്യാഭ്യാസ സ്ഥാപനങ്ങളില്‍ യോഗ, ധ്യാനം മുതലായവ സംബന്ധിച്ച
    ശില്‍പ്പശാലകള്‍ പരിശീലന ക്ലാസുകള്‍, മത്സരങ്ങള്‍ തുടങ്ങിയവ സംഘടിപ്പിക്കാന്‍ കേന്ദ്ര മന്ത്രാലയം നിര്‍ദ്ദേശം
    നല്‍കിയിട്ടുണ്ട്.


    ഇന്ദിരാഗാന്ധി ദേശീയ ഓപ്പണ്‍ സര്‍വ്വകലാശാലയുടെ ആഭിമുഖ്യത്തില്‍ ജൂണ്‍ 19 മുതല്‍ 21 വരെ നീണ്ടു നില്‍ക്കുന്ന
    യോഗ ഉത്സവം സംഘടിപ്പിച്ചിട്ടുണ്ട്.


    അന്താരാഷ്ട്ര യോഗാ ദിനാചരണത്തിന്റെ കര്‍മ്മ പദ്ധതി ആയുഷ് മന്ത്രാലയത്തിന്റെ യോഗാ പോര്‍ട്ടലായ
    yoga.ayush.gov.in ലഭ്യമാണ്.

    
    
    (Release ID: 1495235) Visitor Counter : 5