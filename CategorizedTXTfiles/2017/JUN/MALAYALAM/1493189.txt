      PIB Headquarters

      തേനീച്ചവളര്‍ത്തലില്‍ സര്‍ട്ടിഫിക്കറ്റ് കോഴ്‌സ്
      Posted On: 13 JUN 2017 2:46PM by PIB Thiruvananthpuram


    
    റബ്ബറുത്പാദകസംഘങ്ങളുടെ സഹകരണത്തോടെ റബ്ബര്‍ ട്രെയിനിങ് ഇന്‍സ്റ്റിറ്റ്യൂട്ട് നടത്തുന്ന തേനീച്ചവളര്‍ത്തലിലുള്ള സര്‍ട്ടിഫിക്കറ്റ് കോഴ്‌സിന് ജൂണ്‍ 30-വരെ പ്രവേശനം ലഭിക്കുന്നതാണ്. കോഴ്‌സ്ഫീസ് 1000 രൂപ (സേവനനികുതി പുറമെ). പങ്കെടുക്കാന്‍ താല്‍പര്യമുള്ളവര്‍ അടുത്തുള്ള റബ്ബര്‍ബോര്‍ഡ് റീജിയണല്‍ ഓഫീസുമായോ, 9446059692 എന്ന നമ്പറിലോ ബന്ധപ്പെടേണ്ടതാണ്.


    മീനച്ചില്‍ (കോട്ടയം ജില്ല), എളവമ്പാടം (പാലക്കാട് ജില്ല), കുറ്റിച്ചിറ (തൃശൂര്‍ ജില്ല), കൊല്ലമുള (പത്തനംതിട്ട ജില്ല), അയിലറ (കൊല്ലം ജില്ല), ചെട്ടിപ്പാടം (മലപ്പുറം ജില്ല) എന്നീ റബ്ബറുത്പാദകസംഘങ്ങളുടെ ആഭിമുഖ്യത്തിലാണ് സര്‍ട്ടിഫിക്കറ്റ് കോഴ്‌സ് നടത്തുന്നത്.


    വിവിധ റബ്ബറുത്പാദകസംഘങ്ങളുമായി സഹകരിച്ചുകൊണ്ട് നടത്തുന്ന പരിപാടി ഒരു വര്‍ഷം നീണ്ടുനില്‍ക്കുന്നതാണ്. മാസത്തില്‍ രണ്ടുദിവസം എന്ന ക്രമത്തിലായിരിക്കും ക്ലാസ്സുകളുണ്ടാകുക. തേനീച്ചവളര്‍ത്തലുമായി ബന്ധപ്പെട്ട എല്ലാ വിഷയങ്ങളും പ്രായോഗികപരിശീലനവും ഉള്‍ക്കൊള്ളിച്ചുകൊണ്ടുള്ളതാണ് ഈ പരിശീലനപരിപാടി.

    
    
    (Release ID: 1493189) Visitor Counter : 2