      PIB Headquarters

      സബ്കാ സാഥ് സബ്കാ വികാസ് സമ്മേളനം പത്തനംതിട്ടയില്‍ നടന്നു
      Posted On: 15 JUN 2017 3:39PM by PIB Thiruvananthpuram


    
    കേന്ദ്ര ഗവണ്‍മെന്റിന്റെ മൂന്നാം വാര്‍ഷികത്തോടനുബന്ധിച്ചുള്ള സബ്കാ സാഥ് സബ്കാ വികാസ് സമ്മേളനം പത്തനംതിട്ടയില്‍ ഇന്ന് നടന്നു. ബി.ജെ.പി സംസ്ഥാന അദ്ധ്യക്ഷന്‍ ശ്രീ. കുമ്മനം രാജശേഖരന്‍ മുഖ്യാതിഥിയായിരുന്നു.


    ബിജെപി ദേശീയ നിര്‍വ്വാഹക അംഗം ശ്രീമതി. ശോഭാ സുരേന്ദ്രന്‍, ബിജെപി വക്താവ് ശ്രീ. ജെ ആര്‍ പത്മകുമാര്‍, കൊച്ചിന്‍ ഷിപ്പ്‌യാര്‍ഡ് ഡയറക്ടര്‍ ബോര്‍ഡ് അംഗം ശ്രീ. രാധാകൃഷ്ണ മേനോന്‍ എന്നിവര്‍ സംസാരിച്ചു.


    കേന്ദ്ര ഗവണ്‍മെന്റിന്റെ മൂന്നു വര്‍ഷത്തെ നേട്ടങ്ങളെയും ഡ്രഡ്ജിംഗ് കോര്‍പ്പറേഷന്‍ ഓഫ് ഇന്ത്യയുടെ പ്രവര്‍ത്തനങ്ങളെയും സംബന്ധിച്ച, വീഡിയോ ചിത്രങ്ങള്‍ വേദിയില്‍ പ്രദര്‍ശിപ്പിച്ചു. പഞ്ചാരിമേളം, കളരിപ്പയറ്റ് എന്നിവയും അരങ്ങേറി.


    ഡ്രഡ്ജിംഗ് കോര്‍പ്പറേഷന്‍ ഓഫ് ഇന്ത്യ ചെയര്‍മാനും മാനേജിങ്ങ് ഡയറക്ടറുമായ ശ്രീ. രാജേഷ് ത്രിപാഠി സ്വാഗതവും ഡയറക്ടര്‍ ശ്രീ. എം എസ് റാവു നന്ദിയും പറഞ്ഞു. കേന്ദ്ര പൊതുമേഖലാ സ്ഥാപനമായ ഡ്രഡ്ജിംഗ് കോര്‍പറേഷന്‍ ഓഫ് ഇന്ത്യയുടെ ആഭിമുഖ്യത്തിലായിരുന്നു സമ്മേളനം.

    
    
    (Release ID: 1493342) Visitor Counter : 3