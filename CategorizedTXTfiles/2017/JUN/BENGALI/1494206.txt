      তথ্যওসম্প্রচারমন্ত্রক

      সরকারি সর্বোচ্চ পদে কর্মরত আধিকারিকদের উচিৎ প্রধানমন্ত্রীর প্রত্যাশা মতো নতুন নতুন চিন্তাভাবনা অনুসরণ করে কাজ করে যাওয়া – বললেন শ্রী এম ভেঙ্কাইয়া নাইডু
      সরকারি শীর্ষ পদের আধিকারিকদের উচিৎ প্রধানমন্ত্রী শ্রী নরেন্দ্র মোদীর প্রত্যাশা মতো নতুন নতুন চিন্তাভাবনা অনুসরণকরে কাজ করে যাওয়া

      Posted On: 30 JUN 2017 4:55PM by PIB Kolkata

    কেন্দ্রীয় তথ্য ও সম্প্রচার তথা নগরোন্নয়ন এবং আবাসন ও শহরাঞ্চলের দারিদ্র্য দূরীকরণ মন্ত্রী শ্রী এম ভেঙ্কাইয়া নাইডু বলেছেন যে সরকারি শীর্ষ পদের আধিকারিকদের উচিৎ প্রধানমন্ত্রী শ্রী নরেন্দ্র মোদীর প্রত্যাশা মতো নতুন নতুন চিন্তাভাবনা অনুসরণকরে কাজ করে যাওয়া। এজন্য তাঁদের কাজের ধারাতেও পরিবর্তন সম্ভব করে তুলতে হবে।
    
    আজ এখানে তাঁর তিন মন্ত্রকের ১০০ জন পদস্থ আধিকারিকের অবসর গ্রহণ ও স্থানান্তর উপলক্ষে আয়োজিত এক বিদায় সম্ভাষণ অনুষ্ঠানে ভাষণদানকালে এই মত ব্যক্ত করেন তিনি।
    
    শ্রী নাইডু বলেন, উদ্ভাবনী নতুন নতুন চিন্তাভাবনার প্রতীক ও আদর্শ হলেন দেশের বর্তমান প্রধানমন্ত্রী। আমাদের সকলকেই তিনি নতুনভাবে চিন্তা করতে এবং নতুনভাবে কাজ করতে শিখিয়েছেন। এর মাধ্যমে একদিকে যেমন কাজের সুফলগুলি আরও সুপরিস্ফুট হয়ে ওঠে,অন্যদিকে তেমনই উদ্ভাবনী চিন্তাভাবনার সাহায্যে দেশের উৎপাদনশীলতাকেও বাড়িয়ে তোলা যায়।
    
    কেন্দ্রীয়মন্ত্রী বলেন, বহুকাল ধরেই দেশের আমলাতন্ত্র এক নিরাপদ দূরত্বে বসে কাজেরগতানুগতিকতাকে অনুসরণ করে এসেছে। কিন্তু এই প্রথা ভেঙে ফেলার সময় এখন উপস্থিত যাতে দেশের বর্তমান প্রধানমন্ত্রীর প্রত্যাশা পূরণের স্বপ্নকে সফল করে তোলা যায়। অতীত নয়, বরং দেশের ভবিষ্যতের দিকে দৃষ্টি রেখেই কাজ করে যাওয়া উচিৎ দেশের শীর্ষস্থানীয় আমলাদের। অতীত থেকে আমরা সঠিক শিক্ষা গ্রহণ করতে পারি মাত্র কারণ, তার সাহায্যেই ভবিষ্যতের চ্যালেঞ্জগুলি মোকাবিলা করা সহজতর হয়ে ওঠে।
    
    অনুষ্ঠানে ডঃ নন্দিতা চট্টোপাধ্যায়ের কাজকর্মের ভূয়সী প্রশংসা করেন শ্রী ভেঙ্কাইয়া নাইডু। ডঃচট্টোপাধ্যায়ের আজ অবসর গ্রহণের দিন। সুলভ বাসস্থানের স্বপ্নকে সফল করে তোলার কাজেতাঁর অবদান ছিল বিশেষ গুরুত্বপূর্ণ । শ্রী নাইডু প্রশংসা করেন কেন্দ্রীয় সচিব শ্রী রাজীব গৌবারও যিনি, স্বরাষ্ট্র সচিবের দায়িত্বভার গ্রহণ করতে চলেছেন। দেশের নগরাঞ্চলের রূপান্তরমুখী সংস্কার প্রচেষ্টায় তাঁর কাজ ছিল উল্লেখ করার মতো। তথ্য ও সম্প্রচার মন্ত্রকের কাজে সাফল্যের জন্যশ্রী অজয় মিত্তলকেও সাধুবাদ জানান কেন্দ্রীয় মন্ত্রী। শ্রী মিত্তল কেন্দ্রীয় কর্মীদপ্তরের সচিব পদের দায়িত্বভার নিতে চলেছেন। নতুন তথ্য ও সম্প্রচার সচিব শ্রী এন কেসিনহা এবং নগরোন্নয়ন সচিব শ্রী ডি এস মিশ্রকেও আন্তরিকভাবে স্বাগত জানান শ্রী এম ভেঙ্কাইয়া নাইডু।
    
    তথ্যও সম্প্রচার প্রতিমন্ত্রী কর্ণেল রাজ্য বর্ধন রাঠোর, নগরোন্নয়ন এবং শহরাঞ্চলের দারিদ্র্য দূরীকরণ দপ্তরের প্রতিমন্ত্রী তথা পরিকল্পনা প্রতিমন্ত্রী (স্বাধীন দায়িত্ব প্রাপ্ত) রাও ইন্দরজিৎ সিং এবং প্রসার ভারতীর চেয়ারম্যান শ্রী এস সূর্য প্রকাশও উপস্থিত ছিলেন এই বিশেষ অনুষ্ঠানে।

    
    
    (Release ID: 1494206) Visitor Counter : 2
    
    

      Background release reference

      তিন মন্ত্রকের ১০০ জন পদস্থ আধিকারিকের অবসর গ্রহণ ও স্থানান্তর উপলক্ষে আয়োজিত এক বিদায় সম্ভাষণ অনুষ্ঠান