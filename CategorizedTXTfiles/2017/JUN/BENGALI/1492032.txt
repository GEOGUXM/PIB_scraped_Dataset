      অসামরিকবিমানপরিবহণমন্ত্রক

      বেকার যুবক-যুবতীদের বিমান পরিবহন ক্ষেত্রে দক্ষতার প্রশিক্ষণের জন্য বার্ড আকাডেমি এবং এন সি ডি সি’র মৌ স্বাক্ষরিত
      জাতীয় দক্ষতা বিকাশ নিগম (এন এস ডি সি) ও বার্ড আকাডেমি’র মধ্যে নয়াদিল্লিতে মঙ্গলবার এক বোঝাপড়ার চুক্তি (মউ) স্বাক্ষরিত হয়

      Posted On: 07 JUN 2017 10:55AM by PIB Kolkata

    জাতীয় দক্ষতা বিকাশ নিগম (এন এস ডি সি) ও বার্ড আকাডেমি’র মধ্যে নয়াদিল্লিতে মঙ্গলবার এক বোঝাপড়ার চুক্তি (মউ) স্বাক্ষরিত হয় । বিমান পরিবহন ও বিমান যাতায়াত সংশ্লিষ্ট ক্ষেত্রে বেকারযুবক-যুবতীদের দক্ষ করে তোলার জন্য বার্ড আকাডেমির ব্যবস্থাপনায় এক প্রশিক্ষণ কর্মসূচি হাতে নেওয়া হয়েছে। এতে উত্তর-পূর্বের রাজ্যসহ দেশের বিভিন্ন প্রান্তের রাজ্যগুলিতে ৩০,০০০ এরও বেশি বেকার যুবক-যুবতীকে ক্ষমতায়নের আওতায় নিয়ে আসা হবে। অন্তত: ৫০০০ মহিলা ও উপজাতি যুবক-যুবতীকে আ্যারোস্পেস ও বিমান পরিবহনের ক্ষেত্রে দক্ষতা অর্জনের প্রশিক্ষণ দেওয়া হবে এর মাধ্যমে । এতে আগ্রহী যুব কর্ম প্রার্থীদের কাজের সুযোগ বাড়বে।
    
    এর মধ্যে বার্ড আকাডেমি আগামী ৬ বছরে সমৃদ্ধকর্মসংস্থানের অবকাশ গড়ার পাশাপাশি ৫০০০-এর মতো প্রত্যক্ষ বা পরোক্ষ কর্মীকে উপযুক্ত প্রশিক্ষণের স্বীকৃতির শংসাপত্র প্রদান করবে। চন্ডিগড়, দিল্লি, কোচিন বেঙ্গালুরু/মুম্বাই, গোয়া, উত্তর-পূর্বের রাজ্যসহ দেশের বিভিন্ন প্রান্তে গড়ে তোলা প্রশিক্ষণ কেন্দ্রের মাধ্যমে বিমান পরিবহন ও সংশ্লিষ্ট বিষয়ের প্রশিক্ষণ প্রদান করবে। এভাবেই বিমান পরিবহণ শিল্পের চাহিদা ও প্রবণতা ভিত্তিক প্রশিক্ষণ,ব্যবস্থাপনার যোগান দেবে। জাতীয় দক্ষতা গুণমান কর্ম কাঠামোতে এ এ এস এস সি’রনির্দেশিকা অনুযায়ী সমস্ত প্রশিক্ষণ কেন্দ্রগুলিকে আওতাভুক্ত করা হবে। এই শিল্পে বিশেষজ্ঞ যোগানের পাশাপাশি সংশ্লিষ্ট বিভিন্ন কর্মকান্ডের নকশা তৈরি, বিকাশ ওক্রুটি সারাইতেও সহায়তা করবে। বিভিন্ন স্তরের প্রশিক্ষকের ব্যবস্থা করার সংগে তহবিলবিহীনবা তহবিল সহ অংশীদারিত্বের ব্যাপারে বার্ড আকাদেমি এন এস ডি সি-র কাছে যাচাইয়েরজন্য আবেদন জানাবে। এই মৌ অনুযায়ী এন এস ডি সিও এই প্রতিষ্ঠানের সার্বিক প্রশিক্ষণ সংক্রান্ত তৎপরতাকে সমর্থন জানাবে। অ্যাভিয়েশন ও অ্যারোস্পেস সেক্টর স্কিল কাউন্সিল বা এ এ এস এস সি-র মাধ্যমে প্রশিক্ষার্থীদের কেন্দ্রগুলির সঙ্গে যুক্তকরার বিষয়টির সার্বিক তত্ত্বাবধানেও থাকবে এন এস ডি সি। প্রশিক্ষণ পরিচালনারখুঁটিনাটি রিপোর্ট, উপদেশ, নির্দেশের মাধ্যমে আকাডেমির গুণমানের ব্যাপারে সতর্ক নজরদারি বজায় রাখবে জাতীয় দক্ষতা বিকাশ নিগম এন এস ডি সি। একই সঙ্গে প্রধানমন্ত্রী কৌশল বিকাশ যোজনা বা অন্য সরকারি প্রকল্প রূপায়নের প্রশ্নেও এক্ষেত্রে নিগমের সক্রিয়তা থাকতে পারে বলে জানা গেছে।

    
    
    (Release ID: 1492032) Visitor Counter : 2
    
    

      Background release reference

      বিমান পরিবহন ও বিমান যাতায়াত সংশ্লিষ্ট ক্ষেত্রে বেকারযুবক-যুবতীদের দক্ষ করে তোলার জন্য বার্ড আকাডেমির ব্যবস্থাপনায় এক প্রশিক্ষণ কর্মসূচি হাতে নেওয়া হয়েছে