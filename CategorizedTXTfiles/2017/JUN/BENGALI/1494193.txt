      প্রধানমন্ত্রীরদপ্তর

      গুজরাটে অজি বাঁধের উদ্বোধন করলেন প্রধানমন্ত্রী
      সাওনি যোজনার আওতায় বৃহস্পতিবার রাজকোটের অদূরে অজি বাঁধের আনুষ্ঠানিক উদ্বোধন করলেন প্রধানমন্ত্রী শ্রী নরেন্দ্র মোদী

      Posted On: 30 JUN 2017 4:23PM by PIB Kolkata

    সাওনি যোজনার আওতায় বৃহস্পতিবার রাজকোটের অদূরে অজি বাঁধের আনুষ্ঠানিক উদ্বোধন করলেন প্রধানমন্ত্রী শ্রী নরেন্দ্র মোদী। এই উপলক্ষে সেখানে এক জন সমাবেশে ভাষণও দেন তিনি।
    
    প্রধানমন্ত্রী বলেন, এক সময় গুজরাটে জল সঙ্কট ছিল তীব্র । কিন্তু এখন তা ইতিহাস মাত্র। কারণ, গত দু’দশকে অনেকটা পথই অতিক্রম করেছে এই রাজ্য তার উন্নয়নের যাত্রা পথে। সম্ভব হয়েছে বেশ কিছু ইতিবাচক পরিবর্তনও।
    
    শ্রী মোদী বলেন, জলের যোগান যত বেশি সংখ্যক মানুষের কাছে পৌঁছে দেওয়া যাবে, তত বেশি করে উন্মুক্ত হবে অগ্রগতির দ্বার। এই কারণে সরকারের বিশেষ অগ্রাধিকারের তালিকায় অন্তর্ভুক্ত রয়েছে জল। সাধারণ মানুষের প্রয়োজনে জলের যোগান যত দ্রুত সম্ভব নিশ্চিত করে তোলার লক্ষ্যে কাজ করে চলেছে তাঁর সরকার। তবে একই সঙ্গে, জল সংরক্ষণের লক্ষ্যেও সকল রকম প্রচেষ্টা চালিয়ে যাওয়া প্রয়োজন কারণ তা সংশ্লিষ্ট সকলেরই এক দায়িত্ব বিশেষ।
    
    জল সংরক্ষণের ক্ষেত্রে অত্যাধুনিক প্রযুক্তির প্রয়োগ ও ব্যবহারের ওপর বিশেষ জোর দেন প্রধানমন্ত্রী।

    
    
    (Release ID: 1494193) Visitor Counter : 2
    
    

      Background release reference

      সাওনি যোজনার আওতায় বৃহস্পতিবার রাজকোটের অদূরে অজি বাঁধের আনুষ্ঠানিক উদ্বোধন করলেন প্রধানমন্ত্রী শ্রী নরেন্দ্র মোদী