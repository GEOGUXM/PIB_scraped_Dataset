      সড়কপরিবহণওমহাসড়কমন্ত্রক

      ভিডিও কনফারেন্সিংয়ে উত্তর-পূর্বের নির্মাণ শ্রমিকদের জন্য দক্ষতা বিকাশ প্রশিক্ষণের এক মাস ব্যাপী কর্মসূচির উদ্বোধনে কেন্দ্রীয় সড়ক পরিবহন ও মহাসড়ক মন্ত্রী
      প্রধানমন্ত্রী কৌশল বিকাশ যোজনায়উত্তর - পূর্বের নির্মাণ শ্রমিকদের বিভিন্নযন্ত্রপাতি ব্যবহারে দক্ষ করে তুলতে প্রশিক্ষণ দেওয়া হচ্ছে।

      Posted On: 02 JUN 2017 5:20PM by PIB Kolkata

    প্রধানমন্ত্রী কৌশল বিকাশ যোজনায়উত্তর - পূর্বের নির্মাণ শ্রমিকদের বিভিন্নযন্ত্রপাতি ব্যবহারে দক্ষ করে তুলতে প্রশিক্ষণ দেওয়া হচ্ছে। নয়াদিল্লি থেকে ভিডিও কনফারেন্সিংয়ের মাধ্যমে এরকম প্রশিক্ষণ কর্মসূচির প্রথম পর্যায়ের আনুষ্ঠানিক সূচনাকরেন কেন্দ্রীয় সড়ক পরিবহন ও মহাসড়ক এবং জাহাজ পরিবহন সংক্রান্ত মন্ত্রী শ্রী নীতিন গড়করি। বৃহস্পতিবার থেকে জাতীয় মহাসড়ক পরিকাঠামো বিকাশ নিগম লিমিটেড ( এন এইচ আই ডি সি এল ) এর তত্ত্বাবধানে এই কর্মসূচি নিগমের প্রকল্প ক্ষেত্রেই বাস্তবায়িত হচ্ছে। সহযোগিতায় জাতীয় দক্ষতা বিকাশ নিগম ( এন এস ডি সি ) । এক মাসের এই কর্মসূচির সমাপ্তি হবে আগামী ৩০শে জুন। এই কর্মসূচিতে মোট চল্লিশজন প্রশিক্ষার্থীকে দুটি পর্যায়ে ত্রিপুরায় চুয়াল্লিশ নম্বর জাতীয় সড়কের আগরতলা - উদয়পুর - সাব্রুম বিভাগে বর্তমানে চালু কাজেরএলাকায় প্রশিক্ষণ দেওয়া হবে। জুনিয়র ব্যাকহো লোডার অপারেটর লেভের থ্রি - র জন্য এই প্রশিক্ষণের কর্মসূচিরূপায়িত হবে মেসার্স কে এম সি কনস্ট্রাকশন ও মেসার্স ওরিয়েন্টাল স্ট্রাকচারাল ইঞ্জিনিয়ার্স প্রাইভেট লিমিটেড এর কাজের ঠিকানায় । ১৯০ ঘন্টার এই প্রশিক্ষণের বিশেষজ্ঞপ্রশিক্ষকের ব্যবস্থাপনায় আছে মেসার্স এসকর্টস। এই প্রশিক্ষণ কর্মসূচিতে ধাপে ধাপে উত্তরপূর্বের রাজ্যগুলির ১০০০-এরও বেশি শ্রমিককে আ্‌ওতাভুক্ত করা হবে।
    
    এর উদ্বোধন করে কেন্দ্রীয় মন্ত্রী শ্রী গড়করি জানান, উত্তরপূর্বের রাজ্যগুলির যুব অংশকে প্রশিক্ষণে দক্ষতা প্রদানেরমাধ্যমে কর্মসংস্থানের অবকাশ গড়ে দেওয়াই এই কর্মসূচির লক্ষ্য। তিনি আরও জানান,উত্তরপূর্বের স্থানীয় ঠিকেদারদেরই বিভিন্ন প্রকল্প নির্মাণে সংশ্লিষ্ট মন্ত্রকথেকে নিয়োজিত করা হচ্ছে। প্রত্যন্ত এবং উন্নত নয় এমন এলাকার যুব অংশকে এই সমস্ত নির্মাণ কাজে নিয়োজিত করার ব্যাপারে বিশেষভাবে বিবেচনা করা হচ্ছে। শ্রী গড়করি এ-ওজানান, এই রাজ্যগুলির যুব অংশের কাজের সুযোগ বাড়াতে ৭১টি ড্রাইভার্স ট্রেণিং স্কুলস্থাপন করা হচ্ছে।
    
    এই উপলক্ষে আয়োজিত অনুষ্ঠানে কেন্দ্রীয় সড়ক পরিবহন ও মহাসড়ক এবং জাহাজ পরিবহণ সংক্রান্ত প্রতিমন্ত্রী শ্রী মনসুখ এল মান্ডভিয়াও উত্তরপূর্বের স্থানীয় যুবকদের দক্ষতা বাড়লে বিভিন্ন নতুন শিল্পোদ্যোগের এখানে আর্কষিত হবার সুযোগ বাড়বে বলে অভিমত জানান। তিনি নির্মাণ কাজে গুণমান বাড়ানোর ওপরও গুরুত্বারোপ করেন।

    
    
    (Release ID: 1491653) Visitor Counter : 3
    
    

      Background release reference

      জাতীয় মহাসড়ক পরিকাঠামো বিকাশ নিগম লিমিটেড ( এন এইচ আই ডি সি এল ) এর তত্ত্বাবধানে এই কর্মসূচি নিগমের প্রকল্প ক্ষেত্রেই বাস্তবায়িত হচ্ছে।