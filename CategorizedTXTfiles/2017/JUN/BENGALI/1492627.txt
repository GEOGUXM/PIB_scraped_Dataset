      জলসম্পদমন্ত্রক

      নমামি গঙ্গে কর্মসূচিসফল করতে উমা ভারতী ধর্মীয় প্রতিষ্ঠানগুলিকে এগিয়ে আসতে আহ্বান জানালেন
      নদী উন্নয়ন এবং গঙ্গা পুনরুজ্জীবন মন্ত্রী সুশ্রী উমা ভারতী আধ্যত্মিক প্রতিষ্ঠান ও সংগঠনগুলির প্রতি ঘাটগুলিকে পরিষ্কার

      Posted On: 13 JUN 2017 11:25AM by PIB Kolkata

    কেন্দ্রীয় জল সম্পদ , নদী উন্নয়ন এবং গঙ্গা পুনরুজ্জীবন মন্ত্রী সুশ্রী উমা ভারতী আধ্যত্মিক প্রতিষ্ঠান ও সংগঠনগুলির প্রতি ঘাটগুলিকে পরিষ্কার রাখতে সচেতনতা সৃষ্টির জন্য নমামি গঙ্গে কর্মসূচিতে যোগদান করতে আবেদন জানিয়েছেন । মন্ত্রী তাঁর চলমান গঙ্গা নিরীক্ষণ অভিযানের শেষ পর্ব উত্তরাখন্ডে প্রবেশের পর শণিবার ঋষিকেশের পরমার্থ নিকেতনে অংশীদারদের এক সমাবেশে ভাষণ দিচ্ছিলেন। এই সমাবেশে আধ্যাত্মিক গুরু স্বামী চিদানন্দ উপস্থিত ছিলেন।
    
    মন্ত্রী এই পর্যন্ত তাঁর এই সফরের অভিজ্ঞতা ভাগ করে নিতে গিয়ে বলেন, “আমাদের গঙ্গা নদীর একেবারে গঙ্গা সাগর থেকেহরিদ্বার পর্যন্ত একটি অতি সমৃদ্ধ জলজীবন রয়েছে। এটা এই নদীতে যে অত্যন্ত উত্তমগুণ সম্পন্ন জল রয়েছে তা প্রত্যক্ষভাবে প্রতিফলিত করছে” । তিনি এছাড়াও এ পর্যন্ত নমামিগঙ্গে কর্মসূচির আওতায় যে কাজ করা হয়েছে সে সম্পর্কে সমাবেশকে অবহিত করেন।
    
    যে কাজ হাতে নেওয়া হয়েছে তা যেজনগণের অংশগ্রহণ ছাড়া অর্জন করা যাবে না সে কথা পুনরায় উচ্চারণ করে সুশ্রী উমাভারতী জনগণের প্রতি গঙ্গাকে দূষিত করতে পারে যেমন নদীর তীরে কাপড় ধোয়া এবং কঠিন/তরল বর্জ্য জমা করার মতো কাজ থেকে বিরত থাকতে আহ্বান জানান। এই কর্মসূচি চলাকালে হাজার হাজার মানুষ গঙ্গাকে নির্মল ও অবিরল রাখতে শপথ গ্রহণ করেন।
    
    সুশ্রী উমা ভারতী গঙ্গা নিরীক্ষণ অভিযানের জন্য পশ্চিমবঙ্গের গঙ্গাসাগর থেকে ২০১৭-র ২৬ মে তারিখে যাত্রা শুরু করেছিলেন । তারপর থেকে তিনি অবিশ্রান্তভাবে গঙ্গা চৌপল চলাকালে ২০০০ কিলোমিটার পথ সফর করেছেন, হাজার হাজার জনতার প্রতি ভাষণ দিয়েছেন, আধিকারিকদের সঙ্গে বৈঠক করেছেন এবং অন্যান্য অংশীদারদের সঙ্গে মতামত বিনিময় করেছেন।

    
    
    (Release ID: 1492627) Visitor Counter : 2
    
    

      Background release reference

      গঙ্গা নিরীক্ষণ অভিযানের শেষ পর্ব উত্তরাখন্ডে প্রবেশের পর শণিবার ঋষিকেশের পরমার্থ নিকেতনে অংশীদারদের এক সমাবেশে ভাষণ