      প্রধানমন্ত্রীরদপ্তর

      কাজাখস্তানের আস্তানায় সাংহাই সহযোগিতা সংস্থার সম্মেলনে প্রধানমন্ত্রী শ্রী নরেন্দ্র মোদীর ভাষণ
      সাংহাই সহযোগিতা সংস্থার সফল নেতৃত্বের জন্য রাষ্ট্রপতি নজরবায়েভ’কে আন্তরিক শুভেচ্ছা

      Posted On: 16 JUN 2017 1:46PM by PIB Kolkata

    মহামহিম রাষ্ট্রপতি নূরসুলতান নজরবায়েভ,
    
    মাননীয় নেতৃবৃন্দ এবং সাংহাই সহযোগিতা সংস্থার মাননীয় পর্যবেক্ষক বৃন্দ,
    
    সাংহাই সহযোগিতা সংস্থার মহাসচিব,
    
    রাষ্ট্রসংঘের মহাসচিব,
    
    অন্যান্য আন্তর্জাতিক সংস্থার প্রধানগণ,
    
    ভদ্র মহিলা ও ভদ্র মহোদয়গণ,
    
    সবার আগে আমি সাংহাই সহযোগিতা সংস্থার সফল নেতৃত্বের জন্য রাষ্ট্রপতি নজরবায়েভ’কে আন্তরিক শুভেচ্ছা জানাই। আমাদের এক অনুপম অতিথি আপ্যায়ন এবং এই সম্মেলনের সুন্দর আয়োজনের জন ্যও আমি রাষ্ট্রপতি নজরবায়েভ’কেও অভিনন্দন জানাই।
    
    মহামহিমগণ,
    
    আঞ্চলিক এবং আন্তর্জাতিক পরিপ্রেক্ষিতে সাংহাই সহযোগিতা সংস্থা শান্তি ও সুরক্ষার একটি প্রধানস্তম্ভ। ভারত ১২ বছর ধরে এর পর্যবেক্ষক থাকার পর আজ এই সংস্থার সদস্যপদ গ্রহণ করবে। আমাদের এই সদস্যপদ সমর্থনের জন্য আমি সাংহাই সহযোগিতা সংস্থার সকল দেশকে আন্তরিক কৃতজ্ঞতা জানাই। সদস্য পদের এই সম্প্রসারণের পর সাংহাই সহযোগিতা সংস্থায় এখন বিশ্বের ৪২ শতাংশ জনসংখ্যা, ২০ শতাংশ জিডিপি এবং ২২ শতাংশ ভূভাগের প্রতিনিধিত্ব করবে। এর মানে, সাংহাই সহযোগিতা সংস্থার প্রগতি বিশ্বের বিশাল জনমানসতথা ভূভাগের উন্নতির নামান্তর।
    
    মহামহিমগণ,
    
    এটা সত্য যে আমরা আজ এর সদস্য পদ পেয়েছি, কিন্তু এর সদস্য সকল দেশের আমাদের দেশের ঐতিহাসিক সম্পর্ক রয়েছে। পারস্পরিক বিশ্বাস ও সদ্ভাবনা আমাদের রাজনৈতিক ও আর্থিক সহযোগিতারমূল ভিত্তিপ্রস্তর। সাংহাই সহযোগিতা সংস্থার সদস্য দেশগুলির সঙ্গে আমাদের সহ-অংশীদারিত্বের কয়েকটি ভিন্ন মাত্রা রয়েছে। শক্তি, শিক্ষা, কৃষি, নিরাপত্তা,খনিজ, ক্ষমতা বৃদ্ধি, উন্নয়নে অংশীদারিত্ব, বাণিজ্য এবং বিনিয়োগের মূলচালিকা শক্তি। সাংহাই সহযোগিতা সংস্থায় ভারতের সদস্যপদ নিশ্চিত ভাবেই আমাদের সহযোগকে নতুন উচ্চতায় পৌঁছে দেবে।
    
    মহামহিমগণ,
    
    সন্ত্রাসবাদ হ’ল মানবাধিকার ও মানবিক মূল্যবোধের সর্বাপেক্ষা উল্লঙ্ঘনকারীদের অন্যতম। সন্ত্রাসবাদ ও উগ্রবাদের বিরুদ্ধে লড়াইয়ে সাংহাই সহযোগিতা সংস্থার সহযোগিতা অত্যন্ত গুরুত্বপূর্ণ। ‘র‍্যাডিকোলা ইজেশন’,সন্ত্রাসবাদী নির্বাচন, তাদের প্রশিক্ষণ, আর্থিক সহযোগিতা – এই সবের বিরুদ্ধে আমরা সবাই মিলিত এবং কঠিন পদক্ষেপ নিতে হবে। নাহলে এই সমস্যার সমাধান অসম্ভব। এই প্রসঙ্গে সাংহাই সহযোগিতা সংস্থার সুদৃঢ় প্রয়াস অত্যন্ত প্রশংসনীয়। আমার দৃঢ় বিশ্বাস, ভারতের সহযোগে এই সংস্থার সন্ত্রাসবাদ বিরোধী সংগ্রাম একটি নতুন দিশা,নতুন শক্তিতে বলীয়ান হয়ে উঠবে । আঞ্চলিক প্রেক্ষাপটে আফগানিস্তানে স্থিরতা ও শান্তিস্থাপনে সাংহাই সহযোগিতা সংস্থার প্রয়াস সাফল্য লাভ করবে। আন্তর্জাতিক প্রেক্ষিতে পরিবেশ ও জলবায়ু পরিবর্তনের সমস্যা নিয়ে সাংহাই সহযোগিতা সংস্থার অনেক কাজ করার সুযোগ রয়েছে। এই পরিপ্রেক্ষিতে আমি ‘আস্তানা এক্সপো ২০১৭-এ ‘ভবিষ্যত শক্তি’কে ‘থিম’ হিসাবে বেছে নেওয়ায় কাজাখস্তানের রাষ্ট্রপতিমহোদয়’কে হৃদয় থেকে অভিনন্দন জানাই।
    
    মহামহিমগণ,ভদ্র মহিলা ও ভদ্র মহোদয়গণ,
    
    আজ সাংহাইসহযোগিতা সংস্থা তার যাত্রাপথের একটি ঐতিহাসিক বাঁকে দাঁড়িয়ে। ভারত’কে সদস্য পদপ্রদান করায় সাংহাই সহযোগিতা সংস্থা একটি সক্রিয় এবং ইতিবাচক অংশীদারিত্বে রশক্তিতে বলিয়ান হয়ে উঠবে, এ ব্যাপারে আমি নিশ্চিত। আমি আরেকবার রাষ্ট্রপতি নজরবায়েভ’কেএই সম্মেলনের সফল আয়োজনের জন্য আন্তরিক অভিনন্দন জানাই। পাশাপাশি, রাষ্ট্রপতি শি জিনপিং’কেচিনে অনুষ্ঠিতব্য পরবর্তী সম্মেলনের অধ্যক্ষতার সাফল্যের জন্য অনেক অনেক শুভেচ্ছা জানাই।
    
    ধন্যবাদ।

    
    
    (Release ID: 1493032) Visitor Counter : 2
    
    

      Background release reference

      আঞ্চলিক এবং আন্তর্জাতিক পরিপ্রেক্ষিতে সাংহাই সহযোগিতা সংস্থা শান্তি ও সুরক্ষার একটি প্রধানস্তম্ভ