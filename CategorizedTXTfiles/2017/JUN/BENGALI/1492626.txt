      বিজ্ঞানওপ্রযুক্তিমন্ত্রক

      বঙ্গোপসাগরে উত্তর-পশ্চিম ও সন্নিহিত উত্তর-পূর্বদিকে তৈরি হওয়া নিম্নচাপটি গভীর নিম্নচাপে পরিণত হয়ে বাংলাদেশ উপকূল অতিক্রম করেছে
      বঙ্গোপসাগরে উত্তর-পশ্চিম ও সন্নিহিত উত্তর-পূর্বদিকে তৈরি হওয়া নিম্নচাপটি বিগত ছয় ঘন্টায় প্রায় ৩০ কিলোমিটার গতিবেগে উত্তর-পূর্বদিকে অগ্রসর হয়ে গভীর নিম্নচাপে পরিণত হয়েছে।

      Posted On: 13 JUN 2017 11:21AM by PIB Kolkata

    বঙ্গোপসাগরে উত্তর-পশ্চিম ও সন্নিহিত উত্তর-পূর্বদিকে তৈরি হওয়া নিম্নচাপটি বিগত ছয় ঘন্টায় প্রায় ৩০ কিলোমিটার গতিবেগে উত্তর-পূর্বদিকে অগ্রসর হয়ে গভীর নিম্নচাপে পরিণত হয়েছে। এরপর, গভীর এই নিম্নচাপটি ভারতীয় সময়আজ ভোর ৪.৩০ মিনিট ও ৫.৩০ মিনিটের মধ্যে বাংলাদেশ উপকূলের খেপু পাড়ার কাছ দিয়ে মূলভূ-খন্ডে প্রবেশ করে। নিম্নচাপটি এখন খেপুপাড়ার প্রায় ৬০ কিলোমিটার উত্তর-পূর্বে এবং আগরতলার দক্ষিণ-দক্ষিণ পশ্চিম দিকে প্রায় ১৭০ কিলোমিটার দূরে অবস্হান করছে।আশা করা হচ্ছে আগামী ১২ ঘন্টায় এই নিম্নচাপটি আরও উত্তর-উত্তরপূর্ব দিকে অগ্রসরহতে থাকবে এবং ধীরে ধীরে দুর্বল হয়ে নিম্নচাপে পরিনত হবে।
    
    সতর্কবার্তা
    
    গভীর এই নিম্নচাপটির প্রভাবে আগামি ২৪ ঘন্টায় অসম ও মেঘালয়, নাগাল্যান্ড, মনিপুর,মিজোরাম এবং ত্রিপুরার কয়েকটি জায়গায় ভারি থেকে অতি ভারি বৃষ্টির পূর্বাভাস রয়েছে। রাজ্যগুলির অন্যান্য অংশেও বৃষ্টির সম্ভাবনা রয়েছে। পরবর্তী ২৪ ঘন্টাতেওবিক্ষিপ্তভাবে কয়েকটি জায়গায় ভারী বৃষ্টির সম্ভাবনা। পশ্চিমবঙ্গ ও উত্তর ওড়িশাউপকূলবর্তী জেলাগুলিতে আগামী ২৪ ঘন্টায় ভারী বৃষ্টির পূর্বাভাস রয়েছে।
    
    গভীর এই নিম্নচাপটির দরুন ওড়িশা ও পশ্চিমবঙ্গের উপকূলবর্তী জেলাগুলিতে আগামী ১২ ঘন্টায় ৫০-৬০ কিলোমিটার গতিবেগে ঝড়ো হাওয়া বইবে। এর ফলে সমুদ্র উত্তাল হয়ে উঠবে। পশ্চিমবঙ্গ এবং উত্তর ওড়িশার তটবর্তী জেলাগুলির মৎসজীবিদের আগামী ১২ ঘন্টায় সমুদ্রে যেতে নিষেধ করা হয়েছে।

    
    
    (Release ID: 1492626) Visitor Counter : 2
    
    

      Background release reference

      গভীর এই নিম্নচাপটি ভারতীয় সময়আজ ভোর ৪.৩০ মিনিট ও ৫.৩০ মিনিটের মধ্যে বাংলাদেশ উপকূলের খেপু পাড়ার কাছ দিয়ে মূলভূ-খন্ডে প্রবেশ করে