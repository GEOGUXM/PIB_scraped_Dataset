      স্বরাষ্ট্র মন্ত্রক

      অমরনাথ যাত্রা: প্রস্তুতির উন্নয়নে নকল মহড়া করল এন.ডি.এম.এ.
      আসন্ন অমরনাথ যাত্রায় কোনো রকম বিপর্যয়ে সাড়া দেওয়ার পদ্ধতি ও প্রস্তুতির মানোন্নয়নের জন্য জাতীয় বিপর্যয় মোকাবিলা

      Posted On: 28 JUN 2017 1:28PM by PIB Kolkata

    আসন্ন অমরনাথ যাত্রায় কোনো রকম বিপর্যয়ে সাড়া দেওয়ার পদ্ধতি ও প্রস্তুতির মানোন্নয়নের জন্য জাতীয় বিপর্যয় মোকাবিলা কর্তৃপক্ষ (এন.ডি.এম.এ.) শনিবার অমরনাথ যাত্রার পথেবিভিন্ন নকল দুর্যোগের পরিস্থিতি তৈরি করে নকল মহড়া করেছে|
    
    দক্ষিণ কাশ্মীরের অমরনাথ গুহার জন্য বার্ষিক অমরনাথ যাত্রা আগামী ২৯ জুন থেকে শুরু হয়ে ৭আগস্ট পর্যন্ত চলবে|
    
    একই সঙ্গে বালতাল এলাকার সংকটপূর্ণ স্থানে এবং পহেলগাম—চন্দনওয়াড়ি রুটেও এ ধরনের মহড়া করা হয়েছে| এন.ডি.এম.এ.’র বিশেষজ্ঞ মেজর জেনারেল ভি.কে. দত্ত (অবসরপ্রাপ্ত) এবং মেজরজেনারেল (ডক্টর) ভি.কে. নায়েক (অবসরপ্রাপ্ত)-এর নেতৃত্বে এই মহড়া হয়েছে| তাঁরা বিপর্যয় মোকাবিলার প্রধান প্রধান বিষয় নিয়ে অংশ গ্রহণকারীদের প্রশিক্ষণ দিয়েছেন| এর মধ্যে রয়েছে দুর্ঘটনায় সাড়া দেওয়ার দল তৈরি করা, বিভিন্ন অংশ গ্রহণকারী সংস্থার মধ্যে সমন্বয়, কোনো স্থান খালি করা, চিকিত্সা প্রস্তুতি, ট্রমা কাউন্সেলিং ইত্যাদি|
    
    এই মহড়ার শুরুর দিন ২১ জুন অনুষ্ঠিত হয়েছে সমন্বয় সম্মেলন| এর পর দ্বিতীয় দিন ২২ জুন হয়েছে মহড়ার দিক-নির্দেশ আলোচনা| শ্রী অমরনাথজি মন্দির পর্ষদ (এস.এ.এস.বি.), জাতীয় বিপর্যয় মোকাবিলা বাহিনী (এন.ডি.আর.এফ.), রাজ্য বিপর্যয় মোকাবিলা বাহিনী(এস.ডি.আর.এফ.), রাষ্ট্রীয় রাইফেল, কেন্দ্রীয় রিজার্ভ পুলিশ বাহিনী(সি.আর.পি.এফ.), সেনাবাহিনী, পুলিশ, স্বাস্থ্যকর্মী, সিভিল ডিফেন্স, পরিবহন,অগ্নি-নির্বাপক সংস্থা ও অন্যান্য আপত্কালীন পরিষেবাসহ সংশ্লিষ্ট বিভিন্ন বিভাগের আধিকারিকগণ এই প্রস্তুতি বৈঠকে যোগ দেন এবং মহড়ায় অংশ গ্রহণ করেন|
    
    মহড়া শেষে এ নিয়ে সবার মতামত গ্রহণ করা হয়, যেখানে অংশগ্রহণকারীরা বিভিন্ন ঘাটতি নিয়েএবং এ থেকে উত্তরণের উপায় নিয়ে আলোচনা করেন|
    
    এন.ডি.এম.এ.দেশের বিভিন্ন প্রান্তে নানা ধরনের বিপর্যয় অবস্থা সম্পর্কিত ৫৫০-টিরও বেশি মহড়া করেছে| আগামী ৩০ জুন ভূমিকম্পের প্রস্তুতি নিয়ে দিল্লিতে রাজ্য পর্যায়ের মহড়া অনুষ্ঠিত হবে|

    
    
    (Release ID: 1493903) Visitor Counter : 5
    
    

      Background release reference

      এন.ডি.এম.এ.’র বিশেষজ্ঞ মেজর জেনারেল ভি.কে. দত্ত (অবসরপ্রাপ্ত) এবং মেজরজেনারেল (ডক্টর) ভি.কে. নায়েক (অবসরপ্রাপ্ত)-এর নেতৃত্বে এই মহড়া হয়েছে