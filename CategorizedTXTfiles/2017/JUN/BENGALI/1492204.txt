      প্রধানমন্ত্রীরদপ্তর

      কেন্দ্রীয় সরকারি সচিবদের সঙ্গে এক আলোচনা ও মত বিনিময় অনুষ্ঠানে মিলিত হলেন প্রধানমন্ত্রী
      কেন্দ্রীয় সরকারের বিভিন্ন মন্ত্রকের শীর্ষ কর্তা ব্যক্তিদের সঙ্গে সোমবার এক বৈঠকে মিলিত হলেন প্রধানমন্ত্রী শ্রী নরেন্দ্র মোদী

      Posted On: 08 JUN 2017 1:19PM by PIB Kolkata

    কেন্দ্রীয় সরকারের বিভিন্ন মন্ত্রকের শীর্ষ কর্তা ব্যক্তিদের সঙ্গে সোমবার এক বৈঠকে মিলিত হলেন প্রধানমন্ত্রী শ্রী নরেন্দ্র মোদী।
    
    পূর্ববর্তী শতকগুলির প্রশাসনিক গতানুগতিকতা ছেড়ে বিশ্বের এক-ষষ্ঠাংশ অধিবাসীর জীবনযাত্রায় পরিবর্তন তথা রূপান্তর সম্ভব করে তোলার সুযোগ গ্রহণ করার জন্য প্রধানমন্ত্রী উদ্বুদ্ধ করেন কেন্দ্রীয় সচিবদের। দেশের ৭৫তম স্বাধীনতা বার্ষিকী, অর্থাৎ, আগামী২০২২ সালের মধ্যে যে নির্দিষ্ট লক্ষ্যগুলি পূরণ করা প্রয়োজন তা চিহ্নিত করতেও তিনি তাঁদের পরামর্শ দেন।
    
    দেশের সার্বিক উন্নয়নে সংশ্লিষ্ট মন্ত্রকের বাঁধাধরা কাজের বাইরে গিয়েও আরও বেশি কিছুকরার জন্য সচিবদের আহ্বান জানান শ্রী নরেন্দ্র মোদী। ‘জন ধন যোজনা’র মতো আর্থিক অন্তর্ভুক্তি এবং ‘মিশন ইন্দ্রধনুষ’-এর মতো সার্বজনীন টিকাকরণের কথা উল্লেখ করেতিনি বলেন, গত তিন বছরে সরকারি পর্যায়ে ঐক্যবদ্ধভাবে কাজ করার ফলে অনেকগুলি ক্ষেত্রেই শ্রেষ্ঠ ফল আমরা লাভ করেছি। প্রাতিষ্ঠানিকতার সঙ্গে ফলাফলের সাফল্যকেও যুক্ত করার প্রয়োজনীয়তাকে তুলে ধরেন প্রধানমন্ত্রী ।
    
    শ্রী মোদী তাঁর বক্তব্যে উল্লেখ করেন স্বচ্ছতা অভিযানের কথাও। এই কর্মসূচির লক্ষ্য পূরণেসাধারণ মানুষের কাছ থেকে সবথেকে বেশি সাড়া পাওয়া গেছে বলে মনে করেন তিনি। শুধু তাই নয়, প্রশাসনিক পর্যায়ে তা এক বিশেষ চালিকা শক্তিরও ভূমিকা পালন করেছে।
    
    শ্রী মোদী বলেন, আগামী ১ জুলাই থেকে দেশে চালু হতে চলেছে পণ্য ও পরিষেবা কর, যা দেশের ইতিহাসে এক যুগান্তকারী ঘটনা। এই পরিবর্তন তথা রূপান্তর সম্ভব করে তুলতে এবং রূপায়ণের কাজকে সুষ্ঠুভাবে চালিয়ে নিয়ে যেতে সক্রিয়ভাবে কাজ করে যাওয়ার তিনি পরামর্শ দেন কেন্দ্রীয় সচিবদের।


    
    প্রধানমন্ত্রীর মতে, ভারতের প্রতি বিশ্বের দৃষ্টিভঙ্গি আজ অনেকটাই পরিবর্তিত। সুতরাং, এ হল এক অভাবনীয় সুযোগ যা কোনভাবেই হাতছাড়া করা উচিৎ নয়। বিশ্বের প্রত্যাশা পূরণের কাজে প্রয়োজনীয় ব্যবস্থা গড়ে তোলার জন্য তিনি পরামর্শ দেন সচিবদের।
    
    দেশের অনগ্রসর ১০০টি জেলার উন্নয়নে বিশেষ উৎসাহ ও আগ্রহের সঙ্গে কাজ করার জন্য কেন্দ্রীয় সরকারি সচিবদের আহ্বান জানান শ্রী নরেন্দ্র মোদী। তিনি বলেন, এই জেলাগুলির জন্যখুব স্বল্পকালের মধ্যেই নির্দিষ্ট লক্ষ্যপূরণের কাজগুলি সেরে ফেলা প্রয়োজন ।
    
    শ্রী রাজনাথ সিং, শ্রী অরুণ জেটলি, শ্রীমতী সুষমা স্বরাজ এবং শ্রী নীতিন গড়করি – এই চারজন কেন্দ্রীয় মন্ত্রীও এদিন বক্তব্য রাখেন সচিবদের সামনে।
    এর আগে, প্রশাসন ও পরিচালনের বিভিন্ন ক্ষেত্রে কয়েকটি প্রস্তাব ও পরামর্শ পেশ করা হয় কেন্দ্রীয় সচিবদের পক্ষ থেকে ।

    
    
    (Release ID: 1492204) Visitor Counter : 3
    
    

      Background release reference

      কেন্দ্রীয় সরকারের বিভিন্ন মন্ত্রকের শীর্ষ কর্তা ব্যক্তিদের সঙ্গে সোমবার এক বৈঠকে মিলিত হলেন প্রধানমন্ত্রী শ্রী নরেন্দ্র মোদী