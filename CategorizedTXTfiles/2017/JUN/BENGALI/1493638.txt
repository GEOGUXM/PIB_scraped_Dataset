      পর্যটনমন্ত্রক

      পর্যটন মন্ত্রক ‘আয়ুষ সুবিধার জন্য নির্দেশিকার সার-সংক্ষেপ’ প্রকাশ করেছে
      পর্যটন মন্ত্রক নয়া দিল্লিতে বুধবার ‘আয়ুষ সুবিধার জন্য নির্দেশিকার সার-সংক্ষেপ’ প্রকাশ করেছে

      Posted On: 23 JUN 2017 12:25PM by PIB Kolkata

    পর্যটন মন্ত্রক নয়া দিল্লিতে বুধবার ‘আয়ুষ সুবিধার জন্য নির্দেশিকার সার-সংক্ষেপ’ প্রকাশ করেছে | কেন্দ্রীয় পর্যটনমন্ত্রী ডক্টর মহেশ শর্মাকে চেয়ারম্যান করে গঠিত জাতীয় চিকিত্সা ও সুস্থতা পর্যটন পর্ষদ আন্তর্জাতিক গুণমানের নিরিখে চিকিত্সা ও সুস্থতা পর্যটনের ক্ষেত্রে বিভিন্ন পরিষেবা প্রদানকারীদের দেওয়া সুবিধার মানদণ্ড নিরুপণ করার প্রয়োজনীয়তার ওপর বারবার গুরুত্বারোপ করে আসছে| পরিষেবার গুণমানের ক্ষেত্রে যেসব প্রতিষ্ঠান ও প্রক্রিয়া এইমান অর্জন করেছে, তাদেরকে উত্সাহ প্রদান করা পর্যটন মন্ত্রকের এক নিয়মিত উদ্যোগ|পর্যটন মন্ত্রক সহ এই শিল্পের সংশ্লিষ্ট সমস্ত ক্ষেত্রের চাহিদার জন্য ন্যাশনাল অ্যাক্রেডিটেশন বোর্ড ফর হসপিটালস এন্ড হেলথকেয়ার প্রভাইডারস (এন.এ.বি.এইচ.) দেশে পর্যটকদের দ্বারা বেশি ব্যবহৃত সুস্থতা কেন্দ্র ও পঞ্চকর্মা সহ সমস্ত ক্ষেত্রে আয়ুষ সুবিধার জন্য স্বীকৃত গুণমান ও নিয়ম নির্দেশিকা নিয়ে এসেছে |


    
    পর্যটনমন্ত্রী ডক্টর মহেশ শর্মারনির্দেশে পর্যটন মন্ত্রক বিভিন্ন আয়ুষ সুবিধা কেন্দ্রের জন্য স্বীকৃতির গুণমানকে বিন্যস্ত করে এবং এই গুণমানকে সার্বিকভাবে গ্রহণের জন্য শিল্পের সঙ্গে যুক্তদেরপ্রতি আহ্বান জানায়| সার-সংক্ষেপে নিম্নলিখিত সুবিধার জন্য স্বীকৃতি উপলব্ধ রয়েছে:
    
    ১. আয়ুর্বেদ হাসপাতাল
    
    ২. যোগ এবং প্রাকৃতিক চিকিত্সার হাসপাতাল
    
    ৩. ইউনানি হাসপাতাল
    
    ৪. সিদ্ধা হাসপাতাল
    
    ৫. হোমিওপ্যাথি হাসপাতাল
    
    ৬. পঞ্চকর্মা ক্লিনিক
    
    ৭. সুস্থতা কেন্দ্র
    
    মন্ত্রী উল্লেখ করেন যে, বিশ্বমানেরএই মানদণ্ড-সূচক পর্যটন শিল্পকে একটি অভিন্ন পর্যায়ের পরিষেবা প্রদানে সহায়তা করবে| পর্যটন মন্ত্রক এন.এ.বি.এইচ.-এর স্বীকৃত হাসপাতাল ও মেডিক্যাল পর্যটন সুবিধা প্রদানকারীদের সঙ্গে সংযোগ সাধনের মাধ্যমে সুস্থতা পর্যটন পরিষেবা প্রদানকারীদের বাজার বিকাশ সহায়তা (এম.ডি.এ.) প্রদান করে|
    
    স্বীকৃত পরিষেবা প্রদানকারীদের তালিকা পর্যটন মন্ত্রকের ওয়েবসাইটে এবং অবিশ্বাস্য ভারত অভিযানে রয়েছে| এর ফলে সম্ভাব্য সফরকারীরা এ ধরনের বিভিন্ন প্রতিষ্ঠান সম্পর্কে তথ্য জানতে পারেন | মন্ত্রকের ওয়েবসাইট হচ্ছে www.incredibleindia.org .
    
    সমগ্র বিশ্বে এখন সামগ্রিক ও বিকল্প স্বাস্থ্য সুরক্ষা পদ্ধতির প্রতি জনপ্রিয়তা বৃদ্ধি পাচ্ছে, কেননা বেশ কিছু অসুখ রয়েছে যা জীবনযাত্রা সম্পর্কিত| ভারতে আয়ুর্বেদ ও সিদ্ধা পদ্ধতির সমৃদ্ধপরম্পরা রয়েছে এবং যোগ অভ্যাসের দ্বারা শরীর, মন ও আত্মার শান্তি পাওয়া যায়| ভারতে ইউনানি ও হোমিওপ্যাথিরও জনপ্রিয়তা রয়েছে | ভারত পরম্পরাগতভাবে শরীর, মন ও আত্মার পুনরুজ্জীবনের জন্য পর্যটকদের আকর্ষিত করে আসছে | বর্তমানে যাতায়াতের সহজলভ্যতার জন্য উন্নত জীবন ও বিকল্প স্বাস্থ্য সুবিধার খোঁজে মানুষের সফর বৃদ্ধি পেয়েছে|২০১৭ সালের মধ্যে বিশ্বের সুস্থতার পর্যটনের উদ্যোগ ৬৭৮ বিলিয়ন মার্কিন ডলারেপৌঁছাবে বলে আশা করা যাচ্ছে এবং তা ভারতের ক্ষেত্রে একটি বিশেষ পর্যটন-ক্ষেত্র |
    

    
    (Release ID: 1493638) Visitor Counter : 2
    
    

      Background release reference

      কেন্দ্রীয় পর্যটনমন্ত্রী ডক্টর মহেশ শর্মাকে চেয়ারম্যান করে গঠিত জাতীয় চিকিত্সা ও সুস্থতা পর্যটন পর্ষদ আন্তর্জাতিক গুণমানের নিরিখে চিকিত্সা