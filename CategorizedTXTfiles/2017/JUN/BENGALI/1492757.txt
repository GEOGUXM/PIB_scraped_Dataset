      যুবওক্রীড়াবিষয়কমন্ত্রক

      যুব-বিনিময় কর্মসূচির অঙ্গ হিসেবে যুব-প্রতিনিধি দল নিয়ে কেন্দ্রীয় ক্রীড়ামন্ত্রীর চিন সফর
      চীনা যুব সংগঠনের আমন্ত্রণে কেন্দ্রীয় যুব বিষয়ক ও ক্রীড়া প্রতিমন্ত্রী শ্রী বিজয় গোয়েল এক প্রতিনিধি দল নিয়ে ৯-১৩ জুন সরকারি সফরে চীন যান।

      Posted On: 14 JUN 2017 3:29PM by PIB Kolkata

    চীনা যুব সংগঠনের আমন্ত্রণে কেন্দ্রীয় যুব বিষয়ক ও ক্রীড়া প্রতিমন্ত্রী শ্রী বিজয় গোয়েল এক প্রতিনিধি দল নিয়ে ৯-১৩ জুন সরকারি সফরে চীন যান। শ্রী গোয়েল ১১-১৩ জুন সাংহাই সফরকালে সেখানকার উপ-মেয়র (যুব বিষয়ক দায়িত্ব) শ্রী শিগুয়ানপুই-এর সঙ্গে সাক্ষাৎকরেন। বৈঠকে দুই নেতা ভারত-চীনের মধ্যে আরও বেশি যুব-বিনিময় কর্মসূচির ওপর গুরুত্বদেন। শ্রী গোয়েল বলেন, বিশ্বের বৃহৎ উন্নয়নশীল দেশগুলির ভবিষ্যৎ সম্ভাবনা যুব সম্প্রদায়ের মধ্যে নিহিত রয়েছে। ভারতীয় প্রতিনিধি দলের জন্য সুবন্দো বস্তের জন্যশ্রী গোয়েল সাংহাই পুর প্রশাসনকে ধন্যবাদ জানান এবং আগামী ২১ জুন তৃতীয় আন্তর্জাতিক যোগ দিবস উপলক্ষে সাংহাই-এর পুর-নেতৃবৃন্দকে যোগ দেওয়ার আমন্ত্রন জানান।
    
    এর আগে,১২ তারিখ পূর্বাহ্নে শ্রী গোয়েল পুডঙ-এ একটি ইনোভেশন সেন্টার পরিদর্শনে যান। এছাড়াও, তিনি সাংহাই ঝুবাইকিউ ইয়ুথ লিগ ব্রাঞ্চে গিয়ে সেখানকার যুবকদের হস্ত শিল্পের শিক্ষণ নিয়ে খোঁজখবর নেন।
    
    শ্রী গোয়েল সাংহাই-এ পৃথক এক কর্মসূচিতে সেখানকার ভারতীয় সম্প্রদায়ের সঙ্গে মিলিত হন। সাংহাই-এ কর্মরত ভারতীয় সম্প্রদায়ের ৪০-৫০ জন সদস্য শ্রী গোয়েলের সঙ্গে বিভিন্ন বিষয়ে মত বিনিময় করেন। মত বিনিময়ের সময় শ্রী গোয়েল কেন্দ্রীয় সরকারের তিন বছর পূর্তিতে বিভিন্ন সাফল্য ও অগ্রাধিকারের কথা এবং দেশে ক্রীড়ার প্রসার ও উন্নয়নেযে সমস্ত পদক্ষেপ নেওয়া হয়েছে, সে সম্পর্কে তাদের অবহিত করেন।
    
    শ্রী গোয়েল গত রবিবার সাংহাই শহরাঞ্চল পরিকল্পনা ও প্রদশর্নী কেন্দ্রে যান এবং এই শহরেরউন্নয়নে কি পরিকল্পনা নেওয়া হচ্ছে তা চাক্ষুষ করেন। উল্লেখ করা যেতে পারে যে,দ্বিপাক্ষিক যুব-বিনিময় কর্মসূচির অঙ্গ হিসেবে শ্রী গোয়েল ২০০ সদস্যের যুব প্রতিনিধিদল নিয়ে চিন সফর করেন। তাঁরা এ মাসের ৯ থেকে ১৩ তারিখ পর্যন্ত সেদেশে ছিলেন।

    
    
    (Release ID: 1492757) Visitor Counter : 3
    
    

      Background release reference

      শ্রী গোয়েল ১১-১৩ জুন সাংহাই সফরকালে সেখানকার উপ-মেয়র (যুব বিষয়ক দায়িত্ব) শ্রী শিগুয়ানপুই-এর সঙ্গে সাক্ষাৎকরেন।