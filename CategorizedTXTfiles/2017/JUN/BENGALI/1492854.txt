      যুবওক্রীড়াবিষয়কমন্ত্রক

      কেন্দ্রীয় ক্রীড়া ও যুববিষয়ক মন্ত্রী দু’দিনের সফরে আগামীকাল কেরল যাচ্ছেন
      কেন্দ্রীয়ক্রীড়া ও যুব বিষয়ক মন্ত্রী শ্রী বিজয় গোয়েল আগামীকাল বৃহস্পতিবার থেকে দু’দিনের সফরে কেরল যাচ্ছেন

      Posted On: 15 JUN 2017 12:36PM by PIB Kolkata

    কেন্দ্রীয়ক্রীড়া ও যুব বিষয়ক মন্ত্রী শ্রী বিজয় গোয়েল আগামীকাল বৃহস্পতিবার থেকে দু’দিনের সফরে কেরল যাচ্ছেন। কাল তিনি কোজিকোডের কিনালুরে ঊষা স্কুল অফ অ্যাথলেটিক্স ও নতুন সিন্থেটিক ট্র্যাকের উদ্বোধনী অনুষ্ঠানে উপস্থিত থাকবেন। প্রধানমন্ত্রী শ্রী নরেন্দ্র মোদী আগামীকাল নয়াদিল্লি থেকে ভিডিও কনফারেন্সিং-এর মাধ্যমে ঊষা স্কুল অফ অ্যাথলেটিক্সের আনুষ্ঠানিক উদ্বোধন করবেন।
    
    কেরল সরকারের দেওয়া ৩০ একর জমিতে ঊষা স্কুল অফ অ্যাথলেটিক্স গড়ে উঠেছে। এখানে আট লেন-বিশিষ্ট যে সিন্থেটিক ট্র্যাকটি বসানো হয়েছে, তার খরচ বাবদ সাড়ে আট কোটি টাকার পুরোটাই দেওয়া হয়েছে ভারত সরকারের জাতীয় ক্রীড়া উন্নয়ন তহবিল থেকে।
    
    কোজিকোডে থাকার সময় শ্রী গোয়েল জাতীয় যুব কেন্দ্র সংগঠনের এক বৈঠকে ভাষণ দেবেন । পরে, মালাবার প্যালেসে এক অনুষ্ঠানে তিনি রাজ্যক্রীড়া দপ্তর ও কেরল রাজ্য ক্রীড়া পর্ষদের ওয়েব সাইটের সূচনা করবেন।
    
    এরপর, শ্রী গোয়েল আধিকারিকদের সঙ্গে নিয়ে আসন্ন ফিফা অনুর্দ্ধ-১৭ বিশ্বকাপের প্রস্তুতি ও কাজকর্মের অগ্রগতি খতিয়ে দেখবেন।
    
    উল্লেখ করা যেতে পারে যে, শ্রী গোয়েল ইতিমধ্যেই কর্ণাটকের মাদিকেরিতে অশ্বিনী নাচাপ্পার অ্যাকাডেমি এবং হায়দরাবাদে গোপীচাঁদ অ্যাকাডেমি ঘুরে দেখে সেখানকার সুযোগ-সুবিধা ও অন্যান্য বিষয় খতিয়ে দেখেছেন।

    
    
    (Release ID: 1492854) Visitor Counter : 2
    
    

      Background release reference

      কোজিকোডের কিনালুরে ঊষা স্কুল অফ অ্যাথলেটিক্স ও নতুন সিন্থেটিক ট্র্যাকের উদ্বোধনী অনুষ্ঠান