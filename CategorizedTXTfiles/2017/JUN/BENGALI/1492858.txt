      কেন্দ্রীয়মন্ত্রিসভা

      যুব বিষয়ক কর্মসূচির ক্ষেত্রে ভারত-আর্মেনিয়া সহযোগিতা : অনুমোদন কেন্দ্রীয় মন্ত্রিসভার
      এবছর এপ্রিল মাসে যুব বিষয়ক বিভিন্ন কর্মসূচির ক্ষেত্রে একটি চুক্তি স্বাক্ষরিত হয় ভারত ও আর্মেনিয়ার মধ্যে

      Posted On: 15 JUN 2017 1:07PM by PIB Kolkata

    এবছর এপ্রিল মাসে যুব বিষয়ক বিভিন্ন কর্মসূচির ক্ষেত্রে একটি চুক্তি স্বাক্ষরিত হয় ভারত ও আর্মেনিয়ার মধ্যে। আজ এখানে অনুষ্ঠিত কেন্দ্রীয় মন্ত্রিসভার বৈঠকে চুক্তির শর্তাবলী সম্পর্কে বিস্তারিতভাবে অবহিত করা হয় প্রধানমন্ত্রী শ্রী নরেন্দ্র মোদীকে। বৈঠকে নেতৃত্ব দেন প্রধানমন্ত্রী স্বয়ং।
    
    ভারত ও আর্মেনিয়ার মধ্যে স্বাক্ষরিত এই চুক্তির মেয়াদ পাঁচ বছর। পরবর্তীকালে স্বয়ংক্রিয় পদ্ধতিতেই চুক্তিটির পুনর্নবীকরণ হতে পারে আরও পাঁচ বছরের জন্য। তবে কোন পক্ষ যদি পুনর্নবীকরণের প্রস্তাবে অসম্মত হয়, তাহলে চুক্তিটির মেয়াদ বৃদ্ধির কথা চিন্তা করা হবে না। এছাড়াও, যে কোন পক্ষের ছ’মাসের আগাম নোটিশের ভিত্তিতে চুক্তিটির মেয়াদ শেষ করা যেতে পারে ।
    
    স্বাক্ষরিত এই চুক্তির উদ্দেশ্য হল দু’দেশের যুব বিষয়ক কর্মসূচির ক্ষেত্রে দ্বিপাক্ষিক সহযোগিতা প্রসার। একে অন্যের দেশে আয়োজিত যুব বিষয়ক কর্মসূচিতে অংশগ্রহণ, তথ্য ও অভিজ্ঞতা বিনিময় এবং যুব বিনিময় কর্মসূচি আয়োজনের মাধ্যমে এই সহযোগিতা সম্প্রসারণের কথা চুক্তিতে বলা হয়েছে। দু’দেশের মধ্যে বিভিন্ন কর্মসূচির জন্য যুববিনিময়, যুব সংগঠনগুলির প্রতিনিধিদের মধ্যে বিনিময় কর্মসূচি এবং যুব বিষয়ক নীতি রচনার কাজে সংশ্লিষ্ট সরকারি আধিকারিকদের বিনিময় কর্মসূচি সহ বিভিন্ন কর্ম প্রচেষ্টাকে উৎসাহিত করা হবে এর আওতায়। দু’দেশেই আয়োজিত হবে যুব বিষয়ক কর্মসূচির ওপর আন্তর্জাতিক সেমিনার ও সম্মেলন। এছাড়াও, সংশ্লিষ্ট ক্ষেত্রে তথ্য ওগবেষণা প্রচেষ্টার কাজেও উৎসাহ দেওয়া হবে চুক্তি রূপায়ণের মাধ্যমে। আয়োজিত হবে যুবউৎসব এবং অন্যান্য অনুষ্ঠানও।

    
    
    (Release ID: 1492858) Visitor Counter : 2
    
    

      Background release reference

      এবছর এপ্রিল মাসে যুব বিষয়ক বিভিন্ন কর্মসূচির ক্ষেত্রে একটি চুক্তি স্বাক্ষরিত হয় ভারত ও আর্মেনিয়ার মধ্যে