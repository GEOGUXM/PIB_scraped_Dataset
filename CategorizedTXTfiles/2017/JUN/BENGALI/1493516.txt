      বিজ্ঞানওপ্রযুক্তিমন্ত্রক

      বি.আই.ও.আন্তর্জাতিক সম্মেলন ২০১৭-তে যোগ দিয়েছে ভারত
      আমেরিকার সান দিয়েগোতে জৈব প্রযুক্তি উদ্ভাবনা সংস্থার (বি.আই.ও.) সম্মেলনবি.আই.ও.-২০১৭ অনুষ্ঠিত হচ্ছে

      Posted On: 22 JUN 2017 1:58PM by PIB Kolkata

    আমেরিকার সান দিয়েগোতে জৈব প্রযুক্তি উদ্ভাবনা সংস্থার (বি.আই.ও.) সম্মেলনবি.আই.ও.-২০১৭ অনুষ্ঠিত হচ্ছে| সান দিয়েগো কনভেনশন সেন্টারে এই সম্মেলন ১৯ জুনথেকে শুরু হয়েছে, চলবে ২২ জুন পর্যন্ত| কেন্দ্রীয় বিজ্ঞান-প্রযুক্তি ও ভূ-বিজ্ঞান মন্ত্রকের প্রতিমন্ত্রী শ্রী ওয়াই.এস. চৌধুরির নেতৃত্বে ভারতের এক প্রতিনিধিদল এই সম্মেলনে যোগ দিয়েছে| বিভিন্ন কর্মসূচির অঙ্গ হিসেবে মন্ত্রী ক্যালিফোর্নিয়া বিশ্ববিদ্যালয়ের সান দিয়েগো ক্যাম্পাসের জ্যাকব স্কুল অফ ইঞ্জিনিয়ারিং পরিদর্শন করেছেন| ১৯ জুনের এই পরিদর্শনে তিনি ভারতীয় ছাত্রছাত্রী এবং স্থানীয় অধ্যাপকদের সঙ্গে আলোচনা করেছেন| এই অধ্যাপকদের মধ্যেও অনেকেই ভারতীয় বংশোদ্ভুত|
    
    আলোচনাকালে জ্যাকব স্কুল অফ ইঞ্জিনিয়ারিং-এর ডিন ডক্টর অ্যালবার্ট পিসানো শ্রীচৌধুরিকে স্বাগত জানিয়ে বিজ্ঞান ও প্রযুক্তির বিভিন্ন ক্ষেত্রে ভারতের সঙ্গে সহযোগী হওয়ার প্রয়োজনীয়তার ওপর গুরুত্বারোপ করেন| ডক্টর পিসানো ভারতের শিক্ষাপ্রতিষ্ঠানে উচ্চ মানের বৈজ্ঞানিক অগ্রগতির কথা উল্লেখ করে সংক্রামক রোগেরক্ষেত্রে ‘পয়েন্ট অফ কেয়ার ডায়াগনস্টিক এবং ল্যাব অন চিপ ডায়াগনস্টিক’-এর মতপ্রযুক্তির অগ্রগতির প্রয়োজনীয়তার ওপর গুরুত্বারোপ করেন| তিনি বলেন, মাতৃত্বকালীন স্বাস্থ্য ও বয়স্ক মানুষের চিকিত্সার বিভিন্ন ক্ষেত্রের পাশাপাশি ইউনিভার্সিটি অফ ক্যালিফোর্নিয়া সান দিয়েগো’র স্টেম সেল প্রুযুক্তির ক্ষেত্রেও বিশেষ দখল রয়েছে,তাই এইসব ক্ষেত্র হচ্ছে সহযোগিতার সম্ভাব্য বিষয়|
    
    শ্রী ওয়াই.এস. চৌধুরি তাঁর ভাষণে গবেষণাও উন্নয়নের ক্ষেত্রে পথ প্রদর্শনকারী বিভিন্ন দৃষ্টিভঙ্গির আলোচনা করে বলেন, এসব ক্ষেত্রে প্রধান বিষয় হচ্ছে সামর্থ্য ও স্থায়িত্ব, আর ভারতের প্রেক্ষাপটে এসবেরবিশাল সম্ভাবনা রয়েছে| তিনি বলেন, বিপরীত প্রযুক্তি ভিত্তিক গবেষণায় ভারতকে নির্ভরশীল হতে হবে না| কেননা দেশে গবেষণায় উত্সাহ বৃদ্ধির ক্ষেত্রে সরকারের নানারকম সহায়ক ভূমিকার জন্য মূল গবেষণাতেই প্রতিভা উপচে পড়ছে| তিনি সম্ভাব্য উন্নয়নেরক্ষেত্রগুলোতে সূচনামূলক উদ্যোগ নেওয়ার জন্য ছাত্রছাত্রীদের প্রতি আহ্বান জানান| তিনি উল্লেখ করেন যে, ভারতের যেসব গবেষক বিভিন্ন দেশে এখন কাজ করছেন, তাদের মধ্যেযারা ভারতে গিয়ে পোস্ট-ডক্টরাল গবেষণা করতে আগ্রহী, তাদের জন্য ভারত সরকার রামলিঙ্গস্বামী ফেলোশিপ, ডি.এস.টি. ইনস্পায়ার, ডি.বি.টি.-ওয়েলকাম ট্রাস্ট ফেলোশিপ এবং আই.ওয়াই.বি.এ.–এর মত মর্যাদাপূর্ণ প্রকল্পের সূচনা করেছে| তিনি ছাত্রছাত্রী ও গবেষকদের ক্ষেত্রে সুনির্দিষ্ট কোনো বিশেষ উদ্যোগের জন্য যেকোনো ধরনের প্রস্তাবকেও স্বাগত জানান|
    
    জৈবপ্রযুক্তি শিল্পের ক্ষেত্রে বিশ্বের সর্ব বৃহত অনুষ্ঠান হচ্ছে এই বি.আই.ও. ইন্টারন্যাশনাল কনভেনশন| এই অনুষ্ঠান জৈব প্রযুক্তির ক্ষেত্রে এগিয়ে থাকাদের আকৃষ্ট করার পাশাপাশি এক্ষেত্রে সংশ্লিষ্টদের মধ্যে যোগাযোগ ও সহযোগিতার সুযোগ প্রদান করে এবং এই শিল্পের প্রধান প্রবণতা নিয়ে অন্তর্দৃষ্টি ও অনুপ্রেরণা প্রদান করে| অনুষ্ঠানে নীতি-নির্ধারক,গবেষক, সি.ই.ও. এবং স্বনামখ্যাত ব্যক্তিরা বিভিন্ন বিষয় নিয়ে আলোচনা করেন| তাছাড়া এতে বায়ো বিজনেস ফোরাম (ওয়ান-অন-ওয়ান পার্টনারিং), জৈবপ্রযুক্তির প্রবণতা নিয়ে বিভিন্ন সেশন, নীতিগত আলোচনা, প্রযুক্তিগত উদ্ভাবনা ছাড়াও রয়েছে বিশ্বের সর্ববৃহতজৈব প্রযুক্তির প্রদর্শনী—বি.আই.ও. প্রদর্শনী| প্রথমবারের মত বায়ো ইন্টারন্যাশনাল কনভেনশনের আয়োজন হয়েছিল ১৯৯৩ সালে এবং তাতে প্রায় ১৪০০ অংশগ্রহণকারী ছিল|
    
    বায়ো ইন্টারন্যাশনাল কনভেনশনের আয়োজক হচ্ছে জৈবপ্রযুক্তি উদ্ভাবনা সংস্থা (বি.আই.ও.)| এই সংস্থার সঙ্গে আমেরিকা ও আরও৩০টি দেশের ১১০০-এর ওপর জৈবপ্রযুক্তি কোম্পানি, শিক্ষা প্রতিষ্ঠান, স্টেট বায়োটেকনোলজি সেন্টার এবং সংশ্লিষ্ট সংস্থাযুক্ত রয়েছে| এই সদস্যরা উদ্ভাবনামূলক স্বাস্থ্য সুরক্ষা, কৃষি, শিল্প ও পরিবেশগত জৈবপ্রযুক্তি পণ্য নিয়ে গবেষণা ও উন্নয়নের ক্ষেত্রে যুক্ত রয়েছে|
    
    এই সদস্যদের জন্য বি.আই.ও. নানা রকমের পরিষেবা দিয়ে থাকে, তবে এর মধ্যে এই সম্মেলনই হচ্ছে সবচেয়ে বেশি দৃষ্টিগ্রাহ্য পদক্ষেপ| এই সম্মেলন বিশ্বের জৈবপ্রযুক্তি শিল্পকে এগিয়ে নিয়ে যাওয়ার জন্যবি.আই.ও.-এর উদ্যোগকে সহায়তা করে| এই কনভেনশনের মধ্য দিয়ে যে ফলাফল বেরিয়ে আসবে,তা জৈব কর্মসূচি ও উদ্যোগকে সহায়তার মাধ্যমে জৈবপ্রযুক্তি শিল্পগুলোকে ফিরিয়েদেওয়া হবে| তাছাড়া জৈবপ্রযুক্তি উদ্ভাবনার মাধ্যমে উন্নত বিশ্বের লক্ষ্য পূরণেরক্ষেত্রে সহায়ক পরিবেশ তৈরির জন্য নীতিগত দিক দিয়ে বি.আই.ও. সারা বছর ধরেই নানাকর্ম কাণ্ড করে থাকে|
    
    এই সম্মেলনে যোগ দেওয়ার ফলে ছিয়াত্তরটি দেশের ষোলো হাজারেরও বেশি অংশ গ্রহণকারীর সঙ্গে যোগাযোগের সুযোগের পাশাপাশি ১৫০০টি শিক্ষামূলক আলোচনার সুযোগ এসেছে|

    
    
    (Release ID: 1493516) Visitor Counter : 2
    
    

      Background release reference

      সান দিয়েগো কনভেনশন সেন্টারে এই সম্মেলন ১৯ জুনথেকে শুরু হয়েছে, চলবে ২২ জুন পর্যন্ত