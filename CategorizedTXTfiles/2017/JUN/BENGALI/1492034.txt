      উত্তর-পূর্বাঞ্চলেরউন্নয়নসংক্রান্তমন্ত্রক

      ইম্ফলে উত্তর-পূর্বের জন্য ‘পাহাড়ি এলাকা বিকাশ কর্মসূচি’ ঘোষণা করলেন কেন্দ্রীয় ডোনার প্রতিমন্ত্রী
      কেন্দ্রীয় উত্তর-পূর্ব বিকাশ মন্ত্রক ডোনারের স্বাধীন দায়িত্বপ্রাপ্ত প্রতিমন্ত্রী ড: জিতেন্দ্র সিংহ সোমবার মণিপুরের রাজধানী ইম্ফলে এক অনুষ্ঠানে পাহাড়ি এলাকা বিকাশ কর্মসূচি এইচ এ ডি পি-র সূচনা করেন

      Posted On: 07 JUN 2017 11:04AM by PIB Kolkata

    কেন্দ্রীয় উত্তর-পূর্ব বিকাশ মন্ত্রক ডোনারের স্বাধীন দায়িত্বপ্রাপ্ত প্রতিমন্ত্রী ড: জিতেন্দ্র সিংহ সোমবার মণিপুরের রাজধানী ইম্ফলে এক অনুষ্ঠানে পাহাড়ি এলাকা বিকাশ কর্মসূচি এইচ এ ডি পি-র সূচনা করেন। সংশ্লিষ্টমন্ত্রক ও মণিপুর রাজ্য সরকারের যৌথ সহযোগিতায় নেডফি আয়োজিত বিনিয়োগকারি ও স্বউদ্যোগীদের জন্য এই সম্মেলনে প্রকল্পটির সূচনা করে বলেন, এই অঞ্চলের বিশেষ প্রাকৃতিক অবস্থার কারণে অনগ্রসরতা আছে। ড: সিং জানান, মণিপুর, ত্রিপুরা ও আসামের সুস্পষ্ট ভূ-প্রাকৃতিক বৈশিষ্ঠ্য রয়েছে। এই রাজ্যগুলির সংশ্লিষ্ট অঞ্চলগুলিতে সার্বিক আর্থ সামাজিক বিকাশের সমস্যাও এই কারণে প্রলম্বিত হয়েছে বলেও তিনি মন্তব্য করেন।
    
    বিশেষ করে সমতলের তুলনায় পাহাড়ি অঞ্চলের অনগ্রসরতা চোখে পড়ার মতো। পরিকাঠামো, সড়কের গুণমান, স্বাস্থ্য ও শিক্ষাখাতে এই বিকাশের অভাবটারীতি মতো বিসদৃশ বলেও ড: সিংহ মন্তব্য করেন। তিনি বলেন. উত্তর পূর্বের মোট ৮০টি জেলার মধ্যে সবচেয়ে অনগ্রসর মণিপুরে তিন জেলা তেমেঙলঙ, চান্দেল ও চূড়াচাঁদপুরেই পরীক্ষামূলকভাবে প্রকল্প রূপায়নের কাজ শুরু হচ্ছে।
    
    তিনি বর্তমান কেন্দ্রীয় সরকারের তিনবছর পূর্তি প্রসঙ্গে জানান, সরকার উত্তর পূর্বের বিকাশে বিশেষ গতি আনার প্রশ্নে বহু দশক ধরে অধরাবিকাশের লক্ষ্যে বিভিন্ন নতুন প্রকল্পের সূচনা করেছে। দেশের বাকি অংশের বিকাশের সমপর্যায়ে এই অঞ্চলকে তুলে আনতেই বিশেষ উদ্যোগ রয়েছে সরকারের।
    তিনি এর আগে ইম্ফল পৌঁছে প্রধানমন্ত্রী উজ্জ্বলা যোজনারআওতায় স্থানীয় দরিদ্র মহিলাদের বিনা খরচে এলপিজি সংযোগের সুবিধা তুলে দেন।
    
    অনুষ্ঠানে উপস্থিত মণিপুরের মুখ্যমন্ত্রী শ্রী এন বীরেনসিংহ ডোনার প্রতিমন্ত্রীকে এই বিকাশ কর্মসূচি ঘোষণার জন্য ধন্যবাদ জানান। বিভিন্ন প্রকল্পের রূপায়নে রাজ্য সরকারের আধিকারিকদের ডোনার মন্ত্রক যেভাবে সাহায্য করছে সে জন্য কৃতজ্ঞতাও জানান তিনি ।
    
    প্রসঙ্গত বিনিয়োগকারি ও স্ব উদ্যোগীদের এই সম্মেলনে উপস্থিত অন্য বিশিষ্টদের মধ্যে উত্তর-পূর্বাঞ্চল পর্ষদের সচিব শ্রী রাম মুইভাও উপস্থিত ছিলেন।

    
    
    (Release ID: 1492034) Visitor Counter : 2
    
    

      Background release reference

      সংশ্লিষ্টমন্ত্রক ও মণিপুর রাজ্য সরকারের যৌথ সহযোগিতায় নেডফি আয়োজিত বিনিয়োগকারি ও স্বউদ্যোগীদের জন্য এই সম্মেলনে প্রকল্পটির সূচনা