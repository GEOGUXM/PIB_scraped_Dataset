      প্রধানমন্ত্রীরদপ্তর

      দক্ষিণ এশীয় উপগ্রহ – কয়েকটি উল্লেখযোগ্য বৈশিষ্ট্য
      দক্ষিণ এশিয়ার প্রতিবেশী রাষ্ট্রগুলিকে ভারতের এক অভিনব উপহার হিসেবে উৎক্ষিপ্ত হয়েছে দক্ষিণ এশীয় উপগ্রহ

      Posted On: 16 JUN 2017 12:46PM by PIB Kolkata

    দক্ষিণ এশিয়ার প্রতিবেশী রাষ্ট্রগুলিকে ভারতের এক অভিনব উপহার হিসেবে উৎক্ষিপ্ত হয়েছে দক্ষিণ এশীয় উপগ্রহ। এর মাধ্যমে মহাকাশ দৌত্য পৌঁছে গেছে এক নতুন উচ্চতায়।
    
    · প্রতিবেশী দেশগুলি কোনরকম ব্যয় ছাড়াই এই যোগাযোগ উপগ্রহের সুযোগ গ্রহণ করতে পারবে। এ ধরনের অসামান্য ঘটনার নজির আজ পর্যন্ত বিশ্বে স্থাপিত হয়নি।
    
    · দু’টন ওজনের এই উপগ্রহ গড়ে তোলা হয়েছে ২৩০ কোটি টাকা ব্যয়ে তিন বছরের পরিশ্রমে।
    
    · উপগ্রহের সুযোগ পৌঁছে যাবে দক্ষিণ এশিয়ার সর্বত্র।
    
    · দক্ষিণ এশীয় উপগ্রহটির রয়েছে ১২ কেইউ ট্রান্সপন্ডার্স যা ভারতের প্রতিবেশী দেশগুলি যোগাযোগ প্রসারের কাজে ব্যবহারের সুযোগ লাভ করবে।
    
    · প্রত্যেক দেশই অন্তত পক্ষে একটি ট্রান্সপন্ডারের সুযোগকে কাজে লাগাতে পারবে। এর মাধ্যমে তারা সাজিয়ে নিতে পারবে নিজস্ব কর্মসূচিগুলিকেও।


    
    · এই উপগ্রহ ব্যবস্থায় ডিটিএইচ টেলিভিশন, ভি-স্যাট যোগাযোগ, টেলি-শিক্ষা,টেলি-মেডিসিন এবং বিপর্যয় মোকাবিলার উপযোগী ব্যবস্থা গ্রহণ সম্ভব। ভূমিকম্প,বন্যা, ঘূর্ণাবর্ত এবং সুনামির মতো কঠিন পরিস্থিতিতে এটি গুরুত্বপূর্ণ যোগাযোগ রক্ষার কাজ করে যাবে।
    
    · এই উপগ্রহটির সাহায্যে উপকৃত দক্ষিণ এশীয় রাষ্ট্রগুলির প্রধানরা পরস্পরের সঙ্গে যুক্ত হতে পারবেন ভিডিও কনফারেন্সের মাধ্যমে।

    
    
    (Release ID: 1493001) Visitor Counter : 2
    
    

      Background release reference

      প্রতিবেশী দেশগুলি কোনরকম ব্যয় ছাড়াই এই যোগাযোগ উপগ্রহের সুযোগ গ্রহণ করতে পারবে