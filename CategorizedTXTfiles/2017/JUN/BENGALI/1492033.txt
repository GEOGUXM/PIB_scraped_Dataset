      জলসম্পদমন্ত্রক

      ভূগর্ভস্থ জল শূন্যতার সমস্যা মোকাবিলায় শীঘ্রই সচিবদের নিয়ে কমিটি গঠন করা হবে: উমা ভারতী
      কেন্দ্রীয় জল সম্পদ , নদী উন্নয়ন ও গঙ্গা পুনরুজ্জীবন মন্ত্রী সুশ্রী উমা ভারতী ভূগর্ভস্থ জলের শূন্যতা বিষয়ক ‘সঙ্কটজনক’ প্রসঙ্গে ভাষণ দিতে গিয়ে জনগণের প্রতি আরো বেশি করেগাছ লাগাতে আহ্বান জানিয়েছেন

      Posted On: 07 JUN 2017 10:59AM by PIB Kolkata

    কেন্দ্রীয় জল সম্পদ , নদী উন্নয়ন ও গঙ্গা পুনরুজ্জীবন মন্ত্রী সুশ্রী উমা ভারতী ভূগর্ভস্থ জলের শূন্যতা বিষয়ক ‘সঙ্কটজনক’ প্রসঙ্গে ভাষণ দিতে গিয়ে জনগণের প্রতি আরো বেশি করেগাছ লাগাতে আহ্বান জানিয়েছেন । মন্ত্রী সোমবার ‘বিশ্ব পরিবেশ দিবস’উপলক্ষে উত্তর প্রদেশের নারোয়ায় ‘গঙ্গা চৌপল’ চলাকালে ভাষণ দিচ্ছিলেন। সুশ্রী ভারতী পুনরায় ভূগর্ভস্থ জল সৃষ্টিতে সক্ষম পলাশ ও অশোক জাতীয় বৃক্ষ রোপণ করতে জনগণের প্রতি আহ্বান জানান। সমাবেশে ভাষণদানকালে তিনি আরও বলেন, “আপনারা ভারতে তুলসী,পিপল ও নিমের মতো পবিত্র গুল্ম ও বৃক্ষ রোপন করুন। আমি আপনাদের প্রতি পলাশ ও অশোকের মতো দেশজ গাছের পরিচর্যা করতে আহ্বান রাখছি, কেননা এগুলি ভূগর্ভস্থ জলস্তর বাড়াতে সহায়তা করে, এটা ভারতে একটা বিশাল সমস্যা হিসেবে দেখা দিয়েছে, আর এ ধরণের গাছলাগালে কোটি কোটি টাকা খরচ না করেই অর্থনৈতিক ও পরিবেশ বান্ধব সমাধানের উপায় পাওয়া যাবে” ।
    
    তিনি বলেন, ভূগর্ভস্থ জলশূন্যতার সমস্যা মোকাবিলা করতে গ্রাম উন্নয়ন সচিব, জল সম্পদ সচিব ও পরিবেশ সচিবকে নিয়ে শীঘ্রই একটি কমিটি গঠন করা হবে । মন্ত্রী এছাড়াও জনগণের প্রতি দূষণহ্রাস করতে প্লাস্টিক/পলিথিন ব্যবহার করা থেকে বিরত থাকতে আহ্বান রাখেন। তিনি বলেন, “গঙ্গা নদীর দূষণে একটি প্রধান কারণ হল প্লাস্টিক সামগ্রী এবং এটা বন্ধ করতে হবে”।
    
    সুশ্রী ভারতী বলেন যে তিনি জলসংরক্ষণ, বৃষ্টির জল সংগ্রহ করা ও ঘাটসমূহ পরিষ্কার রাখার স্বেচ্ছা সেবকমূলক কাজেসহায়তা করার জন্য একটি জন আন্দোলন শুরু করতে অবসর প্রাপ্ত প্রবীণ নাগরিক, শিক্ষার্থী, তরুণ প্রজন্ম ও গৃহবধুদের চাইছেন। তিনি বলেন, “উন্নয়ন ও পরিবর্তনে ব্যাপক অংশগ্রহণ হল মূল চাবিকাঠি”।
    
    মন্ত্রী বর্তমানে নমামি গঙ্গে কর্মসূচির অগ্রগতি ব্যক্তিগতভাবে নিয়ন্ত্রণ করতে গঙ্গাসাগর থেকে গঙ্গোত্রী পর্যন্ততিন সপ্তাহের গঙ্গা নিরীক্ষণ অভিযানে নিয়োজিত রয়েছেন। মন্ত্রী উত্তর প্রদেশের নারোয়ায় পৌঁছেছেন এবং সোমবার থেকে ভৃপু আশ্রম ও নাজিবাবাদ হয়ে হরিদ্বারের উদ্দেশ্যে অগ্রসর হবেন।
    গঙ্গা অববাহিকায় পুনরায় পূর্ণকরণযোগ্য ভূগর্ভস্থ জল সম্পদের মোট পরিমান ১৭০.৯৯ বিলিয়ন কিউবিক মিটার (বি এস এম)। দেশের মোট পুনরায় পূর্ণকরণযোগ্য ভূগর্ভস্থ জল সম্পদের পরিমাণ প্রায় ৪৩৩ বি সি এম এবংগঙ্গা অববাহিকায় একক ভাবে রয়েছে প্রায় এর ৪০ শতাংশ। ভূগর্ভস্থ জলের মোট প্রাপ্যতার পরিমাণ ৩৯৮ বি সি এম। ভূগর্ভস্থ জলের বার্ষিক সঞ্চয় (পরিমিত পরিমাণে মুক্তকরণ সহ)প্রায় ২৪৫ বি সি এম( ২০১৭-র ৩১ মার্চ পর্যন্ত) এবং মোট ৬৬০৭-টি পর্যালোচিত ইউনিটের মধ্যে (ব্লক, মন্ডল, জেলা) কম করেও ১০৭১-টি ইউনিট ‘অতি ব্যবহৃত’, ২১৭টি ইউনিট‘সংকটাপন্ন’, ৬৯৭-টি ইউনিট ‘অংশত: সংকটাপন্ন’ এবং ৪৫৩০ টি ‘নিরাপদ’ অবস্থায় রয়েছে। এগুলি ছাড়াও ৯২টি পর্যালোচিত ইউনিট রয়েছে যেগুলি সম্পূর্ণরূপে লবণাক্ত জলে পূর্ণ।

    
    
    (Release ID: 1492033) Visitor Counter : 2
    
    

      Background release reference

      সুশ্রী ভারতী পুনরায় ভূগর্ভস্থ জল সৃষ্টিতে সক্ষম পলাশ ও অশোক জাতীয় বৃক্ষ রোপণ করতে জনগণের প্রতি আহ্বান জানান