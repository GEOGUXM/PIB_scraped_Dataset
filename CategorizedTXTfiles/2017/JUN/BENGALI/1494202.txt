      প্রধানমন্ত্রীরদপ্তর

      প্রধানমন্ত্রীর দু’দিনের গুজরাট সফর
      প্রধানমন্ত্ শ্রী নরেন্দ্র মোদী বর্তমানে দু’দিনের সফরে গুজরাটে রয়েছেন

      Posted On: 30 JUN 2017 4:48PM by PIB Kolkata

    প্রধানমন্ত্ শ্রী নরেন্দ্র মোদী বর্তমানে দু’দিনের সফরে গুজরাটে রয়েছেন। ঐ রাজ্যে তাঁর সফরসূচি সম্পর্কে কয়েকটি ট্যুইট বার্তায় বুধবার তিনি বলেছেন :
    
    “আগামীকাল থেকে আমি দু’দিনের জন্য গুজরাট সফর করব। আমেদাবাদ, রাজকোট, মোদাসা এবং গান্ধীনগরে আমার কর্মসূচি রয়েছে।
    
    প্রথম দুটি কর্মসূচির আয়োজন করা হয়েছে সাবরমতী আশ্রমে। আশ্রমের শতবার্ষিকী অনুষ্ঠানে যোগ দেওয়ার জন্য আমি বিশেষভাবে আগ্রহী।
    
    সাবরমতী আশ্রমে আমার দ্বিতীয় কর্মসূচিটি হল মহাত্মা গান্ধীর গুরু শ্রীমদ্‌ রাজচন্দ্রজির সার্ধ শত জন্মবার্ষিকী উদযাপন।
    
    পরে, আমি রওনা হব রাজকোটের উদ্দেশ্যে। সেখানে সামাজিক অধিকারিতা শিবিরে যোগদান করে দিব্যাঙ্গ ভাই-বোনদের সঙ্গে এক আলাপচারিতায় আমি মিলিত হব।
    
    এরপর, আমিউপস্থিত থাকব আজি বাঁধের এক কর্মসূচিতে। সেখানে জল ও সেচ সম্পর্কিত বিভিন্ন প্রকল্প উৎসর্গ করা হবে জাতির উদ্দেশে।
    
    ৩০ তারিখ সকালে মোদাসায় ভাত্রক, মাজুম এবং মেসো বাঁধকে ভিত্তি করে যে জল সরবরাহ কর্মসূচিগুলি গড়ে তোলা হচ্ছে, তা রাজ্যবাসীর উদ্দেশে উৎসর্গ করা হবে।
    
    বস্ত্রশিল্পকে সহায়তাদানের উদ্দেশ্যে কেন্দ্রীয় সরকার বেশ কয়েকটি উদ্যোগ গ্রহণ করেছে। দেশবাসীর অনেকেরই কর্মসংস্থানের সুযোগ ঘটবে তাতে।
    
    ঐদিনই অর্থাৎ, ৩০ তারিখ সন্ধ্যায় এক সুসংবদ্ধ ক্রীড়া ও বিনোদন প্রকল্প ‘অ্যারিনাপ্রোজেক্ট’-এর উদ্বোধন করব আমি।”

    
    
    (Release ID: 1494202) Visitor Counter : 4
    
    

      Background release reference

      আমেদাবাদ, রাজকোট, মোদাসা এবং গান্ধীনগরে কর্মসূচি