      প্রধানমন্ত্রীরদপ্তর

      কাজাখস্তান সফরের প্রাক্কালে বিশেষ বার্তা প্রধানমন্ত্রীর
      সাংহাই সহযোগিতা সংগঠন (এসসিও)-এর শীর্ষ বৈঠক উপলক্ষে ৮ ও ৯ জুন এই দু’দিনের জন্য কাজাখস্তানের আস্তানা সফর

      Posted On: 08 JUN 2017 4:16PM by PIB Kolkata

    “সাংহাই সহযোগিতা সংগঠন (এসসিও)-এর শীর্ষ বৈঠক উপলক্ষে ৮ ও ৯ জুন এই দু’দিনের জন্য আমি কাজাখস্তানের আস্তানা সফর করব।
    
    এই বৈঠকে প্রক্রিয়াকরণের কাজ সম্পূর্ণ হলে এসসিও’র পূর্ণ সদস্য পদেরমর্যাদা লাভ করবে ভারত। এর পরিপ্রেক্ষিতে বিশ্বের মানবজাতির ৪০ শতাংশ এবং বিশ্বের মোট জিডিপি’র ২০ শতাংশ অংশের প্রতিনিধিত্ব করবে এসসিও।
    
    গত বছর এসসিও’র তাসখন্দ বৈঠকের সময় পূর্ণ সদস্য পদের জন্য প্রক্রিয়াকরণের কাজ আমরা শুরু করেছিলাম। এসসিও’র সঙ্গে ভারতের যোগাযোগকে আরও নিবিড় করে তুলতে আমরা আগ্রহী। কারণ, অর্থনৈতিক সংযোগ ও যোগাযোগ এবং সন্ত্রাস দমন সহ আমাদের বিভিন্ন কর্ম প্রচেষ্টার ক্ষেত্রে তা বিশেষভাবে সহায়ক হবে।
    
    এসসিও’র সদস্য রাষ্ট্রগুলির সঙ্গে আমাদের এক দীর্ঘস্থায়ী সম্পর্ক রয়েছে। এইসমস্ত দেশ এবং সেখানকার জনসাধারণের পারস্পরিক কল্যাণ ও সমৃদ্ধিকে এসসিও’র মাধ্যমে আরও এগিয়ে নিয়ে যেতে আমরা আগ্রহী।
    
    আমাদের সম্মিলিত ক্ষমতার পূর্ণ সম্ভাবনাকে কাজে লাগাতে উদ্ভূত সাধারণ চ্যালেঞ্জগুলির মোকাবিলায় আমাদের প্রচেষ্টাকে আরও দ্বিগুণ করে তোলার জন্য আমরা চেষ্টা চালিয়ে যাব। একই সঙ্গে, কল্যাণমুখী কর্ম প্রচেষ্টার স্বার্থে নতুন নতুন সুযোগ অনুসন্ধানের কাজেও আমরা নিয়োজিত থাকব।
    
    ৯ জুন সন্ধ্যায় আস্তানা এক্সপো’র উদ্বোধন অনুষ্ঠানেও আমি উপস্থিত থাকব। প্রদর্শনীর এবারের থিম বা বিষয় বস্তু হ’ল - ‘ভবিষ্যতের জ্বালানি শক্তি’” ।

    
    
    (Release ID: 1492247) Visitor Counter : 3
    
    

      Background release reference

      সাংহাই সহযোগিতা সংগঠন (এসসিও)-এর শীর্ষ বৈঠক উপলক্ষে ৮ ও ৯ জুন এই দু’দিনের জন্য কাজাখস্তানের আস্তানা সফর