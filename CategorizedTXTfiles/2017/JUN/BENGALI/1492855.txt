      কেন্দ্রীয়মন্ত্রিসভা

      বৈদ্যুতিন ও তথ্য প্রযুক্তি ক্ষেত্রে ভারত-বাংলাদেশ সহযোগিতা চুক্তি : অনুমোদন কেন্দ্রীয় মন্ত্রিসভায়
      বৈদ্যুতিনও তথ্য প্রযুক্তি ক্ষেত্রে ভারত ও বাংলাদেশের মধ্যে ইতিমধ্যেই সম্পাদিত একটি চুক্তি সম্পর্কে আজ কেন্দ্রীয় মন্ত্রিসভার বৈঠকে বিশদভাবে অবহিত করা হল প্রধানমন্ত্রী শ্রী নরেন্দ্র মোদীকে।

      Posted On: 15 JUN 2017 12:40PM by PIB Kolkata

    বৈদ্যুতিনও তথ্য প্রযুক্তি ক্ষেত্রে ভারত ও বাংলাদেশের মধ্যে ইতিমধ্যেই সম্পাদিত একটি চুক্তি সম্পর্কে আজ কেন্দ্রীয় মন্ত্রিসভার বৈঠকে বিশদভাবে অবহিত করা হল প্রধানমন্ত্রী শ্রী নরেন্দ্র মোদীকে। বৈঠকে নেতৃত্ব দেন প্রধানমন্ত্রী স্বয়ং।
    
    ভারতও বাংলাদেশের মধ্যে মউ বা চুক্তিটি স্বাক্ষরিত হয় এ বছর এপ্রিল মাসে। ভারতের বৈদ্যুতিন ও তথ্যপ্রযুক্তি মন্ত্রক এবং বাংলাদেশের তথ্য ও যোগাযোগ প্রযুক্তি দপ্তরের মধ্যে স্বাক্ষরিত এই চুক্তিটির মেয়াদ পাঁচ বছর। মেয়াদের সময়সীমা উত্তীর্ণ হলে দু’দেশের লিখিত সম্মতির ভিত্তিতে চুক্তিটির পুনর্নবীকরণের সংস্থানও রয়েছে। প্রয়োজনে, ছ’মাসের আগাম নোটিশের ভিত্তিতে চুক্তিটি প্রত্যাহারও করে নেওয়া যেতে পারে।
    
    ই-গভর্ন্যান্স,এম-গভর্ন্যান্স, বৈদ্যুতিন পদ্ধতিতে সরকারি পরিষেবা, সাইবার নিরাপত্তা, দক্ষতাবৃদ্ধি সহ প্রযুক্তিগত বিভিন্ন ক্ষেত্রে ভারত ও বাংলাদেশের মধ্যে সহযোগিতা প্রসারের ব্যবস্থা রয়েছে সম্পাদিত এই চুক্তিটিতে। এছাড়াও, দুটি দেশের মধ্যে ব্যবসা-বাণিজ্যের সুযোগ-সুবিধার প্রসারেও তা বিশেষ সহায়ক হবে। বাংলাদেশের বাজারে ভারতীয় তথ্যপ্রযুক্তি সংস্থাগুলির বৈদ্যুতিন ও তথ্যপ্রযুক্তি সংক্রান্তকর্ম প্রচেষ্টার সুবাদে ভারতীয় বৈদ্যুতিন ও তথ্য প্রযুক্তি শিল্পে বিনিয়োগ আকর্ষণেরওপ্রচুর সম্ভাবনা রয়েছে যা পরোক্ষভাবে উৎসাহিত করবে কর্মসংস্থানের সুযোগ সৃষ্টির পরিকল্পনাকে।

    
    
    (Release ID: 1492855) Visitor Counter : 2
    
    

      Background release reference

      ভারতও বাংলাদেশের মধ্যে মউ বা চুক্তিটি স্বাক্ষরিত হয় এ বছর এপ্রিল মাসে