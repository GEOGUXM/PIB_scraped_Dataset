      আইনওবিচারমন্ত্রক

      কারাবন্দীদের উপযুক্ত আইনি পরিষেবার জন্য ওয়েব অ্যাপের সূচনা
      কারাবন্দীদের বিনামূল্যে আইনি পরিষেবা দেওয়ার লক্ষ্যে জাতীয় আইনি পরিষেবা কর্তৃপক্ষ বা নালসা আজ একটি ওয়েব অ্যাপ্লিকেশনের সূচনা করেছে

      Posted On: 30 JUN 2017 4:30PM by PIB Kolkata

    কারাবন্দীদের বিনামূল্যে আইনি পরিষেবা দেওয়ার লক্ষ্যে জাতীয় আইনি পরিষেবা কর্তৃপক্ষ বা নালসা আজ একটি ওয়েব অ্যাপ্লিকেশনের সূচনা করেছে। ন্যাশনাল ইনফরমেটিক্স সেন্টার (এন.আই.সি.)কারাবন্দীদের সহায়তার জন্য এই আইনি পরিষেবা পরিচালনা ব্যবস্হাটি গড়ে তুলেছে। উল্লেখ করা যেতে পারে, কারাবন্দী ব্যক্তিদের যাবতীয় আইনি পরিষেবা দেওয়ার দায়িত্ব নালসা-কে দেওয়া হয়েছে।
    
    আইনি পরিষেবা সংক্রান্ত ওয়েব অ্যাপ্লিকেশনের মাধ্যমে রাজ্য আইনি পরিষেবা কর্তৃপক্ষ ও জেলা আইনি পরিষেবা কর্তৃপক্ষগুলি নিজেদের এক্তিয়ারে থাকা কারাবন্দী প্রত্যেক ব্যক্তি এবং আদালতে পেশ করার সময় তাদের আইনজীবি সম্পর্কে যাবতীয় তথ্য জানাতে পারবে। এমনকি ওয়েব অ্যাপ্লিকেশনের সফটওয়্যারের সাহায্যে মোট কারাবন্দীর সংখ্যা,আইনজীবিদের পরামর্শহীন কারাবন্দীদের সংখ্যা, আইনি পরিষেবা সংস্হার আইনজীবিদের সহায়তা পাওয়া বন্দীদের সংখ্যা এবং ব্যক্তিগত আইনজীবিদের পরামর্শ পাওয়া বন্দীদের বিষয়ে রিপোর্ট তেরি করা সম্ভব হবে।
    
    কারাবন্দী ব্যক্তি ও আইনি পরিষেবা সংক্রান্ত রাজ্য ভিত্তিক, জেলা ভিত্তিক এবং পৃথক সংশোধনাগার ভিত্তিক তথ্যও এই সফটওয়্যারের সাহায্যে তৈরি করা যাবে। এই সমস্ত তথ্য নির্দিষ্ট সময় অন্তর একত্রিত করা যাবে এবং ভারতীয় দন্ডবিধির ৪৩৬-কে ধারা অনুযায়ী কারাবন্দীরা জামিন পাওয়ার যোগ্য হলে ঐ সফটওয়্যারের সাহায্যে তা জানা যাবে।
    
    আইনি পরিষেবা ব্যবস্হাকে এই ওয়েব অ্যাপ্লিকেশনটি আরও স্বচ্ছ করে তুলবে। সংশ্লিষ্ট সমস্ত কর্তৃপক্ষ এই ব্যবস্হার সাহায্যে আদালতে পেশ হওয়ার প্রথম দিন থেকে কারাবন্দী কোনওব্যক্তি যাতে আইনি সহায়তা থেকে বাদ পড়ে না যায়, তার ওপর নজর রাখতে পারবে।
    
    নয়াদিল্লিতে আজ এই ওয়েব অ্যাপ্লিকেশনটির উদ্বোধন করেন সুপ্রীম কোর্টের বিচারপতি ও নালসা-রকার্যনির্বাহী অধ্যক্ষ দীপক মিশ্র।
    
    ইন্ডিয়ানল ইন্টিটিউটে ওয়েব অ্যাপ্লিকেশনটির উদ্ভাবন উপলক্ষে আয়োজিত বুধবারের আলোচনা চক্রে ১৮টি রাজ্য আইনি পরিষেবা কর্তৃপক্ষের সদস্য সচিব ও প্রশাসনিক আধিকারিকরা উপস্হিত ছিলেন। এন.আই.সি.-র একটি বিশেষজ্ঞ দলও সেখানে সফটওয়্যারটি সম্পর্কে বক্তব্য রাখেন।

    
    
    (Release ID: 1494195) Visitor Counter : 2
    
    

      Background release reference

      ন্যাশনাল ইনফরমেটিক্স সেন্টার (এন.আই.সি.)কারাবন্দীদের সহায়তার জন্য এই আইনি পরিষেবা পরিচালনা ব্যবস্হাটি গড়ে তুলেছে