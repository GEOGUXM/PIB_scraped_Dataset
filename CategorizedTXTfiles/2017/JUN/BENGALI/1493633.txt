      কর্মী, জন-অভিযোগএবংপেনশনমন্ত্রক

      দুর্নীতির বিরুদ্ধে বিভাগীয় ব্যবস্থা গ্রহণের লক্ষ্যে অনলাইন সফটওয়্যারের সূচনা করলেন ডঃ জিতেন্দ্র সিং
      প্রধানমন্ত্রী শ্রী নরেন্দ্র মোদীর নেতৃত্বে কেন্দ্রের বর্তমান সরকার ‘ন্যূনতম সরকারি হস্তক্ষেপ,সর্বোচ্চ প্রশাসন’-এর নীতি অনুসরণ করে চলেছে

      Posted On: 23 JUN 2017 12:18PM by PIB Kolkata

    প্রধানমন্ত্রী শ্রী নরেন্দ্র মোদীর নেতৃত্বে কেন্দ্রের বর্তমান সরকার ‘ন্যূনতম সরকারি হস্তক্ষেপ,সর্বোচ্চ প্রশাসন’-এর নীতি অনুসরণ করে চলেছে। দুর্নীতির সঙ্গে কোনভাবেই আপোষ করতে রাজি নয় বর্তমান সরকার। এই কারণে সরকারি সমস্ত কাজকর্মকেই স্বচ্ছতর করে তোলারপ্রচেষ্টা অব্যাহত রয়েছে। শুধু তাই নয়, সরকারের প্রতিটি পদক্ষেপকেই করে তোলা হচ্ছে নাগরিক-কেন্দ্রিক। সরকারি কাজকর্মে দায়বদ্ধতার ওপরও বিশেষ জোর দেওয়া হয়েছে।
    
    আজ এখানে দুর্নীতির বিরুদ্ধে বিভাগীয় ব্যবস্থা গ্রহণের লক্ষ্যে অনলাইন সফটওয়্যারের সূচনাকালে একথা বলেন উত্তর-পূর্বাঞ্চলের বিকাশ দপ্তরের (স্বাধীন দায়িত্বপ্রাপ্ত) কেন্দ্রীয় প্রতিমন্ত্রী ডঃ জিতেন্দ্র সিং। একই সঙ্গে তিনি প্রধানমন্ত্রীর দপ্তর,কর্মী, জন-অভিযোগ ও পেনশন, পরমাণু শক্তি এবং মহাকাশ দপ্তরেরও কেন্দ্রীয় প্রতিমন্ত্রী। তিনি তাঁর ভাষণে আরও বলেন যে এই সফটওয়্যার সূচনার মূল উদ্দেশ্য হলদুর্নীতি পরায়ণ আধিকারিকদের বিরুদ্ধে কঠোর ব্যবস্থা গ্রহণ। তবে, সৎ আধিকারি করা যাতে কোনভাবেই ক্ষতিগ্রস্ত না হন সেদিকেও লক্ষ্য রাখা হবে। এই ধরনের একটি সফটওয়্যারের সূচনার পেছনে কেন্দ্রীয় কর্মী ও প্রশিক্ষণ দপ্তর, সিভিসি এবং অন্যান্য দপ্তরের সমবেত প্রচেষ্টারও ভূয়সী প্রশংসা করেন ডঃ জিতেন্দ্র সিং।
    
    কেন্দ্রীয় মন্ত্রী বলেন যে আমলাতন্ত্র হচ্ছে সরকারি প্রশাসন ও পরিচালনের এক বিশেষ মাধ্যম। সরকারের লক্ষ্য হল আধিকারিকদের জন্য কাজের উপযোগী পরিবেশ গড়ে তোলা। নতুন সফটওয়্যার চালু করার ফলে সৎ ও দক্ষ আধিকারিকরা যাতে অযথা হয়রানির শিকার না হন সেদিকে যেমনলক্ষ্য রাখা হবে, অন্যদিকে তেমনই সরকারি কাজকর্মের সর্বস্তরে স্বচ্ছতা রক্ষার বিষয়টিকেও বিশেষভাবে উৎসাহিত করা হবে। দুর্নীতিকে যাতে কোনভাবেই প্রশ্রয় না দেওয়াহয় এবং ভালো কাজের জন্য যাতে কাউকেই শাস্তি ভোগ করতে না হয়, তা নিশ্চিত করা হবে।
    
    ডঃ জিতেন্দ্র সিং প্রসঙ্গত জানান যে অভিযুক্ত আধিকারিকদের বিরুদ্ধে নিয়ম ও শৃঙ্খলাভঙ্গের তদন্তের কাজ দু’বছরের মধ্যে সম্পূর্ণ করার জন্য সর্বতোভাবে প্রচেষ্টা চালানো হবে।
    
    অনুষ্ঠানে অন্যান্যদের মধ্যে বক্তব্য রাখেন প্রধানমন্ত্রীর সচিব শ্রী ভাস্কর কুলভে,ডিওপিটি-র এসএস এবং ইও শ্রী রাজীব কুমার এবং সিভিসি-র সচিব শ্রীমতী নীলম সাহানি।

    
    
    (Release ID: 1493633) Visitor Counter : 2
    
    

      Background release reference

      দুর্নীতির সঙ্গে কোনভাবেই আপোষ করতে রাজি নয় বর্তমান সরকার।