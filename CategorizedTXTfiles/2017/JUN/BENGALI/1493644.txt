      কেন্দ্রীয়মন্ত্রিসভা

      প্রথাগত চিকিৎসা পদ্ধতি ও হোমিওপ্যাথিরক্ষেত্রে ভারত-শ্রীলঙ্কা সহযোগিতা প্রসারের প্রস্তাবে সম্মতি কেন্দ্রীয়মন্ত্রি সভার
      প্রথাগত চিকিৎসা পদ্ধতি এবং হোমিওপ্যাথি ক্ষেত্রে সহযোগিতা প্রসারের লক্ষ্যে ভারতের কেন্দ্রীয় আয়ুষ মন্ত্রক এবং শ্রীলঙ্কার স্বাস্থ্

      Posted On: 23 JUN 2017 1:24PM by PIB Kolkata

    প্রথাগত চিকিৎসা পদ্ধতি এবং হোমিওপ্যাথি ক্ষেত্রে সহযোগিতা প্রসারের লক্ষ্যে ভারতের কেন্দ্রীয় আয়ুষ মন্ত্রক এবং শ্রীলঙ্কার স্বাস্থ্য, পুষ্টি এবং দেশীয় চিকিৎসা ব্যবস্থা সম্পর্কিত মন্ত্রকের মধ্যে এক মউ স্বাক্ষরের প্রস্তাবে আজসম্মতি দিল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত হয় এদিনের মন্ত্রিসভার বৈঠক।
    
    প্রস্তাবিত মউটি স্বাক্ষরিত হলে প্রথাগত চিকিৎসা পদ্ধতি এবং হোমিওপ্যাথির ক্ষেত্রে দ্বিপাক্ষিক সহযোগিতার প্রসার ঘটবে। দু’দেশের মিলিত সাংস্কৃতিক ঐতিহ্যের পরিপ্রেক্ষিতে এই মউ স্বাক্ষর তথা সহযোগিতা প্রসারের বিষয়টি যথেষ্ট তাৎপর্যপূর্ণ। তবে,এই কাজে অতিরিক্ত কোন আর্থিক দায়বদ্ধতা থাকছে না। প্রয়োজনীয় গবেষণা, প্রশিক্ষণসূচি, বৈঠক ও সম্মেলনের ব্যয়ভার বহনের জন্য কেন্দ্রীয় আয়ুষ মন্ত্রকের বাজেটব রাদ্দের আর্থিক সহায়সম্পদকে কাজে লাগানো হবে।
    
    মউ স্বাক্ষরের পরে পরেই শুরু হবে দু’দেশের মধ্যে সহযোগিতা প্রসারের কাজকর্ম।
    
    প্রসঙ্গত উল্লেখ্য, প্রথাগত চিকিৎসা পদ্ধতির ক্ষেত্রে ভারত এখন যথেষ্ট উন্নত। এছাড়াও, ভেষজ গাছ ও লতাগুল্মেরও কোন অভাব নেই এ দেশে। বিশ্ব স্বাস্থ্যরক্ষার প্রেক্ষাপটে প্রাকৃতিক এই সম্পদগুলির গুরুত্ব ও সম্ভাবনা অপরিসীম। অন্যদিকে,শ্রীলঙ্কারও রয়েছে প্রথাগত চিকিৎসা সম্পর্কিত এক সুদীর্ঘ ইতিহাস। আয়ুর্বেদ,সিদ্ধা, ইউনানি, যোগ ও প্রাকৃতিক চিকিৎসার বিশেষ ঐতিহ্য রয়েছে ঐ দেশটির। এছাড়াও,সেখানে রয়েছে হোমিওপ্যাথি চিকিৎসা পদ্ধতির নিয়মিত চর্চা ও প্রয়োগ। এই পরিস্থিতিতে আয়ুর্বেদ, সিদ্ধা এবং ইউনানি চিকিৎসা পদ্ধতির দিক থেকে দুটি দেশের মধ্যেই গড়ে উঠেছে এক মিলিত ঐতিহ্য। ভাষা, সংস্কৃতি, সাহিত্য ও ইতিহাসের ক্ষেত্রগুলিতে ভারত ওশ্রীলঙ্কা একে অপরের অংশীদার। সভ্যতা ও সংস্কৃতির এই মিলিত ঐতিহ্যের প্রসার ঘটেছে দু’দেশের জনসাধারণের পারস্পরিক বিনিময় কর্মসূচির মধ্যেও। এই প্রেক্ষাপটে প্রথাগত চিকিৎসা পদ্ধতি এবং হোমিওপ্যাথির ক্ষেত্রে দ্বিপাক্ষিক সহযোগিতা স্বাস্থ্য ব্যবস্থারক্ষেত্রে এক নতুন দিশার সূচনা করবে বলে আশা করা হচ্ছে।

    
    
    (Release ID: 1493644) Visitor Counter : 2
    
    

      Background release reference

      দেশীয় চিকিৎসা ব্যবস্থা সম্পর্কিত মন্ত্রকের মধ্যে এক মউ স্বাক্ষরের প্রস্তাবে আজসম্মতি দিল কেন্দ্রীয় মন্ত্রিসভা