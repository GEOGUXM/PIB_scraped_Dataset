      আদিবাসীবিষয়কমন্ত্রক

      ৫১টি একলব্য আদর্শ আবাসিক বিদ্যালয় বিগত তিন বছরে চালু হয়েছে : ৭২টি নতুন বিদ্যালয় নির্মানে অনুমতি
      কেন্দ্রীয় উপজাতি বিষয়ক মন্ত্রক একলব্য আদর্শ আবাসিক বিদ্যালয়গুলিকে আরও বেশি কার্যকর ও উৎকৃষ্টমানের করে গড়ে তুলতে বিগত তিন বছরে একাধিক ইতিবাচক পদক্ষেপ নিয়েছে

      Posted On: 14 JUN 2017 3:34PM by PIB Kolkata

    কেন্দ্রীয় উপজাতি বিষয়ক মন্ত্রক একলব্য আদর্শ আবাসিক বিদ্যালয়গুলিকে আরও বেশি কার্যকর ও উৎকৃষ্টমানের করে গড়ে তুলতে বিগত তিন বছরে একাধিক ইতিবাচক পদক্ষেপ নিয়েছে। এই সমস্ত পদক্ষেপের ফল স্বরুপ বিগত তিন বছরে ৫১টি এ ধরনের বিদ্যালয় চালু হয়েছে। বর্তমানে দেশের একলব্য আদর্শ আবাসিক বিদ্যালয়ের সংখ্যা ১৬১। ২০১২-১৪ সালে এ ধরনের ১১০টি বিদ্যালয় চালুছিল। ২৬টি রাজ্যে ছড়িয়ে থাকা এই বিদ্যালয়গুলিতে ৫২ হাজারের বেশি আদিবাসী ছাত্রছাত্রী পড়াশুনা করছে।
    
    ১৯৯৮ সালে একলব্য আদর্শ আবাসিক বিদ্যালয় প্রকল্প শুরু হয়। প্রকল্পের আওতায় মহারাষ্ট্রে ২০০০ সালে প্রথম বিদ্যালয়টি চালু হয়। বিগত ১৭ বছরে মোট ২৫৯টি এ ধরনের বিদ্যালয় চালু করার অনুমোদন দেওয়া হয়, যার মধ্যে ৫২-টি বিদ্যালয় বিগত তিন বছরে চালু হয়েছে। একলব্য আদর্শ আবাসিক বিদ্যালয়গুলি আদিবাসী ছাত্রছাত্রীদের শিক্ষার ক্ষেত্রে উৎকর্ষ প্রতিষ্ঠান হিসেবে কাজ করে চলেছে। আদিবাসী এলাকায় অন্যান্য সরকারি বিদ্যালয়ের তুলনায় একলব্য আদর্শ আবাসিক বিদ্যালয়গুলির ছাত্রছাত্রীদের পরীক্ষার রেজাল্ট যথেষ্ট ভালো। দশম ও দ্বাদশ শ্রেণীতে ছাত্রছাত্রীদের পাশের গড় হার ৯০ শতাংশের বেশি। উচ্চতর শিক্ষা ও প্রতিযোগিতামূলক পরীক্ষায় আবাসিক বিদ্যালয়ের ছাত্রছাত্রীরা ভালোফল করেছে বলে জানা গেছে।
    
    উপজাতীয় শিশুদের আরও বেশি শিক্ষার সুযোগ করে দিতে সরকার দেশের ৬৭২টি ব্লকে, যেখানে মোট জনসংখ্যার ৫০ শতাংশের উপরে আদিবাসী মানুষ রয়েছেন, আগামী ৫ বছরে সেখানে একলব্য আদর্শ আবাসিক বিদ্যালয় গড়ে তোলার ওপর গুরুত্ব দিচ্ছে।
    
    ২০১০-এর একলব্য আদর্শ আবাসিক বিদ্যালয় সংক্রান্ত নিয়মনীতি অনুযায়ী ৫০ শতাংশের বেশি আদিবাসী মানুষ রয়েছেন, এমন সমস্ত অঞ্চলে অন্ততপক্ষে একটি করে এ ধরনের বিদ্যালয় স্হাপন করতেহবে। বিদ্যালয় ভবন, শ্রেণীকক্ষ, হোস্টেল ও কর্মচারি আবাসন নির্মান খাতে ১২ কোটি টাকা সাহায্য দেওয়া হয়। অবশ্য পার্বত্য এলাকা, মরুভূমি ও দ্বীপপুঞ্জের মতো এলাকার ক্ষেত্রে আর্থিক সাহায্যের পরিমান ১৬ কোটি টাকা।

    
    
    (Release ID: 1492758) Visitor Counter : 2
    
    

      Background release reference

      বিগত তিন বছরে ৫১টি এ ধরনের বিদ্যালয় চালু হয়েছে