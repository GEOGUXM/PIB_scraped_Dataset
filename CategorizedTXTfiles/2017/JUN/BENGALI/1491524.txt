      স্বরাষ্ট্র মন্ত্রক

      এস এসবি-র আন্ত: ফ্রন্টিয়ার ব্যান্ড প্রতিযোগিতার সমাপ্তি অনুষ্ঠানে যোগ দিলেন কেন্দ্রীয় স্বরাস্ট্র প্রতিমন্ত্রী শ্রী কিরেন রিজিজু
      সশস্ত্র সীমা বল , এস এস বি - র সপ্তম আন্ত : ফ্রন্টিয়ার বাদ্যবৃন্দ প্রতিযোগিতা গতমঙ্গলবার নয়াদিল্লিতে সমাপ্ত হয়

      Posted On: 01 JUN 2017 4:04PM by PIB Kolkata

    সশস্ত্র সীমা বল , এস এস বি - র সপ্তম আন্ত : ফ্রন্টিয়ার বাদ্যবৃন্দ প্রতিযোগিতা গতমঙ্গলবার নয়াদিল্লিতে সমাপ্ত হয়। আনুষ্ঠানিক সমাপ্তির আয়োজনে প্রধান অতিথি হিসেবে যোগ দেন কেন্দ্রীয় স্বরাস্ট্র বিষযক প্রতিমন্ত্রী শ্রী কিরেন রিজিজু । বর্ণময় সেই অনুষ্ঠানের শেষে ছিলো পুরস্কার বিতরণ।
    
    এই উপলক্ষে ভাষণ প্রসঙ্গে শ্রী রিজিজু বলেন , নিরাপত্তা বাহিনীর বাদ্যবৃন্দের এক সুদীর্ঘ ইতিহাস রয়েছে । আগে যুদ্ধে তুরি , শঙ্খ , নাগাড়া ও ড্রামের শব্দে সূচনা বা সমাপ্তির সঙ্কেত প্রদান করা হতো । আজকের দিনেও ব্যান্ড বা বাদ্যবৃন্দের অপরিহার্য ব্যবহার রয়েছে বাহিনীর সমবেত কুচকাওয়াজ ও অন্য আনুষ্ঠানিকতায় । এই সামরিক বাজনার বিশেষ ধ্বনি বাহিনীর মানসিকতাকেই অন্যরকম উচ্চতায় তুলে নিয়ে যায় বলে শ্রী রিজিজু মন্তব্য করেন। বাহিনীর ক্রমাগত নিরলস কর্তব্য পালনের ধারায় এই বাজনা একরকম বিনোদনের প্রলেপ ছড়ায় বলেও তিনি জানান। বাহিনীর মহানির্দেশক শ্রীমতী অর্চনা রামাসুন্দরম জানান , ২০১১ থেকে এই ব্যান্ডের প্রতিযোগিতা হয়ে আসছে। তিনি এই আয়োজন সফল করায় সংশ্লিষ্ট সবাইকে ধন্যবাদ ও অভিনন্দন জানান । অনুষ্ঠানে বাহিনীর মহা পরিদর্শক শ্রীমথী রেণুকা মিশ্র জানান, সর্বভারতীয় পুলিশব্যান্ড প্রতিয়োগিতায়ও এস এস বি-র ব্যান্ড দল উল্লেখযোগ্য সাফল্য অর্জন করে থাকে।
    
    অনুষ্ঠানের শুরুতে বাহিনীর শিলিগুড়ি ফ্রন্টিয়ারের উপস্থাপনার পর একে একে সমস্ত অংশগ্রহণকারি ব্যান্ড দলের অনবদ্য পরিবেশনা মুগ্ধ করে। এই প্রতিযোগিতায় শিলিগুড়ি , লক্ষ্ণৌ, পাটনা ও গুয়াহাটি ফ্রন্টিয়ার আলাদা আলাদা বাদ্যবৃন্দের শ্রেণীতে সেরার শিরোপা দখল করে।

    
    
    (Release ID: 1491524) Visitor Counter : 5
    
    

      Background release reference

      আনুষ্ঠানিক সমাপ্তির আয়োজনে প্রধান অতিথি হিসেবে যোগ দেন কেন্দ্রীয় স্বরাস্ট্র বিষযক প্রতিমন্ত্রী শ্রী কিরেন রিজিজু