      প্রধানমন্ত্রীরদপ্তর

      ফ্রান্সের প্রেসিডেন্টের সঙ্গে প্যারিসে পরিবেশ সুরক্ষা, জলবায়ু চুক্তি এবং সন্ত্রাস দমন সম্পর্কে আলোচনা ও মত বিনিময় ভারতের প্রধানমন্ত্রীর
      শনিবার ফ্রান্সের প্রেসিডেন্ট ইম্যানুয়েল ম্যাকঁর সঙ্গে প্যারিসে এক বৈঠকে মিলিত হলেন ভারতের প্রধানমন্ত্রী শ্রী নরেন্দ্র মোদী

      Posted On: 06 JUN 2017 11:06AM by PIB Kolkata

    শনিবার ফ্রান্সের প্রেসিডেন্ট ইম্যানুয়েল ম্যাকঁর সঙ্গে প্যারিসে এক বৈঠকে মিলিত হলেন ভারতের প্রধানমন্ত্রী শ্রী নরেন্দ্র মোদী।
    
    বৈঠক শেষে সংবাদমাধ্যম প্রতিনিধিদের সঙ্গে আলোচনা প্রসঙ্গে তাঁকে উষ্ণ অভ্যর্থনা জানানোর জন্য প্রেসিডেন্ট ম্যাকঁর-কে বিশেষভাবে ধন্যবাদ জানান ভারতের প্রধানমন্ত্রী। তিনি তাঁকে অভিনন্দিত করেন নির্বাচনে জয়লাভের জন্যও।
    
    বিগত বছরগুলিতে মানব সেবা এবং মানবিক মূল্যবোধগুলির ক্ষেত্রে ভারত-ফ্রান্স দ্বিপাক্ষিক সম্পর্কের সাফল্যের দিকগুলিও তুলে ধরেন শ্রী মোদী। এই সম্পর্ক উত্তরোত্তর প্রসারলাভ করবে বলে তাঁর দৃঢ় বিশ্বাসের কথাও পুনর্ব্যক্ত করেন তিনি।
    
    প্যারিস জলবায়ু চুক্তিকে সমগ্র বিশ্বের এক মিলিত ঐতিহ্য বলে বর্ণনা করেন ভারতের প্রধানমন্ত্রী। তাঁর মতে, এই চুক্তি হল ভবিষ্যৎ মানব প্রজন্মের আশা-আকাঙ্ক্ষা রূপায়ণে বর্তমান প্রজন্মের এক বিশেষ অবদান।
    
    প্রধানমন্ত্রী বলেন, মাতা বসুন্ধরাকে রক্ষা করা আমাদের সকলের এক সম্মিলিত দায়িত্ব। এই চুক্তি স্বাক্ষরের জন্য ভারত ও ফ্রান্স কাঁধে কাঁধ মিলিয়ে কাজ করে গেছে বলে উল্লেখ করেন তিনি। প্যারিস শহর তার রাজনৈতিক যাত্রাপথে এক গুরুত্বপূর্ণ স্থান হিসেবে চিহ্নিত হয়ে থাকবে বলেও মন্তব্য করেন শ্রী নরেন্দ্র মোদী।
    
    পরিবেশ সুরক্ষার বিষয়টি যে ভারতীয়দের কাছে আস্থা ও বিশ্বাসের এক বিশেষ প্রতীক একথারওউল্লেখ করেন ভারতের প্রধানমন্ত্রী। তিনি বলেন, পরিবেশ সুরক্ষা হল ভারতীয়দের কাছেএক শতাব্দী প্রাচীন ঐতিহ্য।
    
    শ্রী মোদী বলেন, প্যারিস চুক্তি রূপায়ণে ভারত শুধুমাত্র অঙ্গীকারবদ্ধই নয়, প্রয়োজনে আরও বেশিদূর যেতেও সে প্রস্তুত। ভবিষ্যৎ প্রজন্মগুলির কাছে এই প্রচেষ্টাকে এক দান বা উপহারহিসেবে তুলে ধরার লক্ষ্যে সকলকে নিয়ে ভারত একযোগে কাজ করে যাবে।
    
    সন্ত্রাস ও উগ্রপন্থা দমনের সম্ভাব্য পন্থা-পদ্ধতি সম্পর্কেও দুই নেতা মতবিনিময় করেছেন বলে জানান প্রধানমন্ত্রী। তিনি বলেন, এক যুক্ত ও প্রগতিশীল ইউরোপীয় ইউনিয়ন গড়ে তোলার প্রচেষ্টাকে সমর্থন জানিয়েছে ভারত।

    
    
    (Release ID: 1491872) Visitor Counter : 3
    
    

      Background release reference

      সংবাদমাধ্যম প্রতিনিধিদের সঙ্গে আলোচনা প্রসঙ্গে তাঁকে উষ্ণ অভ্যর্থনা জানানোর জন্য প্রেসিডেন্ট ম্যাকঁর-কে বিশেষভাবে ধন্যবাদ জানান ভারতের প্রধানমন্ত্রী