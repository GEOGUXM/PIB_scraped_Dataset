      প্রধানমন্ত্রীরদপ্তর

      মাদ্রিদে প্রধানমন্ত্রী এক বৈঠকে মিলিত হলেন স্পেনের প্রেসিডেন্টের সঙ্গে : সাতটি চুক্তি সম্পাদন ভারত ও স্পেনের মধ্যে
      প্রধানমন্ত্রী শ্রী নরেন্দ্র মোদী আজ মাদ্রিদে স্পেনের প্রেসিডেন্ট মিঃ মারিয়ানো রেজয়-এর সঙ্গে এক আলোচনা-বৈঠকে মিলিত হন।

      Posted On: 01 JUN 2017 4:09PM by PIB Kolkata

    প্রধানমন্ত্রী শ্রী নরেন্দ্র মোদী আজ মাদ্রিদে স্পেনের প্রেসিডেন্ট মিঃ মারিয়ানো রেজয়-এর সঙ্গে এক আলোচনা-বৈঠকে মিলিত হন।
    
    এসম্পর্কে প্রধানমন্ত্রী বলেন, আজকের কথাবার্তা দু’দেশের মধ্যে সম্পর্ককে আরও নিবিড়করে তোলার কাজে বিশেষভাবে সাহায্য করবে । তিনি বলেন, পরস্পর সংযুক্ত তথা পরস্পর নির্ভরশীল এই বিশ্ব পরিবেশে পারস্পরিক কল্যাণের লক্ষ্যে এক যোগে কাজ করে যেতে পারেভারত ও স্পেন এবং তাতে লাভবান হবে সমগ্র বিশ্বই। প্রেসিডেন্ট রেজয়-কে তিনি এক বিশেষ দৃষ্টিভঙ্গী সম্পন্ন নেতা বলে অভিহিত করেন।
    
    শ্রী মোদী বলেন, ভারত ও স্পেন উভয়েই সন্ত্রাসের ধ্বংসলীলা প্রত্যক্ষ করেছে। তাই এর মোকাবিলায় জোর দিয়েছে দুটি দেশই।
    
    এক বিরাট অর্থনৈতিক সংস্কার কর্মসূচিতে ভারত ও স্পেন যুক্ত রয়েছে বলে বর্ণনা করেন প্রধানমন্ত্রী। রেল, পরিকাঠামো এবং স্মার্ট নগরী গড়ে তোলার কাজে দু’দেশের সহযোগিতা প্রসারের বিশেষ সম্ভাবনা রয়েছে বলে মনে করেন তিনি।
    
    প্রধানমন্ত্রী বলেন, ভারত ও স্পেনের মধ্যে সম্পর্কের এক নতুন দিগন্ত উন্মোচনের মাধ্যমে নতুন ভারতগড়ে তোলার স্বপ্ন আরও বেশি করে উৎসাহিত হবে ।
    
    এদিনদু’দেশের মধ্যে বিনিময় হয় সাতটি চুক্তি। জ্বালানি, নিরাপত্তা এবং অসামরিক বিমানপরিবহণ সহ বিভিন্ন বিষয়ে এই চুক্তিগুলি সম্পাদিত হয়।
    
    পরেপ্রধানমন্ত্রী এক বৈঠকে মিলিত হন স্পেনের সিইও-দের সঙ্গে। ভারতে স্পেনের বিনিয়োগের প্রচুর সম্ভাবনা রয়েছে বলে মত প্রকাশ করা হয় এই বৈঠকে । বিশেষত, পরিকাঠামো, পুনর্নবীকরণযোগ্য জ্বালানি,খাদ্য প্রক্রিয়াকরণ, স্বয়ংক্রিয় যান, সুতিবস্ত্র ও রাসায়নিক উৎপাদন ক্ষেত্রে এই বিনিয়োগের সম্ভাবনা বিশেষভাবে উল্লেখযোগ্য বলে মনে করেন প্রধানমন্ত্রী।
    
    ভারতের স্মার্ট নগরী কর্মসূচিতে অংশগ্রহণের জন্য স্পেনকে আমন্ত্রণ জানান প্রধানমন্ত্রী । জিএসটি সহ ভারতে যে সমস্ত প্রধান প্রধান অর্থনৈতিক কর্মসূচির সূচনা হয়েছে, তারওএকটি রূপরেখা এদিন তুলে ধরেন তিনি। শ্রী মোদী বলেন যে ‘মেক ইন ইন্ডিয়া’, ‘ডিজিটাল ইন্ডিয়া’ এবং ‘স্টার্ট আপ ইন্ডিয়া’ বিশ্বের বিনিয়োগ প্রচেষ্টায় এক চুম্বক শক্তির কাজ করে চলেছে।
    
    প্রধানমন্ত্রী এক সাক্ষাৎকারে মিলিত হন স্পেনের রাজা ষষ্ঠ ফিলিপের সঙ্গেও।

    
    
    (Release ID: 1491525) Visitor Counter : 3
    
    

      Background release reference

      দু’দেশের মধ্যে সম্পর্ককে আরও নিবিড়করে তোলার কাজে বিশেষভাবে সাহায্য করবে