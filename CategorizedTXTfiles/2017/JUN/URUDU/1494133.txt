      بھارتی چناؤ کمیشن

      نائب صدرجمہوریہ ہند کا2017 کا انتخاب(15ویں نائب صدر کاانتخاب)
      Posted On: 29 JUN 2017 7:32PM by PIB Delhi


    نئی دہلی۔ 29 ؍ جون۔ ہندوستان کے نائب صدرجمہوریہ جناب محمد حامد انصاری کی مدت کار 10 اگست 2017 تک ہے۔سبکدوش ہونے والے نائب صدرجمہوریہ کے خالی عہدہ کو پر کرنا موجودہ نائب صدر کی مدت کار ختم ہونے سے پہلےضروری ہے۔قانون میں کہا گیا ہے کہ موجودہ نائب صدر کے عہدہ کی مدت کارختم ہونے سے 60 دن پہلے نوٹیفکیشن جاری کیا جائے گا۔


    -2 آئین کی دفعہ 324 میں صدرجمہوریہ اور نائب صدرجمہوریہ کے انتخابات سے متعلق قانون مجریہ 1952 اورصدرجمہوریہ اور نائب صدرجمہوریہ کے انتخابات سے متعلق 1974 کے ضابطہ کے تحت انتخابات کرانے، اس کو کنٹرول کرنے اور اس کی نگرانی کی ذمہ داری ہندوستان کے انتخابی کمیشن پر ہے۔انتخابی کمیشن کے لئے یہ یقینی بنانا ضروری ہے کہ ہندوستان کے نائب صدرجمہوریہ کا انتخاب آزادانہ اور صاف ستھرے چناؤ کے ذریعے ہو۔ انتخابی کمیشن اپنی ذمہ داری کو پورا کرنے کے لئے تمام ضروری اقدامات کر رہا ہے۔


    -3 نائب صدرجمہوریہ کا انتخاب الیکٹورل کالج کے ممبروں کے ذریعہ عمل میں آتا ہے۔یہ کالج پارلیمنٹ کے دونوں ایوانوں کے ارکان پر مشتمل ہوتا ہے۔ راجیہ سبھا اور لوک سبھا کے نامزد ارکان کو بھی الیکٹورل کالج میں شامل کیا جاتا ہے اور وہ انتخاب میں حصہ لینے کے اہل ہوتے ہیں۔


    -4 نائب صدرجمہوریہ کے موجودہ انتخاب کے لئے الیکٹورل کالج مندرجہ ذیل ارکان پر مشتمل ہے۔


    راجیہ سبھا


    منتخب شدہ ارکان - 233


    نامزد 12-


    لوک سبھا


    منتخب شدہ ارکان - 543


    نامزد - 2


    کل ارکان 790


    انتخابی کمیشن نے مرکزی حکومت کے مشورے سے راجیہ سبھا کے سیکریٹری جنرل کو انتخاب کے لئے ریٹرنگ افسر مقرر کرنے کا فیصلہ کیا ہے۔کمیشن نے یہ فیصلہ بھی کیا ہے کہ راجیہ سبھا سیکریٹریٹ کے افسروں میں سے اسسٹنٹ ریٹرنگ افسر مقرر کئے جائیں تاکہ وہ ریٹرنگ افسر کی مدد کرسکیں۔


    صدرجمہوریہ اور نائب صدرجمہوریہ کے انتخاب سے متعلق قانون مجریہ 1952 کی دفعہ 4 کی شق 1 کے تحت ہندوستان کے انتخابی کمیشن نے نائب صدرجمہوریہ ہند کے انتخاب کے لئے مندرجہ ذیل پروگرام مرتب کیا ہے۔

                                                                                        
(i)    انتخاب کے سلسلے میں انتخابی کمیشن کے نوٹیفکیشن کا اجرا  (منگل) 04.07.2017        
                                                                                        
                                                                                        
                                                                                        
(ii)   نامزدگی کے کاغذات داخل کرنے کی آخری تاریخ              (منگل) 18.07.2017        
                                                                                        
                                                                                        
                                                                                        
(iii)  کاغذات کی جانچ پڑتال                                    (بدھ) 19.07.2017         
                                                                                        
                                                                                        
                                                                                        
(iv)   نام واپس لینے کی آخری تاریخ                            (جمعہ) 21.07.2017        
                                                                                        
                                                                                        
                                                                                        
(v)    اگر ضروری ہوا تو انتخاب کی تاریخ                        (سنیچر) 05.08.2017       
                                                                                        
                                                                                        
                                                                                        
(vi)   ووٹ ڈالنے کے اوقات                                      بجے تک 5 بجے سے شام 10صبح
                                                                                        
                                                                                        
                                                                                        
(vii)  اگر ضروری ہوا تو ووٹوں کی گنتی کی تاریخ                 (سنیچر) 05.08.2017       
                                                                                        
                                                                                        

    امیدوار کےکاغذات نامزدگی نئی دہلی میں ریٹرنگ افسر کے پاس اس جگہ جمع کئے جائیں گے جس کا اعلان وہ پبلک نوٹس کے ذریعہ کرے گا۔یہ کاغذات خود امیدوار یا اس کے نام تجویز کرنے والے کسی شخص یا اس کی تائید کرنےو الے کسی شخص کے ذریعے 11 بجے دن سے لے کر شام 3 بجے تک جمع کرائے جاسکیں گے۔امیدوار کا نام کم از کم 20 تجویز کرنے والوں اور کم از کم دیگر 20 تائید کرنے والوں کے ناموں کے ساتھ ہونا چاہئے۔انتخاب میں ووٹ دینے والا ممبر، تجویز کرنے والے یا تائید کرنےو الے صرف ایک امیدوار کے نام کی تجویز یا تائید کرسکتا ہے۔انتخاب کے لئے زر ضمانت 15000/- روپئے ہے جوکاغذات نامزدگی داخل کرنے کے ساتھ جمع کرایا جائے گا۔


    الیکٹورل کالج کے ممبروں کی فہرست جو نائب صدرجمہوریہ کے 2017 کے انتخاب کے لئے انتخابی کمیشن نے مرتب کی ہے اشاعت کے بعد ہندی اور انگریزی میں علیحدہ علیحدہ فراہم کی جائے گی۔اسے انتخابی کمیشن کے احاطہ میں کھولے گئے کاؤنٹر سے 50 روپئے میں حاصل کیاجاسکتا ہے۔نائب صدرجمہوریہ کے انتخاب 2017 کے الیکٹورل کالج کو انتخابی کمیشن کی ویب سائٹ ( http://www.cci.nic.in ) پر بھی ملاحظہ کیاجاسکتا ہے۔


    م ن۔ ج ا ۔ رض


    U-2935

    
    
    (Release ID: 1494133) Visitor Counter : 2