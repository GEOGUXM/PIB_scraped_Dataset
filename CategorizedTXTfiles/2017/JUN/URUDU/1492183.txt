      وزیراعظم کا دفتر

      قزاخستان روانگی سے قبل وزیراعظم نریندرمودی کا بیان
      Posted On: 07 JUN 2017 6:57PM by PIB Delhi


    دہلی، ۔08جون۔ وزیراعظم جناب نریندرمودی نے کل قزاخستان کے دورے پرروانگی سے قبل جوبیان جاری کیااس کا متن درج ذیل ہے۔


    میں 8اور9 ؍جون کو، شنگھائی کوآپریشن آرگنائزیشن ( ایس سی او) کی سربراہ میٹنگ میں شرکت کی غرض سے آستانہ ، قزاخستان کے سفرپرجارہاہوں ۔


    اس میٹنگ میں ، متعلقہ عمل مکمل ہونے پر، بھارت ایس سی او کا مکمل رکن بن جائے گا اوراس بنیادپر ایس سی او 40فیصد سے زائد بنی نوع انسان اور تقریباًع20فیصد عالمی مجموعی گھریلوپیداوارکی نمائندگی کرنے کا اہل ہوجائے گا۔


    ہم نے گذشتہ برس تاشقند میں منعقدہ ایس سی او کی میٹنگ میں کلی رکنیت حاصل کرنے کا عمل شروع کیاتھا۔


    میں امید کرتاہوں کہ ایس سی او کے ساتھ بھارت کی وابستگی مستحکم ہونے کے نتیجے میں ہونے والے دیگرفوائد کے علاوہ اس تعلق سے ہمیں اقتصادی ، رابطہ کاری اورانسداددہشت گردی کے شعبوں میں تعاون حاصل ہوگا۔


    ایس سی او کے اراکین کے ساتھ ہمارے دیرینہ تعلقات استواررہے ہیں اورمیں امید کرتاہوں کہ ان تعلقات کو ایس سی او کے توسط سے ہماری بہتری اور ہمارے ممالک اورعوام کی ترقی دونوں کے لئے مزید استحکام حاصل ہوگا۔


    ہم سب مل جل کر مفید وابستگی کے لئے نئے مواقع سے استفادہ کریں گے اور ہمارے اپنے پورے امکانی مضمرات کے حصول کے راستے میں آنے والی مشترکہ چنوتیوں سے نمٹنے کے لئے اپنی کوششوں کو مزید تقویت دیں گے ۔


    9جون کی شام کو میں آستانہ نمائش کے افتتاح کی تقریب میں بھی شرکت کروں گا جس کا موضوع ’’مستقبل کی توانائی ‘‘ ہے۔


    (م ن۔ع آ۔ 08-06-2017 )


    U- 2631

    
    
    (Release ID: 1492183) Visitor Counter : 3