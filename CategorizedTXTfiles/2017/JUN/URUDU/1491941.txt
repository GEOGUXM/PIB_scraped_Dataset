      شمال مشرقی ریاستوں کی ترقی کی وزارت

      ڈاکٹر جتیندر سنگھ نے شمال مشرقی خطے کے لئے ،’’ ہِل ایریا ڈیولپمنٹ پروگرام ‘‘ کا اعلان کیا
      Posted On: 05 JUN 2017 7:22PM by PIB Delhi


    نئی دہلی،06۔جون ۔شمال مشرقی خطے (ڈی او این ای آر ) کی ترقیات کے محکمے کے وزیر مملکت (آزادانہ چارج ) اور وزیر اعظم کے دفتر میں پرسونل ، پبلک گریوانسیز اینڈ پنشن ، ایٹمی توانائی اورخلائی امور کے وزیر مملکت ڈاکٹر جتیندر سنگھ نے منی پور کےشہر امپھال میں ملک کے شمال مشرقی خطے کے لئے ’’ہل ایریا ڈیولپمنٹ پروگرام ‘‘ کا اعلان کیا ۔

    
    ڈاکٹر جتیندر سنگھ نارتھ ایسٹرن ڈیولپمنٹ فائننس کارپوریشن لمٹیڈ کی جانب سے ، شمال مشرقی خطے کی ترقیات کے مرکزی محکمے اور منی پور کی ریاست کے اشتراک سے منعقد کئے جانے والے سرمایہ کاروں اورکاروباریوں کے اجتماع سے خطاب کررہے تھے ۔اس پروگرام میں ریاست کے وزیر اعلیٰ جناب این بیرین سنگھ اور ریاست کے دیگر سینئیر افسران ، این ای سی کے سکریٹری جنا ب رام موئیوا اوربڑی تعداد میں اہم اور متوقع کاروباریوں نےشرکت کی ۔
    
    اس نئی اسکیم کی تفصیل بیان کرتے ہوئے ڈاکٹرجتیندر سنگھ نے کہا کہ منی پور ،تری پورا اور آسام کی پہاڑی ریاستوں کی اپنی مخصوص جغربافیائی –طبعی حیثیت ہونے کے باوجود سماجی –معاشی ترقی میں یہ ریاستیں بہت پیچھے ہیں ، جو زمین کی بالائی ارضیاتی کیفیت کا نتیجہ ہیں ۔ انہوں نے کہا کہ جہاں تک ڈھانچہ جاتی سہولیات ،معیاری سڑکوں اورصحت اورتعلیم کا تعلق ہے ، پہاڑوں اوروادی کے اضلاع کے درمیان وسیع تر خلأ موجود ہے اور ہل ڈیولپمنٹ پروگرام متعدد امور پر سنجیدہ غوروخوض اور تحقیق کے بعد مرتب کیا گیا ہے ۔
    
    ڈاکٹر جتیندر سنگھ نے مزید کہا کہ ہل ایریا ڈیولپمنٹ پروگرام کا مقصد کم ترقی یافتہ پہاڑی علاقوں پرتوجہ مرکوز کرنا ہے اور منی پور کے پہاڑی اضلاع میں یہ پروگرام پائیلٹ بنیاد پر شروع کیا جائے گا۔
    
    اس سے پہلے منی پور پہنچنے کے فوراََ بعد ڈاکٹر جتیندر سنگھ مرکزی سرکار کے تین سال مکمل ہونے کی ایک تقریب میں شرکت کی ۔اس کے ساتھ ہی انہوں نے ’’ اجولا ‘‘ اسکیم کے تحت ضرورتمندخواتین کو مفت ایل پی جی کنکشن بھی پیش کئے ۔
    
    ڈاکٹر جتیندر سنگھ نے کہا کہ مرکزی سرکار کے تین برس کی سب سے بڑی کامیابی یہ ہے کہ اس نے نہ صرف شمال مشرقی خطے کو تیز رفتار ترقی کے راستے پر چلادیا ہے بلکہ ایسے ترقیاتی اقدامات کئے ہیں جو پچھلی کئی دہائیوں کے درمیان کئے جانے چاہئیں تھے ۔ انہوں نے کہا کہ مرکزی سرکار کا زاویہ ایسا دو سطحی زاویہ ہے جس کا مقصد ہرعلاقے کو یکساں ترقی کے مواقع فراہم کرانا اور شمال مشرقی خطے میں آباد ہر قبیلے اور سماج کو روزی روٹی فراہم کرانا اور شمال مشرقی خطے کی 8 ریاستوںکو ملک کی باقی ترقی یافتہ ریاستوں کے برابر لانا ہے ۔
    
    اس موقع پر منی پور کے وزیر اعلیٰ جناب این بیرین سنگھ نے خصوصی ، ’’ہل ایریا ڈیولپمنٹ پرگرام ‘‘ کا اعلان کئے جانے پر ڈاکٹر جتیندر سنگھ کا شکریہ ادا کیا ۔ انہوں نے شمال مشرقی خطے کی ریاستوں کی ترقی کی وزارت(ڈی او این ای آر) کے ذریعہ ریاست کی ترقی کے لئے مختلف منصوبوں پر ریاستی سرکار کے افسران کے ساتھ مل کرکام کرنے کے لئے ڈی او این ای آر کی ستائش کی ۔
    
    م ن ۔س ش۔ رم
    
    U-2589

    
    
    (Release ID: 1491941) Visitor Counter : 3