      کابینہ

      مالی تصفیہ اور ڈپازٹ بیمہ بل 2017 کو کابینہ کی منظوری
      Posted On: 14 JUN 2017 2:33PM by PIB Delhi


    نئی دہلی ، 14 جون ؛ مرکزی کابینہ نے وزیر اعظم نریندر مودی کی قیاد ت میں اس تجویز کو اپنی منظوی دے دی ہے کہ مالی تصفیہ اور ڈپازٹ بیمہ بل 2017 کو متعارف کرایا جائے۔ یہ بل مالی شعبے کے خصوصی اندراجات، جن کا تعلق بینکوں میں دیوالیہ پن کے معاملات سے نمٹنے، بیمہ کمپنیوں اور مالی شعبے کے دیگر اداروں کے لیے درکار فریم ورک سے ہو، کی مخصوص ضروریات اور تنازعات کےلیے جامع تصفیہ کی گنجائش فراہم کرے گا۔


    مذکورہ مالی تصفیہ مالی اور ڈپازٹ بیمہ تصفیہ بل 2017، قانون سازی کی شکل لینے کے بعد تصفیہ کارپوریشن کی تشکیل کا راستہ ہموار کرے گا۔ اس بل کے شیڈول میں جن امور کو شامل کیا گیا ہے، ان تمام امور کے سلسلے میں یہ بل تصفیہ سے متعلق تجاویز کو منسوخ کردے گا یا ان میں ضروری ترمیم کرنے کی گنجائش فراہم کرے گا۔ یہ بل ڈپازٹ انشورینس اور کریڈٹ گارنٹی کارپوریشن ایکٹ 1961 کی منسوخی کو بھی ممکن بنائے گا اور ڈپازٹ بیمے کے اختیارات اور ذمہ داریوں کو ریزولوشن کارپوریشن کو منتقل کردے گا۔


    ریزولوشن کارپوریشن مالی نظام کی لچک اور استحکام کی حفاظت کرے گا اور اس طرح سے ایک ذمہ دار حد تک متعلقہ صارفین کو تحفظ فراہم کرے گا، اور ہر ممکن حد تک عوامی سرمایے کو تحفظ دے گا۔


    واضح رہے کہ حکومت نے حال ہی میں دیوالیہ پن سے متعلق ضابطہ 2016 (کوڈ) وضع کیا ہے تاکہ غیر مالی اداروں سے متعلق دیوالیہ پن کے تنازعات کا حل نکالا جاسکے۔ مذکورہ مجوزہ بل اس کوڈ کے نفاذ میں مددگار ہوگا اور مالی شعبے کے لیے ریزولوشن فریم ورک فراہم کرے گا۔ ایک مرتبہ نفاذ کے بعد یہ بل مذکورہ کوڈ کے ساتھ مل کر معیشت کے لیے ایک جامع ریزولوشن فریم ورک فراہم کرے گا۔


    مذکورہ مالی تصفیہ اور ڈپازٹ بیمہ بل 2017 ایسے صارفین کو راحت دے گا جن کا تعلق مالی خدمات فراہم کرنے والوں کے طبقے سے ہے اور جو مالی طور پر پریشان حالی کے شکار ہیں۔ اس بل کا مقصد یہ بھی ہے کہ مالی خدمت فراہم کاروں میں مالی بحران کی صورت میں نظم و ضبط کا ماحول پیداکرے اور ان پر یہ بات واضح ہوجائے کہ مالی پریشان حالی کے شکار اداروں کو پریشانی سے نکالنے کے لیے عوامی سرمایے کا محدود استعمال ہی کیا جاسکتا ہے۔ یہ بل معیشت میں مالی استحکام کا راستہ بھی فراہم کرے گا اور وافر تدارکی اقدامات کو بھی یقینی بنائے گا۔ بحران کی صورت میں ضروری وسائل بھی فراہم کرے گا۔ بل کا مقصد یہ ہے کہ خوردہ ڈپازٹروں کی بڑی تعداد کو راحت فراہم کرنے کے لیے موجودہ ڈپازٹ بیمے کے فریم ورک کو منظم بنایا جاسکے۔ اس کے علاوہ اس بل کا مقصد یہ بھی ہے کہ مالی پریشان حالی کے شکار اداروں کو ان کی پریشان حالی سے نکالنے میں درکار وقت اور لاگت کو بھی کم کیا جائے۔


    U – 272 7

    
    
    (Release ID: 1492746) Visitor Counter : 2