      وزارت دفاع

      دفاعی حصولیابیوں کے موضوع پر ورکشاپ کا اہتمام
      Posted On: 15 JUN 2017 8:34PM by PIB Delhi


    نئی دہلی 16جون ؛ دفاعی اکاؤنٹس کے کنٹرولر جنرل (سی جی ڈی اے) نے کل یہاں دفائی خدمات کے سلسلے میں جنگی طیاروں، ترقی یافتہ ویپن سسٹم اور پلیٹ فارم وغیرہ کو غیر ممالک مثلاً امریکہ، فرانس، اسرائیل، روس وغیرہ سے درآمد کرنے کے سلسلے میں ادائیگی کے لیے اپنائے جانے والے طریقہ کار سے متعلق اہم موضوعات اور نکات پر اثر انگیزی میں اضافے کی غرض سے تبادلہ خیال کے لیے ایک ورکشاپ کا اہتمام کیا۔


    اس تقریب سے خطاب کرتے ہوئے سی جی ڈی اے محترمہ وینا پرساد نے بہتر افہام و تفہیم کی اہمیت پر زور دیتے ہوئے کہا کہ غیرملکی ٹھیکوں کے معاملے میں تمام ایجنسیوں کے ساتھ بہتر سے بہتر افہام و تفہیم کے ذریعے ہی ایک ایسا محٖفوظ راستہ نکالا جاسکتاہے جس کے توسط سے معاہدہ جاتی ادائیگیوں کے معاملے میں فوری طور پر عمل ہوسکتا ہے اور اس طرح سے درآمد شدہ اشیا کی بروقت ڈلیوری غیر ملکی فروخت کار کے ذریعے ہماری دفاعی افواج کے لیے ممکن ہوسکتی ہے۔


    اس موقع پر جن دیگر معزز شرکا نے اپنے خیالات کا اظہار کیا، ان میں مالی مشیر (دفاعی خدمات) جناب سنیل کوہلی، بری فوج کے نائب سربراہ لیفٹننٹ جنرل شرت چند، فضائیہ کے عملے کے نائب سربراہ ائیر مارشل ایس بی دیو، بحریہ کے عملے کے نائب سربراہ وائس ایڈمرل کرم ویر سنگھ اور اسٹیٹ بینک آف انڈیاکے ڈپٹی ایم ڈی جناب سدھارتھ سین گپتا کے نام شامل ہیں۔


    مذکورہ ورکشاپ کی سفارشات، وزارت دفاع کو غور و خوض کے لیے ارسال کی جائیں گی۔


    اس ورکشاپ میں وزارت دفاع کے سینئر افسران، بھارتی بری فوج، بحریہ اور فضائیہ کے سینئر افسران (سی جی ڈی اے) صدر دفاتر کے سینئر افسران، دفاعی اکاؤنٹس کے پرنسپل کنٹرولر اور اسٹیٹ بینک آف انڈیا کے سینئر افسران نے حصہ لیا۔ اس ورکشاپ میں شرکت کے ذریعے مندوبین کو یہ موقع حاصل ہوا کہ وہ دفاعی حصولیابیوں کے شعبے میں اثر انگیزی بڑھانے کے لیے ادائیگی سے متعلق تمام تر کثیر پہلوئی نکات کا جائزہ لے سکیں تاکہ فوری طور پر ادائیگی ممکن ہوسکے اور اس کے نتیجے میں ڈلیوری کے نظام میں واضح اصلاح ممکن ہوسکے۔


    ******


    (م ن ۔ ۔ ن ر۔ 16.06.2017 )


    U – 2774


    

    
    (Release ID: 1493045) Visitor Counter : 3