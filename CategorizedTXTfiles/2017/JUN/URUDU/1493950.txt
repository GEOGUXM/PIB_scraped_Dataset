      ریلوے کی وزارت

      ریلویز کی وزارت نے ریلوے کے پروجیکٹوں پر تیزی کے ساتھ عمل درآمد کے لیے ریاستی حکومتوں کے ساتھ تال میل کے نظام کو مضبوط کیا
      Posted On: 28 JUN 2017 5:17PM by PIB Delhi


    نئی دہلی:28جون2017،ریلوے کے پروجیکٹوں پر عمل درآمد کے عمل کو تیز کرنے اور ریاستی حکومت کے ساتھ تال میل کو بہتر بنانے کے لیے ریلویز کی وزارت ایک نظام کی تیاری پر کام کررہی ہے جو نظام ریلویز اور متعلقہ ریاستی حکومتوں ، دونوں کے نوڈل /کو آرڈینیٹنگ افسروں پر مشتمل ہو گا۔ ریلویز کی وزارت کی درخواست پر زیادہ تر ریاستوں نے اپنی اپنی ریاستوں میں باہمی تال میل سے متعلق مختلف امور کے تصفیہ اور ریلوے پروجیکٹوں کی پیش رفت کی نگرانی کے لیے اپنے نمائندے نامزد کیے ہیں۔


    ریاستوں کے یہ نمائندے /نامزد افراد مختلف امور پر ریلوے اتھارٹیز کے ساتھ مستقل طورپر میٹنگ کرتے رہتے ہیں۔ ان امور میں ریلوے لائنوں کو جوڑنے کا کام ، تحویل اراضی ، جنگلاتی اور جنگلی جانداروں کے معاملات سے متعلق منظوری ، نظم نسق کے مسائل سڑک کے اوپر یا زیر زمین پلوں کی تعمیر ، بجلی کے تاروں کی منتقلی ، پروجیکٹوں کے لیے رقوم کی فراہمی ، دلچسپی رکھنے والے فریقوں کی نشاندہی وغیرہ شامل ہیں۔


    تال میل کے نظام کو مضبوط بنانے کے لیے زونل ریلویز نے ہر ریاست کے لیے نوڈل افسرنامزد کیے ہیں، جنہیں ایسے پروجیکٹوں کی نشاندہی کی مخصوص ذمہ داری دی گئی ہے جن کے لیے متعلقہ ریاستی حکومت کے ساتھ تال میل ضروری ہے۔ ان نوڈل افسروں کو ریاستی حکومت کے ساتھ ریلوے کے اہلکاروں کی میٹنگ کا بندوبست کرنے کی ذمہ داری بھی دی گئی ہے۔


    ریلوے کی وزارت کے معزز اور ذمہ داراشخاص کے ساتھ میٹنگ کے دوران اطلاعات کی بہتر ترسیل کے لیے ہر ریاست /مرکز کے زیر انتظام علاقے کے لیے ریلوے نے نوڈل افسرنامزد کیے ہیں، تاکہ وہ ریلوے سے متعلق متعدد طرح کے مطالبات کی تازہ صورتحال سے ریلوے کے ذمہ داروں کو واقف کرا سکیں اور ریلوے کے متعدد پروجیکٹوں اور معاملات کی سمت میں ہو رہی پیش رفت پر نگرانی رکھ سکیں۔


    *********


    م ن ۔م م۔ن ع۔ا


    U-2929

    
    
    (Release ID: 1493950) Visitor Counter : 2