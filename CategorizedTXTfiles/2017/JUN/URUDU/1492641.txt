      امور داخلہ کی وزارت

      وزیرداخلہ نے بھارت - میانمار سرحدی معاملات سے متعلقہ نظرثانی میٹنگ کی صدارت کی
      سرحدی علاقے سے متعلق سہولتوں میں واقع کمیوں کی نشاندہی کے لئے ایک کمیٹی تشکیل دی جائے گی
      
      بھارت۔میانمار کی سرحد کے ساتھ ساتھ بلاروک ٹوک آمد ورفت کوممکن بنانے کے لئے تمام ریاستوں کے ذریعہ بلاروک ٹوک آنے جانے کے یکساں اورموثرنظام کی فراہمی
      Posted On: 12 JUN 2017 6:51PM by PIB Delhi


      نئی دہلی، ۔ 13 جون۔ وزیرداخلہ جناب راج ناتھ نے کل ایزوال میزورم میں بھارت ۔میانمار سرحدی ریاستوں کی میٹنگ کی صدارت کی ۔ انھوں نے کہاکہ حکومت شمال مشرقی خطے کی تیز رفتار ترقی کے لئے پوری طرح سے عہد بندہے ۔ انھوں نے یہ بھی کہا کہ بین علاقائی اورماورائے علاقے بنیادوں پرسڑک ریل ، ہوائی رابطے ، بجلی ، تعلیم وصحت جیسے شعبوں میں بنیادی ڈھانچے میں مستحکم ترقی واقع ہوئی ہے اورساتھ ہی ساتھ مختلف شعبوں میں عمدگی اورتحقیق کے مراکز بھی قائم ہوئے ہیں وزیرموصوف نے کہاکہ بہت جلد شمال مشرق اسمارٹ سٹی پروجیکٹ کے تحت جدیدترین شہروں پرمشتمل علاقہ بن جائے گا۔


      جناب راج ناتھ سنگھ نے اطلاع دی کہ بین الاقوامی سرحدکے ساتھ ساتھ سرحدی علاقے میں مخصوص ترقیات ضرورتوں کی تکمیل کے لئے 17سرحدی ریاستوں کو سرحدی ریاستوں کو سرحدی علاقہ ترقیاتی پروگرام ( بی اے ڈی پی ) کے تحت 17-2016میں 990کروڑروپے کی رقم مختص کی گئی تھی جسے 18-2017کے دوران بڑھاکر 1100کروڑروپے کردیاگیاہے اورگذشتہ تین برسوں کے دوران میزورم ، منی پور، ناگالینڈ اوراروناچل پردیش کو567.39کروڑروپے کی رقم جاری کی جاچکی ہے ۔ گذشتہ مالی سال کے دوران 41نمونہ گاؤں کی مربوط ترقی کے لئے 92.39کروڑروپے کی رقم جاری کی گئی تھی ۔ اس کے تحت منی پور کے تین گاؤں اورناگالینڈکاایک گاؤں شامل ہے ۔ انھوں نے کہاکہ بھارت ۔میانمار سرحدپربنیادی ڈھانچے کو مستحکم بنانے کے لئے آسام رائفلز کی جانب سے آپریشنل ضروریات کی تکمیل کے لئے سڑکوں کی تعمیرات کی گئی اورہوائی اڈے کی سہولتوں کی فراہمی کے لئے ایک تجویز موصول ہوئی ہے ۔


      وزیرموصوف نے زوردیکر کہاکہ سرحدی علاقوں میں باشندگان کی خیروعافیت اوران کی بنیادی ضروریات کی تکمیل لازمی ہے ۔ انھوں نے ریاستی حکومت کو مشورہ دیا کہ وہ سڑک ، بجلی ، ٹیلی مواصلات ، صحت اور تعلیم جیسے شعبوں کے لئے درکا ر بنیادی سہولتوں اور بنیادی ڈھانچوں کی فراہمی پرخصوصی اورفوری توجہ مرکوز کریں ۔ وزیرموصو ف نے ان علاقوں میں فراہم سہولتوں میں واقع سقم کی شناخت کے لئے سرحدی انتظام کے سکریٹری کی صدارت میں ایک کمیٹی کی تشکیل کرنے کے احکامات صادرکئے ۔ انھوں نے کہاکہ ان تمام کاموں کو تین برسوں ، اوسط مدت کے لحاظ سے تین سے چھ برسوں اور طویل مدت کے لحاظ سے 6سے 10برسوں کے دوان ترجیحاتی طورپرپیش کیاجاناچاہیے ۔ مذکورہ مجوزہ کمیٹی کی یہ تجویز بھی رکھی گئی ہے کہ وہ تمام تروسائل کی تلاش کرکے انھیں ترتیب دے اور انھیں حکومت ہند کی مختلف وزارتوں کے تمام پروگراموں کے ساتھ ہم آہنگ کرے ۔ انھوں نے کہاکہ کمیٹی کوشمال مشرقی کونسل ، وسائل کے دائمی مرکزی پول یعنی این ایل سی پی آر اوربی اے ڈی پی اورمتعلقہ ریاستی حکومتوں کے ساتھ رابطہ قائم کرناچاہیے اور تال میل بناناچاہئے تاکہ تمام ترمقاصد کا حصول ممکن ہوسکے ۔ توقع ہے کہ یہ کمیٹی 31دسمبر ،2017سے قبل اپنی رپورٹ پیش کرے گی۔


      ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


      U-2698


      (م ن ۔ع آ ) 13.6.2017


      

    

    
    (Release ID: 1492641) Visitor Counter : 3