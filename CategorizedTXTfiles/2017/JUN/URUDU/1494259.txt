      شہری ترقی کی وزارت

      قابل عمل تجزیے کے بنیاد پر اسمارٹ ترقی اور تعمیر نو کے لیے دس ریلوے اسٹیشنوں کا انتخاب
      Posted On: 30 JUN 2017 8:21PM by PIB Delhi


    نئی دہلی، 30جون2017’ شہری ترقیات کی وزارت کے اسمارٹ سٹی مشن کے تحت زمین سے مالی فائدہ حاصل کرکے سیل فائنانسنگ کے ذریعے اسٹیشنوں کی تعمیر نو اور ترقی کے لیے دس ریلوے اسٹیشنوں کا انتخاب کیا گیا ہے۔ دہلی کے سرائے روہلا، لکھنو، گومتی نگر، کوٹہ، تروپتی ،نلور، ارناکولم، پڈوچیری،مڈگاؤں اور تھانے جیسے اسٹشنوں کی اسمارٹ ترقی اور تعمیر نو کے لیے آج مفاہمت نامے پر دستخط کیے گئے۔ ریل لینڈ ڈیولپمنٹ اتھارٹی (آر ایل ڈی اے ) اور این بی سی سی نے ریلوے کے وزیر جناب سریش پربھاکر پربھو اور شہری ترقیات کے وزیر جناب ایم ونکیا نائیڈو کی موجودگی میں اس مفاہمت نامے پر دستخط کیا۔


    اس موقع پر اظہار خیال کرتے ہوئے جناب نائیڈو نے کہا کہ ریلوے اسٹیشنوں کی ترقی اور تعمیر نو سے شہروں کی خوبصورتی بڑھ جائے گی۔ چونکہ ریلوےاسٹیشن پر بڑی تعداد میں لوگ آتے ہیں، لہٰذا اسٹیشنوں کی صفائی ستھرائی کے علاوہ بھیڑ بھاڑ کا مسئلہ بھی حل ہو جائے گا۔ انہوں نے کہا کہ وزیر اعظم کی خواہش تھی کہ دونوں وزارت نہایت قریب آکر شہروں کی خوبصورتی کو بڑھانے کے لیے کام کریں۔


    اس موقع پر ریلوے کے وزیر جناب سریش پربھو نے کہا کہ اسٹیشنوں کی تعمیر نو اور ترقی سے مسافروں اور سیاحوں کو بہتر تجربہ حاصل ہو گا۔ انہوں نے ریلوے بورڈ اور این بی سی سی سے کہا کہ وہ تعمیر نو اور ترقی کے لیے مزید 25 اسٹیشنوں کی شناخت کے لیے اپنا کام شروع کردیں۔ این بی سی سی کے ایم ڈی جناب اے کے متل نے دونوں وزیروں کو یقین دلایا کہ 2019 تک کم از کم 5 اسٹیشنوں کی تعمیر نو کا کام مکمل ہو جائے گا۔


    م ن۔ م ع ۔ ن ع ا۔


    U- 2986

    
    
    (Release ID: 1494259) Visitor Counter : 2