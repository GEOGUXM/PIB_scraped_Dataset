      وزارت خزانہ

      ہندوستان نے عالمی بینک کے ساتھ 35 ملین امریکی ڈالر کے قرض کے معاہدے پر دستخط کیے
      Posted On: 27 JUN 2017 8:11PM by PIB Delhi


    نئی دہلی۔28؍جون۔’’آسام اسٹیٹ پبلک فائنانشیل انسٹی ٹیوشنل ریفارمز پروجیکٹ ‘‘ کیلئے عالمی بینک سے 35 ملین امریکی ڈالر کے آئی بی آرڈی قرض کے لیے ایک معاہدے پر آج نئی دہلی میں دستخط کیے گئے۔ حکومت ہند کی جانب سے معاہدے پر اقتصادی اُمور کے محکمے کے جوائنٹ سکریٹری (ایم آئی) جناب راجکمار نے دستخط کیے اور عالمی بینک کی جانب سے عالمی بینک (انڈیا) کے ایکٹنگ کنٹری ڈائرکٹر جناب جان بلام کوئسٹ نے دستخط کیے۔ امپلی مینٹنگ اینٹٹی معاہدے پر حکومت آسام کی جانب سے مالیاتی محکمے کے ایڈیشنل چیف سکریٹری (فائنانس) اور عالمی بینک کی جانب سے کنٹری ڈائرکٹر (انڈیا )نے دستخط کیے۔
    
    پروگرام کی کُل مالیت 44 ملین امریکی ڈالر ہے جس میں 35 ملین ڈالر کا انتظام بینک کے ذریعے کیا جائے گا۔ جبکہ بقیہ رقم کا انتظام ریاستی بجٹ سے کیا جائے گا۔ پروگرم کی مدت 5 سال ہے۔
    
    اس پروجیکٹ کا مقصد آسام میں بجٹ کی عمل آوری میں ایمانداری اور شفافیت اورٹیکس ایڈمنسٹریشن کی صلاحیت کو بہتر بنانا ہے۔ اس پروجیکٹ سے سرکاری اداروں کاکام کاج بہتر ہوگا ،ان کی شفافیت میں اضافہ ہوگا اور خدمات کیلئے الیکٹرانک ادائیگی اور حصولیابی جیسے معاملات کی خدمات میں بہتری آئے گی جس سے آسام کے شہریوں کو فائدہ ہوگا۔
    
    م ن۔اگ ۔ ع ن
    
    U-2920
    

    
    (Release ID: 1493893) Visitor Counter : 2