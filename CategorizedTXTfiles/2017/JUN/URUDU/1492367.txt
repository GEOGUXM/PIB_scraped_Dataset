      وزارت خزانہ

      مرکزی وزیر مالیات ارون جیٹلی جی ایس ٹی کونسل کے سولہویں اجلاس کی صدارت کریں گے
      Posted On: 09 JUN 2017 2:13PM by PIB Delhi


    نئی دہلی،09۔جون ۔مالیات ،دفاع اور کارپوریٹ امور کے مرکزی وزیر جناب ارون جیٹلی 11 جون 2017 کو نئی دہلی کی وگیان بھون میں جی ایسٹی کونسل کے سولہویں اجلاس کی صدارت کریں گے ۔ اس اجلاس میں ملک کی مختلف ریاستوں اور مرکز کے زیر انتظام ان علاقوں کے وزرائے مالیات شامل ہوں گے جن میں باقاعدہ منتخب اسمبلی موجود ہے ۔ یہ حضرات جی ایس ٹی کونسل کے اراکین کی حیثیت سے اس اجلاس میں شرکت کریں گے ۔جی ایس ٹی کونسل کے سولہویں اجلاس کے ایجنڈے میں شامل اہم امور میں ، 3 جون 2017 کو ہونےوالے جی ایس ٹی کونسل کے 15ویں اجلاس کے منٹس کی تصدیق ، جی ایس ٹی کے قوانین اورقواعد میں ترامیم کو منظوری اور شرحوں کے توازن جیسے امور شامل ہونے کا امکان ہے ۔ یہ امور مختلف تجارتی اور صنعتی اداروں سےموصول تجاویز اورتبصروں پر مبنی ہوں گے ۔ یہ اجلاس اپنے آپ میں اس لئے اہمیت کا حامل ہے کہ مال اور خدمات ٹیکس کا قانون (جی ایس ٹی لأ ) کا نفاذ ملک میں یکم جولائی 2017سے شروع ہوجائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-2657

    
    
    (Release ID: 1492367) Visitor Counter : 4