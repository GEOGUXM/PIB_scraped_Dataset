      سٹرک ٹرانسپورٹ اور شاہراہوں کی وزارت

      شمال مشرقی ریاستوں میں تعمیراتی کارکنوں کی تربیت
      Posted On: 01 JUN 2017 7:42PM by PIB Delhi


    نئی دہلی،یکم؍جون ، شمال مشرقی ریاستوں میں تعمیراتی کارکنوں کو ان آلات کو استعمال کرنے کی تربیت دی جا رہی ہے، جو پردھان منتری وکاس یوجنا کے تحت استعمال کئے جاتے ہیں۔ سڑک نقل وحمل اور شاہراہوں نیز جہاز رانی کے وزیر جناب نتن گڈکری نے آج نئی دلی میں ایک ویڈیو رابطہ کے ذریعہ ایسے ہی ایک تربیتی پروگرام کا افتتاح کیا۔ یہ تربیت نیشنل ہائی وے انفراسٹرکچر ڈیولپمنٹ کارپوریشن لمیٹیڈ شمال مشرق میں اپنے پروجیکٹوں کے مقامات پر دے رہی ہے، جس میں نیشنل اسکل ڈیولپمنٹ کارپوریشن اس کی شریک کارہے۔ پہلے مرحلہ میں یکم سے 30؍جون 2017 کے دوران پہلے مرحلہ میں بیس-بیس ورکروں کے دوگروپوں کو یعنی کل 40 ورکروں کو تریپورہ میں قومی شاہراہ-14 کے اگرتلہ-اودے پور-سبروم سیکشن پر دی جائے گی۔


    تربیتی پروگرام کا افتتاح کرتے ہوئے جناب نتن گڈکری نے کہا کہ اس تربیتی پروگرام کا مقصد شمال مشرقی ریاستوں کے مقامی نوجوانوں کو ہنر سکھانا ہے تاکہ وہ اس علاقہ میں زیر تعمیر آنے والے بنیادی ڈھانچہ کے پروجیکٹوں میں روزگار حاصل کر سکیں۔ انہوں نے کہا کہ وزارت شمال مشرق میں زیادہ سے زیادہ مقامی ٹھیکیدار حاصل کر رہی ہے تاکہ وہ اپنے طور پر تربیت یافتہ مقامی نوجوانوں کو تعمیراتی کام میں شامل کر سکیں۔ جناب گڈکری نے بتایا کہ ڈرائیونگ کی تربیت دینے والے 71اسکول بھی قائم کئے جا رہے ہیں تاکہ مقامی نوجوانوں کو تربیت دی جائے اور ان کے روزگارحاصل کرنے کے امکانات کو بڑھایا جائے۔


    اس موقع پر سڑک ، نقل و حمل اور شاہراہوں نیز جہاز رانی کے وزیر مملکت جناب من سکھ ایل منداویا نے بولتے ہوئے کہا کہ مقامی نوجوانوں کو تربیت دینے سے صنعتیں شمال مشرق کی طرف راغب ہوں گی اور تعمیرات کا معیار بھی بہتر ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ا ش ۔ ک ا


    U- 2525


    (01.06.17)

    
    
    (Release ID: 1491578) Visitor Counter : 2