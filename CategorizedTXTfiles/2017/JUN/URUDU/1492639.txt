      نوجوانوں کے امور اور کھیل کود کی وزارت

      کھیل کود امور کے وزیرمملکت ( آزادانہ چارج ) جناب وجئے گوئل کا دورۂ چین
      Posted On: 13 JUN 2017 2:23PM by PIB Delhi


    نئی دہلی، ۔13 جون۔ چین کے یوتھ فیڈریشن ( اے سی وائی ایف ) کی دعوت پرنوجوانوں کے امورکھیل کود کے وزیرمملکت ( آزادانہ چارج ) جناب وجئے گوئل نے 9اور 13جون ،2017 کو چین کا سرکاری دورہ کیا۔ 11سے 13جون کے اپنے دورے کے شنگھائی حصے کے دوران ، شنگھائی کے نائب میئر ( نوجوانوں کے امورکے انچارج ) جناب شئ گوان گھوئی نے شنگھائی میونسپل پیپلز گورنمنٹ کے احاطے میں 12جون کوسہ پہر کو ہندوستانی وفد کاخیرمقدم کیا۔


    جناب گوان گھیٔ نے جناب وجئے گوئل کا شنگھائی میں خیرمقدم کیا اور بھارت اور چین کے مابین زیادہ سے زیادے باہمی طورپرنوجوانوں کے باہمی تبادلے کی بات کہی۔ کیونکہ مستقبل میں بڑے ترقی پذیرممالک کے تمام ترترقیات مضمرات ان ہی نوجوانوں کے ہاتھوں میں ہیں ۔ جناب وجئے گوئل نے شنگھائی میونسپل گورنمنٹ اورشنگھائی یوتھ فیڈریشن کی جانب سے بھارتی وفد کے بہترین خیرمقدم کے لئے شکریہ اداکیا اورشنگھائی کی شہری قیادت کو 21جون کوشنگھائی میں آئندہ منعقدہ ہونے والی تیسری بین الاقوامی یوم یوگا تقریبات میں شرکت کی دعوت دی ۔


    اس سے قبل 12جون کی دوپہر جناب وجے گوئل نے پوڈنگ میں واقع اے این ٹی ایس جدیدکاری مرکزکا دورہ کیا جہاں شنگھائی کے نوجوانوں کے ذریعہ اسٹارٹ اپ اورتکنالوجی کمپنیوں کی جانب سے ایک تعلیم سے وابستہ ہب کا اہتمام کیاگیاتھا۔ موصوف نے شنگھائی زوبیوقیویوتھ لیگ برانچ کابھی ملاحظہ کیاجہاں شنگھائی کے نوجوانوں کے لئے گھریلو صنعتوں کو فروغ دینے کی تدریس کا اہتمام کیاگیاتھا۔


    اس کے علاوہ علیحدہ سے انڈین قونصلیٹ کانفرنس ہال شنگھائی انڈین ایسوسی ایشن شنگھائی کے زیراہتمام آئی ٹی پیشہ وران ، سرکردہ سی ای اور حضرات ، بینکاروں اورسروس سیکٹر کے پیشہ وران سمیت بھارتی برادری کے اراکین کے ساتھ وزیرکھیل کود کی ایک ملاقات کااہتمام بھی کیاگیاتھا۔بھارتی برادری کے تقریباً40-50سروس پیشہ وران نے ، جنھوں نے شنگھائی کو اپنا مرکز بنارکھاہے ، کھیل کود اورنوجوانوں کے وزیرمملکت جناب وجے گوئل کے ساتھ گفت شنید میں حصہ لیا۔ بھارتی برادری کے ساتھ گفت وشنید کرتے ہوئے جناب وجے گوئل نے بھارتی برادری کوحکمرانی کے تین برس مکمل ہونے کے پس منظرمیں حکومت ہند کی حصولیابیوں اور ترجیحات سے آگاہ کیا اورساتھ ہی ساتھ بھارت میں کھیل کود اور نوجوانوں کے تبادلے سے متعلق کئے گئے حالیہ اقدامات کو فروغ دینے کی تفصیلات سے بھی آگاہ کیا۔ وزیرموصوف کے خطاب کے بعد سوال وجواب کا ایک سلسلہ شروع ہوا جس کے دوران بھارتی برادری کے اراکین نے بھارت میں کھیل کود کی سہولتوں کو بہتربنانے سے متعلق معاملات اور موضوعات کے بارے میں اپنے سوالات پیش کئے ۔


    اس سے قبل 11جون 2017کو جناب گوئل نے شنگھائی اربن پلاننگ اینڈ ایکزی بشن سینٹر کا دورہ کیا اور2020تک شنگھائی کی ترقیاتی ترجیحات اور مستقبل کے خاکے کے بارے میں جانکاری حاصل کی ۔ یہاں اس بات کا ذکرکیاجاسکتاہے کہ جناب وجے گوئل 200نوجوان اراکین پرمشتمل ایک وفد لے کروہاں گئے ہیں اور یہ دورہ اس باہمی یوتھ ایکس چینج پروگرام کا ایک جزو ہے 2007سے نافذالعمل ہے ۔


    (م ن۔ع آ ۔ 13-06-17 )


    U-2696

    
    
    (Release ID: 1492639) Visitor Counter : 3