      وزیراعظم کا دفتر

      سینٹ پیٹرز برگ میں منعقدہ اٹھارہویں سالانہ بھارت روس سربراہ کانفرنس کے دوران وزیراعظم نے صدرپوتن سے ملاقات کی
      Posted On: 02 JUN 2017 2:15PM by PIB Delhi


    نئی دہلی،2جون ، وزیراعظم نریندرمودی نے سینٹ پیٹرز برگ میں منعقدہ اٹھارہویں سالانہ بھارت روس سربراہ کانفرنس میں روس کے صدر جناب پوتن سے ملاقات کی ۔


    کانفرنس کے اختتام پرمیڈیا کو خطاب کرتے ہوئے وزیراعظم نریندرمودی نے سینٹ پیٹرس برگ کے اپنے 2001 کے پہلےاپنے دورے کاذکرکرتے انھوں نے کہا کہ بھارت اورروس کے مابین استوار تعلقات ثقافت سے لے کر دفاع تک (سنسکرتی سے سرکشا ) احاطہ کرتے ہیں ۔


    وزیراعظم نے کہاکہ دونوں ممالک کے مابین 70سالوں پرمحیط سفارت کارانہ تعلقات کی خاص بات یہ رہی ہے کہ مختلف باہمی اورعالمی معاملات میں اعلی درجہ کا اتفاق رائے اورہم آہنگی قائم رہی ہے ۔


    وزیراعظم نے کہاکہ آج کی انتشار کی شکار ، ایک دوسرے پرمنحصر اورایک دوسرے سے مربوط دنیا میں جاری کیاگیا سینٹ پیٹرس برگ اعلانیہ استحکام کی علامت ہے ۔ انھوں نے کہاکہ بطورمہمان ملک ایس پی آئی ای ایف میں بھارت کی شرکت اور آج کی ان کی تقریردونوں ملکوں کے درمیان ثقافتی تعلقات کو مزید مستحکم کرے گی ۔


    وزیراعظم نے توانائی تعاون کو بھارت اور روس کے مابین باہمی تعلقات کی عمارت کی بنیاد کا پتھر قراردیتے ہوئے کہاکہ نیوکلیائی ، ہائیڈروکاربن اورقابل احیاءتوانائی شعبوں میں اس طرح کے تعاون سے تبادلہ خیالات اور فیصلے لینے کا راستہ ہموارہواہے جن سے تعلقات کو خاطرخواہ طورپرتقویت پہنچی ہے۔ اس پس منظرمیں کدن کلم نیوکلیئر پاورپلانٹ کی اکائی نمبر پانچ اور چھ سے متعلق معاہدہ کافی اہمیت رکھتاہے ۔


    وزیراعظم نے زوردیکر کہاکہ تجارت وصنعت کے شعبے میں نجی شعبے کا کردار بہت اہم رہاہے اور اس کے نتیجے میں دونوں ممالک کے مابین تعلقات مضبوط رہے ہیں ۔انھوں نے کہاکہ بھارت اور روس 2025تک 30ارب امریکی ڈالرکے بقدرکی سرمایہ کاری کے حصول کے نشانے کے نزدیک پہنچ گئے ہیں۔


    کنکٹی وٹی کے موضوع پر اظہار خیال کرتے ہوئے وزیراعظم نے کہا کہ دونوں ممالک کے مابین بین الاقوامی شمال جنوب نقل وحمل کاریڈور کے سلسلے میں تعاون کافی اہمیت کا حامل ہے ۔ دیگرپہل قدمیوں میں وزیراعظم نے اسٹارٹ اپس اورصنعت کاری کو فروغ دینے کے لئے جدید کاری کے پل کاذکرکیا۔ اورکہاکہ جلد ہی کھلی تجارت کے معاہدے کے موضع پر یوریشیائی اقتصادی یونین سے گفت وشنید ہوگی ۔


    ۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ص۔ 2.06.2017)


    U-2529


    

    
    (Release ID: 1491617) Visitor Counter : 2