      وزارتِ تعلیم

      قومی تعلیمی پالیسی کا حتمی مسودہ تیار کرنے کے لئے کمیٹی تشکیل
      Posted On: 26 JUN 2017 6:48PM by PIB Delhi


    نئی دلّی ، 27 جون ؍ حکومت نے قومی تعلیمی پالیسی کا حتمی مسودہ تیار کرنے کے لئے نام ور سائنسداں پدم وبھوشن ڈاکٹر کے کستوری رنگن کی صدارت میں ایک کمیٹی تشکیل دی ہے ۔ کمیٹی کے دیگر ممبران درج ذیل ہیں :۔
    (i) نام ور ماہر تعلیم اور ایس این ڈی ٹی یونیورسٹی ، ممبئی کی وائس چانسلرڈاکٹر وسودھا کامت ، (ii) اسکولی تعلیمی اصلاحات پر عمل درآمد کے عملی چیلنجوں کے تجربے کے حامل جناب کے جے الفانس ، (iii) پرنسٹن یونیورسٹی ، یو ایس سے میں میتھ میٹکس کے پروفیسر ڈاکٹر منجل بھارگو ، (iv) بابا صاحب امبیڈکر یونیورسٹی آف سوشل سائنس مہو ، مدھیہ پردیش کے وائس چانسلر ڈاکٹر رام شنکر کریل ، (v) قبائل یونیورسٹی ، امر کنٹک کے وائس چانسلر ڈاکٹر ٹی وی کٹی منی ، (vi) اتر پردیش ہائی اسکول اور انٹر میڈیٹ ایگزامنیشن بورڈ کے صدر اور سرو شکشا ابھیان پر عمل در آمد کے تجربے کے حامل جناب کرشن موہن ترپاٹھی ، (vii) گوہاٹی یونیورسٹی میں فارسی کے پروفیسر ڈاکٹر مظہر آصف اور ( viii ) کرناٹک اختراعات کونسل اور کرناٹک نالج کمیشن کے سابق ممبر سیکریٹری ڈاکٹر ایم کے سری دھر ۔
    یہ کونسل فوری طور پر اپنا کام شروع کردے گی ۔گزشتہ 30 ماہ کے دوران وزارت فروغ انسانی وسائل کو ملک بھر کے ماہرین تعلیم ، استادوں ، ماہرین ، طلباء اور اسٹیک ہولڈروں سے ہزاروں کی تعداد میں تجاویز موصول ہوئی ہیں ۔ تحصیل ، ضلع اور ریاستی سطح پر مشورے حاصل کئے گئے ۔ علاقائی کانفرنسیں منعقد کی گئیں ۔ متعدد ممبران پارلیمنٹ نے تحریری طور پر اپنے نظریات پیش کئے ۔ مائی گورنمنٹ پلیٹ فارم پر 26 ہزار لوگوں نے آن لائن اپنے نظریات پیش کئے ۔ ٹی ایس آر سبرامنیم کمیٹی نے تفصیلی طور پر آراء پیش کیں ۔ کمیٹی ان تمام تجاویز اور آراء پر غور کرے گی ۔


    ۔ ۔ ۔ ۔ ۔ ۔


    
    U . 2906
    م ۔ ر ۔ ر 27 / 6 / 17

    
    
    (Release ID: 1493843) Visitor Counter : 3