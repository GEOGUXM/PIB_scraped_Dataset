      ا قتصادی امور کی کابینہ کمیٹی

      ہماچل پردیش میں قومی شاہراہ نمبر 21 کے ٹکولی سیکشن تک بائی پاس کو چار لینوں میں تبدیل کئے جانے کی کابینی منظوری
      Posted On: 07 JUN 2017 3:16PM by PIB Delhi


    نئی دہلی،07۔جون ۔وزیراعظم نریندر مودی کی صدارت میں ہونے والے مرکزی کابینہ کی معاشی امور کی کمیٹی کے اجلاس میں ہماچل پردیش کی قومی شاہراہ نمبر 21 کے ٹکولی سیکشن تک آخر سے پنڈوہ بائی پاس تک کے راستے کو چارلینوں کی شکل دینے کی منظوری دے دی گئی ۔ اس منصوبے کی تخمینہ لاگت 2775.93 کروڑ روپے ہے جس میں تحویل آراضی ، بحالی اور بازآبادکاری اورقبل تعمیر کی متعدد سر گرمیوں پر آنے والے اخراجات شامل ہیں ۔ چار لینوں میں فروغ دئے جانے والے اس راستے کی لمبائی تقریباََ 19 کلومیٹر ہوگی ۔


    اس منصوبے کا کام ہائی برڈ انویٹی کے طریقے پر نیشنل ہائی ڈیولپمنٹ پروجیکٹ ( این ایچ ڈی پی ) پہلے مرحلے کے مطابق کیا جائے گا۔


    اس منصوبے سے ہماچل پردیش میں ڈھانچہ جاتی سہولیات میں سدھار کے کام میں تیز رفتاری پید ا کرنے میں مدد ملے گی اور سفر پر آنے والے خرچ اور وقت میں بھی کمی ممکن ہوسکے گی۔ بالخصوص پنڈوہ بائی پاس سے ٹکولی تک کے درمیان زبردست ٹریفک کے سبب نہ صرف یہ کہ آمدورفت میں وقت زیادہ صرف ہوتا ہے بلکہ سفر خرچ بھی زیادہ ہوتا ہے ۔قومی شاہراہ کی اس پٹی کے فروغ سے ریاست ہماچل پردیش کے اس خطے کے سماجی معاشی حالات میں بہتری پیدا کرنے میں بھی مدد ملے گی۔


    مزید برآں اس منصوبے کی سرگرمیوں کے لئے مقامی مزدوروں کو روزگار کی فراہمی کے امکانات میں بھی اضافہ ہوگا۔ ایسی اندازہ کاری کی گئی ہے کہ اس منصوبے کے ایک کلومیٹر کے لئے 4076 افرادی ایام درکار ہوں گے ۔اس طرح اس پٹی کی تعمیر میں صرف ہونے والے وقت کے دوران مقامی مزدوروں کو تقریباََ 77 ہزار افرادی ایام کی مزدوری حاصل ہوسکے گی۔


    م ن ۔س ش۔ رم


    U-2613

    
    
    (Release ID: 1492081) Visitor Counter : 3