      مکانات اور شہری غریبی کے خاتمے کی وزارت

      جناب ایم وینکیا نائڈو نے ڈ ی اے وائی – این یو ایل ایم کی
      
      تیسری گورننگ کونسل میٹنگ کی صدارت کی
      
      17-2016 کے دوران گزشتہ برس کے مقابلے میں 155 فیِصد زائد روز گار مواقع کی فراہمی

      Posted On: 01 JUN 2017 11:55AM by PIB Delhi

    نئی دہلی،01۔ جون ۔ہاؤسنگ ،شہری انسداد غربت کے وزیر جناب ایم وینکیا نائڈو نے کل یہاں دین دیا ل انتیودیہ یوجنا-نیشنل اربن لیولی ہڈس مشن ( ڈی اے وائی –این یو ایل ایم )کی تیسری گورننگ کونسل میٹنگ کی صدارت کی تاکہ اس مشن کو مختلف سطحوں پر مزید تقویت دینے کی غرض سے درکار اقدامات پر غوروخوض کیا جاسکے ۔ شہری ترقیات اور ہاؤسنگ اور شہری انسداد غربت کے وزیر مملکت جناب راؤ اندرجیت سنگھ اور مدھیہ پردیش کی شہری ترقیات اور ہاؤسنگ کی وزیر محترمہ مایا سنگھ نے بھی اس میٹنگ میں شرکت کی ۔


    مشن کو مستحکم بنانے کے لئے درکار اقدامات درج ذیل ہیں :

      * ہنر مندی تربیت کی تحت اس بات پر اتفاق رائے ہوا کہ مختلف طریقے سے اہل افراد کے لیے مالی تجاویز میں اضافہ کیا جائے اور انہیں آمدورفت کا اضافی بھتہ ، اضافی مابعد پلیسمنٹ امداد ،درکار ذاتی امدادی اعضاوسازوسامان اوراضافی یونیفارم وغیرہ فراہم کی جائے تاکہ انہیں تربیت حاصل کرنے کے تئیں راغب کیا جاسکے ۔اس کے علاوہ تربیت دہندگان کو بھی اس طرح کے مختلف اہلیت کے افراد کو تربیت دینے کے لئے ترغیبات فراہم کی جائیں گی اور اس طرح کے افراد کو روز گار حاصل کرنے میں بھی مدد دی جائے ۔
      * سال 17-2016 میں دو لاکھ چھتیس ہزار 218 روزگار فراہم کرائے گئے جو پچھلے سال کے مقابلے 155 فیصد زیادہ ہیں ۔ علاوہ ازیں اس اسکیم کے دیگر شعبوں میں بھی 17-2016 کے دوران خاطر خواہ ترقی درج ہوئی ہے ۔
      * خط افلاس کے نیچے زندگی گزارنے والے کنبوں (بی پی ایل )کو اب اس مشن کے تحت ہنر مندی کی تربیت کے پروگرام میں شرکت کے لئے جانے پر آمدورفت کے اخراجات ادا کئے جائیں گے ۔ علاوہ ازیں زیر تربیت تمام افراد کو وردیاں بھی فراہم کرائی جائیں گی ۔
      * میٹروشہروں میں بے گھرلوگوں کے لئے ان کی بستیوں کے قریب بسیروں کی تعمیر کے لئے جگہ دستیاب نہ ہونے کےپیش نظر فیصلہ کیا گیا ہے کہ ریاستی / مرکز کے زیر انتظا م علاقوں کی سرکاروں کو عمارتیں کرائے پر لینے کی اجازت دی جائے اور انہیں مستقل بسیروں کی تعمیر تک رہائش کے لئے موزوں بنایا جائے ۔
      * بسیروں کے تیز رفتار قیام کے لئے یہ بھی طے پایا ہے کہ ریلوے سمیت مختلف پبلک سیکٹر اداروں سے زمین حاصل کی جائے ۔ سی ایس آر حمایت کی حوصلہ افزائی کی جائے اوردن کے نیشنل اربن لیولی ہڈ مشن کے بسیرے چلانے کے لئے معروف سماجی تنظیموں سے رابطہ کیا جائے اور ان کے ذریعہ چلائے جانے والے بسیرے نیشنل اربن لیولی ہڈ مشن پروگرام کے تحت لائے جائیں اورانہیں انتظام وانصرام کی لاگت ادا کی جائے ۔ اس فیصلے سے ریاستی / مرکز کے زیر انتظام علاقوں کی سرکاروں کے شہری بے گھر لوگوں کو بسیروں کی فراہمی کے لئے اضافی متبادل ہوسکے گا۔
      * چونکہ بسیروں کا مقصد نہ صرف یہ کہ رہائش کے لئے جگہ فراہم کرانا ہے بلکہ بے گھر لوگوں کو ایسی سازگار فضافراہم کرانا ہے تاکہ وہ اپنے تمام تر امکانا ت کو بروئے کار لاسکیں ۔اس کے لئے طے پایا ہے کہ بسیروںمیں آباد لوگوں کے لئے خصوصی اسکریننگ اور فعالیت کے کیمپوں کا اہتمام کیا جائے تاکہ ہنر مندی کی تربیت کے پروگراموں تک رسائی ہوسکے ۔

    اس موقع پر جناب وینکیا نائیڈو نے دن کے نیشنل اربن لیو لی ہڈ مشن کے پروگرام کی پچھلے تین سال کے دوران پیش رفت کا جائزہ لیتے ہوئے اطمینان کا اظہار کیا اورکہا کہ ہنر مندی کے فروغ پر زیادہ توجہ مرکوز کی جانی چاہئے تاکہ خود روز گار ی کے مزید مواقع حاصل ہوسکیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ س ش ۔ رم


    U-2498

    
    
    (Release ID: 1491487) Visitor Counter : 2
    
    
    
    
    

*