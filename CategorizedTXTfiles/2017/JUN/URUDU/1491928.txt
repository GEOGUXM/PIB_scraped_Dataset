      وزیراعظم کا دفتر

      مرکزی کابینہ کے سکریٹریوں کے ساتھ وزیراعظم کی غیررسمی ملاقات
      Posted On: 05 JUN 2017 9:11PM by PIB Delhi

      

      نئی دہلی، ۔06جون۔ وزیراعظم جناب نریندرمودی نے کل حکومت ہند کی وزارتوں کے تمام اعلیٰ افسران یعنی سکریٹریوں سے غیررسمی ملاقات کی ۔
      
      سکریٹری حضرات سے بات چیت کے دوران وزیراعظم نے اس نقطے پرخاص زوردیاکہ انھیں ’’گذشتہ صدیوں کے انتظامی میکانزم ‘‘سے اوپراٹھ کرکام کرنا چاہیئے اورانھیں یہ موقع حاص ہے کہ وہ اس طریقے سے کام کرکے بنی نوع انسان کی کل تعداد کے چھٹویں حصے کی زندگی میں تبدیلی لاسکتے ہیں ۔ انھوں نے سکریٹریوں سے کہاکہ وہ 2022تک جوآزادی کی 75ویں سالگرہ ہے ، حاصل کئے جانے والے نصب العینوں کی شناخت کریں ۔
      
      وزیراعظم نے سکریٹریوں کی حوصلہ افزائی کرتے ہوے کہاکہ وہ ملک کی ترقی کے لئے اپنی وزارتوں کے دائرہ کارسے باہرنکل کرکام کریں ۔ مالی شمولیت (جن دھن یوجنا)اوردیگرمثلاً آفاقی طورپرامراض سے محفوظ ہونے کے طورطریقے اپنانے مشن اندردھنش کی مثال دیتے ہوئے وزیراعظم نے کہا کہ گذشتہ تین برسوں کے دوران چند بہترین نتائج تبھی حاصل ہوسکتے ہیں جب پوری کی پوری سرکاری مشینری نے متحدہوکرایک ٹیم کی شکل میں کام انجام دیا۔ انھوں نے کہااداروں کو نتائج خیز بنایاجاناچاہیئے ۔ سوچھتا ابھیان کے بارے میں گفتگوکرتے ہوے وزیراعظم نے کہاکہ سب سے بڑا بنیادی تعاون عوام کی جانب سے حاصل ہواہے اوراسی کی وجہ سے انتظامی سطحوں پرتبدیلیاں رونماہورہی ہیں ۔
      
      وزیراعظم نے کہا کہ یکم جولائی سے جی ایس ٹی کا آغاز ملک کی تاریخ میں ایک اہم موڑ ثابت ہوگا۔ انھوں نے سکریٹریوں کو تلقین کی کہ وہ اس تبدیلی کے لئے پوری سرگرمی سے کوشاں ہوں تاکہ آسانی سے یہ تبدیلی رونماہوسکے ۔ انھوں نے کہا کہ آج پوری دنیا بھارت کی جانب ایک مختلف انداز سے دیکھ رہی ہے اوریہ ایک منفرد موقع ہے جسے ہاتھ سے جانے نہیں دیاجاناچاہیئے ۔ آیئے ہم سب مل کر ایک ایسا میکینزم وضع کریں جو عالمی توقعات کی کسوٹی پرکھرااترسکے ۔ جناب نریندرمودی نے بھارت میں 100ازحد پسماندہ اضلاع کی ترقی کے لئے مشن انداز کا طریقہ ئ کاراپنانے مدت کے اندرمختلف کسوٹیوں پرکھرااترنے والامخصوص نشانے والاطریقہ کاراپنایاجاناچاہیئے ۔
      
      کابینہ وزیرجناب راج ناتھ سنگھ ، جناب ارون جیٹلی ، محترمہ سشماسوراج اورجناب نتن گڈکری نے بھی سکریٹریوں سے خطاب کیا۔ اس سے قبل سکریٹری حضرات نے حکومت کے مختلف شعبوں کے لئے اپنی تجاویز پیش کیں ۔
      
      )م ن۔ص۔ 06-06-17 )
      
      U- 2584
    
    
    (Release ID: 1491928) Visitor Counter : 4