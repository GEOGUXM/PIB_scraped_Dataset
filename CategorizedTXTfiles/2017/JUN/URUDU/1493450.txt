      وزارت خزانہ

      یکم جولائی سے جی ایس ٹی کے سہل نفاذ کے لیے مستعدی کا جائزہ لینے کی غرض سے کابینہ سکریٹری نے مختلف محکموں اور مرکزی دائرہ کار کے تحت آنے والی سرکاری صنعتوں کے سی ایم ڈی حضرات کے ساتھ میٹنگ کی
      Posted On: 20 JUN 2017 7:24PM by PIB Delhi


    نئی دہلی 21جون ؛ کابینہ سکریٹری جناب اے کے سنہا نے، یکم جولائی 2017 سے، گڈس اینڈ سروسز ٹیکس (جی ایس ٹی) کے سہل نفاذ کے سلسلے میں، مستعدی کا جائزہ لینے کے لیے، متعلقہ اداروں اور محکموں کے سربراہان کے ساتھ تفصیلی تبادلہ خیال کیے ہیں۔ اس سلسلے میں منعقدہ ایک جائزہ میٹنگ میں، مرکزی حکومت کی اُن 30 وزارتوں اور محکموں کے سکریٹری حضرات نے شرکت کی، جن کا تعلق جی ایس ٹی کے نفاذ سے ہے۔ ساتھ ہی ساتھ سرکاری دائرہ کار کے تحت آنے والی تقریباً 167 مرکزی سرکاری دائرہ کار کی صنعتوں کے سی ایم ڈی/ سی ای او حضرات کے ساتھ بھی ویڈیو کانفرنسنگ کے ذریعے گفت و شنید ہوئی۔ کابینہ سکریٹری نے تمام متعلقہ ذمہ داران کو ہدایت دی کہ وہ اپنے اپنے طور پر متعلقہ شراکت داروں کے ساتھ پوری پوری ذمہ داری اٹھائیں اوراس امر کو یقینی بنائیں کہ جی ایس ٹی کا نفاذ کامیابی سے عمل میں آسکے۔


    کابینہ سکریٹری جناب سنہا نے مختلف وزارتوں اور سی پی ایس یو کے سربراہان سے گفت و شنید کے بعد، یکم جولائی 2017 سے جی ایس ٹی کے سلسلے میں مستعدی اور تیاری پر اظہار اطمینان کیا ، تاہم یہ بھی کہا کہ تمام سربراہان کو جی ایس ٹی کے سہل نفاذ کے سلسلے میں کوئی دقیقہ فروگزاشت نہیں کرنا چاہئے اور اس سلسلے میں تمام شراکت داروں کو باقاعدہ طور پر نفاذ کے کام میں شامل کرنا چاہئے۔


    کل کی جائزہ میٹنگ میں خاص توجہ جی ایس ٹی تیار کرنے اور اس سلسلے میں حاصل کی گئی پیش رفت پر تھی ، جسے مختلف وزارتوں اور سی پی ایس یو کی مستعدی کے پس منظر میں پرکھا گیا اور آئی ٹی نظام کی مستعدی کو بھی زیر جائزہ لایا گیا، تاکہ جی ایس ٹی نیٹ ورک سسٹم کو اس سے مربوط کیا جاسکے۔ دیگر پہلوؤں میں مختلف محکموں کے ذریعے جی ایس ٹی سہولت سیل قائم کرنے، نیز کال سینٹر قائم کرنے کے لیے انتظامات جیسی باتیں شامل تھیں۔ تاکہ متعلقہ مؤکلوں کے گروپوں اور فروخت کاروں کو درکار رہنمائی فراہم کرائی جاسکے۔ کابینہ سکریٹری نے سکریٹری حضرات سے یہ بھی کہا کہ وہ جی ایس ٹی کے سلسلے میں تمام تر اطلاعات کو تازہ ترین صورت میں متعلقہ افراد اور افسروں تک پہنچانے کے لیے تربیتی پروگراموں اور ورکشاپوں کا اہتمام کریں اور اپنے یہاں جی ایس ٹی بنیادی ڈھانچے اور متعلقہ عمل کو ہنر مندی سے ہم آہنگ کریں۔ انھوں نے کہا کہ حکومت ہند کا محکمہ مالیات ایسا محکمہ ہے جہاں بڑی تعداد میں اس کے ماہرین اور وسیلہ افراد دستیاب ہیں، جو اپنے طور پر ان کی مدد کرسکتے ہیں۔ جناب سنہا نے مختلف وزارتوں اور محکموں کے سکریٹری حضرات اور سی پی ایس یو کے سی ایم ڈی حضرات کو ہدایت دی کہ وہ آؤٹ ریچ میٹنگوں کا اہتمام کریں اور جی ایس ٹی سے وابستہ نئے قوانین و ضوابط کی تجاویز کی وضاحت کے لیے میٹنگیں بلائیں اور تشہیری مہما ت کاآغاز کریں۔


    ************


    (م ن ۔۔ ن ر۔ 21.06.2017 )


    U – 2846

    
    
    (Release ID: 1493450) Visitor Counter : 5