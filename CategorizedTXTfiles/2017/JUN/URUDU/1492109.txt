      جہاز رانی کی وزارت

      ہندستان اور قبرص کے درمیان تجارتی جہاز رانی کے معاہدے کو کابینہ کی منظوری
      Posted On: 07 JUN 2017 5:14PM by PIB Delhi


    نئی دہلی، ۔7 جون / وزیراعظم جناب نریندر مودی کی صدارت میں مرکزی کابینہ نے ہندستان اور قبرص کے درمیان تجارتی جہاز رانی کے معاہدےکو سابقہ تاریخ سے منظوری دے دی ہے۔ واضح رہے کہ اس معاہدہ پر اپریل 2017 میں دستخط کئے گئے تھے۔


    تجارتی جہاز رانی سےمتعلق اس معاہدے سے ہندستان اور قبرص کے درمیان اشتراک و تعاون کی راہ ہموار ہوگی، نیز دونوں ملکوں کے درمیان بحری تجارت کی ترقی کی راہ میں حائل رکاوٹوں کو دور کرنے میں مدد ملے گی۔


    اس مفاہمت نامے سے ہندستان اور قبرص دونوں ملکوں کے علاوہ تیسرےملکوں میں بھی سامان اور اشیا کی نقل و حمل میں شراکت داری بڑھانے میں تعاون فراہم ہوگا۔ مزید برآں اس مفاہمت نامے سے روزگار ،کام کاج کے حالات کو بہتر بنانے کے علاوہ ایک دوسرےکےجہازوں کے سمندری مسافروں ا ور ملازمین کی خوشحالی کے لئے اشتراک و تعاون کو بڑھانے میں بھی مدد ملے گی۔


    *****


    م ن ۔م ع۔ ج


    Uno 2623


    

    
    (Release ID: 1492109) Visitor Counter : 2