      وزارت آیوش

      آیوش کےوزیر کل نئی دہلی میں یوگا کے موضوع پر قومی مدیران صحت کانفرنس کا افتتاح کریں گے
      Posted On: 08 JUN 2017 6:38PM by PIB Delhi


    نئی دہلی، ۔ 8 جون / یوگا کے موضوع پر دوسری قومی مدیران صحت کانفرنس کا افتتاح کل آیو ش کے وزیر مملکت (آزادانہ چارج) جناب شری پد یسونائیک نیشنل میڈیا سینٹر میں کریں گے ۔ اس کانفرنس کا انعقاد 21 جون 2017 کو تیسرے بین الاقوامی یوم یوگ سے متعلق تقریبات کے ایک جزو کے طور پر آیوش کی وزارت کے ذریعہ اطلاعات و نشریات کی وزارت کے ادارے پریس انفارمیشن بیورو (پی آئی بی) او ر آیوش کی وزارت کے تحت آنے والی سینٹرل کونسل فار ریسرچ کی یوگا اینڈ نیچرو پیتھی کے تعاون سے کیا جارہا ہے ۔ اس سال کی کانفرنس کا موضوع ہے ’’ یوگا برائے صحت و ہم آہنگی‘‘ ۔


    اس کانفرنس کا مقصد صحافیوں کو یوگا کے سائنسی پہلوؤں اور انسانی صحت کے تعلق سے اس کے فوائد سے روشناس کرانا ہے۔ 150 سے زیادہ مدیران صحت اور قومی علاقائی اور بین الاقوامی میڈیا تنظیموں سے وابستہ میڈیا شخصیات کے اس کانفرنس میں شریک ہونے کی توقع ہے ۔ پی آئی بی اور آیوش کی وزارت کے سینئر افسران بھی اس موقع پر موجود ہوں گے۔


    یوگا اور جدید طب سے وابستہ معروف ماہرین یوگا کے مختلف پہلوؤں پر کئے گئے حالیہ تحقیقی کاموں کی نمایاں باتوں کو پیش کریں گے۔ ماہرین کی تفصیلات حسب ذیل ہیں۔


    1- ایمس ، نئی دہلی کے ڈاکٹر کے کے دیپک جو یوگا اور تناؤ بندوبست کے موضوع پر اظہار خیال کریں گے۔


    2- کیول دھام ، پونے کے ڈاکٹر آر ایس بھوگن جو یوگا اور ذہنی صحت کےموضوع پر اظہار خیال کریں گے۔


    3- ایس وی وائی اے ایس اے ، بنگلور کے ڈاکٹر ہیمنت بھارگو جو یوگا اور ذیابیطس کےموضوع پر اپنا خطبہ پیش کریں گے۔


    ورکشاپ کے دوران مختصر یوگا ڈیمانسٹریشن پیش کئے جانےکے ساتھ ساتھ یوگا سے مستفید ہونے والے افراد اپنے تجربات بھی مشترک کریں گے۔ سوال و جواب کے اجلاس کے دوران مدیروں /صحافیوں کو یوگا ماہرین کے ساتھ تبادلہ خیال کا موقع پر ملے گا۔ آیوش کی وزارت اور پی آئی بی کے ذریعہ یوگا کے موضوع پر پہلی قومی مدیران صحت کانفرنس کا انعقاد گزشتہ برس کیا گیا تھا۔


    کل کی مدیران صحت کانفرنس کی پی آئی بی کے یوٹیوب چینل ، پی آئی بی فیس بک اور پی آئی بی ٹیوئٹر سمیت پی آئی بی کی ویب سائٹ پر براہ راست اسٹریمنگ کی جائے گی۔ پی آئی بی کے یوٹیوب چینل کا لنک حسب ذیل ہے۔


    https://www.youtube.com/watch?v=vAypXLY9sZI


    *****


    م ن م م ۔ ج


    Uno 2646


    

    

    
    (Release ID: 1492291) Visitor Counter : 2