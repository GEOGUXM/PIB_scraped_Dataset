      وزارت خزانہ

      سینٹرل انڈسٹریل سکیورٹی فور س اور نیشنل اسکل ڈیولپمنٹ کارپوریشن نے باہمی مفاہمت نامے پر دستخط کئے
      Posted On: 05 JUN 2017 7:03PM by PIB Delhi


    نئی دہلی،06۔جون ۔مرکزی وزارت داخلہ کی تنظیم سینٹرل انڈسٹریل سکیورٹی فورس (سی آئی ایس ایف )اور نیشنل اسکل ڈیولپمنٹ کارپوریشن (این ایس ڈی سی ) اورنیشنل اسکل ڈیولپمنٹ فنڈ (این ایس ڈی ایف ) نے ایک سہ فریقی باہمی مفاہمت نامے(ایم اویو) پر دستخط کئے ہیں۔ اس موقع پر ہنر مندی کے فروغ اور کاروباری امور کے وزیرمملکت (آزادانہ چارج ) جناب راجیو
    
    پرتاپ روڈی اور وزارت داخلہ کے وزیر مملکت جناب کرن رجیجو بھی موجود تھے۔
    
    جناب راجیو پرتاپ روڈی نے دو وزارتوں کے درمیان طے پانے والے اس مفاہمت نامے پر دستخط کئے جانے کی ستائش کی ۔ انہوں نے کہا کہ ہنرمند ی کے فروغ کے اقدامات سے نوجوانوں کے لئے ملازمتوں کے مواقع میں اضافہ ہوا ہے ۔ انہوں نے کہا کہ ہمارے ملک کو ایک ایسا نظام کی ضرورت ہے ، جو کسی بھی فرد کی ہنر مندی کو خاطر خواہ اہمیت دے سکے اوراسی کے مطابق پالیسیاں وضع کی جائیں ۔ انہوں نے مزید کہا کہ آج پوری دنیا میں ہنرمندی کی زبردست مانگ ہے اور ہمارے نوجوان اس موقع سے فائدہ اٹھاسکتے ہیں ۔ بشرطیکہ انہیں باقاعدگی سے ہنر مند بنایا جائے۔ جناب روڈی نے سی اے پی ایف کو او ر یہ مشورہ بھی دیا کہ نوجوانوں کے عزائم کو خاطر خواہ اہمیت دی جانی چاہئے تاکہ وہ ایک ایسے نظام میں مثالی حیثیت حاصل کرسکیں ،جو افراد کی حوصلہ افزائی کرسکے ۔
    
    مرکزی وزیر مملکت برائے داخلہ جناب کرن رجیجو نے اپنی تقریر میں کہا کہ اگر ہندوستان کے نوجوانوں کا رجحان ہنر مندی کے فروغ کی جانب ہوجائے تو ہندوستان دنیا کی ایک بڑی طاقت بن کر ابھرسکتا ہے ۔ انہوں نے اس امر پر خوشی کا اظہار کیا کہ گزشتہ ڈھائی برسوں کے دوران ہنر مندی کے فروغ کے نتیجے میں بڑی تعداد میں نوجوانو ں کو ملازمتیں حاصل ہوئی ہیں ،جس سے ہندوستان میں مزید طاقت اوراستحکام پیدا ہوا ہے ۔ انہوں نے کہا کہ ہنر مندی کے فروغ کے رجحان سے وزیر اعظم نریندر مودی کی قیادت میں زبردست انقلاب برپا ہوگیا ہے اور آج اس مفاہمت نامے پر دستخط کئے جانے کے نتیجے میں ہنر مندی کے فروغ کی کتاب میں ایک نئے باب کا اضافہ ہوا ہے ۔ انہوں نے کہا کہ مزدور کے وقار اور سخت محنت کی اہمیت آج ملک میں کم ہوتا جارہی ہے جس کے سد باب کی شدید ضرورت ہے اور مزدوروں کی ضرورتوں کی سمت میں رجحانات میں تبدیلی پیدا کئے جانے کی ضرورت ہے ۔ انہوں نے کہا کہ سخت محنت اورکام کے لئے سچی لگن ہنر مندی کے شعبے میں انتہائی اہمیت کی حامل ہے۔ انہوں نے اس موقع پر اپنے اس یقین کا بھی اظہار کیا کہ زیر نظر مفاہمت نامہ انتہائی کامیاب اور سود مند ثابت ہوگا ۔انہوں نے مزید کہا کہ سی اے پی ایف کو جب بھی کوئی سرکاری پروگرام عمل آوری کے لئے دیا گیا ہے تو اس پر انتہائی تیز رفتاری کے ساتھ عمل درآمد کیا گیا ہے اور سوچھ بھارت ابھیان اور ڈجیٹل پیمنٹ کے اقدامات اس کی روشن مثال ہیں ۔
    
    اس موقع پر سی آئی ایس ایف کے ڈائریکٹر جنرل جناب او پی سنگھ نے اپنے خطبہ استقبالیہ میں زوردے کر کہا کہ اس مفاہمت نامے سے نہ صرف یہ کہ سی آئی ایس ایف کے کنبوں کو زبردست فائدہ پہنچے گا بلکہ سی آئی ایس ایف ہنرمندی کے اقدامات میں اہم کردار ادا کرسکے گی ۔ انہوں نے مزید کہا کہ سی آئی ایس ایف نے ہنر مندی کے فروغ کا ایک نیا چیلنج قبول کیا ہے ۔
    
    ہنرمندی کے فروغ اورکاروبار کی وزارت کے سکریٹری ڈاکٹر کے پی کرشنن نے اس موقع پر اپنی تقریر میں کہا کہ ہنر مندی کا فروغ ایک زبردست چیلنج کی حیثیت رکھتا ہے اور ہندوستان کو اسے سنجیدگی کے ساتھ قبول کرنا چاہئے ۔ کیونکہ ہندوستان کو ئی زیادہ پرانا آزاد ملک نہیں ہے اور ہر ماہ بڑی تعداد میں ہمارے نوجوان ہماری افرادی طاقت میں شامل ہوتے ہیں۔
    
    واضح ہوکہ اس مفاہمت نامے کے تحت سی آئی ایس ایف ، این ایس ڈی سی اور این ایس ڈی ایف ملک بھر میں واقع سی آئی ایس ایف کے یونٹوں میں مل کرکام کریں گے ۔ان یونٹوں میں کنبوں کی فلاح کے مراکز کام کررہے ہیں ۔ یہ مراکز سی آئی ایس ایف کے دیگر مقامات پر بھی مصروف کارہیں ۔ اس کامقصد اسکل انڈیا مشن کے تحت ہنر مندی کے فروغ کی تربیت دیا جانا ہے ۔
    
    اس مفاہمت نامے کا یہ مقصد بھی ہے کہ ملازمتوں سے سبکدوش ہونے والے /سبکدوش اور برسرملازمت طبی ملازمین (ایل ایم سی ) میں سی آئی ایس ایف کے جوانوں کو اضافی ہنرمندی کی تربیت دی جائے اور ایک دوسری ملازمت کے ذریعہ ان کی بازآبادکاری کے عمل کو فروغ دیا جائے ۔
    
    یہ مفاہمت نامہ پانچ جون 2017 سے پانچ جون 2022 تک پانچ سال کی مدت کے لئے نافذالعمل ہوگا اور تین سال بعد ا س کا وسط مدتی جائزہ بھی لیا جائے گا۔
    
    م ن ۔س ش۔ رم
    
    U-2586

    
    
    (Release ID: 1491879) Visitor Counter : 3