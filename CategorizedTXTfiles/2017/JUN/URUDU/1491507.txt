      آبی وسائل، دریائی ترقیات اور گنگا احیاء کی وزارت

      اوما بھارتی نے نمامی گنگے پروگرام پر مغربی بنگال سرکارکی مکمل حمایت کرنے کا اعلان کیا
      Posted On: 01 JUN 2017 2:48PM by PIB Delhi


    نئی دہلی،01۔ جون ۔آبی وسائل ، دریاؤں کے فروغ اور گنگا بحالی کے محکمے کی مرکزی وزیراوما بھارتی نے کہا ہے کہ جلد ہی ندیوں کے پانی کو چھان کر کوڑا کرکٹ نکالنے اور ٹھوس فضلے کے انتظام کے لئے اقدامات کئے جائیں گے ۔محترمہ اوما بھارتی مغربی بنگال کے شہر فرکّا میں اپنی وزارت اور سینٹرل ان لینڈ فشریز ریسرچ انسٹی ٹیوٹ (سی آئی ایف آر آئی ) کے سینئر افسران کے اجلاس سے خطاب کررہی تھیں ۔ انہوں نے دریائے گنگا کی صفائی کے تئیں مرکزی سرکار کی عہد بستگی کو دوہراتے ہوئے کہا کہ خلیج گنگا سے متصل ریاستوں کو اس معینہ نشانے کی تکمیل کے لئے سرمایہ فراہم کرایا جائے گا ۔ اس کے ساتھ ہی انہوں نے گنگا کے کٹاؤ کے مسئلے سے نمٹنے کے لئے مغربی بنگال سرکار کو مکمل حمایت دینے کا بھی اعلان کیا ۔


    واضح ہوکہ وزیر موصوفہ نے 2500 کلومیٹر طویل گنگا نریکشن ابھیان کا پہلا مرحلہ مغربی بنگال میں مکمل کرلیا ہے ۔ انہوں نے ریاست میں اپنے سفر کے دوران کولکاتہ میں ویشنو گھاٹ پر گنگا آرتی میں بھی حصہ لیا ، جہاں انہوں نے موجود لوگوں سے خطاب کرتے ہوئے کہا کہ انہیں گنگا کی صفائی کی مہم میں بے لوث ہوکرکام کرنا چاہئے کیونکہ اس کام میں عوام کی شرکت ازحد لازمی ہے ۔


    م ن ۔ س ش ۔ رم


    U-2507

    
    
    (Release ID: 1491507) Visitor Counter : 2