      بجلی کی وزارت

      جناب پیوش گوئل نے توانائی تحفظ بلنگ کوڈ 2017 کا آغاز کیا
      ای سی بی سی اختیار کرنے سے تجارتی عمارتوں میں 30 سے 50 فیصد کے درمیان توانائی کی بچت ممکن ہوسکے گی
      Posted On: 19 JUN 2017 5:18PM by PIB Delhi


    نئی دہلی۔20؍جون۔بجلی، کوئلہ، نئے اور قابل احیاء توانائی وسائل اور کانکنی کے وزیر مملکت (آزادانہ چارج) جناب پیوش گوئل نے کل یہاں توانائی کفایت اورتعمیراتی ضابطہ 2017 (ای سی بی سی2017) بند کا آغاز کیا۔ یہ ضابطہ بجلی کی وزارت اور توانائی کی کفایت اور اثرانگیزی سے متعلق بیورو (بی ای ای) ، نے تیار کیا ہے۔ ای سی بی سی 2017 مستقبل میں ملک بھر میں تعمیر ہونے والی نئی تجارتی عمارتوں کیلئے توانائی کارکردگی کے معیارات کا تعین کریگا۔


    واضح رہے کہ ای سی بی سی کا تازہ ترین منظرنامہ تعمیراتی ٹیکنالوجی میں موجودہ اور آئندہ کی ترقیات پر احاطہ کرتا ہے اور اس کا مقصد یہ ہے کہ ہر نئی عمارت میں تعمیر کے وقت اُن اُمور کا لحاظ رکھا جائے جن کے نتیجے میں توانائی کی کھپت میں تخفیف واقع ہو اور لوکاربن گروتھ یعنی کاربن ڈائی آکسائیڈ کا اخراج کم سے کم ہو۔ ای سی بی سی 2017 بلڈروں ، ڈیزائنروں اور ماہرین تعمیرات کے لئے معیارات مقرر کرے گا تاکہ وہ بلڈنگ کا ڈیزائن تیار کرتے وقت توانائی وسائل اور قابل احیاء توانائی وسائل کو مربوط کرنے کے نظریے کو ذہن میں رکھ سکیں اور اسی لحاظ سے ڈیزائن کی حکمت عملیاں بھی وضع کرسکیں۔ اس ضابطے کا مقصد یہ ہے کہ زیادہ سے زیادہ توانائی کی بچت کو ممکن بنایا جاسکے اور عمارت کا استعمال کرنے والوں کو بھی آسانی ہو اور کم لاگت والے انداز حیات کے طرز پر اثرانگیزی کے ساتھ ترقی کی جانب قدم بڑھایا جاسکے اور کاروباری عمارتوں میں کم سے کم توانائی کی کھپت ممکن ہوسکے۔


    اپنی تقریر میں جناب گوئل نے کہا کہ وہ ای سی بی سی ضابطہ 2017 کو بھارت کے تمام نو عمر بچوں کو نذر کرنا چاہیں گے کیوں کہ وہی بھارت کا مستقبل ہیں اور انہیں کے لئے سب کچھ ہے۔ یہ ہم سب کی مجموعی ذمہ داری بنتی ہے کہ ہم اپنے دستیاب وسائل کے ہر پہلو کا بہتر سے بہتر استعمال کریں اور ایسے ترقی پسند اور ترقی پذیر پروگرام نافذ کریں جو حکومت کی جانب سے بڑی محنت اور مشقت کے بعد تیار کئے گئے ہیں اور اس امر کو یقینی بنائیں کہ آنے والی نسلوں کیلئے ہم ایک بہتر دنیا چھوڑیں۔ اس سے بہتر دنیا جو ہمیں ورثے میں ملی تھی۔


    بجلی کے سکریٹری جناب پردیپ کمار پجاری نے کہا کہ ای سی بی سی 2017 ایک واضح سمت فراہم کریگا اور نئی عمارتوں کی تعمیر کیلئے ایک واضح کسوٹی ہوگی۔ انہوں نے کہا کہ نیا ضابطہ موجودہ اور آئندہ کی تعمیراتی ترقیات ، ٹیکنالوجی، منڈی میں رونما ہونےوالی تبدیلیوں ، توانائی مطالبات کے منظرنامے وغیرہ کو ملحوظ خاطر رکھتے ہوئے وضع کیا گیا ہے اور اصل نظریہ یہ کارفرما ہے کہ بھارتی عمارتیں توانائی کی کھپت کے لحاظ سے عالمی پیمانے پر ازحد مؤثر اور عمدہ عمارتوں میں شمار کی جاسکیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-2821

    
    
    (Release ID: 1493298) Visitor Counter : 3