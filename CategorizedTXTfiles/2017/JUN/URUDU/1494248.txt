      شہری ترقی کی وزارت

      شہری ترقیات کے وزیر جناب ایم وینکیا نائیڈو نے 12,072 مکانات سے متعلق ڈی ڈی اے کی رعایتی پیشکش کا آغاز کیا
      Posted On: 30 JUN 2017 7:41PM by PIB Delhi


    99 فیصدسے زائد مکانات پی ایم اے وائی( شہری) کے تحت با معنی سود ی ترغیب کے مستحق لوگوں کے لئے ہیں


    5 سال کے انجماد کے وقفہ کو ختم کردیا گیا ہے، 2014 کے حساب سے قیمتیں رکھی گئی ہیں،بنیادی ڈھانچے کو یقینی بنایا گیا ہے


    پیشکش کے اختتام کی تاریخ 11 اگست ہے، قرعہ اندازی نومبر کے پہلے ہفتے میں ہوگی


    نئی دہلی۔ 30 ؍ جون۔ شہری ترقیات کے وزیر ایم وینکیانائیڈو نے آج ڈی ڈی اے آواس یوجنا 2017 کے تحت 12 ہزار 72 ہزار مکانات سے متعلق دہلی ڈیولپمنٹ اتھارٹی کی پیشکش کا آغاز کیا جن میں سے 99 فیصد مکانات متوسط آمدنی کے لوگوں، کمتر آمدنی کے لوگوں اور جنتا زمروں کے لوگوں کے لئے ہے۔وزیر موصوف نے دہلی کے باشندوں سے اس پرکشش پیشکش کو حاصل کرنے کی اپیل کی ۔


    یہ وضاحت کرتے ہوئے کہ ڈی ڈی اے سب کے لئے گھر کے مشن کے فروغ کے لئے 2022 تک کل ا یک لاکھ مکانات یعنی فی سال 20 ہزار مکانات کی پیشکش کرے گا، جناب نائیڈو نے کہا کہ رئیل اسٹیٹ ایکٹ جس کا نفاذ پہلے ہی ہوچکا ہے اورکل سے لاگو ہونے والے جی ایس ٹی سے رئیل اسٹیٹ کے شعبے میں مطلوب ترین اصلاح ہوسکے گی۔


    ڈی ڈی اے نے دوبارہ فروخت کے لئے پانچ سال کے انجماد کے وقفہ کو ختم کرکے اس پیشکش میں رعایت دی ہے،علاوہ ازیں 2014 کے حساب سے قیمتوں کو برقرار رکھا گیا ہے اور بنیادی ڈھانچے میں پائے جانے والے خلا کو دور کرنے کی کوشش کی گئی ہے۔مزید برآں وہ مستحق لوگ جن کو مکانات الاٹ کئے جانے ہے وہ پردھان منتری آواس یوجنا( شہری) کے قرض سے منسلک ترغیب کے تحت ایک لاکھ چالیس ہزار سے لے کر 2.67 ہزار تک سود کی رعایت حاصل کرسکتے ہے۔


    فری ہولڈ کی بنیاد پر فراہم کئے جانے والے یہ مکانات دوارکا، روہنی، پریتم پورا، پچھم وہار، جنک پوری، وسنت کنج، نریلا، دسولہ، سراسپورہ وغیرہ میں واقع ہے۔ ان میں سے زیادہ تر مکانات گرین بلڈنگ کے ضابطوں کے متعلق تیار کئے گئے ہیں۔اور ان کے ذریعے کاربن نہیں پھیلے گا۔ مکانات زمرے وار دستیابی اور قیمتوں کی تفصیلات کا گوشوارہ درج ذیل ہے۔

                                                                              
زمرہ                               فلیٹوں کی تعداد  عارضی لاگت(لاکھ روپئے میں)
                                                                              
                                                                              
                                                                              
زیادہ آمدنی والے گروپ             87               53.52 – 126.81            
                                                                              
                                                                              
                                                                              
متوسط آمدنی گروپ                  404              31.32 – 93.95             
                                                                              
                                                                              
                                                                              
کم آمدنی والے گروپ ؍ ایک بیڈ روم  11,197           14.50 – 30.30             
                                                                              
                                                                              
                                                                              
جنتا                               384              7.07 - 12.76              
                                                                              
                                                                              

      

      

    م ن۔ ن ا ۔ رض


    U-2987

    
    
    (Release ID: 1494248) Visitor Counter : 2