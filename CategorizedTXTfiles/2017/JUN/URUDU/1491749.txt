      امور داخلہ کی وزارت

      راج ناتھ سنگھ ایس ڈ ی آر ایف کی اہلیت سازی -2017 کے موضوع پر دوروزہ قومی کانفرنس کا افتتاح کریں گے
      Posted On: 05 JUN 2017 1:32PM by PIB Delhi


    نئی دہلی، 05 ۔جون ۔مرکزی وزیر داخلہ راج ناتھ سنگھ کل ، ’’ ایس ڈی آر ایف کی اہلیت سازی -2017 ‘‘ کے موضوع پر ایک دوروزہ قومی کانفرنس کا افتتاح کریں گے ۔ اس کانفرنس کا اہتمام نیشنل ڈزاسٹر رسپانس فورس کی جانب سے کیا جارہا ہے، جس کا مقصد مستقبل میں ایس ڈی آر ایف کی اہلیتوں کو مستحکم بنایا جانا ہے ۔ وزیراعظم کی ایڈیشنل پرنسپل سکریٹری ڈاکٹر پی کے مشرا اورنیتی آیوگ کے چیف ایگزیکٹو آفیسر جناب امیتابھ کانت بھی اس کانفرنس میں شرکت کریں گے ۔


    اس دوروزہ کانفرنس میں مختلف ریاستوں کی اسٹیٹ ڈزاسٹر رسپانس فورس (ایس ڈی آر ایف ) کی تربیت کے عمل کو مربوط ومرکوز بنانے اور اسے ایک منصوبہ بند اور مربوط طریقے سے موزوں بنانے ، سماجی تیاریوں کےلئے مشترکہ کوششیں این ڈی آر ایف اور ایس ڈی آر ایف کے درمیان عملی کوششوں کے ارتباط ، ہرریاست میں تربیت کی ڈھانچہ جاتی سہولیات کی ضرورت اور تشکیل ، ہدایات کے ایک مجموعے کی تشکیل اور ایس ڈی آر ایف کے ذریعہ کئے گئے راحت اوربچاؤ کے اقدامات میں صرف ہونے والے وقت میں بہتری اور بہترین طریقوں کا باہمی تبادلہ شامل ہے ۔ اس کے ساتھ ہی جسمانی معذور افراد کے لئے ڈزاسٹر منجمنٹ پر کام کے معیاری طریقہ کار ( ایس او پی ڈی ایم ) پر بھی اس کانفرنس میں تبادلہ خیال کیا جائے گا۔


    واضح ہوکہ اس سال این ڈی آر ایف نے سماجی بیداری پروگراموں کو ایک نئی سطح تک پہنچانے میں کامیابی حاصل کی ہے ۔ طلبأ کے اعتماد اور ہنر مندی میں اضافے کے لئے خصوصی پیش رفت کے طور پر دہلی اوراین سی آر کے سبھی کیندریہ ودیالیوں میں ایک خصوصی مہم شروع کی گئی ہے ۔ اس کیمپین کے تحت مختلف اسکولوں میں ، ناگہانی آفت سے اسکول کے بچاؤ کے لئے حفاظت کے طریقوں کی مصنوعی مشقوں کے مقابلے اور ، ’’ میں زلزلے کی صورتحال کا مقابلہ کیسے کروں گا‘‘ کے موضوع پر مضامین تحریر کئے جانے کے مقابلے منعقد کرائے جاتے ہیں ۔ اس کے بعد اسکول کے بچاؤ کی مصنوعی طریقوں کے بین اسکولی مقابلے (انٹر اسکول سیفٹی ماک ڈرل )کے مقابلو ں اور مضامین لکھنے والے کامیاب طلبأ کو ٹرافیاں اور این ڈی آر ایف انٹر بٹالینس پروفیشنل کمپٹیشن میں جیتنے والوں کو بھی ٹرافی پیش کی جائے گی۔


    اس کانفرنس میں سبھی ریاستوں اور مرکز کے زیر انتظام علاقوں کے ڈائریکٹر جنرل آف پولیس ، ریلیف کمشنر ، اسٹیٹ ڈزاسٹر منیجمنٹ اتھارٹی (ایس ڈی ایم اے ) ، اسٹیٹ ڈزاسٹر رسپانس فورس (ایس ڈی آر ایف ) ،نیشنل ڈزاسٹر منجمنٹ اتھارتی (این ڈی ایم اے ) ،انڈیا میٹریلیو لوجیکل ڈپارٹمنٹ (آئی ایم ڈی ) ، نیشنل انسٹی ٹیوٹ آف ڈزاسٹر منیجمنٹ (این آئی ڈی ایم ) اور دیگر دعوے دار اداروں کے نمائندے شرکت کریں گے ۔


    م ن ۔س ش۔ رم


    U- 2566

    
    
    (Release ID: 1491749) Visitor Counter : 2