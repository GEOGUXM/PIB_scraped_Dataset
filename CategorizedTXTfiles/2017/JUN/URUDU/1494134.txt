      امور داخلہ کی وزارت

      این ڈی ایم اے زلزلے کی تیاری کا جائزہ لینے کے لئے کل دہلی میں ایک عملی مشق کرے گا
      Posted On: 29 JUN 2017 7:36PM by PIB Delhi


    نئی دہلی۔ 29 ؍ جون۔ بحران پر قابو پانے سے متعلق قومی ادارہ ( این ڈی ایم اے) دہلی حکومت کےتعاون سے کل ایک عملی مشق کرے گا جس کا مقصد زلزلہ آنے کی صورت میں تیاری میں بہتری لانا اور مقامی انتظامیہ کے رد عمل کا جائزہ لینا ہے۔یہ مشق دہلی کے سبھی 11 اضلاع میں کی جائے گی۔


    اس عملی مشق سے پہلے ایک تعاون کانفرنس منعقد کی گئی جس میں سبھی ڈپٹی کمشنروں نے شرکت کی۔اس کا مقصد مشق کے موثر ہونے کو یقینی بنانا تھا۔


    کانفرنس کے دوران زلزلہ کی صورت میں انفرادی ، سماجی اور ادارہ جاتی سطح پر کئے جانے والے اقدامات پر تفصیلی تبادلہ خیال کیا گیا ۔ تاکہ زلزلے کے اثرات کو کم سے کم کیا جاسکے۔این ڈی ایم اے کے ماہرین نے فوری طور پر کام کرنے کے نظام ( آئی آر ایس) سے متعلق اقدامات پر تبادلہ خیال کیا۔ اس سسٹم کے ذریعے ہر سطح پر تعاون کو بہتر بنانے کے رول اور ذمے داریاں تفویض کی جاتی ہیں۔


    ماہرین نے بحران کی مختلف قسم کی صورت حال پیدا کی جس میں اونچی رہائشی عمارتوں، اسپتالوں، اسکولوں، میٹرو اسٹیشنوں، شاپنگ مالوں اور پیٹرولیم ڈپو کے بحران سے متعلق معاملات شامل تھے۔ا نہوں نے یہ جاننا چاہا کہ متعلقہ افسران اس سلسلے میں کس طرح کے رد عمل کا اظہار کریں گے۔اس کے بعد ان کے رد عمل کا تجزیہ کیا گیا، ان کی کوتاہیوں کی نشاندہی کی گئی اور بہتری کے اقدامات تجویز کئے گئے۔ تمام متعلقہ محکموں مثلا فوج، صحت، پولیس اور آگ بجھانے والے عملے، سول ڈیفنس، ٹرانسپورٹ، بجلی، تعلقات عامہ اور ٹریفک کنٹرول کےحکام نے تیاری میٹنگ میں شرکت کی۔


    اس عملی مشق کی بہت اہمیت ہے کیونکہ دہلی زلزلہ IV کے علاقے میں واقع ہے جہاں تیززلزلے آتے ہیں۔ یہ مشق مقامی آبادی میں بھی آگہی پیدا کرے گی جو کسی بحران کی شکل میں سب سے پہلے مدد کے لئے سامنے آتی ہے۔


    اتھاریٹی نے 2012 میں دہلی میں ریاستی سطح کی تیاری مشق کا اہتمام کیا تھا۔


    م ن۔ ج ا ۔ رض


    U-2935

    
    
    (Release ID: 1494134) Visitor Counter : 2