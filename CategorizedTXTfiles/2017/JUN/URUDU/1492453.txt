      جہاز رانی کی وزارت

      ملک کی ترقی میں تبدیلی کا محرک ساگرمالا:دارالحکومت میں پہلی ورک شاپ کا انعقاد
      Posted On: 09 JUN 2017 7:03PM by PIB Delhi


    نئی دہلی،9؍جون ، جہازرانی کی وزارت نے آج نئی دلی میں ساگرمالاعمل آوری میں تیزرفتاری-ریاستوں کےاشتراک سےکےعنوان سے اپنے فلیگ شپ پروگرام سے متعلق ایک ورکشاپ کا انعقاد کیا۔اس ورکشاپ کا اصل مقصد جہاز رانی کی وزارت ، دیگروزارتوں اور ہندوستانی کی متعدد بحری ریاستوں کےدرمیان ساگرمالا پروگرام کیلئے اشتراک کوبڑھانا ہے۔ جہازرانی کے سکریٹری جناب راجیوکمارنےاس ورک شاپ کی صدارت کی اور نیتی آیوگ کے سی ای او جناب امیتابھ کانت نے کلیدی خطبہ پیش کیا۔ ا س موقع پر خطاب کرتے ہوئے جناب کانت نے کہا کہ بندرگاہیں ترقی کے محرک کے طورپر کام کر سکتی ہیں اور ملک کیلئے 10فیصد مستقل شرح ترقی کےحصول میں معاون ثابت ہو سکتی ہیں۔اور اس طرح سے ساگر مالا پروگرام ملک کی ترقی کیلئے ایک اہم محرک ثابت ہو سکتا ہے۔


    چین، کوریا ، جاپان اور سنگاپور کی کامیابی کی مثال دیتے ہوئے جناب کانت نے کہا کہ مناسب عمل آوری کیلئے تمام حصے داروں کو متحد ہونےکی ضرورت ہےاور برآمدات پر توجہ دینے کیلئے ایک حکمت عملی درکار ہے۔ خیال رہے کہ چین، کوریا، جاپان اور سنگاپور میں بندرگاہوں کے نتیجے میں ملک کی ترقی ہوئی ہے۔ ہندوستان کو اپنی موجودہ 7.6فیصد کی شرح ترقی میں اضافے کیلئے ضروری ہے کہ وہ عالمی بازاروں میں داخل ہو اور یہ کام بندرگاہیں ہی کرسکتی ہیں۔ انہوں نے مزید کہا کہ ہندوستانی سامان عالمی بازاروں کے مطابق ہونےکیلئے لاجسٹک اخراجات میں کمی کئے جانے کی ضرورت ہےاور یہ اسی وقت ممکن ہے، جب بندرگاہیں مینوفیکچرنگ کا مرکز بن جائیں۔انہوں نے ہندوستان میں سمندری سیاحت کی صلاحیت کےبارے میں بھی اظہارِخیال کیااورتمام ساحلی ریاستوں سے اپیل کہ وہ اس کے فروغ کیلئے کام کریں۔


    افتتاحی اجلاس سے خطاب کرتے ہوئے جہاز رانی کے سکریٹری جناب راجیو کمار نےپروجیکٹوں پر عمل آوری کے لئے ریاستی انتظامیہ سے سرگرم شراکت داری کی اپیل کی ۔ انہوں نے کہا کہ ساگرمالا پروگرام منصوبہ بندی سےعمل آوری کے مرحلے میں پہنچ گیااور تین بنیادی شعبے، جن میں ریاستیں پروجیکٹیں لے سکتی ہیں، وہ رابطہ کاری میں اضافہ کرنا، سمندری جہاز رانی کی ترقی اور ساحلی جہازرانی کا فروغ ہے۔


    م ن ۔ ن ا ۔ ک ا


    U- 2663


    

    
    (Release ID: 1492453) Visitor Counter : 2