      نوجوانوں کے امور اور کھیل کود کی وزارت

      کھیل کود کے محکمے کے ذریعہ مقرر کردہ مشاہدین کا رول
      Posted On: 30 JUN 2017 3:51PM by PIB Delhi


    نئی دلّی ، 30 جون ؍ میڈیا کے ایک حلقے میں اس امر کی رپورٹیں آئی ہیں جن کا تعلق کھیل کود کے شعبے میں قومی مشاہدین کے تقرر اور ان کے رول خصوصاً کھیل کود کے چند شعبوں میں مفادات کے ٹکراؤ اور تصادم کے پس منظر میں ان کے رول سے ہے ۔
    نوجوانوں کے امور اور کھیل کود کے وزیر مملکت ( آزادانہ چارج ) جناب وجے گوئل نے اس بات کا اعادہ کیا ہے کہ بین الاقوامی حیثیت کے حامل 12 کھلاڑیوں کو وزارت کی جانب سے کھیل کود کے فروغ کے لئے پہلی مرتبہ قومی مشاہدین کے طور پر مقرر کیا گیا تھا اور یہ تمام کھلاڑی رہنما خطوط کے عین مطابق اپنے فرائض منصبی انجام دے رہے ہیں اور وزارت کی جانب سے جاری کردہ ہدایات کے مطابق عمل کر رہے ہیں ۔
    جناب گوئل نے مزید اطلاع دی ہے کہ ان کا یہ رول قومی مشاہد کے طور پر تقرری دیئے جانے کے وقت ہی واضح کر دیا گیا تھا ۔ ان تمام مشاہدین کو تفویض کردہ ذمہ داریوں کی تفصیلات درج ذیل ہیں : ۔
    i قومی ٹیموں کے انتخاب پر نظر رکھنا اور آئندہ آزادانہ اور مزید شفاف انتخاب کو یقینی بنانے کے لئے تجاویز اور مشورے پیش کرنا ۔
    ii قومی کوچنگ کیمپوں کے مقامات پر موجودہ کھیل کود بنیادی ڈھانچے ، ساز و سامان ، سائنٹیفک بیک اپ اور طبی سہولیات کا تجزیہ کرنے اور اس میں واقع سقم کی رپورٹ پیش کرنا ۔
    iii بھارتی اور غیر ملکی کوچوں کی کار کردگی کا تجزیہ ، نظر ثانی اور کیمپ میں شامل افراد کی پیش رفت کی روداد پیش کرنا ۔
    iv انفرادی ایتھلیٹوں اور کوچوں کی کار کردگی کے اعداد و شمار تیار کرنا اور بین الاقوامی ٹورنامنٹوں میں قومی ٹیموں کی کار کردگی میں اعانت کرنا اور غیر ملکی تربیت سمیت ایتھلیٹوں کی ٹریننگ کی ضروریات کے سلسلے میں تجاویز پیش کرنا اور انہیں مسابقتی ماحول سے روشناس کرانا ، ساتھ ہی ساتھ سب جونیر اور جونیر سطح کے ایتھلیٹوں کی کار کردگی پر خصوصی توجہ مرکوز کرنا ۔
    v کھلاڑیوں اور دیگر شراکت داروں کی جانب سے ملنے والی شکایات کا جائزہ لینا اور معاملے کو این ایس ایف کی متعلقہ شاخ تک پہنچانا اور شکایات کا ازالہ کرنا اور وزارت کو رپورٹ ارسال کرنا ۔
    vi این ایس ایف ؍ قومی کھیل کود ادارہ ؍ ایس اے آئی کو اے سی ٹی سی کی تیاری میں مدد دینا اور
    vii بین الاقوامی سطح پر قومی ٹیم کو غیر ملکی ماحول سے روشناس کرانے کے لئے جہاں کہیں ضرورت ہو ، قومی ٹیم کے ساتھ سفر کرنا ۔
    مذکورہ تمام امور کی روشنی میں قومی مشاہدین کا کردار اور ان کی تقرری کلی طور پر واضح ہے اور یہ اندیشہ کہ ان کے مابین مفادات کا تصادم ہے اور اس طرح کی تمام خبریں بے بنیاد ہیں ۔
    ۔ ۔ ۔ ۔ ۔ ۔
    U . 2969
    م ۔ ر ۔ ر 30 / 6 / 17

    
    
    (Release ID: 1494186) Visitor Counter : 2