      سٹرک ٹرانسپورٹ اور شاہراہوں کی وزارت

      نیشنل ہائی وے اتھارٹی آف انڈیا قومی شاہراہ نمبر اکیس کو چوڑا بنانے کے منصوبے پر کام کرے گی اس منصوبے سے کلّو-منالی اور لیہہ کے سفر کا وقت کم ہوگا اور ہماچل پردیش میں خوشحالی آئے گی
      Posted On: 07 JUN 2017 8:03PM by PIB Delhi


    نئی دہلی،08۔جون ۔وزیراعظم نریندر مودی کی صدارت میں ہونے والے معاشی امور کی کابینی کمیٹی کے اجلاس میں ہماچل پردیش کی قومی شاہراہ نمبر 21 کے ٹکولی سیکشن تک پنڈوہ بائی پاس کو چار لینوں کا بنائے جانے کے منصوبے کی منظوری دے دی ۔واضح ہوکہ یہ منصوبہ نیشنل ہائی وے اتھارٹی آف انڈیا کے پنجاب میں کرت پور سے ہماچل پردیش میں منالی تک کی قومی شاہراہ نمبر این ایچ -21 کےراستے کو چار لینوںکا بنائے جانے کے وسیع تر منصوبے کا ایک ذیلی منصوبہ ہے۔ اس منصوبے کے چاردیگر ذیلی منصوبوں میں کرت پور –نیر چوک - پنڈوہ ،ٹکولی –کلّو اور کلو –منالی کے منصوبے شامل ہیں۔ ان میں سے تین ذیلی منصوبوں پر کام پہلے سے ہی جاری ہے او رچوتھے ذیلی منصوبے کا کام بھی جلد شروع کئے جاے کا امکان ہے۔ ان پانچوں ذیلی منصوبوں کی تکمیل کے بعد کلو اور منالی جیسے اہم سیاحتی مقامات اور اس کے آگے لیہہ تک ہرموسم میں رابطہ کاری ممکن ہوسکے گی۔


    پنڈوہ –ٹکولی کے ذیلی منصوبے کی منظورشدہ لاگت 2775.93 کروڑروپے ہے ،جس میں تحویل آراضی ، بحالی اور باز آباد کاری اور قبل تعمیرتما م سرگرمیو ں پر آنے والے اخراجات شامل ہیں ۔اس راستے کی کل لمبائی تقریباََ 19 کلومیٹر ہوگی ۔


    قومی شاہراہ نمبر 21 کے کرت پور سے منالی تک کے راستے کو چارلینوںکا بنائے جانے کے نتیجے میں کلو اورمنالی جیسے اہم سیاحتی مقامات اور اس کے آگے لیہہ تک ہرموسم میں رابطہ کاری فراہم ہوسکے گی۔ علاوہ ازیں اس سے حادثات میں بھی کمی ہوسکے گی اور بیش قیت ان انسانی جانوں کو بچایا جاسکے گا جو زمین سرکنے کے خطرات سے دو چار علاقے میں سرنگ کی تعمیر کےدوران پیش آنے والے حادثوں میں ضائع ہوجاتی ہیں۔ اس کے ساتھ ہی اس ذیلی منصوبے کی تکمیل کے بعد کرت پور سے منالی تک کی مسافرت میں 38 کلومیٹر کافاصلہ کم ہوجائے گا جس کے نتیجے میں تین گھنٹے تک کے وقت کی بچت ہوسکے گی۔ علاوہ ازیں اس سے ایندھن کے خرچ میں بھی کمی آئے گی اور گاڑیوں کی مرمت وغیرہ پر آنے والے اخراجات بھی کم ہوسکیں گے ۔ اس منصوبے سے ، اس شاہراہ کے کنارے آبادعلاقے کے مقامی لوگوں کے لئے کام کے مواقع بھی پیدا ہوں گے اور انہیں مستقبل کے امکانات کا فائدہ اٹھانے میں بھی مدد ملے گی۔


    نیشنل ہائی وے اتھارٹی آف انڈیا قومی شاہراہ نمبر 22 کے پروانو سے شملہ تک کے حصے بشمول شملہ بائی پاس کو بھی چارلینوں کا بنائے جانے کے منصوبے پرکام کررہی ہے ۔اس منصوبے کی طوالت 89.71 کلومیٹر ہے اور اس پر 2739 کروڑروپے کی لاگت آئے گی ۔پروانو سے سولن تک کے علاقے میں اس منصوبے کا کام شروع کیا جاچکا ہے اور سولن سے شملہ تک کا تعمیر ی کام جلدشروع ہونے کا امکان ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-2634

    
    
    (Release ID: 1492189) Visitor Counter : 4