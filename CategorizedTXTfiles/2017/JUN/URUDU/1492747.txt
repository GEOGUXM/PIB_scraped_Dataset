      نوجوانوں کے امور اور کھیل کود کی وزارت

      وجے گوئل کا دورۂ کیرالہ پندرہ جون سے
      Posted On: 14 JUN 2017 2:44PM by PIB Delhi


    نئی دہلی، 14 ۔جون ۔ کھیل کود اور نوجوانوں کے امور کے وزیر مملکت ( آزادانہ چارج ) جناب وجے گوئل دوروزہ سرکاری دورے پر پندرہ جون 2017 کو کیرل جائیں گے ۔ کیرل میں اپنے قیام کے دوران جناب وجے گوئل اوشا اسکول آف ایتھلیٹکس اور کوزی کوڈ کے علاقے کنالور میں نئے سنتھیٹک ٹریک کی افتتاحی تقریب میں شرکت کریں گے ۔ وز یر اعظم نریندر مودی پندرہ جون 2017 کو اوشا اسکول آف ایتھلیٹکس کا باقاعدہ افتتاح کریں گے ۔


    اوشا اسکول آف ایتھلیٹکس کیرالہ سرکار کے ذریعہ دی گئی 30 ایکڑ زمین پر تعمیر کیا گیا ہے ۔اس میں آٹھ لین کے سنتھیٹکس ایتھلیٹکس ٹریک بنائے گئے ہیں ۔ جن پر آنےوالی 8.5 کروڑ روپے کی لاگت آئی ہے ۔ یہ رقم حکومت ہند کے نیشنل اسپورٹس ڈیولپمنٹ فنڈ سے فراہم کرائی گئی ہے ۔


    جناب گوئل اپنے سفر کیرل کے دوران کوزی کوڈ میں این وائی کے ایس کے ذریعہ اہتمام کی گئی ایک میٹنگ سے بھی خطاب کریں گے۔ اس کے ساتھ ہی جناب گوئل اسٹیٹ اسپورٹس ڈپارٹمنٹ اور کیرالہ اسپورٹس کونسل کی ویب سائٹ کا مالابار اور کوزی کوڈ میں افتتاح بھی کریں گے۔


    اس کے ساتھ ہی جناب گوئل سترہ سال سے کم عمر کے فیفا عالمی کپ کی تیاریوں کا بھی جائزہ لیں گے ۔


    یاد رہے کہ جناب گوئل کرناٹک کے شہر مدی کیری میں واقع اشونی نچپا اکیڈمی اور حیدرآباد کی گوپی چند اکیڈمی کا دورہ پہلے بھی کرچکے ہیں ،جہاں انہوں نے دستیاب سہولیات سے استفادے کا ذاتی طور سے جائزہ لیا تھا ۔


    م ن ۔س ش۔ رم


    U- 2729

    
    
    (Release ID: 1492747) Visitor Counter : 2