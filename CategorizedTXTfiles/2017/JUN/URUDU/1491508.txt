      پارلیمانی امور کی وزارت

      ڈاکٹر ایس ایس آہلووالیہ نے سویڈن جانے والے ہندوستانی پارلیمانی وفدکی قیادت کی
      وفد نے اقوام متحدہ میں عالمی دہشت گردی کے خلاف بین الاقوامی قرارداد کے لئے
      
      سویڈن کی حمایت کی درخواست کی
      
      آہلووالیہ نے اقوام متحدہ کی توسیع شدہ سلامتی کونسل اور نیشنل سپلائرز گروپ کی مستقل رکنیت
      
      کے لئے ہندوستان کی مسلسل حمایت کئے جانے کے لئے سویڈن کا شکریہ ادا کیا
      
      Posted On: 01 JUN 2017 2:49PM by PIB Delhi


    نئی دہلی،01۔ جون ۔مرکزی وزیر مملکت برائے پارلیمانی امور زراعت و فلاح کاشتکاران جناب ایس ایس آہلووالیہ نے سویڈن کا تین روزہ سرکاری دورہ کرنے والے ہندوستانی پارلیمانی وفدکی قیادت کی ۔ پارلیمانی وفدکے اس دورے کا مقصد دونوں ملکوں کے درمیان پارلیمانی مراسم کو فروغ وینا اور مستحکم کرنا ہے ۔ توقع ہے کہ پچھلی شب تمام ہونے والے اس دورے سے ہندوستان وسویڈن کے درمیان موجودہ اعلیٰ سطحی رابطوں میں نئی توانائی پیدا ہوگی اور باہمی تعلقات مستحکم ہوں گے ۔


    ہندوستانی وفدنے اپنی اس سفر کے دوران سویڈن کے وزی برائے پالیسی کوارڈی نیشن وتوانائی جناب ابراہیم بیلان ، سویڈن کی پارلیمنٹ رکس ڈیگ کے اسپیکر جناب اربن اہلن اوروزیر خارجہ محترمہ مارگوٹ والسٹام سے ملاقات کی ۔ سویڈن کی سرکردہ شخصیات سے ملاقاتوں کے دوران جناب اہلووالیہ نے اقوام متحدہ کی توسیع شدہ سلامتی کونسل ( یواین ایس سی ) میں ہندوستان کی مستقل رکنیت اور نیو کلیئرز سپلائرز گروپ ( این ایس جی ) کی امیدواری کی غیر مشروط اوربھر پور حمایت کرنے کے لئے سویڈن کا شکریہ ادا کیا ۔اس کے ساتھ ہی انہوں نے سویڈن سے ہندوستان کے تعلقات میں مسلسل پیدا ہونے والے استحکام پر اطمینان کا اظہار کیا اور دونوں جمہوری ملکوں کے درمیان پارلیمانی مراسم کی اہمیت پرزوردیا ۔ اس کے ساتھ ہی وزیر موصوف نے باہمی سیاسی اور معاشی تعلقات کے ساتھ ساتھ عالمی خطرات سے متعلق امور پر بھی گفتگو کی ۔ اس کے ساتھ ہی جناب آہلووالیہ نے جنوبی ایشیا کے خطے کو درپیش بین الاقوامی دہشت گردی کا ذکر کرتے ہوئے زوردے کر کہا کہ عالمی برادری کو اس عالمی خطرے کا مقابلہ متحد ہوکر کرنا چاہئے ۔اس کے ساتھ ہی دہشت گردی کی حوصلہ افزائی اور سرمایہ کاری کرنے والوں کے خلاف بھی کارروائی کرنی چاہئے ۔ انہوں نے کہا کہ دہشت گردی کی پشت پناہی کرنے والے لوگ معمولی شورش پسند نہیں بلکہ بہتر طور سے تعلیم یافتہ ،تربیت یافتہ اور بہتر رابطہ کاری سے لیس دہشت گرد ہیں جنہیں سرمائے کی فراہمی کی بھرپور سہولت حاصل ہے ۔ انہوں نے اقوام متحدہ میں بین الاقوامی دہشت گردی کے خلاف عالمی قرارداد کی حمایت کے لئے سویڈن سے گزارش کی ۔


    ہندوستانی پارلیمانی وفد نے سویڈن میں اپنے قیام کے دوران سویڈن کی پارلیمنٹ کا دورہ کیا اور سویڈن کی پارلیمنٹ رسک ڈیگ میں ہند-سویڈن پارلیمنٹری ایسوسی ایشن کی صدر محترمہ اسا کوئن راڈس سے بھی ملاقات کی ۔ اس ملاقات کے دوران سویڈن کی پارلیمنٹ کے دیگر ممبران بھی موجود تھے ۔اس کے ساتھ ہی سویڈن کی پارلیمنٹ کی خارجہ امورکی کمیٹی کے چیئر مین کی جانب سے دئے جانے والے ظہرانے میں بھی سویڈن کے اراکین پارلیمنٹ اورافسران نے شرکت کی ۔


    سویڈن میں اپنے قیام کے دوران ہندوستانی پارلیمانی وفد نے سویڈن میں آباد ہندوستانی برادری ، سویڈن کی پارلیمنٹ ،سرکار ، کاروباری برادری اور افسران کے ساتھ شرکت کی ۔ اس کے ساتھ ہی وفد نے ہندوستانی سفیر متعینہ سویڈن محترمہ مونیکا کپل موہتہ کی جانب سے دئے جانے والے ایک استقبالیہ میں بھی شرکت کی اس موقع پر سویڈن انڈیا بزنس کونسل کے چیئر مین کی جانب سے ہندوستانی پارلیمانی وفد کو ہند-سویڈن معاشی تعلقات پر ایک پرزینٹیشن بھی پیش کیا گیا ۔


    سویڈن کے سرکاری دورے پر جانے والے ہندوستانی پارلیمانی وفد نے لوک سبھا کے رکن پارلیمان جناب بھرت ہری مہتاب (بیجو جنتا دل ) تلنگانہ راشٹرسمتی ( ٹی آر ایس ) سے لوک سبھا کے رکن پارلیمان جناب امدیالہ جتیندر ریڈی ، لوک سبھا کے رکن پارلیمان جناب چندرکانت بھاؤ راؤ کھیرے ، شو سینا سے رکن راجیہ سبھا جناب رام کمار ورما ، بھارتی جنتا پارٹی سے لوک سبھا کے رکن پارلیمان منچاچیری کُپّا ڈکّت راگھون ، لوک سبھا کے رکن پارلیمان جناب پلانیول کمار ، اے آئی اے ڈی ایم کے سے راجیہ سبھا کے رکن پارلیمان جناب چنتا کنتا منّیا رمیش ، تیلگو دیشم پارٹی سے لوک سبھا کے رکن پارلیمان جناب محمد فیضل ، نیشنلسٹ کانگریس پارٹی سے رکن لوک سبھا جناب ییرم وینکٹا سباریڈی اور پارلیمانی امور کے سکریٹری جناب راجیو یادو شامل تھے ۔


    م ن ۔ س ش ۔ رم


    U-2508

    
    
    (Release ID: 1491508) Visitor Counter : 2