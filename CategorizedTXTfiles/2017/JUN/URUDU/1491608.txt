      وزارت خزانہ

      اٹل پنشن یوجنا ،صارف دوست پلیٹ فارم ای این پی ایس کے ذریعہ اپنائیں
      Posted On: 02 JUN 2017 12:38PM by PIB Delhi


    اٹل پنشن یوجنا کے صارفین کی تعداد 54 لاکھ سے زائد ہوئی


    نئی دہلی، 02 ۔جون ۔اٹل پنشن یوجنا (اے پی وائی ) کے انتظامی ادارے پنشن فنڈ ریگولیٹری اینڈ ڈیولپمنٹ اتھارٹی (پی ایف آر ڈی اے ) نے ملک کے شہریوں کو اس اسکیم کے فائدے پہنچانے کے لئے متعدد اقدامات کئے ہیں۔ صارفین اب خود درخواست فارم جمع کرنے کے بغیر ہی انٹر نیٹ بینکنگ کے ذریعہ اس اسکیم میں اپنا اندراج کراسکتے ہیں ۔ بنک کاری کے مختلف ادارے اپنے صارفین کو یہ سہولت پیش کررہے ہیں ۔ اب اے پی وائی میں اندراج کو پوری طرح سے ڈجیٹائز بنانے کی کوششیں کی جارہی ہیں ۔ پی ایف آ رڈی اے نے اے پی وائی میں ای این پی ایس پلیٹ فارم کے ذریعہ اندراج کے لئے بڑی تعداد میں لوگوں کو سہولیات پیش کی ہیں ۔ اس ای این پی ایف پلیٹ فارم کا نفاذ این پی ایس صارفین کے لئے پہلے ہی کیا جاچکا ہے۔ اس صارف دوست پلیٹ فارم کو اے پی ایف کے ذریعہ از اول تا آخر پوری طرح سے مکمل توسیع کے ساتھ صارفین کے لئے مزید فعال بنایا جائے گا۔ یہ کام صارف کی سہولت کے ساتھ بغیر بینک یا ڈاک خانے جائے پوری طرح ڈجیٹل ماحول میں ممکن ہوسکے گا اور صارفین اپنے درخواستیں بینک یا ڈاک خانے جائے بغیر ہی جمع کراسکیں گے ۔ پی ایف آر ڈی اے جانب سے نئی دلی اورچنئی میں واقع پی ایف آر ڈی اے کے دفاتر میں بینکوں اور محکمہ ڈاک وتار کے ساتھ علی الترتیب 23 مئی 2017 اور 29 مئی 2017 کو دومیٹنگ کی گئی تھیں جن کا مقصد اس سہولت کو جلد از جلد شروع کیا جانا تھا ۔


    پی ایف آر ڈی اے کے کل وقتی رکن (محکمہ معاشیات ) جناب بی ایس بھنڈاری نے ان میٹنگس کو خطاب کیا تھا ۔ دہلی میں ہونے والی میٹنگ میں آئی ٹی کے سینئر افسران / بینکو ں / محکمہ ڈاک وتار کے نوڈل افسران نے شرکت کی تھی ۔ پی ایف آر ڈی کے چیف جنرل منیجر نے اس موقع پر موجود سروس پرووائڈروں یعنی خدمات کاروںکو اے پی وائی کے تحت ای این پی ایف پلیٹ فارم کے ذریعہ اے پی وائی ای این پی ایس کے فوائدکی تفصیل بیان کی تھی ۔ اس سلسلے میں اے پی وائی کے سروس پرووائڈروںکو مشورہ دیا گیا ہے کہ 30 جون 2017 تک APY@eNPS ای این پی ایس کا چینل قائم کرلیا جائے ۔


    پی ایف آر ڈی کے ڈی جی ایم جناب کے موہن گاندھی کی صدارت میں چنئی میں ہونے والی میٹنگ میں APY@eNPS کے فوائد بیان کئے گئے تھے اور بینکوں کی آئی ٹی ٹیم سے زور دے کر کہا گیا تھا کہ اس پلیٹ فارم کو جلد از جلد تیار کرلیا جائے ۔


    واضح ہوکہ اب ملک میں اے پی وائی کے صارفین کی تعدا د 54 لاکھ سے زائد ہوچکی ہے اورفنڈ منیجروں نے 13.91 فیصد سرمایہ واپس حاصل کیا ہے۔


    U- 2533

    
    
    (Release ID: 1491608) Visitor Counter : 17