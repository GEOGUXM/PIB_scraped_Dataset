      امور داخلہ کی وزارت

      سنبل کیمپ میں مستعدی اور بے مثال جرأت مندی کے مظاہرے کے لیے وزیرداخلہ نے سی آر پی ایف اور جے اینڈ کے پولیس کی ستائش کی
      Posted On: 05 JUN 2017 4:06PM by PIB Delhi


    نئی دہلی ، 05 جون ؛ وزیر داخلہ جناب راجناتھ سنگھ نے پوری سی آر پی ایف فورس اور بطور خاص اس کی 45 ویں بٹالین اور جموں و کشمیر پولیس کو سی آر پی ایف سنبل کیمپ میں آج غیر معمولی جرأت مندی اور مستعدی کے مظاہرے کے لیے مبارکباد پیش کی ہے۔

    
    وزیرداخلہ کے بیان کا متن درج ذیل ہے:
    
    آج صبح تڑکے تقریباً چار بجے فدائین دہشت گردوں کے پوری طرح سے مسلح ایک گروپ نے سی آر پی ایف کے سنبل کیمپ کے نزدیک تک پہنچنے کی کوشش کی ، ان کا ارادہ تھا کہ کیمپ پر حملہ آور ہوں۔ یہ تمام دہشت گرد آٹو میٹک رائفلوں، ہتھ گولوں اور دیگر سازو سامان مثلاً پٹرول وغیرہ سےلیس تھے اور ان کے ساتھ سوکھا راشن بھی تھا جس سے ظاہر ہوتا ہے کہ وہ طویل گھیرا بندی کا منصوبہ بناکر آئے تھے اور بڑے پیمانے پر نقصان پہنچانا چاہتے تھے۔
    
    اس گروپ نے تاروں کی باڑھ کاٹ کر ، نیز سنتری پر گولی چلاکر کیمپ میں داخل ہونے کی کوشش کی۔ سنتریوں نے اُن کی کوششوں کا بھرپور جواب دیتے ہوئے جواب میں گولیاں چلائیں۔ دونوں طرف سے زبردست گولی باری ہوئی جس کے نتیجے میں دہشت گردوں نے بچ نکلنے کے لیے دو درجن سے زائد ہتھ گولے پھینکے۔ تاہم سی آر پی ایف نے قرب و جوار کی جموں و کشمیر پولیس کے تعاون سے تمام تر چار دہشت گردوں کو مار دیا گیا۔
    
    سی آر پی ایف جوانوں اور جموں و کشمیر پولیس نے غیر معمولی جرأت مندی اور شجاعت کا مظاہرہ کیا اور دہشت گردوں کے ذریعے کیمپ میں داخل ہونے کی کوشش کو ناکام کرتے ہوئے سبھی دہشت گردوں کو مار گرایا۔ ہتھ گولوں، دھماکہ خیز اشیا اور خودکار اسلحوں پر مشتمل بہت سارا اسلحہ ان مارے گئےدہشت گردوں کے قبضے سے برآمد ہوا ہے۔
    
    یہ بات حوصلہ افزا ہے کہ یہ سی آر پی ایف جوان ساری رات جاگ کر کڑی چوکسی بنائے رکھتے ہیں، نیز جموں و کشمیر پولیس کے جوان فوری طور پر سی آر پی ایف کی کمک کے لیے پہنچ جاتے ہیں۔ ان کی مشترکہ کوششوں نے ہماری فورسز کا نام روشن کیا ہے۔
    
    پورا ملک سی آر پی ایف کی 45 ویں بٹالین کو بطور خاص سلام کرتا ہے اور مبارکباد پیش کرتا ہے۔ ساتھ ہی پوری سی آر پی ایف اور جے اینڈ کے پولیس کو ان کی مستعدی اور بے مثال جرأت مندی کی داد بھی دیتا ہے۔ کمانڈنٹ جناب اقبال احمد ، کمپنی کمانڈر جناب شنکر لال جاٹ اور جناب پنکج ہلو، گارڈ کمانڈر جناب پنکج کمار اور کانسٹبل جناب کے دنیش راجا اور جناب پرفل کمار اور سنبل کیمپ میں تعینات تمام تر بہادر افسران اور جوان، اس مستعدی اور غیر معمولی بہادری کے لیے ستائش کے حقدار ہیں۔
    
    (م ن ۔ ۔ ن ر۔ 05.06.2017 )
    
    U – 2570

    
    
    (Release ID: 1491765) Visitor Counter : 2