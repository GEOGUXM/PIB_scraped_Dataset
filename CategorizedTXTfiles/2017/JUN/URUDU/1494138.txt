      امور صارفین، خوراک اور عوامی تقسیم کی وزارت

      جناب رام ولاس پاسوان نے سامان کی پیکنگ کے ضابطوں مجریہ 2011 میں ترمیم کی منظوری دی ہے
      طبی آلات کو دوائیں قرار دیا گیا ہے اور انہیں ضابطوں کے تحت لایا گیا ہے
      
      ضابطوں کااطلاق یکم جنوری2018 سے ہوگا

      Posted On: 29 JUN 2017 8:02PM by PIB Delhi

    نئی دہلی۔ 29 ؍ جون۔مناسب، صحیح اور معیاری باٹوں اور ناپنے کے دیگر آلات کا استعمال کسی بھی معیشت کے موثر طور پر کام کرنے کے لئے بہت ضروری ہے کیونکہ آلات کم تولنے والوں اور کم ناپنے والوں سےصارفین کو تحفظ دینے کے لئے ا یک ناگزیر رول ادا کرتے ہیں۔یہ حکومت کی ایک اہم ذمہ داری ہے۔


    -2 پیک شدہ سامان کے ضابطوں کو مرتب کردیا گیا ہے تاکہ سامان کی پیکنگ سے پہلے اس عمل کو منضبط کیا جاسکے۔ضابطوں کے تحت پیکنگ سے پہلے اشیا پر لیبل لگانے سے قبل بعض لازمی ضرورتوں کا خیال رکھنا ہوگا۔ضابطوں پر عمل درآمد کے تجربے اور تفصیلی تبادلہ خیال کے بعد محکمے نے ضابطوں میں ترمیم کی ہے جس کا مقصد صارفین کے تحفظ میں اضافہ کرنا ہے لیکن اس کے ساتھ ہی ساتھ کاروبار کو آسان بنانے کی ضرورتوں کو بھی ملحوظ خاطر رکھنا ہے۔ ان ترمیموں کی کچھ خصوصیات مندرجہ ذیل ہیں۔


    -3 ای کامرس پلیٹ فارم کے ذریعہ جن اشیا کو صارفین کو فروخت کرنے کے لئے رکھا جائے گا ان پر ضابطوں کے مطابق بنانے والے، پیکنگ کرنے والے اور درآمدکار کانام اور پتہ لکھنا ہوگا۔سامان کا نام، اس کے کیا کیا اجزا ہیں، بیچنے کی خردہ قیمت اور وہ پتہ بھی دینا ہوگا جس پر صارفین شکایت کرسکتے ہیں۔


    -4 ضابطوں میں یہ بات خصوصی طور پر شامل کی گئی ہے کہ کوئی بھی شخص پیک کرنے سے پہلے کسی بھی شے پر مختلف کم از کم خوردہ قیمت ایم آر پی (دوہری ایم آر پی) کا اندراج نہیں کرے گا جب تک کہ قانون کے مطابق اس کی اجازت نہ ہو اس سے بڑے پیمانے پر صارفین کو فائدہ ہوگا کیونکہ وہ سنیما ہالوں، ہوائی اڈوں اور مال وغیرہ جیسی جگہوں پر سامان کی دوہری ایم آر پی کی شکایت کرتے ہیں۔


    -5 پیکٹوں پر لکھنے کے لئے الفاظ اور ہندسوں کا سائز بڑھا دیا گیا ہے تاکہ صارفین انہیں آسانی سے پڑھ سکیں۔


    -6 ای کوڈنگ کے ذریعے مقدار کی جانچ کوسائنسی نوعیت کا بنا دیا گیا ہے۔


    -7 بارکوڈ ؍ کیو آر کوڈنگ کی رضا کارانہ طور پر اجازت ہے۔


    -8 کھانے پینے کی اشیا کے اوپر اندراجات کے ضابطوں کو خوراک کے تحفظ اور معیارات کے قانون 2006 کے تحت لیبل لگانے کو باضابطہ بنا دیا گیا ہے۔


    -9 طبی آلات کے ادویات ہونے کا اعلان کیا گیا ہے جن میں اسٹینٹ، والو،ہڈیوں کو جوڑنے والا سامان، سیرنج اور آپریشن وغیرہ میں استعمال ہونے والے آلات ان میں شامل ہیں۔صارفین کو بہت دقت کا سامنا ہوتا تھا کیونکہ ان آلات کو کسی صارف کی جیب کو دیکھ کر فروخت کیا جاتا تھا۔ایم آر پی سے متعلق ضابطوں کے باجود بعض کمپنیاں اس کا اندراج نہیں کرتی تھی ایم آر پی کے علاوہ اور بھی بہت سی باتوں کو جن کا اعلان ضروری ہے ضابطوں کے تحت لے آیا گیا ہے۔


    -10 ادارہ جاتی صارف کی تشریح میں تبدیلی کردی گئی ہے تاکہ تجارتی ادارے ان اشیا کو اپنے ذریعے سے فروخت نہ کرسکیں۔


    -11 یہ ضابطے جنوری 2018 کی پہلی تاریخ سے نافذ ہوجائیں گے۔


    م ن۔ ج ا ۔ رض


    Words-


    U-

    
    
    (Release ID: 1494138) Visitor Counter : 2