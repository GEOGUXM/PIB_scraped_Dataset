      وزارتِ تعلیم

      ڈاکٹر مہندرناتھ پانڈے نے تیز پور یونیورسٹی کا دورہ کیا
      Posted On: 07 JUN 2017 12:50PM by PIB Delhi


    نئی دہلی، 07 ۔جون ۔مرکزی وزیر مملکت برائے فروغ وسائل انسانی ڈاکٹر مہندر ناتھ پانڈے نے گزشتہ رو زتیز پور یونیورسٹی کا دورہ کیا ،جہاں انہوں نے اساتذہ اورطلبأ سے گفتگو کی ۔ اس کے ساتھ ہی ڈاکٹر پانڈے نے یونیورسٹی کے مختلف شعبوں کا معائنہ کیا ، جہاں انہوں نے یونیورسٹی کے اساتذہ ، طلبأ اورمحققین کی علمی اوردیگر سرگرمیوں سے واقفیت حاصل کی ۔


    اس موقع پر ڈاکٹر پانڈے نے طلبأ کے فروغ بالخصوص ان میں سماج کے تئیں احساس ذمہ داری پیدا کئے جانے کی کوششوں کے تئیں صاف ستھرا اور نیک نیت رویہ اختیار کرنے کی ستائش کی ۔ اس کے ساتھ ہی انہوں نے یونیورسٹی کے احاطے کو صاف ستھرا اور سرسبز وشاداب رکھے جانے کے اقدامات کی بھی تعریف کی ۔ اس موقع پر ڈاکٹرپانڈے نے وزیٹر (صدر جمہوریہ ہند ) کے ذریعہ عطا کئے جانے والے بیسٹ یونیورسٹی ایوارڈ 2016 کی کامیابی اور ٹائمز ہائر ایجوکیشن ورلڈ یونیورسٹی رینکنگ 2017 میں 34 واں مقام حاصل کرنے کا ذکر بھی انتہائی مسرت کے ساتھ کیا۔وزیر موصوف نے خاص طور سے اپنی اس امید کا اظہار کیا کہ یہ یونیورسٹی مستقبل قریب میں ہی دنیا کی بہترین یونیورسٹیوں میں اپنا مقام حاصل کرلے گی۔ یونیورسٹی کے افسران نے اس موقع پر وزیرموصوف کے یہ بات بھی گوش گزار کی کہ یونیورسٹی کو فراہم کرائے جانے والے سرمائےکی شدید قلت کا سامنا کرنا پڑتا ہے ۔اس کے جواب میں وزیر موصوف نے یہ یقین دہانی کرائی کہ وہ یہ معاملہ یونیورسٹی گرانٹس کمیشن کو غوروخوض کے لئے بھیجیں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 2607

    
    
    (Release ID: 1492043) Visitor Counter : 2