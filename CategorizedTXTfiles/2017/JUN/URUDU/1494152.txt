      وزیراعظم کا دفتر

      صدر جمہوریہ نے سالٹ لیک ، کولکاتہ میں بوس انسٹی ٹیوٹ کے مربوط کیمپس کا افتتاح کیا
      Posted On: 29 JUN 2017 8:36PM by PIB Delhi


    نئی دلّی ، 30 جون ؍صدر جمہوریہ ہند جناب پرنب مکھرجی نے گزشتہ روز کولکاتہ کے سالٹ لیک میں بوس انسٹی ٹیوٹ کے مربوط کیمپس کا افتتاح کیا ۔

    
    اس موقع پر تقریر کرتے ہوئے انہوں نے کہا کہ مقتدر بوس انسٹی ٹیوٹ کے مربوط کیمپس کے افتتاح کے موقع پر شریک ہونا میرے لئے یقیناً اعزاز کی بات ہے ۔ انہوں نے کہا کہ تقریباً ایک صدی قبل جے سی بوس نے ملک میں کلی طورپر سائنسی تحقیق کے لئے وقف ،اپنی نوعیت کے اولین انسٹی ٹیوٹ کو قوم کی خدمت کے لئے وقف کیا تھا ۔ آج ، بوس انسٹی ٹیوٹ کے اس نئے مربوط کیمپس کا افتتاح اس کے سفر کا ایک نیا سنگ میل ہے ۔ یہ اس لحاظ سے بھی انتہائی اہم ہے کہ انسٹی ٹیوٹ رواں سال اپنی صد سالہ سالگرہ تقریبات کا بھی اہتمام کر رہا ہے ۔
    
    صدر جمہوریہ نے کہا کہ انہیں مطلع کیا گیا ہے کہ سنگ میل تقریب کے اہتمام کے دوران بین الاقوامی کانفرنسوں کا ایک سلسلہ ، نوبل انعام یافتہ ممتاز سائنسدانوں کے دوروں اور خطبات کے انعقاد کا منصوبہ بھی وضع کیا گیا ہے ۔ اس کے ساتھ ہی ساتھ یہ ادارہ ایک نیا راستہ بھی اختیار کرنے کے بارے میں کوشاں ہے اور اس کے تحت متعدد نئے تحقیقی اور سماجی رابطہ کاری پروگراموں کا آغاز بھی کیا جائے گا ۔ ادارے کے مذکورہ پروجیکٹوں کی توسیع کے اس منصوبے کو مد نظر رکھتے ہوئے اس کیمپس سے توقع کی جاتی ہے کہ یہ مستقبل کے برسوں میں بھی ادارے کی ضروریات کی تکمیل کر سکے گا ۔
    
    U . 2966
    
    م ۔ ر ۔ ر 30 / 6 / 17
    

    
    (Release ID: 1494152) Visitor Counter : 2