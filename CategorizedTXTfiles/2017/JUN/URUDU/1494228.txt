      عملے، عوامی شکایات اور پنشن کی وزارت

      سکریٹری (پی) جناب بی پی شرما نے عملے اور تربیت کے محکمے کیلئے کمپوسٹ بن (ڈبے) عطا کئے
      
      کمپوسٹ بن پھینکے گئے سبزی کے چھلکوں وغیرہ /کچرے کو آرگنگ کھاد میں تبدیل کریں گے

      Posted On: 30 JUN 2017 6:14PM by PIB Delhi

    نئی دہلی، 30 جون۔سکریٹری جناب بی پی شرما نے آج یہاں سووچھتا پکھواڑہ کے اختتام کے موقع پر عملے اور تربیت کے محکمے (ڈی او پی ٹی) کے احاطے کے لئے کمپوسٹ بن عطا کئے۔ پانچ کمپوسٹ بن (مٹی کے برتن) نارتھ بلاک کے احاطے میں عملے اور تربیت کے محکمے کے کیٹین میں نصب کئے گئے ہیں۔


    یہ کمپوسٹ بن کیٹین کی سبزی وغیرہ کے چھلکوں وغیرہ / کچرے کو ڈی کمپوزنگ (اجزا کو علیحدہ کرنے کے عمل) عمل کے ذریعہ آرگنک کھاد میں تبدیل کریں گے۔ اس عمل کے ذریعہ تیار شدہ کھاد نہ صرف قدرتی ہوگی بلکہ سستی بھی ہوگی۔


    اس موقع پر جناب شرما نے کہا کہ ہمارا محکمہ اس قدم کے ذریعہ کیٹین سے نکلے ہوئے کچرے کے حجم کو دیکھتے ہوئے باروچی خانے کے کچرے کو بڑے پیمانے پر استعمال کرنے کے لئے ممکنات تلاش کر رہا ہے۔


    جناب شرما نے کچرے کے مناسب انتظام کے پیش نظر 10 ہرے اور نیلے رنگ کے کچرے کے ڈبے بھی ڈی او پی ٹی محکمے کے احاطے میں جگہ جگہ نصب کروائے ہیں۔ نیلے رنگ کے ڈبے گیلے کچرے کے لئے جبکہ ہرے ڈبے سوکھے کچرے کے لئے استعمال کئے جائیں گے۔


    محکمہ عملہ اور تربیت نے، پینے کے پانی اور صاف صفائی کی وزارت کے ذریعہ چلائے گئے پروگرام سوچھتا پکھواڑہ (16 جون سے 30 جون، 2017 تک) کے تحت متعدد سرگرمیاں اور کام کئے ہیں۔ گذشتہ پندرہ دنوں کے دوران محکمے کے ذریعہ صفائی سے متعلق متعدد سرگرمیاں کی گئی ہیں۔ ان سرگرمیوں میں محکمے کے افسران اور ملازمین نے بڑھ چڑھ کر پورے جوش کے ساتھ حصہ لیا۔


    
    
    م ن۔ ش ت۔ع ج


    30 -06-2017


    U- 2976

    
    
    (Release ID: 1494228) Visitor Counter : 2