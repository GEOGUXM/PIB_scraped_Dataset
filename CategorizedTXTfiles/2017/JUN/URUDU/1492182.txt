      نائب صدر جمہوریہ ہند کا سکریٹریٹ

      آل انڈیا منیجمٹ ایسوسی ایشن کے جشن الماسی کے موقع پرمنعقدہ خصوصی اجلاس سے صدرجمہوریہ ہند کا خطاب
      Posted On: 07 JUN 2017 8:20PM by PIB Delhi


    دہلی، ۔08جون،صدرجمہوریہ ہند ، جناب پرنب مکھرجی نے کل راشٹرپتی بھون میں آل انڈیا منجمنٹ (اے آئی ایم اے ) کے جشن الماسی کے موقع پرمنعقد ہ خصوصی اجلاس سے خطاب کیا۔


    تقریب سے خطاب کرتے ہوئے جناب صدرنے کہاکہ بھارت میں انتظامی تعلیم کو صنعتکاری کے ساتھ ایک متبادل کے طورپر مربوط کرنے کی فوری ضرورت درکارہے ۔ہمارے کام کاج اورروزی روٹی کے خواہاں نوجوانوں کی بڑھتی ہوئی تعداد کو دیکھتے ہوئے اسٹارٹ اپس اورچھوٹے کاروباریوں کایہ فرض بنتا ہے کہ وہ انھیں روزگارکے مواقع فراہم کریں ۔شاید یہی ایک واحدراستہ ہے جس کے توسط سے ہم آبادی کی شکل میں حاصل اپنی زیادہ تعداد سے استفادہ کرسکتے ہیں ۔ اس کے ساتھ ہی ساتھ نوجوانوں کا بھی یہ فرض بنتا ہے کہ انھیں جوروزگارحاصل ہووہ اس کے لئے درکارہنرمندی سے آراستہ ہوں ۔ انھوں نے اے آئی ایم اے کے ذریعہ انتظامی اموراورصنعت کاری ہنر مندی کی تدریس کے لئے ایک تکنیکی کونسل کی تشکیل کے لئے اقدامات کرنے کے سلسلے میں اس ادارے کی تعریف کی ۔انھوں نے کہا کہ یہ ہنرمندیاں بھارتی نوجوانوں کی روزگارحاصل کرنے کی صلاحیتوں میں اضافہ کریں گی اورانھیں اس لائق بنائیں گی کہ وہ نئے صنعتی ادارے قائم کرسکیں ۔


    صدرنے کہاکہ بھارت نے 1957سے زبردست ترقی حاصل کی ہے ، یہ وہی سال تھا جب اے آئی ایم اے نے اپنا سفرشروع کیاتھا۔ اے آئی ایم اے نے اپنے آغاز سے بھارت کی انتظامی ثقافت اورصلاحیت کو جلا بخشنے میں اپنا غیرمعمولی تعاون دیاہے ۔ ہندوستانی انتظام کاروں کو اعلیٰ منتظمین میں شمارکیاجاتاہے اور ہمیشہ ان کی بڑی مانگ رہتی ہے۔ انھوں نے کہا کہ انھیں اس بات کی بیحد خوشی ہے کہ اے آئی ایم اے اپنی زیادہ سے زیادہ ذمہ داریوں کو بخوبی نبھا رہاہے اوراپنے یہاں دستیاب شعبوں کو زیادہ سے زیادہ ترقی دے رہاہے ۔ انھوں نے توقع ظاہرکی کہ اے آئی ایم اے آج سے 60برس پہلے جن نظریات ، اصولوں اور فلسفے کی بنیاد پروجود میں آیاتھا ، آئند ہ بھی یہ ادارہ انھیں اصولوں اور نظریات پرکاربن رہے گا۔


    اس موقع پرموجود مقتدرہستیوں میں جناب سنیل کانت منجال ، صدر، اے آئی ایم اے اورچیئرمین ، ہیروکارپوریٹ سروس ، کی محترمہ ریکھا سیٹھی ، ڈائرکٹر جنرل ، اے آئی ایم اے اور جناب پریتھا ریڈی ، سابق صدراے آئی ایم اے اور نائب چیئرمین ، اپولوہاسپٹل انٹرپرائزز لمیٹڈکے نام شامل ہیں۔


    (م ن۔ع آ۔ 08-06-2017 )


    U- 2630

    
    
    (Release ID: 1492182) Visitor Counter : 2