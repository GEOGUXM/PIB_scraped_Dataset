      وزارت خزانہ

      غیرمسابقتی رجحان کی وجہ سے ہونڈائی موٹر انڈیا لمیٹڈ کے خلاف سی سی آئی کا حکم
      Posted On: 14 JUN 2017 7:26PM by PIB Delhi


    نئی دہلی15جون ؛ بھارت کے مقابلہ جاتی کمیشن (سی سی آئی) نے ہونڈائی موٹر انڈیا لمیٹڈ (ایچ ایم آئی ایل) کو مسابقت سے متعلق قانون 2002 کی شق 3 (4) (ای) کی دفعہ جسے اس قانون کی دفعہ 3 (1) کے ساتھ پڑھا جائے گا، کی خلاف ورزی کا مرتکب پایا ہے ۔ اس پر الزام ہے کہ وہ اپنے ساتھ تجارت کرنے والوں پر اپنے اصول تھوپ رہی ہے، جس کے نتیجے میں اُس کی تیار کردہ مسافر کاروں کی فروخت میں ری سیل کی قیمت کے واجبات وغیرہ ، رکھ رکھاؤ کی شکل میں عائد ہورہے ہیں۔ اس طرح کے انتظامات میں زیادہ سے زیادہ قابل اجازت ڈسکاؤنٹ سطح اور اس کے واجبات وغیرہ بھی شامل ہیں، جو ڈسکاؤنٹ کنٹرول میکنزم کے ذریعے نافذالعمل ہوتے ہیں۔ مزید برا ں ایچ ایم آئی ایل کو متعلقہ ایکٹ کی دفعہ 3 (4) اے مع دفعہ 3 (1) کی خلاف ورزی کا مرتکب بھی پایا گیا ہے کیونکہ یہ کمپنی اپنے ڈیلروں کو محض اپنی جانب سے سفارش کردہ لبریکینٹس یعنی چکنائی پیدا کرنے والے مادوں کے استعمال / تیل وغیرہ کے استعمال کے لیے مجبور کرتی ہے اور غیر سفارش کردہ لبریکینٹس اور تیلوں کے استعمال کی صورت میں جرمانہ بھی عائد کرتی ہے۔


    اس سلسلے میں حتمی احکامات ایچ ایم آئی ایل کے ڈیلروں یعنی ایف ایسک انٹرپرائز سالیوشنس انڈیا پرائیوٹ لمیٹد اور سینٹ انتھونیزکارس پرائیوٹ لمیٹڈ کی جانب سے اطلاعات حاصل ہونے کے بعد صادر کئے گئے ہیں۔


    ایچ ایم آئی ایل کے خلاف ضبطی اور حوصلہ شکنی کے احکامات جاری کرنے کے علاوہ سی سی آئی نے غیر مسابقتی رجحان کی وجہ سے ایچ ایم آئی ایل


    پر 87 کروڑ روپے کا جرمانہ بھی عائد کیا ہے۔ یہ جرمانہ ایچ ایم آئی ایل کے تین سال کے اوسط مجموعی کاروبار کے صفر اعشاریہ تین فیصد کے بقدر ہے۔ سی سی آئی نے اپنے حکم میں کہا ہے کہ خلاف ورزی کے سلسلے میں متعلقہ کاروبار پر عائد ہونے والا یہ جرمانہ اور موٹر کی فروخت سے ہونے والے مالیے کو ہی اس معاملے میں احتساب کے تحت لایا گیا ہے۔


    مقدمات نمبر 36 اور 82 سن 2014 کے سلسلے میں، سی سی آئی کے ذریعے جاری کیے گئے احکامات کو سی سی آئی کی درج ذیل ویب سائٹ پر اپ لوڈ کردیا گیا ہے۔ www.cci.gov.in.


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔اس ۔ ن ر۔ 15.06.2017 )


    U – 2748

    
    
    (Release ID: 1492863) Visitor Counter : 3