      وزارت دفاع

      بھارتی فضائیہ کے حادثے کے شکارطیارے ایس یو 30کے پائلٹوں کو مہلک چوٹیں آئیں تھیں
      Posted On: 01 JUN 2017 1:16PM by PIB Delhi


    نئی دہلی ، 01جون؛ 23مئی 2017کو تیز پور أیربیس سے 60کلومیٹرکے فاصلے پر حادثےکا شکارہوئے طیارے ایس یو 30 کے پائلٹوں یعنی اسکوائڈرن لیڈر ڈی پنکج اورفلائٹ لیفٹیننٹ ایس اچیودیو کو مہلک چوٹیں آئیں تھیں۔فلائٹ ڈاٹا ریکارڈر اور جائے حادثے پرملی دیگراشیاکے تجزیے سے یہ انکشاف ہواہے کہ مذکورہ دونوں پائلٹوں کوحادثے کے وقت طیارہ سے باہرنکلنے کا موقع نہیں مل سکا۔طیارہ کا ملبہ لگاتارتلاش کے بعد 26 مئی کو علاقے میں پایاگیاتھا۔


    ایس یو 30طیارہ23 مئی 17کوتقریباً 10:30 بجےروانہ ہواتھا اوراس کے فوراً بعد راڈارکے حیطۂ عمل سے غائب ہوگیاتھا اور ساتھ ہی ساتھ11:10بجے جب یہ طیارہ تیز پورسے 60کلومیٹرکے فاصلے پرپہنچا تو اس کا رابطہ ریڈیو سےبھی منقطع ہو گیاتھا۔یہ طیارہ ، دوطیاروں کے اطلاعاتی سلسلے کے تحت اپنے روزمرہ کے تربیتی مشن پرتھا۔


    مذکورہ طیارے کو لاپتہ قراردے دیاگیاتھا اور طیارے اور پائلٹو ں کی تلاش کے لئے ، تلاش اور بچأو کارروائی شروع کی گئی ۔طیارے کی تلاش کے لئے شہری انتظامیہ اور فوجی حکام سے بھی مدد حاصل کی گئی تھی ۔su-30 MKIکے آخری محل وقوع کوبنیاد بناکر ہوائی تلاش کا عمل شروع کیاگیا۔لگاتاربارش ، گھنے بادلوں ، مشکل موسمی حالات نے فضا اور زمین پرکی جارہی تلاش مہم میں رکاوٹ ڈالی۔


    حادثے کی وجوہات کی جانکاری حاصل کرنے کے لئے پہلے ہی ایک کورٹ آف انکوائری کے احکامات جاری کئے جاچکے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ص ۔ 01.06.2017 )


    U – 2502


    WC :259

    
    
    (Release ID: 1491496) Visitor Counter : 2