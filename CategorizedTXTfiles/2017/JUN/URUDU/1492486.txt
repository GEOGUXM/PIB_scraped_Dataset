      الیکٹرانکس اور اطلاعات تکنالوجی کی وزارت

      ہندوستان کے دیہی علاقوں میں قانونی مدد کو منظم کرنے کے لیے ٹیلی قانون
      Posted On: 11 JUN 2017 6:54PM by PIB Delhi


    نئی دہلی۔11؍جون؛

      * یہ تجربہ اتر پردیش اور بہار میں عام خدمات کے ایک ہزار مراکز میں کیا جائے گا۔
      * ہندوستان کے دیہی علاقوں کے کمزور طبقات اور شہریوں کو آسانی سے قانونی مدد پہنچانے کی غرض سے حکومت ہند نے ٹیلی قانون کی ابتداکی ہے۔ وزارت قانون اور انصاف نے الیکٹرانکس اور انفارمیشن ٹیکنالوجی کے اشتراک سے پنچایت سطح پر پورے ملک میں خدمات کے عام مراکز کے ذریعہ قانونی مدد فراہم کرے گی۔ پہلے مرحلے میں ٹیلی قانون کی اس اسکیم کا تجربہ اتر پردیش اور بہار کے 500 مراکز برائے عام خدمات میں کیا جائے گا تاکہ چیلنجوں کا پتہ لگایا جا سکے اور اس سے متعلق ضروری اصلاح کی جا سکے۔ یہ تجربہ مذکورہ اسکیم کے ملک گیر سطح پر شروع کرنے سے پہلے کیا جائے گا۔

    اس اسکیم کے تحت ایک پورٹل ’’ٹیلی قانون‘‘ شروع کیا جائے گا جو ملک کے عام خدمات کے مراکز پر دستیاب ہوگا۔ اس سے عوام ٹیکنالوجی پر مبنی پلیٹ فارم کی مدد سے قانونی خدمات فراہم کرنے والوں سے جڑ سکیں گے۔ ٹیلی قانون خدمات کے عام مراکز پر دستیاب ویڈیو کانفرنسنگ کے ذریعہ وکیلوں سے قانونی مشورہ حاصل کرنے میں لوگوں کو مدد پہنچانے میں مددگار ہوگا۔ اس کے علاوہ قانون اسکول کلینکس ، ضلعی قانونی خدمات کے حکام، رضاکارانہ خدمات فراہم کرنے والے اور غیر سرکاری تنظیمیں جو قانونی مدد اور تفویض اختیارات سے متعلق ذمہ داری انجام دے رہے ہیں ان کو خدمات کے عام مراکز سے کہیں بھی اور کسی وقت بھی جوڑا جا سکتا ہے تاکہ کمزور طبقات کی انصاف تک رسائی کو مستحکم کیا جا سکے۔


    نیشنل لیگل سروس اتھارٹی ریاستی راجدھانی سے وکیلوں کا ایک پینل فراہم کرے گا جو کہ ویڈیو کانفرنسنگ کے ذریعہ قانوی مشورہ فراہم کرنے کے لیے ملک کے سی ایس سی پر دستیاب ہوگا۔ نگرانی اور تشخیص کا ایک مضبوط نظام بھی تیار کیا جا رہا ہے جو فراہم ہونے والے قانونی مشورہ کے معیار کا جائزہ لے گا۔


    ٹیلی قانون کی ابتدا کا اعلان کرتے ہوئے الیکٹرانکس ، انفارمیشن ٹیکنالوجی، قانون و انصاف کے وزیر جناب روی شنکر پرساد نے کہا کہ وہ ٹیلی قانون کی ابتدا کرکے بہت خوش ہیں جس کے تحت سی ایس سی کے ذریعہ غریبوں کو قانونی مدد فراہم کی جائے گی۔ ٹیلی قانون انصاف تک رسائی اور غریبوں کو تفویض اختیار سے متعلق ہماری عہد بستگی کو یقینی بنانے میں مددگار ہوگا۔ خدمات کے عام مراکز اور پیرا قانونی رضاکار ہندوستان کے دیہی علاقوں میں مقدمہ کرنے والوں کو ڈیجیٹل طور پر معاشی اعتبار سے خصوصی قانونی مشورہ فراہم کرے گا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ۔ت ح ۔2017۔06۔11)


    U-2672

    
    
    (Release ID: 1492486) Visitor Counter : 4
    
    
    
    
    

*