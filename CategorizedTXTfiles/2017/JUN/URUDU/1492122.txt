      امور داخلہ کی وزارت

      ایس ڈی آر ایف - 2017 کی صلاحیت سازی کے موضوع پر قومی سطح کی دو روزہ کانفرنس کا انعقاد
      Posted On: 07 JUN 2017 5:28PM by PIB Delhi


    نئی دہلی، ۔ 6 جون/ امور داخلہ کے وزیر جناب راج ناتھ سنگھ نے آج یہاں ایس ڈی آر ایف- 2017 صلاحیت سازی کے موضوع پر قومی سطح کی دو روزہ کانفرنس کا افتتاح کیا۔ اس کانفرنس کا انعقاد قدرتی آفات سے نمٹنے والی قومی فورس (این ڈی آر ایف )نے کیا ہے۔


    کانفرنس کے افتتاحی تقریب سے خطاب کرتے ہوئے جناب راجناتھ سنگھ نے کہا کہ قدرتی آفات کے لئے کوئی جغرافیائی اور مادی سرحد یں نہیں ہوتیں ۔ لہذا ہمیں قدرتی آفات سے نمٹنے کے لئے موثر انتظام کے لئے سرحدوں سے اوپر اٹھ کر سوچنا چاہئے ۔ انہوں نے ریاستوں سے اپیل کی کہ وہ اپنے یہاں بدلاؤ کریں اور قدرتی آفات سے نمٹنے کے لئےدیگر ریاستوں کے بہترین عمل کو اپنے یہاں نافذ کریں۔انہوں نے کہا کہ ترقی کے ساتھ ساتھ قدرتی آفات کے خطرات بھی بڑھتے جا رہے ہیں۔اس لئے اس پر بھی توجہ دینے کی ضرورت ہے۔حاضرین سے خطاب کرتے ہوئے وزیر اعظم کے ایڈیشنل پرنسپل سکریٹری ڈاکٹر پی کے مشرا نے کہا کہ گزشتہ چند برسوں کے دوران ایسا پہلی بار نہیں ہے کہ جب زیادہ تر ریاستوں کے اشتراک و تعاون سے اس طرح کی قومی کانفرنس کا انعقاد کیا جا رہا ہے۔


    افتتاحی اجلاس کے بعد کانفرنس کے دوسرے اجلاس میں نیشنل ڈیزاسٹر مینجمنٹ اتھارٹی (این ڈی ایم اے)، ہندسانی محکمہ موسمیات (آئی ایم ڈی) اور آئی این سی او آئی ایس کے نمائندوں کے ذریعہ قدرتی آفات سے نمٹنےکی تیاریوں ، ریاستی ڈیزاسٹر ریسپانس فورس (ایس ڈی آر ایف) کی تیاریوں نیز قدرتی آفات سے متعلق پیش گوئی سےمتعلق گفتگو کی گئی۔


    این ڈی ایم اے کے رکن جناب آر کے جین نے ریاستی ڈیزاسٹر ریسپانس فورس کی تیاریوں اور ایس ڈی آر ایف کو خصوصی ٹریننگ اور جدید آلات سےلیس کرنے کی ضرورت پر زور دیا تاکہ ایس ڈی آر ایف قدرتی آفات مثلاً سیلاب، قحط، زلزلہ، سمندری طوفان اورسونامی سے نمٹنے کے قابل ہوسکے۔


    نیتی آیوگ کے چیف ایکزیکٹیو جناب امیتابھ کانت نے بھی حاضرین سے خطاب کیا اور لوگوں کو ڈیجیٹلائزیشن کی جانکاری دی اور قدرتی آفات کےمنیجمنٹ میں مصروف ایجنسیوں اور عام شہریوں کو اس کے فائدے کے بارے میں بتایا ۔ انہوں نے ڈیجیٹلائزیشن کو فروغ دینے کے لئے حکومت کے متعدد اقدامات کو اجاگر کیا۔


    (م ن۔ م ع۔ ج )


    Uno- 2602

    
    
    (Release ID: 1492122) Visitor Counter : 2