      وزارت خزانہ

      خزانہ ، دفاع اورکمپنی امورکے مرکزی وزیرجناب ارون جیٹلی جمہوریہ کوریا کے چارروزہ سرکاری دورے پرروانہ ہوئے جہاں وزیرموصو ف بھارت ۔ کوریا کلیدی اقتصادی گفت وشنید اور اے آئی آئی بی کے بورڈ آف گورنرس کی دوسری سالانہ میٹنگ میں شرکت کریں گے
      Posted On: 14 JUN 2017 12:07PM by PIB Delhi


    نئی دہلی، ۔14 جون: خزانہ ، دفاع اورکمپنی امورکے مرکزی وزیرجناب ارون جیٹلی جمہوریہ کوریا کے چارروزہ سرکاری دورے پرروانہ ہوئے جہاں وزیرموصو ف بھارت ۔ کوریا کلیدی اقتصادی گفت وشنید اور اے آئی آئی بی کے بورڈ آف گورنرس کی دوسری سالانہ میٹنگ میں شرکت کریں گے ۔


    اپنے دورے کے پہلے مرحلے میں وزیرخزانہ ودفاع ، جناب ارون جیٹلی، 14جون ،2017کو یعنی آج سیول پہنچیں گے ۔ سیول پہنچنے پرجناب جیٹلی کی پہلی ملاقات جمہوریہ کوریاکے وزیردفاع جناب ہین منکو سے ہوگی جہاں جناب منکونے وزیرخزانہ ودفاع جناب جیٹلی کے اعزاز میں دوپہرکی دعوت کااہتمام کیاہے ۔


    14جون 2017سہ پہر ، وزیرخزانہ جناب ارون جیٹلی بھارتی وفد کی قیادت کریں گے اور جمہوریہ کوریا کے نائب وزیراعظم اور وزیرخزانہ سے ملاقات کریں گے اور کوریاکے افسروں کے وفدکے ساتھ بھارت ۔کوریاکلیدی اقتصادی گفت وشنید میں حصہ لیں گے ۔بعدازاں دونوں ممالک کے مابین ای ڈی سی ایف معاہدے پردستخط کی تقریب منعقد ہوگی اس کے بعد بھارت کے ایکزم بینک اورجنوبی کوریاکے ایکزم بینک کے مابین باہمی مفاہمتی عرضداشت پردستخط عمل میں آئیں گے ۔


    شام کے وقت ، جمہوریہ کوریاکے نائب وزیراعظم اوروزیرخزانہ ، بھارت کے وزیرخزانہ جناب ارون جیٹلی کے اعزاز میں عشائیہ دیں گے جس میں دیگرحضرات کے علاوہ ایف آئی سی سی آئی کے مہمان وفد کے اراکین بھی شریک ہوں گے ۔


    اگلے روز یعنی 15جون ،2017 کو بھارت کے وزیرخزانہ جنا ب ارون جیٹلی صبح ناشتے کے وقت کوریاکے مالی صنعتی نمائندگان سے ملاقات کریں گے ۔بعدازاں کوریاکے ،کے بی بینک کے چیئرمین ،بھارت کے مہمان وزیرخزانہ جناب ارو ن جیٹلی سے ملاقات کریں گے ۔اس کے بعد وزیرخزانہ جناب ارون جیٹلی دیگر حضرات کے علاوہ جنوبی کوریاکے صنعتی سربراہان سے فرداًفرداًملاقات کریں گے جس میں سیمسنگ الیکٹرونکس کے سی ای او اور ہیوسنگ گروپ کے چیئرمین کے نام شامل ہیں ۔


    15جون ،2017 کو سہ پہرمیں بھارت کے وزیرخزانہ جناب ارون جیٹلی ’’بھارت میں کاروبارکرنا‘‘ کے موضوع پرایک سیمینارسے خطاب کریں گے جس کا اہتمام کورین چیمبرآف کامرس اینڈ انڈسٹری ( کے سی سی آئی) ، ایف سی سی آئی اور کوریامیں واقع بھارتی سفارت خانے کی جانب سے کیاگیاہے۔اس کے شانہ بہ شانہ ،کاروباری معاملات پرگفت وشنید بھی ہوگی اور جس میں ایف سی سی آئی وفد کے اراکین کوریاکے اپنے ہم عہدہ عہدہ داران سے گفت وشنید کریں گے ۔


    بعدازاں ، بھارت کے وزیرخزانہ ، جناب ارون جیٹلی ، جنوبی کوریاکے صدرجمہوریہ عزت مآب جناب مون جائے ان سے ملاقات کریں گے ۔ 15جون ،2017 کو شام کو وزیرخزانہ جناب جیٹلی جنوبی کوریاکے جی جیو کے لئے روانہ ہوں گے، جہاں وہ اے آئی آئی بی کے بورڈآف گورنرس کی دوسری سالانہ میٹنگ میں شرکت کریں گے ۔


    اگلے دن یعنی 16 جون ،2017 کووزیرخزانہ جناب ارون جیٹلی اے آئی آئی بی کے گورنرس کے ’پائیداربنیادی ڈھانچہ‘ سیمینارمیں شرکت کریں گے ، اس کے بعد وزیرخزانہ ایک بھارتی سیمینارمیں شریک ہوں گے ۔


    16جون،2017 کوسہ پہر جناب ارون جیٹلی بورڈ آف گورنرس کی دوسری سالانہ میٹنگ کی افتتاحی تقریبات میں شرکت کریں گے جس کا اہتمام گورنروں کے کاروباری سیشن نے کیاہے ۔سہ پہرکے بعد وزیرخزانہ جناب ارون جیٹلی اے آئی آئی بی ورکشاپ ’’اے آئی آئی بی کی توانائی سے متعلق حکمت عملی ‘‘ میں شرکت کریں گے ۔


    شام کو جناب ارون جیٹلی بورڈ آف گورنرس کے لئے منعقد ہ میزبان ملک کے عشائیہ میں شرکت کریں گے ۔


    اگلے روز ، 17جون ،2017 کو وزیرخزانہ جناب ارون جیٹلی جی جو سے روانہ ہوکرسیول ہوتے ہوئے ہفتہ کی صبح کواپنا چارروزہ جنوبی کوریا کا سرکاری دورہ مکمل کرکے قومی دارالحکومت پہنچ جائیں گے۔


    (م ن۔ع آ ۔ 14-06-17 )


    U- 2715


    

    
    (Release ID: 1492721) Visitor Counter : 14