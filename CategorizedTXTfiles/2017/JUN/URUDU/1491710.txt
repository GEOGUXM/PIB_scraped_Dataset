      بھارتی چناؤ کمیشن

      الیکٹرانک ووٹنگ مشین وی ایم کی ہیکنگ چیلنج ختم
      Posted On: 04 JUN 2017 6:11PM by PIB Delhi


    نئی دہلی۔04؍جون؛ الیکشن کمیشن نے آج نئی دہلی میں الیکٹرا نک ووٹنگ مشین - ای وی ایم کے ہیکنگ چیلنج کے انعقاد میں مشین کے مختلف سیفٹی معیارات کا کھلے طور پر مظاہرہ کیا۔ اس میں صرف راشٹروادی کانگریس پارٹی - این سی پی اور ماركس وادی كميونسٹ پارٹی نے ہی حصہ لیا۔ چیف الیکشن کمشنر نسیم زیدی نے کہا کہ این سی پی اور مارکس وادی كميونسٹ پارٹی مشین کی کارکردگی پر مطمئن تھے۔ انہوں نے کہا کہ دونوں ہی پارٹیوں نے اپنی شكایت دور کر لی اور علمی بحث میں حصہ لیا۔ جناب زیدی نے ایک بار پھر دوہرایا کہ ای وی ایم میں گڑبڑی نہیں کی جا سکتی۔ انهوں نے کہا کہ الیکشن کمیشن مکمل شفافیت کے تئیں پابند عہد ہے۔ انہوں نے شہریوں، تمام ووٹروں اور تمام سیاسی پارٹیوں کا شکریہ ادا کیا، جن کو کمیشن کے انتخابی عمل پر پورا بھروسہ ہے۔ انہوں نے تمام ہم وطنوں کو یقین دلایا کہ کسی بھی حالت میں انتخابی عمل کی ایمانداری اور شفافیت میں خلل نہیں ہونے دیا جائے گا۔ انہوں نے کہا کہ مستقبل میں تمام انتخابات میں وی وی پی اے ٹیز کا استعمال کیا جائے گا تاکہ ووٹر کو فوری طور پر اس بات کا پتہ چل سکے کہ اس کا ووٹ مطلوبہ امیدوار کو گیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ۔ت ح ۔ 2017۔06۔04 )


    U- 2554

    
    
    (Release ID: 1491710) Visitor Counter : 2