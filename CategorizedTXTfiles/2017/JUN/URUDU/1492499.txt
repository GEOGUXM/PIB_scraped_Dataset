      کامرس اور صنعت کی وزارتہ

      ڈی جی ایف ٹی کے ذریعہ برآمد کاروں کی سہولت کے لئے جی ایس ٹی سہولت سیل
      Posted On: 10 JUN 2017 6:10PM by PIB Delhi


    دہلی، ۔12جون: ڈی جی ایف ٹی نے یکم جولائی 2017سے موجودہ کاروباری سلسلے کو جی ایس ٹی دائرہ کارکے تحت لانے اوربرآمدکاروں ، تجارت وصنعت کے لئے مشورہ فراہم کرنے اورانھیں مدد دینے کی غرض سے ڈی جی ایف ٹی صدردفاترمیں ایک جی ایس ٹی سہولت سیل تشکیل دیاہے ۔مذکورہ سہولت سیل کی سربراہی ایڈیشنل ڈی جی ایف ٹی جناب نی کنج کمارشریواستوکے تحت ہے اوریہ سیل دیگردوافسروں یعنی جوائنٹ ڈی جی ایف ٹی جناب راکیش کمارr.kumar73@nic.in اورڈپٹی ڈی جی ایف ٹی جناب کوشل یندرپرتاپ سنگھ kaushlendrap.singh@nic.inپرمشتمل ہے۔ برآمد کارحضرات جی ایس ٹی اور ایف ٹی پی سے متعلق اپنے سوالات وغیرہ کو مذکورہ ای میل پرارسال کرکے ان کی جانکاری حاصل کرسکتے ہیں ۔


    اسی طرح ڈی جی ایف ٹی کے تمام علاقائی دفاترمیں بھی جی ایس ٹی سہولت سیل تشکیل دیئے گئے ہیں یہ تمام ترسیل علاقائی دفترکے سربراہ یعنی ایڈیشنل ڈائرکٹرڈی جی ایف ٹی /جوائنٹ ڈی جی ایف ٹی اورڈپٹی ڈی جی ایف ٹی یا اسسٹنٹ ڈی جی ایف ٹی رینک کے دودیگرافسروں پرمشتمل ہیں ۔


    حال ہی میں ڈی جی ایف ٹی کے ڈائرکٹرجنرل نے 9جون کو شراکت داروں (ایف آئی ای او/تجارت /صنعت ) کی ایک میٹنگ طلب کی تھی تاکہ ان معاملات کے بارے میں افہام وتفہیم ممکن ہوسکے جو جی ایس ٹی سسٹم کے تحت انھیں درپیش ہیں ۔ ان معاملات کو محکمہ مالیات اور جی ایس ٹی این کے علم میں لایاگیا اوران دونوں محکموں کی جانب سے یہ اطلاع حاصل ہوئی کہ ان میں سے بیشترمعاملات کو پہلے ہی حل کیاجاچکاہے۔


    اس سے قبل ڈی جی ایف ٹی نے ایف آئی ای او کے ساتھ مشترکہ طورپر ایک رابطہ کاری پروگرام کا اہتمام 2جون 2017کو برآمدکاروں جی ایس ٹی دائرہ کا رکی جانکاری دینے کے لئے کیاتھا ۔اس پروگرام میں بڑی تعداد میں برآمدکاروں نے شرکت کی تھی ۔ڈی جی ایف ٹی کے ڈائرکٹرجنرل جناب اجے بھلا نے بذات خود برآمدکاروں سے خطاب کیاتھا اورانھیں تمام ان پٹس پرادا کئے جانے والے تمام ٹیکسوں کے فوری اورخود کارری فنڈ سمیت جی ایس ٹی کے تمام پہلوؤں پروضاحت پیش کی تھی ۔ ڈائرکٹرجنرل نے برآمدکاروں کی جانب سے کئے جانے والے متعدد سوالات کے جوابات بھی دیئے تھے ،جن کا تعلق برآمدات ترقیاتی اسکیموں ، جی ایس ٹی ریٹرن داخل کرنے اور بھرپائی کے دعوے داخل کرنے وغیرہ سے تھا۔ ڈی جی ای پی کے ایڈیشنل ڈائرکٹرجنرل، جناب تیج پال سنگھ اور کسٹم کمشنر جناب یوگندرگرگ بھی اس موقع پرورکشاپ میں موجود تھے اورانھوں نے جی ایس ٹی کے موضع پراپنی جانب سے تفصیلی پرزنٹیشن بھی پیش کیاتھا۔


    یہاں اس بات کا ذکرکیاجاسکتاہے کہ اس سے پہلے محکمہ تجارت نے اعلان کیاتھا کہ غیرملکی تجارتی پالیسی کے وسط مدتی جائزے کو برآمدکاروں اورصنعت کی آسانی کے لئے جی ایس ٹی کی اشاعت کے ساتھ مربوط کردیاجائے ۔


    ۔۔۔۔۔۔۔۔۔۔۔۔۔۔۔۔


    (م ن۔ع آ۔ 12-06-2017 )


    U- 2675

    
    
    (Release ID: 1492499) Visitor Counter : 3