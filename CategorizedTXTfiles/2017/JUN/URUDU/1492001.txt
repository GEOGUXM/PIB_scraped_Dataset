      سماجی انصاف اور تفویض اختیارات کی وزارت

      خزانہ، دفاع اور تجارتی امور کے وزیر ارون جیٹلی پیرس کے چار روزہ سرکاری دورہ کے لئے روانہ
      Posted On: 06 JUN 2017 7:13PM by PIB Delhi


    نئی دہلی، ۔06جون۔ خزانہ دفاع اور تجارتی امور کے مرکزی وزیر جناب ارون جیٹلی، اقتصادی اشتراک و تعاون اور ترقی کی تنظیم (او ای سی ڈی) کی میٹنگوں میں شرکت کرنے کے لئے پیرس کے اپنے چار روزہ سرکاری دورہ کے لئے روانہ ہو گئے۔ وزیر خزانہ جناب جیٹلی آج شام پیرس پہنچ جائیں گےجہاں وہ کل او ای سی ڈی کی میٹنگ میں اپنا کلیدی خطبہ پیش کریں گے۔ بعد ازاں وزیر خزانہ ’’گلوبلائیزیشن کی حیثیت اور وسائل کا جائزہ‘‘ کے موضوع پر منعقدہ پینل مباحثے میں حصہ لیں گے۔ اس پینل مباحثے کے دیگر شرکاء میں او ای سی ڈی کے سکریٹری جنرل اینجل گریا، ڈنمارک کے امور خارجہ کے وزیر جناب اینڈرس سیموئلسن ، آسٹریلیا کے وزیر تجارت جناب اسٹیون سیوبو کے علاوہ برطانیہ اور سویڈن کے وزرائےخزانہ شامل ہیں۔اس کے بعد وزیر خزانہ جناب ارون جیٹلی ’’عالم کاری کے چیلنجیز اور او ای سی ڈی ‘‘ کے موضوع پر منعقدہ ظہرانہ اجلاس میں شرکت کریں گے۔ شام میں وزیر خزانہ جناب جیٹلی او ای سی ڈی کے سکریٹری جنرل جناب اینجل گریا کے ساتھ ایک دو طرفہ میٹنگ منعقد کریں گے۔ بعد ازاں وزیر خزانہ ’’غیر نقدی سماج اور فنٹیک‘‘ پر او ای سی ڈی فورم میں شریک ہوں گے۔ اسکے بعد جناب جیٹلی ڈنمارک کے وزیر خارجہ جناب اینڈرس سیموئلسن کے ساتھ ایک دو طرفہ میٹنگ کریں گے۔ اس کے بعد جناب جیٹلی بی ای پی ایس کنوینشن کے لئےدستخط سے متعلق منعقدہ تقریب میں شرکت کریں گے اور اس موقع پر ایک بیان بھی جاری کریں گے۔ اس کے بعد وزیر خزانہ جناب جیٹلی فنلینڈ کے وزیر برائے تجارت و ترقی جناب کے مکانن کے ساتھ ایک دو طرفہ میٹنگ کریں گے۔علاوہ ازیں وزیر خزانہ جناب جیٹلی ڈنمارک کے وزیر اعظم جناب لارس لوکے راسموسن کی میزبانی میں منعقدہ عشائیہ میں شریک ہوں گے۔


    8جون 2017 بروز منگل خزانہ، دفاع اور تجارتی امور کے وزیر جناب ارون جیٹلی اپنے فرانسیسی ہم منصب اوردفاع کی وزیر محترمہ سلوی گولاڈ کے ساتھ ملاقات کریں گے۔اس کے بعد جناب جیٹلی ایم ای ڈی ای ایف کے صدر جناب پیرے گٹاش کے ساتھ بھی ملاقات کریں گے۔وزیر خزانہ جناب جیٹلی افریقن ٹیک سسٹم اور گلوبل ٹیک ورلڈ کے درمیان تجارتی مواقع کے موضوع پر منعقدہ کانفرنس میں بھی اظہار خیال کریں۔اس کے بعد سہ پہر جناب جیٹلی سی آئی آئی اور بی این پی پاریباس کے ذریعہ مشترکہ طور پرمنعقدہ انویسٹرس راؤنڈ ٹیبل سیشن سے بھی خطاب کریں گے۔


    9 جون 2017 بروز جمعہ وزیر خزانہ جناب جیٹلی فرانس کے اقتصادی وزیر جناب برونولی میرے سے ملاقات کریں گے۔شام میں جناب جیٹلی وطن واپسی کے لئے روانہ ہوں گےاور 10 جون بروز سنیچر کی صبح قومی راجدھانی نئی دہلی پہنچ جائیں گے۔


    م ن۔م ع۔ع ج ۔ (06-06-2017)


    U- 2598


    Words : 506


    

    
    (Release ID: 1492001) Visitor Counter : 4