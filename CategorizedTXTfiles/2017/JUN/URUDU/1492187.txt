      امور داخلہ کی وزارت

      ایس ڈی آر ایف 2017 کی اہلیت سازی کے موضوع پر قومی سطح کی کانفرنس ختم
      Posted On: 07 JUN 2017 6:01PM by PIB Delhi


    نئی دہلی،08۔جون ۔ اہلیت سازی کے موضوع پر ایس ڈی آر ایف کی 2017 کی قومی سطح کی کانفرنس آج یہاں تما م ہوگئی ۔ کل مرکزی وزیر داخلہ جناب راج ناتھ نے اس کانفرنس کا افتتاح کیا تھا ۔ نیشنل ڈزاسٹر ریسپانس فورس ( این ڈی آر ایف ) کی جانب سے اس کانفرنس کا اہتما م کیا گیا تھا ، جس کا مقصد مختلف اداروں کے درمیان ہم آہنگی کو فروغ دینا اور ناگہانی آفات اورحادثات کی صورت میں راحت اور بچاؤ کی اسٹیٹ ڈزاسٹر ریسپانس فور س ( ایس ڈی آر ایف ) کی صلاحیتوں کو مستحکم بنائے جانے کے طریقے تلاش کرنا ہے ۔


    اہلیت سازی کے موضوع پر ایس ڈی آر ایف 2017 کی اس قومی سطح کی کانفرنس کے دوسرے روز مرکزی داخلہ سکریٹری جناب راجیو مہرشی نے مختلف ریاستوں سے آئے مندوبین سے خطاب کیا ۔انہوں نے زور دے کر کہا کہ این ڈی آر ایف اور ایس ڈی آر ایف کے ادارے سماجی سطح پر بیداری پیداکرکے اور ان کے اپنے کردار کے علاوہ دیگر پیش آنےوالے چیلنجوں سے مقابلے کے لئے نئی ٹکنالوجی اپنا کر آفات ناگہانی کے جوکھم میں کمی کرسکتے ہیں ۔ انہوں نے زوردے کریہ بات بھی کہی کہ کسی بھی تباہ کاری کے بروقت مقابلے کے لئے ایس ڈی آر ایف اداروں کو خصوصی تربیت دی جانی چاہئے اور ان کو جدید ترین مشینوں اور آلہ جات سے لیس کرکے انہیں مستحکم بنانا چاہئے ۔ نیشنل انسٹی ٹیوٹ آف ڈزاسٹر مینجمنٹ کے ایگزیکٹو ڈائریکٹر پروفیسر سنتوش کمار نے ،’’ ملک اور انجنئرنگ کالجوں کی حساس صورتحال ‘‘ کے موضوع پر خطبہ پیش کیا جس میں انہوں نے تبدیلی ٔ ماحولیات ، وسائل ، آبادی کی صورتحال ، آفات ناگہانی کی صورتحال ،تباہ کاری ، زندگی کے امکانات کے منظر نامے ،مسلسل شہر کاری اورشہری سیلاب وغیرہ جیسے تباہ کاریوں کے مستقبل کو ممکنہ امکانات کے میدان میں بچاؤ کو درپیش مستقبل کے چیلنجوں کی صراحت کی ۔


    اس کانفرنس میں آسام ،بہار ، گجرات ، جموں وکشمیر ، کیرل ، مدھیہ پردیش ، ناگالینڈ ، تمل ناڈو اور اتراکھنڈ کے مندوبین نے شرکت کی اور ایس ڈی آر ایف کی موجودہ صورتحال اور ایس ڈی آر ایف اداروں کو مستحکم بنائے جانے کے مطلو ب اقدامات پر اپنے نظریات پیش کئے ۔ این ڈی آر ایف کے ڈپنی انسپکٹر جنرل جناب رندیپ کمار رانا اور نیشنل سول ڈیفینس کالج ( این سی ڈی سی ) ناگپور کے ڈائریکٹر نے بھی اس موقع پر اپنے اپنے خیالات کا اظہار کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-2635

    
    
    (Release ID: 1492187) Visitor Counter : 4