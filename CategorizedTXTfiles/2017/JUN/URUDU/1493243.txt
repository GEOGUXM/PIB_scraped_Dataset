      آبی وسائل، دریائی ترقیات اور گنگا احیاء کی وزارت

      آبی وسائل کی وزارت اور اترپردیش کے عہدیدار چمڑا صاف کرنے والے کارخانوں کے معاملے پر تبادلہ خیال کریں گے
      Posted On: 19 JUN 2017 4:37PM by PIB Delhi


    ئی دہلی، 19 جون 2017، آبی وسائل، دریاؤ کی ترقی اور گنگا کی صفائی کی مرکزی وزیر محترمہ اوما بھارتی نے کہا ہے کہ ان کی وزارت اور اترپردیش حکومت کے سینئر عہدیداروں کی ایک ٹیم کانپور کے چمڑا صاف کرنے والے کارخانوں کی منتقلی کے معاملے پر تبادلہ خیال کریں گے۔ آج نئی دہلی میں اپنی وزارت کی پچھلے 3 برسوں کے دوران حاصل کامیابیوں سے متعلق ایک پریس کانفرنس سے خطاب کرتے ہوئے وزیر موصوف نے امید ظاہر کی کہ آبی وسائل کی وزارت کے عہدیداروں کی ایک ٹیم اترپردیش کے عہدیداروں کے ساتھ اس معاملے پر اگلے ہفتے میں کسی وقت میٹنگ کرے گی۔
    
    گنگا قانون کے مسودے کے بارے میں محترمہ اوما بھارتی نے کہا کہ ان کی وزارت قطعی فیصلہ کرنے سے پہلے مختلف فریقوں کے ساتھ تبادلہ خیال کررہی ہے۔ انہوں نے کہا کام جلد ہی پورا ہوجائے گا اور اس سے متعلق بل کو جلد ہی پارلیمنٹ میں پیش کردیا جائے گا۔ محترمہ بھارتی نے میڈیا کو بتایا کہ دریائے گنگا کے ای ۔فلو پر رپورٹ وزارت کو موصول ہوگئی ہے اور اس کا مطالعہ کیا جارہا ہے۔ وزیر موصوف نے کہا کہ ملک کے تمام دریاؤں کے لئے ای ۔فلو کی یکساں سطح مقرر کی جائے گی۔ پنچیشور پروجیکٹ کا حوالہ دیتے ہوئے آبی وسائل کی وزیر نے کہا کہ اس پروجیکٹ میں سیاحت کے وسیع امکانات ہیں جنہیں اس پروجیکٹ کی وجہ سے بے گھر ہونے والوں کی بازآباد کاری کےلئے استعمال کیا جائے گا۔ آسام کے جمولی جزیرے کے پروجیکٹ کے حوالے سے محترمہ بھارتی نے کہا کہ اس پروجیکٹ کو عوام کی بڑی شرکت کے ساتھ شروع کیا جائے گا ۔انہوں نے بہار کے وزیراعلی کے ذریعہ گنگا کی صفائی کے مطالبے کی ضرورت کو اجاگر کرتے ہوئے کہا کہ آبی وسائل کے سکریٹری نے بہار کے وزیراعلی کے سامنے اس تجویز سے متعلق تفصیلات پیش کی ہیں اور جلد ہی انہیں حل کردیا جائے گا۔ مہاندی کے تنازع کے بارے میں محترمہ بھارتی نے کہا کہ ہم اڈیشہ اور مغربی بنگال دونوں سے محبت کرتے ہیں اور ہم ان کے مسائل کو پوری طرح سمجھتے ہیں لیکن ان کی طرف سے بھی تعاون کی مانگ کرتے ہیں۔
    
    وزیر موصوفہ نے اعلان کیا کہ گنگا دریا سے متصل علاقوں میں انجنیئرنگ کے 200 طلبا کا گنگوتری سے گنگا ساگر تک گنگا دریا کا تکنیکی مطالعہ کرنے کے لئے اندراج کیا گیا ہے۔ محترمہ بھارتی نے کہا کہ دو دو طلبا کے گروپ، جس میں نہرو یووا کیندر اور گنگا وچار منچ کے رضاکاروں کے ساتھ 25، 25 کلومیٹر کی پٹی کا جامع مطالعہ کریں گے۔ امید ہے کہ یہ رپورٹیں ستمبر، اکتوبر 2017 تک موصول ہوجائیں گی۔ امید ہے کہ یہ طلبا دریا ئے گنگا کا عوام کی زندگی پر اثر کے تجزیئے کے لئے بھی مقامی لوگوں سے گفتگو کریں گے۔
    
    اس سے پہلے آبی وسائل کے سکریٹری ڈاکٹر امرجیت سنگھ نے اس سلسلے میں اپنی تفصیلات پیش کیں۔
    
    م ن۔ وا۔ ن ا۔
    
    (19-06-17)
    
    U- 2811

    
    
    (Release ID: 1493243) Visitor Counter : 2