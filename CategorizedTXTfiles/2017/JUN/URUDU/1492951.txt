      کامرس اور صنعت کی وزارتہ

      وزیر داخلہ نے داخلی امور کی وزارت کے مشاورتی کمیٹی کی میٹنگ کی صدارت کی
      Posted On: 15 JUN 2017 7:06PM by PIB Delhi


    نئی دہلی،15؍جون،وزیر داخلہ جناب راجناتھ سنگھ نے آج یہاں داخلی امور کی وزارت کے منسلک ارکان پارلیمنٹ کی مشاورتی کمیٹی کی میٹنگ کی صدارت کی۔


    جناب راجناتھ سنگھ نے ارکان کو بتایا کہ یہ پہلا موقع ہے جب داخلی امور کی وزارت کی دوبارہ ڈھانچہ بندی اور ازسر نو تنظیم پر مشاورتی کمیٹی کے مشوروں اور آراء کو طلب کیا جارہا ہے۔ انہوں نے کہا گوکہ گزستہ 70 برسوں کے دوران وزارت کے ڈھانچے اور عملوں (پروسیسز) میں کچھ تبدیلیاں آئی ہیں تاہم ایم ایچ اے کی ازسر نو تنظیم کیلئے بڑے تبادلے خیال اور نئے نظریات کی ابھی بھی ضرورت ہے تاکہ تیزی سے بدلتے ہوئے سلامتی ماحول اور ابھرتے ہوئے خطرات جیسے سائبر جرائم سے نمٹا جاسکے۔ جناب راجناتھ سنگھ نے مطلع کیا کہ یہ شروعات ہے اور اگر ضروری ہوا تو مزید تبادلہ خیال کیا جائے گا۔


    میٹنگ کے دوران ارکان کو موجودہ کام کے بوجھ، دہشت گردی اور نشے جیسے مسائل کا مقابلہ کرنے کیلئے طویل مدتی منصوبہ بندی کی ضرورت سے آگاہ کرایا گیا۔ اس دوران دیگر معاملات جیسے پولیس اصلاحات ، سائبر سکیورٹی، پورس بارڈر اور مختلف قوانین پر نظر ثانی اور غور سے متعلق امور کو بھی اجاگر کیا گیا۔


    جناب راجناتھ سنگھ نے اس موضوع پر ارکان سے اپنے مشورے دینے کو کہا ۔ ارکان نے مرکزی وزیر داخلہ کا شکریہ ادا کیا کہ انہوں نے مشاورتی کمیٹی کی میٹنگ میں ایسے موضوع پر تبادلہ خیال کیا جو اس سے پہلے کبھی نہیں ہوا ہے۔ ممبران نے کہا کہ وہ وقت کے ساتھ ساتھ اپنے مشورے اور نظریات پیش کریں گے، اور اگر ضرورت ہوئی تو کمیٹی کی دیگر میٹنگیں بھی منعقد کی جائیں گی۔


    جناب راجناتھ سنگھ نے ممبران کو بتایا کہ ان کے قیمتی مشورے وزارت نے درج کرلئے ہیں اور ان پر غور کیا جائے گا انہوں نے یہ بھی کہا کہ پروفیشنلز کی ایک کمیٹی بھی اس موضوع پر تفصیلی مطالعے کیلئے قائم کی جانی چاہئے ۔ انہوں نے ممبران کا ان کے قیمتی مشوروں کیلئے شکریہ ادا کیا۔


    میٹنگ میں لوک سبھا کے بھگیرت پرساد، جناب دیوندر عرف بھولے سنگھ، محترمہ گیتا گوتھا پلی، جناب حکم سنگھ، جناب جے پرکاش نرائن یادو، جناب کیرتی (جھا) آزاد، ڈاکٹر تھوکوم مینیا اور ٹی جی ونٹکیش باب اور راجیہ سبھا سے جناب بھوبنیشور کالیٹا، ڈاکٹر کے کیشوراؤ ، جناب مکل رائے ، پروفیسر رام گوپال یادو، محترمہ رانی نراح، جناب موتھو کرپن اور جناب شانتا رام نائک نے شرکت کی۔


    داخلی امور کی وزارت کے وزرائے مملکت جناب ہنس راج گنگا رام اہیر اور جناب کرن رجیجو، یونین ہوم سکریٹری ، سکریٹری (بارڈر مینجمنٹ)، سکریٹری (سرکاری زبانیں) اور داخلی امور کی وزارت کے سینئر حکام بھی اس میٹنگ میں موجود تھے۔


    ۔۔۔۔۔۔۔۔۔۔۔


    (15-06-م ن۔ش ت۔ق ر۔2017)


    U- 27 59

    
    
    (Release ID: 1492951) Visitor Counter : 2