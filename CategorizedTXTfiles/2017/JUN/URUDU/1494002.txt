      پیٹرولیم اور قدرتی گیس کی وزارت

      پٹرولیم کے وزیر کا کہنا ہے کہ ہندوستان کے تلاش اور پیداوار کے شعبے کے لیے این ڈی آر اور او اے ایل پی کا آغاز ایک تاریخی موقع ہے
      
      اس شعبے کے لیے پچھلے تین برسوں میں 22 کابینہ فیصلے سامنے آئے

      Posted On: 28 JUN 2017 7:11PM by PIB Delhi

    نئی دہلی:28جون2017،پٹرولیم اور قدرتی گیس کے محکمے کے وزیر مملکت انچارج جناب دھرمیندر پردھان نے آج نئی دہلی میں مرکزی حکومت کی ہائیڈرو کاربن کی تلاش اور لائسنس جاری کرنے کی پالیسی (ایچ ای ایل پی)کے تحت نیشنل ڈاٹا ریپوزیٹری (این ڈی آر)اور اوپن ایئریز لائسنسگ پالیسی (او اے ایل پی) کا آغاز کیا۔


    اس موقع پر تقریر کرتے ہوئے جناب دھرمیندر نے کہا کہ یہ آغاز ہندوستان کی ہائیڈرو کاربن انڈسٹری کی تاریخ میں ایک تاریخی موقع ہے،کیونکہ عزت مآب وزیر اعظم نے نیلامی کے اگلے مرحلے کے لیے ایک جدید ترقی پسندانہ سرمایہ کار دوست عالمی پالیسی کا وعدہ کیا تھا۔ انہوں نے کہا کہ بہت سے مقدمات اور این ای ایل پی ادوار کی زیادہ حوصلہ افزا پیداوار نہ ہونے کے سبب وزارت نے یہ فیصلہ کیا تھا کہ پالیسی میں بار بار تبدیلی نہ کی جائے، بلکہ ہائیڈرو کاربن کی تلاش اور لائسنس دینے کی پالیسی (ایچ ای ایل پی) کے سلسلے میں ایک بالکل ہی نئی پالیسی اختیار کی جائے۔


    جناب پردھان نے کہا کہ نیاہندوستان مستعد اور حوصلہ مند ہے۔وہ سرمایوں کاروں سے ملنے اور نئے طریقے اختیار کرنے کا حامی ہے۔ ہماری پالیساں صنعت دوست اورشفاف ہیں۔ ہم نے صنعتی سرمایہ کاری کے لیے سازگار ماحول قائم کیا ہے جو پچھلے چند برسوں میں بہت تیزی سے بہتر ہوا ہے۔


    اس بات کو اجاگر کرتے ہوئے کہ ہندوستان میں ایف ڈی آئی 2015-16کے دوران سب سے اونچی سطح پر تھی ، جبکہ عالمی ایف ڈی آئی میں گراوٹ آئی تھی، جناب پردھان نے ’’آسانی کے ساتھ کاروبار کرنے‘‘کے عمل کو بہتر بنانے کی حکومت کی کوششوں پر زور دیا۔ انہوں نے کہا کہ جولائی 2017کی پہلی تاریخ سے نافذ کیا جانے والا سامان اور خدمات سے متعلق ٹیکس یا جی ایس ٹی ہندوستان کی کاروباری اور اقتصادی ترقی میں ایک سنگ میل ثابت ہوگا۔ انہوں نے کہا کہ ایچ ای ایل پی سے بھی خاطر خواہ اثر پڑےگا۔


    وزیر اعظم کی طرف سے 2022 تک درآمدات پر انحصار کو 10 فیصد تک کم کرنے کے نشانے کے بعد حکومت نے تلاش اور پیداوار کے شعبے پر خصوصی توجہ دی ہے۔ جناب پردھان نے بتایا کہ پچھلے تین برسوں کے دوران تیل اور گیس کے شعبے میں کابینہ کے جو 42 فیصلے سامنے آئے ہیں ان میں سے 22 تلاش اور پیداوار کے شعبے سے متعلق ہیں۔ ان میں گیس کی قیمت میں اصلاحات سے لے کر 9 نکاتی پی ایس سی اصلاحات سی بی ایم شعبے کو معقول بنانے اور ڈی ایس ایف راؤنڈ کرانے تک کے فیصلے شامل ہیں۔ ان پالیسی فیصلوں سے حکومت کو یہ اختیار مل گیا ہے کہ وہ تقریباً 10 اہم اصلاحی اقدامات کرسکی، جس سے تلاش اور پیداوار کے شعبے میں شرکت کرنے والی صنعتوں کو فائدہ ہوگا۔


    جناب دھرمیندر پردھان نے کہا کہ ہندوستان کے 52 فیصد طاس کے علاقوں کا ابھی تک جائزہ نہیں لیا جاسکا ہے اور حکومت نے جو پچھلا ڈیٹا حاصل کیا تھا، وہ تقریباً 25 سال پہلے کا ہے۔ حکومت نے دریافت شدہ چھوٹے میدانوں کے بارے میں بھی پالیسی بنائی ہے اور ڈی ایس ایف کے تحت بولی لگانے کے پہلے مرحلے میں 24 میدانوں کی کامیاب بولی لگائی گئی۔


    جناب پردھان نے کہا کہ حکومت ای او آر –آئی او آر، پیداوار بڑھانے کے ٹھیکے، این ای ایل پی اور پری-این ای ایل پی بلاکوں کے بارے میں نئی پالیسیاں بنا رہی ہے۔ڈی ایس ایف پالیسی کے تحت پی ایس سی اصلاحات کا اگلا سیٹ اور بولی لگانے کے دوسرے دور کے بارے میں بھی نئی پالیسیاں بنائی جارہی ہیں۔


    وزیر موصوف نے کہا کہ ہماری تیل اور گیس کی صنعت کی صلاحیت کو بڑھانے کے مقصد سے حکومت طریقہ کار کو آسان بنا کر، مارکیٹ رسائی کو بڑھا کر اور ٹیکنالوجی میں ترقی کے ذریعے اس سیکٹر کو سہل بنانے کی مسلسل اور اہم کوششیں کررہی ہیں۔


    م ن ۔ج۔ن ع۔ا


    U-2936


    

    
    (Release ID: 1494002) Visitor Counter : 2