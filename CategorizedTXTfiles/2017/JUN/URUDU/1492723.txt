      وزارت دفاع

      اے ٹی جی ایم ناگ کی کامیاب تجرباتی پرواز
      Posted On: 14 JUN 2017 12:09PM by PIB Delhi


    نئی دہلی، ۔14 جون۔ ٹینک شکن گائیڈیڈمیزائیل ناگ کی پرواز کا کامیاب تجربہ کل راجستھان کے ریگستانی علاقے میں کیاگیاہے ۔اس میزائیل میں امیج انگ انفراریڈرڈار (آئی آئی آر) تلاش کرنے والا آلہ مربوط ایوونکس کے ساتھ لگاہواہے اور یہ صلاحیت دنیا کے چند ممالک کے تحت ہی دستیاب ہے ۔ تیسری پیڑھی کے اس اے ٹی جی ایم ناگ فائراینڈ فارگٹ میزائیل کی تیاری میں بہت سی ترقی یافتہ تکنالوجیوں کااستعمال بھی کیاگیاہے ۔


    اے ٹی جی ایم ناگ میزائیل ،حملہ کرنے کی زبردست صلاحیتوں سے لیس اپنی نوعیت کا منفرد میزائیل ہے اور کل کے مشن میں اس کا استعمال بڑی کامیابی سے ہدف کو تباہ کرنے کے لئے کیاگیا ۔ یہ تجربہ ڈی آرڈی او کے جن سائنسدانوں کے ذریعہ کیاگیاہے ان کا تعلق ڈاکٹراے پی جے عبدالکلام ، میزائیل کمپلکس ، واقع حیدرآباد ، ڈی ایل جودھ پور ، ایچ ای ایم آرایل اور اے آرڈی ای واقع پنے سے ہے ۔اس میزائیل کے گراؤنڈ سسٹموں کو آرڈیننس فیکٹری ، بی ای ایل اور ایل اینڈ ٹی کے ذریعہ تیارکیاگیاہے ۔مسلح افواج کے سینئرافسران نے اس تجربے میں شرکت کی ۔


    وزیردفاع کےسینیئر مشیر اور ڈائرکٹرجنرل ( میزائیل اینڈ کلیدی نظام ) ڈاکٹرجی ستیش ریڈی نے اس تجرباتی پرواز کا بہ نفس نفیس مشاہدہ کیا اور کہاکہ اے ٹی جی ایم ناگ کے اس تیسری پیڑھی کے میزائیل کی اس کامیاب تجرباتی پرواز نے ملک کی دفاعی اہلیت کو مزید استحکام بخشا ہے ۔


    محکمہ دفاع کے ریسرچ اینڈڈیولپمنٹ سکریٹری اورڈی آرڈی او کے چیئرمین ڈاکٹرایس کرسٹوفر نے مسلح افواج اور ٹیم کے تمام ممبران جنھوں اس مشن میں حصہ لیا تھا کو اپنی جانب سے مبارکبادپیش کی ہے ۔


    (م ن۔ع آ ۔ 14-06-17 )


    U-2714


    

    
    (Release ID: 1492723) Visitor Counter : 2