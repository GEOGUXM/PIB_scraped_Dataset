      مواصلات اور اطلاعاتی ٹیکنالوجی کی وزارت

      پاسپورٹ ایکٹ کے 50 سال مکمل ہونے پر ایک یادگاری ٹکٹ کا اجرا
      Posted On: 23 JUN 2017 5:09PM by PIB Delhi


    نئی دہلی۔ 23 ؍ جون۔مواصلات کے وزیر جناب منوج سنہا نے کہا کہ پاسپورٹ سیوا پروجیکٹ (پی ایس پی) سرکاری نجی شراکت داری(پی پی پی) طریقہ کار میں اپنے کامیاب نفاذ کے ساتھ بھارت میں پاسپورٹ جاری کرنے کی تاریخ میں ایک سنگ میل ثابت ہوا ہے۔ انہوں نے کہا کہ شہریوں کو خدمات کی فراہمی کے عمل کی ازسر نو تشکیل کی گئی ہے، ا سے میعاری اور خودکار بنایا گیا ہے۔ پاسپورٹ ایکٹ 1967 کے 50 سال پورے ہونے کے موقع پر ایک یادگاری ٹکٹ کے اجرا کے بعد خطاب کرتے ہوئے مرکزی وزیر نے کہا کہ ملک گیر نیٹ ورکنگ ماحول کے ذریعے پاسپورٹ خدمات فراہم کی جاتی ہیں۔ پاسپورٹ جاری کرنے والے تمام اداروں ،تقریبا 91 پاسپورٹ کیندر وں کو مربوط کیا گیا ہے اور اسی کے ساتھ بیرونی شراکت داروں مثلاً امیگریشن، پولیس، انڈیا پوسٹ، انڈیا سیکوریٹی پریس اور بیرون ملک میں واقع سفارت خانوں اور کونسل خانوں تک رسائی فراہم کی گئی ہے۔


    جناب سنہانے کہا کہ بھارت میں پاسپورٹ جاری کرنے کی تاریخ میں 26 جون 1967 ایک اہم سنگ میل ثابت ہوا ہے۔کیونکہ اسی دن صدرجمہوریہ نے پاسپورٹ ایکٹ 1967 کو منظوری دی تھی۔پاسپورٹ ایکٹ نے پاسپورٹ اور سفری دستاویزات جاری کرنے اور ہندوستانی شہریوں کی ہندوستان سے روانگی کو منضبط کرنے کے لئےایک زبردست قانونی دائرے کار فراہم کیا ہے۔


    وزیر موصوف نے کہا کہ اپنے شہریوں کو بڑے پیمانے پر پاسپورٹ خدمات فراہم کرنے اور وسیع تر علاقے کے احاطہ کو یقینی بنانے کی غرض سے وزارت خارجہ اور ڈاک محکمے ملک کے ہیڈ پوسٹ آفسوں کواپنے ملک کے شہریوں کو پاسپورٹ سے متعلق خدمات کی فراہمی کے لئے پوسٹ آفس پاسپورٹ سیوا کیندر( پی او پی ایس کے) کے طور پراستعمال کرنےپر راضی ہوئے ہیں۔وزارت خارجہ اور ڈاک محکمے کے بیچ اس مشترکہ اقدام کے پائلٹ پروجیکٹوںکا افتتاح 25 جنوری 2017 کو کرناٹک کے میسور میں اور گجرات کے داہود میں عمل میں آیا تھا۔جناب سنہانے کہا کہ پاسپورٹ پورٹل کے ذریعے آن لائن پاسپورٹ کی درخواست دینے والے درخواست گزاراب ملاقات کا وقت طے کرسکتے ہیں اور پھر وہ رسمی کارروائیوں کی تکمیل کے لئے متعینہ پی او پی ایس کے کا رخ کرسکتے ہیں۔


    دومرحلوں میں 235 پی او پی ایس کے کے قیام کا فیصلہ کیا گیا ہے۔ پہلے مرحلے میں 86 اور دوسرے مرحلے میں 149 ۔پہلے مرحلے کے 52 پی او پی ایس کے کو چالو کردیا گیا ہے۔


    م ن۔ ن ا ۔ رض


    U-2890

    
    
    (Release ID: 1493686) Visitor Counter : 2