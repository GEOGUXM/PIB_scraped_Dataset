      نوجوانوں کے امور اور کھیل کود کی وزارت

      نوجوانوں کے اموراور کھیلوں کے وزیر کےہاتھوں چمپئنس ٹرافی میچوں کیلئے نئی دہلی کے میجردھیان چند نیشنل اسٹیڈیم میں ایلل ای ڈی اسکرین کا افتتاح
      Posted On: 14 JUN 2017 7:00PM by PIB Delhi


    نئی دہلی، 14 ؍جون ، نوجوانوں کے اموراور کھیلوں کے وزیر مملکت(آزادانہ چارج) جناب وجےگوئل نےآج یہاں میجردھیان چند نیشنل اسٹیڈیم میں عوام کو مفت میں چمپئنس ٹرافی میچ دکھانے کیلئے ایک بڑے ایل ای ڈی اسکرین کا افتتاح کیا۔ چمپئنس ٹرافی کے پہلے سیمی فائنل میچ میں آج انگلینڈ کا مقابلہ پاکستان سے ہو رہا ہے۔ کل 15جون کو کھیلےجانے والےدوسرے سیمی فائنل میچ میں بھارت کا مقابلہ بنگلہ دیش کےساتھ ہوگا۔ دونوں سیمی فائنل میچوں کےفاتح ٹیموں کے درمیان آئندہ 18جون بروز اتوارآئی آئی سی سی چمپئنس ٹرافی کا فائنل میچ کھیلاجائےگا۔


    اس موقع پر اظہارخیال کرتے ہوئے جناب وجے گوئل نے کہا کہ یہ کام اسٹیڈیم کے خالی جگہ کو استعمال کرنے کیلئے اور بڑے اسکرین پر ہرایک شخص کو مفت میں میچ دیکھنے کا موقع فراہم کرنے کیلئے کہاگیا ہے۔ انہوں نے کہا کہ کھیلوں کی وزارت مستقل بنیادپراس طرح کے بڑے اسکرین کو نصب کرنے کیلئے غوروخوض کر رہی ہے۔ انہوں نے مزید کہا کہ ملک میں لوگوں کے درمیان کھیلوں کے کلچر کو فروغ دینے کیلئے نیز اسٹیڈیم کےزیادہ سے زیادہ استعمال کیلئے یہ تصور لایا گیا ہے۔ ہم مستقبل میں بھی متعدد تفریحی پروگراموں کا انعقاد کریں گے۔ اس سے ملک کے لوگوں میں کھیلوں کی تقریبات سے متعلق جو ش و خروش پیدا ہوگا۔


    م ن ۔ م ع ۔ ک ا


    U- 2736


    (14.06.17)

    
    
    (Release ID: 1492818) Visitor Counter : 2