      وزارت خزانہ

      وزیرمالیات ارون جیٹلی 12 جون کو پبلک سیکٹر بینکو ں کی کارکردگی کا جائزہ لیں گے
      Posted On: 09 JUN 2017 2:15PM by PIB Delhi


    نئی دہلی،09۔جون ۔مالیات ،دفاع اور کارپوریٹ امو ر کے مرکزی وزیر جناب ارون جیٹلی قومی راجدھانی دہلی میں بارہ جون 2017 کو پبلک سیکٹر کے چیف منیجنگ ڈائریکٹرو ں / چیف ایگزیکٹو افسران کے اجلاس کی صدارت کریں گے ۔وزیر مالیات موصوف ا س اجلاس کے دوران پبلک سیکٹر بینکوں کی کارکردگی کا جائزہ لیں گے ۔واضح ہوکہ جاری مالی سال 18-2017 کے دوران یہ پہلا اجلاس ہے جس کی صدارت وزیر مالیات موصوف کریں گے ۔ پبلک سیکٹر بینکوں کے غیر فعال کھاتوں (ا ین پی اے ) کے مسائل کے حل سے متعلق امور ،ایم ایس ای کریڈٹ ، اسٹینڈ اپ انڈیا اورمدرا یوجنا جیسے موضوعات ودیگر معاملات کے ساتھ اس اجلاس کے ایجنڈے میں شامل ہیں ۔


    اس اجلاس کے ایجنڈے میں شامل دیگر امور میں مالیاتی مجموعیت اور خواندگی ، پردھان منتری جیون جیوتی بیمہ یوجنا ( پی ایم جے جے بی وائی ) ،پردھان منتری سرکشا بیمہ یوجنا ( پی ایم ایس بی وائی ) اور اٹل پنشن یوجنا سمات سماجی سلامتی کی اسکیموں سے متعلق امور شامل ہیں ۔


    مزید برآں اس ایک روزہ اجلاس میں سائبر سلامتی ، ڈجیٹائزیشن آف بینکنگ ٹرانزکشن ، دیہی ترقیات سے متعلق مسائل ، زرعی قرض اور تعلیمی قرض وغیرہ ،مال اور خدمات ٹیکس (جی ایس ٹی ) کی عمل آوری کے لئے بینکوں کی تیاری جیسے امور پر بھی غوروخوض کئے جانے کا امکان ہے ۔یادرہے کہ ملک میں 17 جولائی 2017 سے مال اور خدمات ٹیکس ( جی ایس ٹی ) ٹیکس کا نفاذ شروع ہوجائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    وزم ن ۔س ش۔ رم


    U-2656

    
    
    (Release ID: 1492370) Visitor Counter : 8