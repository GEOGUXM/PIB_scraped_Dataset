      وزارت دفاع

      وزیر دفاع کا روس کا دورہ
      Posted On: 20 JUN 2017 2:25PM by PIB Delhi


    نئی دہلی 20 جون ؛ دفاع، خزانہ اور کمپنی امور کے وزیر جناب ارون جیٹلی ، روس کے تین روزہ دورے پر روانہ ہورہے ہیں۔ ان کے ساتھ اعلیٰ سطح کا ایک بھارتی وفد بھی ہے۔ وہ وہاں روسی فیڈریشن سرکار کے ساتھ دو میٹنگوں کی مشترکہ قیادت کریں گے۔


    21 جون کو جناب جیٹلی ،روس کے نائب وزیراعظم جناب دیمتری روگوزن کے ساتھ سائنس اور ٹیکنالوجی سے متعلق بھارت- روس اعلیٰ سطح کمیٹی کی پہلی میٹنگ مشترکہ قیادت کریں گے۔ یہ نوتشکیل شدہ ایک کمیٹی ہے، جو اعلیٰ ٹیکنالوجی میں تعاون پر تبادلہ خیال کرتی ہے۔ یہ میٹنگ نوووسیبیرسک شہر میں ٹیکنو پروم نمائش سے الگ ہورہی ہے۔ دفاع کے وزیر ٹیکنو پروم کے اہم مکمل اجلاس سے بھی خطاب کریں گے، جو روس کی سائنس، ٹیکنالوجی اور اختراع سے متعلق ایک سالانہ بڑی نمائش ہے۔


    23 جون کو وزیردفاع ماسکو میں فوجی ٹیکنیکل تعاون سے متعلق بھارت- روس بین حکومتی کمیشن کی سترہویں میٹنگ کی مشترکہ قیادت کریں گے۔ وہ اپنے روس کے ہم منصب جنرل سرگئی شوئیگو کے ساتھ یہ مشترکہ قیادت کریں گے۔ اس میٹنگ میں بھارت اور روس کے درمیان فوجی اور تکنیکی تعاون کے بہت سے معاملوں کا جائزہ لیا جائے گا۔


    ************


    (م ن ۔اس۔ ن ر۔ 20 .06.2017 )


    U – 2826

    
    
    (Release ID: 1493321) Visitor Counter : 3