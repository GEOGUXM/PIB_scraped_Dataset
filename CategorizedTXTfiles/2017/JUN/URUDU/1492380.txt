      سماجی انصاف اور تفویض اختیارات کی وزارت

      سماجی انصاف اور تفویض اختیارات کے وزیر تھاور چند گہلوت نے معذور افراد کو با اختیار بنانے سے متعلق معاملات پر مشرقی علاقائی کانفرنس کا افتتاح کیا
      Posted On: 09 JUN 2017 3:36PM by PIB Delhi


    نئی دہلی،09۔ جون ۔ سماجی انصاف اور تفویض اختیارات کے مرکزی وزیر جناب تھاور چند گہلوت نے معذور افراد کو با اختیار بنانے سے متعلق معاملات پر مشرقی علاقائی کانفرنس کا افتتاح کیا ۔ جس کا اہتمام آج یہاں سماجی انصاف اور تفویض اختیارات کی وزارت کے معذور افراد کو با اختیار بنانے کے محکمے نے کیا تھا ۔ آسام ، اروناچل پردیش، میگھالیہ ،منی پور ، میزورم ، ناگالینڈ، اڑیسہ ، سکم، منی پور ، سکم اور تری پورہ اور مغربی بنگال کے نمائندوں نے کانفرنس میں شرکت کی ۔ اس موقع پر سماجی انصاف اور تفویض اختیارات کے وزیر مملکت کرشن پال گرجر معذور افراد کو با اختیار بنانے کے محکمے کے سکریٹری این ایس کانگ کے علاوہ سماجی انصاف اور تفویض اختیارات کی وزارت اور شرکت کرنے والی ریاستوں کے سینئر افسران بھی موجود تھے ۔ اپنے افتتاحی خطاب میں جناب تھاور چند گہلوت نے کہا کہ معذور افراد کے قانون 2016 کے نئے حقوق میں توسیع کی گئی ہے ۔ ریاستی سرکاریں معذور وں کے شعبے میں کام کرنے والے اداروں کے رجسٹریشن کے لئے ادارہ جاتی مکینزم فراہم کرنے کے لئے اقدامات کریں ۔ جناب گہلوت نے کہا معذوروں کو با اختیار بنانے کا محکمہ ایک پروجیکٹ :معذوروں کے لئے منفرد آئی ڈی کو نافذ کرنے کے عمل سے گزر رہا ہے ۔ اس کا مقصد معذور افراد کے لئے ایک قومی ڈاٹا بیس تیار کرنا ہے اور ہر معذور شخص کو منفرد آئی کارڈ جاری کرنا ہے۔ جناب گہلوت نے کہا کہ ان کی وزارت کی طرف سے 5300سے زیادہ اے ڈی آئی پی کیمپوں کا اہتمام کیا گیا ہے اور اے ڈی آئی پی کیمپوں کا مقصد پائیدار ،جدید اور سائنسی مینوفیکچرس ماڈرن معیاری اور ضروری آلات فراہم کرنے میں ضرورت مند معذور افراد کی مدد کرنا ہے جس سے کہ ان کی جسمانی ،سماجی اور نفسیاتی با ز آباد کاری کو فروغ ملے اور وہ معذوری کے اثرات کے بوجھ کو کم محسوس کر سکیں ۔ جناب کرشن پال گرجر نے اپنے خطاب میں کہا کہ حکومت نے دویانگوں کی بھلائی کے لئے بہت سی نئی سودمند اسکیمیں شروع کی ہیں ۔ انہوں نے امید ظاہر کی کہ کانفرنس میں بحث و مباحثے کے دوران سبھی متعلقہ لوگوں کو فائدہ ہوگا۔ انہوں نے کہا کہ دویانگ جن ہمارے معاشرے کا ایک اٹوٹ حصہ ہیں اور مرکزی حکومت کی تمام اسکیمیں ان کی بھلائی کے لئے ہیں اور تمام ریاتوں کو ان اسکیموں پر مناصب ڈھنگ سے عمل کرنا چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ح ا ۔ اے ایم

    
    
    (Release ID: 1492380) Visitor Counter : 2