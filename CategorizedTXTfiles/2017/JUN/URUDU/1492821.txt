      وزارتِ تعلیم

      انسانی وسائل کی ترقی و فروغ کےوزیر جناب پرکاش جاؤڈیکر نے 17-2016کے سائنس کےشعبےکے ہونہار طلباء کواعزاز سے نوازا
      Posted On: 14 JUN 2017 7:06PM by PIB Delhi


    نئی دہلی، 14 ؍جون ، انسانی وسائل کی ترقی و فروغ کےوزیر جناب پرکاش جاؤڈیکر نے آج نئی دلی میں قومی سائنس ٹیلنٹس یعنی ہونہار طلباء کو تہنیت پیش کی اور اعزازسےنوازا۔ کامیاب ہونےوالوں کو وزیر موصوف کی جانب سے سند اور لوح پیش کی گئی۔


    وِجنانابھارتی(وی آئی وی ایچ اے)نے مشترکہ طورپر وِگیان پرسارکےساتھ مل کر، جوسائنس اور ٹیکنالوجی کے محکمےاورقومی کونسل برائے تعلیم وتحقیق و تربیت (این سی ای آر ٹی) کے تحت کام کرتی ہے، نےملک بھرمیں مستقبل کے بھارت کے لئے قومی سائنس ٹیلنٹ سرچ برائے بھارت وِدیارتھی وِگیان منتھن کا اہتمام کیاتھا۔


    تمام تر 29ریاستوں اور پانچ مرکز کے زیر انتظام علاقوں کے1472اسکولوں کے درجہ 6سے11تک کےایک 1.4لاکھ طلباء نے اس امتحان میں حصہ لیا۔ ان میں سے2400طلباء کو ریاستی سطح پر کامیاب قرار دیا گیا۔20کیمپوں کے توسط سے 264طلباء کو ان 2400طلباء میں سے قومی سطح کے کامیاب طلباء کےطورپر منتخب کیاگیا۔ یہی 264طلباء ایسے تھے، جنہیں آئی آئی ٹی دلی میں منعقدہ دوروزہ کیمپ میں شامل ہونےکا موقع حاصل ہوا۔ یہ کیمپ ممتاز سائنس دانوں کی ایک تعلیمی کمیٹی کےزیرِ نگرانی منعقد ہواتھا اور اس کیمپ کے ذریعے 18طلباء کو قومی پیمانےپرسائنس کےہونہارطلباء کےطورپر منتخب کیاگیا اورانہیں ‘ہمالینس’ کےنام سے منسوب کیاگیا۔


    اس پروگرام کے اہم مقاصد میں ایک مقصد یہ بھی شامل ہے کہ طلباء کو سائنس سے زیادہ قریب لایا جائےاورانہیں سائنس کو مستقبل میں بطورکریئراپنانے کی ترغیب دی جائے۔وِبھانے دوکتابیں شائع کی ہیں، جن میں سے ایک کتاب ڈاکٹر اے پی جے عبدالکلام کی حیات و خدمات پر مبنی ہے اور اس کتاب میں یہ بھی بتایا گیا ہے کہ روایتی زمانے سے لےکرآج تک کےزمانے تک بھارت نے سائنس کے شعبے میں کس قدرتعاون دیا ہے۔ یہ کتاب وِدیارتھی وگیان منتھن کے تحت اندراج طلبا کے مطالعے کیلئے بھی فراہم کرائی گئی تھی۔


    وزیر موصوف نے طلباء سےکہا کہ وہ اپنے اس جو ش و جذبہ کو برقراررکھیں، کیونکہ اگرہم اپنا جوش و جذبہ برقرار نہیں رکھیں گے، تو ہم اپنی زندگی میں اُس منزل تک نہیں پہنچ سکتے، جہاں ہم جانا چاہتے ہیں۔انہوں نے کہا کہ کامیابی کی کلید اپنے آپ کو اپنے مقصد کے تئیں وقف کرنے، پختہ ارادہ کرنےاور جانفشانی میں مضمر ہے۔انہوں نے ان طلبا کے قابل مبارکباداورلائق فخر والدین کو مبارکباد پیش کرتےہوئے کہا کہ وہ اپنے بچوں کو ان کے تابناک مستقبل کیلئے حوصلہ بخشیں۔


    م ن ۔ ۔ ک ا


    U- 2740


    (14.06.17)

    
    
    (Release ID: 1492821) Visitor Counter : 2