      جہاز رانی کی وزارت

      جواہر لال نہرو پورٹ ٹرسٹ کی غیر متوقع صورت حال سے نمٹنے کے لئے تدارکی اقدامات
      Posted On: 28 JUN 2017 1:47PM by PIB Delhi


    نئی دلّی ، 28 جون ؍ جواہر لال نہرو پورٹ ٹرسٹ ( جے این پی ٹی ) واقع شیوا میں ایک پرائیویٹ ٹرمینل آپریٹر اے پی ایم مرسک کے کام میں رکاوٹ کی وجہ سے غیرمتوقع صورت حال پیدا ہو گئی ہے۔ پرائیویٹ ٹرمینل آپریٹر کی جانب سے مطلع کیا گیا ہے کہ یہ رکاوٹ ، ایک عام سائبر حملے کے نتیجے میں پیدا شدہ عالم گیر خلل کے باعث واقع ہوئی ہے ۔ جبکہ ٹرمینل آپریٹر، کام کاج میں آئے رخنے کو دور کرنے کے اقدامات کر رہا ہے ، اس صورت میں اندیشہ ہے کہ آنے اور جانے والے سامان کے کنٹینروں کا انبار لگ سکتا ہے ۔ وزارت جہاز رانی اور جے این پی ٹی اس صورت حال سے بخوبی واقف ہیں اوراپنے طور پرصورت حال پر کڑی نظر رکھ رہے ہیں اور تجارت ، نقل و حمل اور خاص طور پر مقامی شہریوں کی پریشانیوں کو کم سے کم کرنے کو یقینی بنانے کے اقدامات کر رہے ہیں ۔ چونکہ ٹریفک انتظام میں متوقع بھیڑ بھاڑ کے نتیجے میں مشکلات کا سامنا ہو سکتا ہے ، اس امر کے پیش نظر جے این پی ٹی نے اپنے پارکنگ لاٹ کو پرائیویٹ ٹرمینل تک جانے والے کارگو کے لئے کھول دیا ہے ۔ علاوہ ازیں سی ایف ایس کو بھی مشورہ دیا گیا ہے کہ وہ اپنے اپنے یارڈ میں کارگو کنٹینروں کو روکے رکھیں ۔ جے این پی ٹی ، مقامی حکام یعنی سی آئی ڈی سی او کے ساتھ مل کر مزید پارکنگ کی گنجائش کی شناخت کے کام میں بھی مصروف ہے ۔ سڑکوں پر بھیڑ بھاڑ کا مسئلہ پیدا نہ ہو ، اس کے لئے ٹریفک کنٹرول ٹیمیں تعینات کی جا رہی ہیں ۔
    صورت حال پر کڑی نظر رکھی جا رہی ہے اور ٹریفک کی صورت حال سے نمٹنے کے لئے آئندہ چند روز کے دوران صورت حال کا جائزہ لینے کے بعد مزید اقدامات کئے جائیں گے ۔ نیشنل سائبر سیکورٹی کو آرڈی نیٹر ڈاکٹر گلشن رائے ، جے این پی ٹی کے لئے روانہ ہو چکے ہیں تاکہ صورت حال کے مطابق اقدامات کر سکیں ۔
    ۔ ۔ ۔ ۔ ۔ ۔
    U . 2923
    م ۔ ر ۔ ر 28 / 6 / 17

    
    
    (Release ID: 1493905) Visitor Counter : 2