      آبی وسائل، دریائی ترقیات اور گنگا احیاء کی وزارت

      ملک کے بڑے 91 آبی ذخائر میں جمع پانی کی مجموعی صورتحال آبی ذخائر کی مجموعی گنجائش 20 فیصد کے بقدر رہی
      Posted On: 16 JUN 2017 12:36PM by PIB Delhi


    نئی دہلی۔16؍جون۔16 جون 15 جون 2017 کو ملک کے 91 بڑے آبی ذخائر میں 30.903 بی سی ایم پانی موجود تھا جو اِن آبی ذخائر کی مجموعی گنجائش کے 20 فیصد کے بقدر ہے ۔ جبکہ 8 جون 2017 کو ختم ہونے والے ہفتے کے لئے ان آبی ذخائر میں جمع پانی کی مقدار 20 فیصد تھی ۔ 15 جون 2017 کو ان آبی ذخائر کی سطح 126 فیصد تھی ، جو پچھلے سال اور پچھلے دس برسوں کے اوسط کے 107 فیصد کے بقدر ہے ۔


    ان 91آبی ذخائر میں پانی جمع ہونے کی مجموعی گنجائش 157.799 بی سی ایم ہے ، جو ان آبی ذخائر میں پانی جمع کرنے کی مجموعی گنجائش 253.388 بی سی ایم کے 62 فیصد کے بقدر ہے ۔ ان بڑے آبی ذخائر میں سے 91 میں سے 37 میگاواٹ پن بجلی پیدا کرنے کے فوائد موجودہیں ۔


    پانی کے ذخیرے کی خطہ وار صورتحال :


    شمالی خطہ :


    ملک کے شمالی خطے میں ہماچل پردیش ، پنجاب اورراجستھان ریاستیں شامل ہیں ۔ان ریاستوں میں 6 بڑے آبی ذخائر موجود ہیں ۔ سینٹرل واٹر کمیشن 18.01 بی سی ایم کی مجموعی گنجائش والے ان 6 آبی ذخائر میں جمع پانی کی صورتحال پرنظررکھتا ہے ۔سردست ان آبی ذخائر میں 4.82 بی سی ایم پانی موجود ہے ۔ جو ان آبی ذخائر میں پانی جمع کرنے کی مجموعی گنجائش کے 23 فیصد کے بقدر ہے ۔ پچھلے سال ان آبی ذخائر میں پانی جمع ہونے کی مجموعی گنجائش کے 28 فیصد کے بقدر پانی موجود تھا ۔اس طرح جاری سال کے دوران ان آبی ذخائر میں جمع پانی کی مقدار پچھلےسال کے مقابلے بہتر لیکن پچھلے دس برس کے اوسط کے مقابلے کم ہے ۔


    مشرقی خطہ :


    ملک کے مشرقی خطے میں جھارکھنڈ ،اوڈیشہ ،مغربی بنگال اورتری پورہ کی ریاستیں واقع ہیں ۔ ان ریاستو ں میں 15 بڑے آبی ذخائر موجود ہیں جن میں پانی جمع کرنے کی مجموعی گنجائش 18.83 بی سی ایم کے بقدر ہے ۔ سردست ان آبی ذخائر میں 3.76 بی سی ایم پانی موجود ہے ، جو ان میں پانی جمع کرنے کی مجموعی گنجائش کے 20 فیصد کے بقدر ہے ۔ پچھلے سال ان آبی ذخائر میں پانی جمع کرنے کی مجموعی گنجائش کے 18 فیصد کے بقدر پانی موجود تھا ، جو پچھلے دس برسوں کی اسی مدت کے اوسط کے 16 فیصد کے بقدر تھا۔ اس طر ح جاری سال کے دوران ان آبی ذخائر میں جمع پانی کی صورتحال پچھلے سال کی اسی مدت کے مقابلے بہتر اورپچھلے دس برس کی اسی مدت کے اوسط کے مقابلے بھی بہتر ہے ۔


    مغربی خطہ :


    ملک کے مغربی خطے میں گجرات اورمہاراشٹر کی ریاستیں واقع ہیں ۔ ان ریاستوں میں 27 بڑے آبی ذخائر موجود ہیں ۔ سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے ۔ ان آبی ذخائر میں پانی جمع کرنے کی مجموعی گنجائش 27.07 بی سی ایم ہے ۔ سردست ان آبی ذخائر میں 5.95 بی سی ایم پانی موجود ہے جو ان آبی ذخائر کی مجموعی گنجائش کے 22 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار 11 فیصد اور پچھلے دس برسوں کی اسی مدت کے اوسط کے 20 فیصدکے بقدر تھی ۔اس طرح جاری سال کے دوران ان آبی ذخائر میں جمع پانی کی صورتحال پچھلے سال کے مقابلے بہتر اور پچھلے دس برس کی اسی مدت کے برابر ہے ۔


    وسطی خطہ :


    ملک کے وسطی خطے میں اترپردیش ،اتراکھنڈ ، مدھیہ پردیش اورچھتیس گڑھ کی ریاستیں واقع ہیں ۔ان ریاستوں میں بارہ بڑے آبی ذخائر موجود ہیں ۔سینٹرل واٹر کمیشن ان آبی ذخائر میں جمع پانی کی صورتحا ل پرنظر رکھتا ہے ۔ ان آبی ذخائر میں پانی جمع ہونے کی مجموعی گنجائش 42.30 بی سی ایم ہے ۔سردست ان آبی ذخائر میں 12.50 بی سی ایم پانی موجود ہے ، جو ان آبی ذخائر میں پانی جمع ہونے کی مجموعی گنجائش کے 30فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی ان کی مجموعی گنجائش کے 20 فیصدکے بقدر تھا ، جو پچھلے د س برسوں کی اسی مدت کے دوران پانی جمع ہونے کی مجموعی گنجائش کے اوسط کے 15 فیصد کے بقدر تھا ۔اس طرح جاری سال کے دوران ان آبی ذخائر میں جمع پانی کی صورتحال پچھلے سال کے مقابلے بہتر اور پچھلے دس برسو ں کی اسی مدت کے اوسط کے مقابلے بھی بہتر ہے ۔


    جنوبی خطہ:


    ملک کے جنوبی خطے میں آندھر ا پردیش ،تلنگانہ (دونوں ریاستوں میں مشترکہ منصوبے ) کرناٹک ،کیرل اورتامل ناڈو کی ریاستیں واقع ہیں ۔ان ریاستوں میں 31 بڑے آبی ذخائر موجود ہیں ۔ سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے ۔ 51.59 بی سی ایم کی مجموعی گنجائش والے ان 31 بڑے آبی ذخائر میں سردست 3.88 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 8 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں پانی جمع ہونے کی مجموعی گنجائش کے 11 فیصد کے بقدر پانی جمع تھا ، جو پچھلے دس بر س کی اسی مدت میں پانی جمع ہونے کی گنجائش کے اوسط کے 17 فیصد کے بقدر تھا ۔اس طرح جاری سال کے دوران ان آبی ذخائر میں جمع پانی کی مقدار پچھلے سا ل کے مقابلے کم اور پچھلے دس برس کی اسی مدت کے اوسط کے مقابلے بھی کم ہے ۔


    پچھلے سال کے مقابلے ہماچل پردیش، پنجاب ،جھارکھنڈ ،اوڈیشہ ، مغربی بنگال ،تریپورہ ، گجرات ، مہاراشٹر ، اترپردیش ، مدھیہ پردیش ، چھتیس گڑھ اورتلنگانہ کے آبی ذخائر میں جمع پانی کی صورتحال بہتر رہی ہے جبکہ آندھرا پردیش اورتلنگانہ (دونوں ریاستوں میں مشترکہ منصوبوں) کے آبی ذخائرمیں جمع پانی کی مقدار پچھلے سال کے مساوی رہی ہے ۔ جبکہ راجستھان ، اتراکھنڈ ، آندھراپردیش، کرناٹک، کیرالا اور تامل ناڈو کے آبی ذخائر میں جمع پانی کی مقدار پچھلے سال کے مقابلے کم رہی ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ح ا۔ ع ن


    U-2777

    
    
    (Release ID: 1493062) Visitor Counter : 3