      وزارت خزانہ

      جموں و کشمیر کی وزیر اعلیٰ کے نام وزیر خزانہ کا مکتوب
      Posted On: 26 JUN 2017 4:51PM by PIB Delhi


    
    نئی دلّی ، 27 جون ؍وزیر خزانہ جناب ارون جیٹلی نے ریاست جموں و کشمیر کی وزیر اعلیٰ محبوبہ مفتی سعید کے نام ایک مکتوب ارسال کیا ہے جس میں ملک کی بقیہ ریاستوں کے ساتھ ساتھ ریاست جموں و کشمیر میں بھی یکم جولائی ، 2017 سے گڈس اینڈ سروسز ٹیکس متعارف کرانے کی استدعا کی گئی ہے ۔
    وزیر خزانہ نے خیال ظاہر کیا ہے کہ جی ایس ٹی کونسل کی میٹنگ میں جموں و کشمیر نے سرگرم شرکت کی تھی اور جی ایس ٹی کے لئے مختلف قوانین و قواعد کی تیاری میں با معنی تعاون دیا تھا ۔ وزیر خزانہ نے 18-19 مئی ، 2017 کو سری نگر میں منعقد ہوئی جی لایس ٹی کونسل کی 14ویں میٹنگ کے انعقاد کے لئے وزیر اعلیٰ کا شکریہ ادا کیا جس میں جی ایس ٹی سے متعلق متعدد اہم فیصلے لئے گئے جس میں ٹیکس کی شرح سے متعلق فیصلہ بھی شامل ہے ۔
    اپنے مراسلے میں وزیر خزانہ نے مزید کہا ہے کہ آئین کے آرٹیکل 370 میں عمل میں لائی گئی ترمیمات کا اطلاق ریاست جموں و کشمیر میں ریاستی حکومت کی مرضی سے بھی ہوتا ہے اور اس سلسلے میں مخصوص طور پر احکامات جاری کر سکتے ہیں ۔ انہوں نے وزیر اعلیٰ سے درخواست کی ہے کہ وہ ریاست کی منظوری ارسال کریں اور اس سلسلے میں اگر کوئی ترمیم ضروری خیال کریں تو اسے بھی ارسال کریں کیونکہ ریاست جموں و کشمیر کی خصوصی آئینی حیثیت سے اور آئین ( 101 ویں ترمیم ) ایکٹ 2016 میں کیا گیا ہے اور اس کی رو سے صدر جمہوریہ کو احکامات جاری کرنے کے اختیارات حاصل ہیں ۔
    مزید برآں اس مراسلے میں وزیر خزانہ نے وزیر اعلیٰ کی توجہ اس جانب بھی مبذول کرائی ہے کہ اگر ریاست جموں و کشمیر یکم جولائی ، 2017 سے جی ایس ٹی کے نفاذ کو عملی شکل نہ دے سکی تو اس کے نتیجے میں بر عکس اثرات مرتب ہو سکتے ہیں ۔
    اے ریاست میں ان تمام اشیاء کی عام قیمتوں میں رو نما ہو سکتا ہے جنہیں دیگر ریاستوں سے خریدا جاتا ہے
    بی جموں و کشمیر کی ریاست سے فروخت ہونے والی تمام اشیاء جو دیگر ریاستوں کو جاتی ہیں ، ان کی قیمتوں میں بھی اضافہ ہو سکتا ہے ۔ اس کا اثر ریاست کی گھریلو صنعت پر مرتب ہو سکتا ہے ۔
    وزیر خزانہ نے اپنے مراسلے میں اشارہ کیا ہے کہ یہ اضافہ اس لئے رو نما ہو سکتا ہے کیونکہ گڈس اینڈ سروسز ٹیکس متعلقہ مقام اور منزل پر مرکوز ہو گا ۔ اس امر کو یقینی بنانے کے لئے ایک مربوط گڈس اینڈ سروسز ایکٹ ( آئی جی ایس ٹی ) بین ریاستی تجارت اور صنعت پر تمام گڈس اینڈ سروسز کی سپلائی پر عائد کیا جائے گا ۔ جی ایس ٹی کے تحت ساز و سامان اور خدمات فراہم کرانے والا کوئی بھی تاجر یا خدمات حاصل کرنے والا مثلاً کسی دیگر ریاست سے سپلائی حاصل کرنے والا فروخت کار کو آئی جی ایس ٹی ادا کرتا ہے تاہم اسے یہ حق حاصل ہوتا ہے کہ وہ بعد کی فروخت میں آئی جی ایس ٹی کی تجاویز کی رو سے اس کی بھر پائی کر سکے ۔ وزیر خزانہ نے کہا ہے کہ اگر جموں و کشمیر کی ریاست یکم جولائی ،2017 سے جی ایس ٹی کے نفاذ کے عمل میں شامل نہیں ہوتی ہے ، تو اس صورت میں ریاست کے ذریعہ دیگر ریاستوں سے خریدی جانے والی تمام اشیاء کے سلسلے میں تاجر حضرات آئی جی ایس ٹی کی مذکورہ تجاویز سے مستفید نہیں ہو سکیں گے جو خریدی گئی اشیاء اور خدمات کی قیمتوں میں مضمر ہوگی اور اس کے نتیجے میں ٹیکس میں اضافہ ہوگا اور ان اشیاء کی قیمتیں بھی بڑھ جائیں گی جس کاوزن جموں و کشمیر کے حتمی صارفین کو برداشت کرنا پڑے گا ۔
    اسی طرح جموں و کشمیر سے فروخت ہونے والی اشیاء یا خدمات جو دیگر ریاستوں کے لئے ہوں گی ، دیگر ریاست کا خریدار مقامی محصولات سے متعلق سہولیات کا فائدہ نہیں اٹھا سکے گا جس کے نتیجے میں اس کی خریداری کی لاگت بڑھ جائے گی کیونکہ اس کی ادا کی جانے والی قیمتوں میں اس طرح کے تمام ٹیکس بھی شامل ہوں گے ۔ اس کے نتیجے میں جموں و کشمیرکی تجارت و صنعت کو مسابقتی لحاظ سے خسارے کا سامنا ہوگا ۔
    وزیر خزانہ نے اپنے مراسلے کے اختتام میں کہا ہے کہ وزیر اعلیٰ کو ریاست جموں و کشمیر میں یکم جولائی سے جی ایس ٹی کے نفاذ کو یقینی بنانے کے لئے تمام ضروری اقدامات کرنے چاہئیں کیونکہ اس سلسلے میں ہونے والی کوئی بھی تاخیر یعنی صارف اور صنعت دونوں کے لئے خسارے کا باعث ہو گی ۔


    ۔ ۔ ۔ ۔ ۔ ۔


    
    U . 2905
    م ۔ ر ۔ ر 27 / 6 / 17

    
    
    (Release ID: 1493839) Visitor Counter : 2