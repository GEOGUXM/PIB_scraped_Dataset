      نوجوانوں کے امور اور کھیل کود کی وزارت

      وجئے گوئل اور معروف ٹینس کھلاڑی وجئے امرت راج نے تنگ بستیوں کی حالت سدھارنے کی مہم کے دوسرے حصہ کی تقریبات میں شرکت کی
      Posted On: 21 JUN 2017 6:48PM by PIB Delhi


    نئی دہلی، 21 جون، نوجوانوں کے امور اور کھیلوں کے مرکزی وزیر مملکت( آزادانہ چارج ) جناب وجئے گوئل نے آج سلم داؤد کے دوسرے ایڈیشن کی مہم کی قیادت کی ۔ اس تقریب میں مشہور ٹینس کھلاڑی وجئے امرت راج نے مہمان خصوصی کی حیثیت سے شرکت کی ۔ سلم داؤد کا پہلا ایڈیشن 26 مئی کو منعقد ہوا تھا جس میں دہلی میں مختلف تنگ بستیوں کے 5 ہزار نوجوانوں نے بڑھ چڑھ کر حصہ لیا تھا۔ سلم یوا داؤد تنگ بستیوں کو اپنی نگرانی میں لینے کی مہم کا ایک حصہ ہے جو نوجوانو ں کے امور اور کھیلوں کی وزارت اور نہرو یووا کیندر سنگٹھن نے شروع کی ہے۔ میڈیا سے بات کرتے ہوئے جناب وجئے گوئل نے کہا کہ اس مہم کی مدد سے ہم کو نوجوانوں کو یکجا کرنے میں مدد ملے گی اور اس سے ہم ان کی ہنر مندی اور نظریات کو جان سکیں گے۔ جناب گوئل نے کہا کہ ہم سووچھتا ، ڈجیٹل انڈیا ، بیٹی بچاؤ بیٹی پڑھاؤ کے موضوعات کے ساتھ تنگ بستیوں میں چھوٹی چھوٹی تقریبات کا اہتمام کریں گے۔ ہمارا مقصد تنگ بستیوں کی حالت سدھارنا ہے اور ایسے نوجوانوں کے گروپس تیار کرنا ہیں جو اپنی اپنی متعلقہ تنگ بستیوں اور علاقوں کی ترقی کے لئے کام کرنے کے لئے تبدیلی کی ایجینٹس کے طور پر کام کریں گے۔


    ٹینس کھلاڑی وجئے امرت راج نے کہا کہ ہمارے نوجوانوں میں معاشرے میں تبدیلیاں لانے کی زبردست صلاحیت موجود ہے اور نوجوانوں کو اپنی ہنر مندی کو بہتر بنانے اور تعمیر ملک کے لئے کام کرنا چاہئے ۔ کھیل کود ایسی سرگرمی ہے جو کہ نوجوانوں کو متوجہ کرتی ہے اور انہیں اسے کریئر کے طور پر بھی اپنانا چاہئے ۔


    جناب گوئل نے کہاکہ وزیر اعظم نریندر مودی کی قیادت میں حکومت کمزور طبقوں کے کاز کے لئے عہد بند ہے اور اور ہمیں اس جوش و جذبے کو برقرار رکھنا چاہئے ۔ یہ جذبہ ایک مثبت راستہ اور سماجی و اقتصادی مسائل حل کرنے میں مدد کرتا ہے۔


    جناب گوئل نے مزید کہا کہ تنگ بستیوں کو اپنی نگرانی میں لینے کی مہم کے تحت این ایس ایس ، پبلک اسکول، ریزیڈنس ویلفیئر ایسوسی ایشنز ، این جی اوز اور روٹری کلب وغیر ہ کو شامل کیا جائے گا ۔ جناب گوئل نے خود تیمارپور علاقے کے اندرچند تنگ بستیوں کی حالت کو بہتر بنانے کے لئے ان کو اپنایا ہے۔


    نہرو یووا کیندر سنگٹھن یعنی این وائی کے ایس نے گیارہ ضلعوں کی تنگ بستیوں کو اپنایا ہے اور وہ نوجوان رضاکاروں کے ساتھ ان بستیوں کی مجموعی ترقی کے لئے کام کریں گے۔ سلم داؤ د کا دوسرا ایڈیشن شاہدرہ میں دریا مال سے 24 تاریخ کو شروع ہو گا اور تال کٹورہ اسٹیڈیم میں میراتھن دوڑ کے ساتھ 29 جولائی کو ختم ہوگا ۔ ا س دوسرے مرحلے کے دوران کل 11 سلم میراتھن منعقد ہوں گے۔


    (م ن –ح ا -ع م )


    U-,540 Word

    
    
    (Release ID: 1493493) Visitor Counter : 2