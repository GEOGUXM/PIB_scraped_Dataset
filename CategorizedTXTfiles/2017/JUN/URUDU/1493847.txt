      شمال مشرقی ریاستوں کی ترقی کی وزارت

      شمال مشرقی خطے کی ریاستوں کو جی ایس ٹی سے فائدہ:ڈاکٹر جتیندر سنگھ
      Posted On: 26 JUN 2017 4:54PM by PIB Delhi


    نئی دہلی۔27؍جون۔شمال مشرقی خطے کی آٹھ ریاستیں ان ریاستوں میں سے ہیں جنہیں 30 جون اور یکم جولائی کی درمیانی رات جی ایس ٹی لاگو ہونے سے فائدہ ہوگا۔ کچھ حلقوں میں کچھ غلط فہمیوں کے برعکس جی ایس ٹی ان ریاستوں کے لئے ایک موقع ہے کہ وہ بھارت کی مزید ترقی یافتہ ریاستوں کے لحاظ سے مالی ترقی کریں اور اس طرح وہ اپنی خامیوں پر غالب آجائیں۔


    یہ بات شمال مشرقی خطے کی ترقی کے وزیر مملکت آزادانہ چارج ، عملے ، عوامی شکایات ، پنشن ، ایٹمی توانائی اور خلائی اُمور کے وزیر مملکت ڈاکٹر جتیندر سنگھ نے جی ایس ٹی کے آغاز کے بارے میں میڈیا سے بات چیت کےدوران کہی۔ اس سے پہلے پرگتی میدان میں نیشنل ہاؤسنگ ڈیولپمنٹ آرگنائزیشن کی طرف سے منعقد کرائے گئے ایک اجلاس سے خطاب کرتے ہوئے جس کا موضوع ’’شمال مشرقی خطے میں ترقی ‘‘تھا، انہوں نے کہا کہ 2022 تک سب کے لئے مکانات کے مرکزی حکومت کے نشانے میں تیزی آجائے گی۔


    ڈاکٹر جتیندر سنگھ نے کہا کہ بھارت کی آزادی کے 70 سال کی تاریخ میں جی ایس ٹی ایک ایسی اصلاح ہے جس کے لئے سب سے زیادہ تندہی اور محنت سے کام کیا گیا ہے۔ جس میں اسے پیش کرنے سے پہلے کئی مہینے کا وقت دیا گیا ہے اور اسے قطعی شکل دینے سے پہلے اس پر کئی سال تک غوروخوذ کیا گیا ہے۔ ایسا بھی شاید پہلی بار ہے کہ کسی مرکزی وزیر نے اور اس کیس میں وزیر خزانہ نے ہر ایک ریاست اور مرکز کےزیرانتظام علاقے کے وزرائے خزانہ کو اپنے ساتھ بٹھا کر چھوٹی سے چھوٹی اور باریک سے باریک تفصیل تیار کی جس میں کہ ان کے ساتھ ا تفاق رائے بھی قائم کیا گیا اور جہاں پوری طرح اتفاق رائے نہیں تھا وہاں اس کے لئے بار بار میٹنگس کی گئیں۔


    ڈاکٹر جتیندر سنگھ نے جی ایس ٹی کو نہ صرف ایک انقلابی اقتصادی قدم بتایا بلکہ بھارت کے جمہوری وفاقی نظام میں کام کرنے کے طریقے میں ایک نئے باب کا اضافہ قرار دیا۔ انہوں نے کہا کہ مرکزی حکومت نے جی ایس ٹی کونسل میں تین چوتھائی اکثریت کے ایک فارمولے پر عمل کرکے ، فیصلہ سازی میں ایک نیا معیار قائم کیا ہے۔ جس میں سے ریاستوں کی طرف سے دو تہائی اکثریت لازمی ہونی چاہئے۔


    یکم جولائی کے بعد شروع کے مرحلے کے دوران جو امکانی پریشانیاں ہوں گی ان کے بارے میں ڈاکٹر جتیندر سنگھ نے کہا کہ اس سلسلے میں کسی خوف کی ضرورت نہیں ہے۔ یہ بھی معمول کی تبدیلیوں کی طرح ہے ۔


    ڈاکٹر جتیندر سنگھ نے اس ضرورت پر بھی زور دیا کہ بہت سے تاجروں اور بہت سے اوسط درجے کے تاجروں کو جی ایس ٹی سے استثنیٰ دیا گیا ہے۔ لہٰذا نہیں کوئی ٹیکس ادا کرنے کی ضرورت نہیں ہے۔ اسی طرح جو لوگ دالوں وغیرہ کی تجارت کررہے ہیں انہیں بھی نہ تو ٹیکس ادا کرنے کی ضرورت ہے نہ ہی ریٹرن بھرنے کی ضرورت ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ا س۔ ع ن


    U-2908

    
    
    (Release ID: 1493847) Visitor Counter : 4