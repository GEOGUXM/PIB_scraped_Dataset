      ا قتصادی امور کی کابینہ کمیٹی

      بھتوں کے بارے میں ساتویں سی پی سی کی سفارشات کو کابینہ کی منظوری
      Posted On: 29 JUN 2017 2:22PM by PIB Delhi


    نئی دہلی۔29؍جون۔وزیراعظم جناب نریندر مودی کی صدارت میں مرکزی کابینہ نے بھتوں کے بارے میں ساتویں سی پی سی کی سفارشات کو کچھ ترامیم کے ساتھ منظور کرلیا ہے۔ بھتوں کی نئی شرحیں یکم جولائی 2017 سے لاگو ہوں گی اور ان سے 48 لاکھ سے زیادہ مرکزی سرکاری ملازمین کو فائدہ پہنچے گا۔


    29 جون 2016 کو ساتویں سی پی سی کی سفارشات کو منظور کرتے ہوئے کابینہ نے موجودہ ضابطوں میں نمایاں تبدیلیوں کے پیش نظر اور متعدد عرضداشتوں کے موصول ہونے پر بھتوں کے بارے میں کمیٹی (سی اواے) کی تشکیل کا فیصلہ کیا تھا۔ سفارشات میں جو ترامیم کی گئی ہیں وہ وزیرخزانہ کے پاس 27 اپریل 2017 کو جمع کرائی گئی سی او اے کی رپورٹ اور ساتویں سی پی سی کی سفارشوں کی جانچ کیلئے قائم سکریٹریوں کی بااختیار کمیٹی کے مشوروں کی بنیاد پر کی گئی ہیں۔


    ساتویں سی پی سی نے کُل 197 بھتوں کی مختلف زاویوں سے جانچ کی اور اس جانچ کی بنیاد پر 53 بھتوں کو ختم کرنے اور 37 کو دیگر موجودہ یا نئے مجوزہ بھتوں میں شامل کرنے کی سفارش کی۔


    جن بھتوں کو باقی رکھا گیا ان میں ساتویں سی پی سی نے افراط زر کے مطابق اضافے کی سفارش کی جو کہ مہنگائی بھتے کی شرحوں سے ظاہر ہوتی ہے۔


    ساتویں سی پی سی کی سفارشوں میں حکومت کے ذریعے جو ترامیم کی گئی ہیں ، ان سے ساتویں سی پی سی کے ذریعے پیش کیے گئے تخمینے پر 1448.23کروڑ روپئے سالانہ کااضافہ ہوگا۔ ساتویں سی پی سی نے اپنی رپورٹ میں بھتوں کے بارے میں 29300 کروڑ روپئے سالانہ کے خرچ کا اضافی تخمینہ پیش کیا تھا۔ حکومت نے ساتویں سی پی سی کی 53 بھتوں کو ختم کرنے کی سفارش میں ترمیم کرتے ہوئے 12 بھتوں کو ختم نہ کرنے کا فیصلہ کیا ہے۔ یہ فیصلہ مختلف محکموں کی کام کاجی ضرورتوں کے پیش نظر کیا گیا ہے۔


    م ن۔ ا گ۔ ع ن


    Words-356


    U-2949

    
    
    (Release ID: 1494043) Visitor Counter : 2