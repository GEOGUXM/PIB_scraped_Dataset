      اسٹیل کی وزارت

      سرکاری حصولیابی کے سلسلے میں ملک میں تیار شدہ لوہے اور فولاد کی مصنوعات کو ترجیح دینے کی پالیسی کے تحت تشکیل کی گئی مستقل کمیٹی کی وضاحت
      Posted On: 28 JUN 2017 4:18PM by PIB Delhi


    نئی دہلی:28جون2017،حکومت نے سرکاری حصولیابی کی سلسلے میں ملک میں تیارشدہ لوہے اور فولاد کی مصنوعات کو ترجیح دینے کے لیے ایک پالیسی منظور کی ہے اور 8مئی 2017 کو اس کا نوٹیفکیشن جاری کیا گیاہے۔ یہ پالیسی گزٹ آف انڈیا میں اشاعت کی تاریخ سے ہی نافذ ہو گئی ہے۔ اس پالیسی کے تحت سرکاری حصولیابی کے سلسلے میں ملک میں تیار شدہ لوہے اور فولاد کو ترجیح دئیے جانے کو ضروری قرار دیاگیا ہے۔ یہ پالیسی حکومت کی تمام وزارتوں اور محکموں کے علاوہ ان کے زیر انتظام کام کرنے والی تمام ایجنسیوں اور اداروں پر بھی لاگو ہوگی۔


    یہ پالیسی مجموعی طورپر 50 کروڑ روپے یا اس سے زیادہ قیمت کی لوہے اور فولاد کی مصنوعات کی سپلائی پر لاگو ہوگی۔ اس پالیسی میں ایسی تمام حصولیابیوں کو چھوٹ دینے کا ضابطہ بھی ہے، جو فولاد کے ایسے مخصوص گریڈز کی ہوں جو ملک میں تیار نہ ہوتے ہوں یا پروجیکٹ کی مانگ کے مطابق سپلائی گھریلو وسائل کے ذریعے نہ ہو سکتی ہو۔


    م ن ۔ا گ۔ن ع۔ا


    (28.06.2017)


    U-2926

    
    
    (Release ID: 1493931) Visitor Counter : 2