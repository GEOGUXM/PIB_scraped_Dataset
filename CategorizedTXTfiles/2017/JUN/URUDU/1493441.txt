      وزیراعظم کا دفتر

      وزیراعظم نے لکھنؤ، اترپردیش میں ترقیاتی پہل قدمیوں کا افتتاح کیا
      Posted On: 21 JUN 2017 2:20PM by PIB Delhi


    نئی دہلی۔ 21 ؍جون۔وزیراعظم جناب نریندر مودی نے کل لکھنؤ میں، ڈاکٹر اے پی جے عبدالکلام ٹیکنیکل یونیورسٹی کی عمارت کا افتتاح کیا۔ 400کلو واٹ کی لکھنؤ ۔ کانپور ڈی /سی ترسیلی لائن کو وقف کیا اور پردھان منتری آواس یوجنا کے استفادہ کنندگان کو منظوری نامے تقسیم کیے۔


    اس موقع پر اظہار خیال کرتے ہوئے جناب نریندر مودی نے بھارت کے نوجوانوں کو جدید ترین ٹیکنالوجی سے مربوط کرنے کے موضو ع پر تفصیلی تقریر کی۔ انہوں نے کہا کہ ہمارے نوجوان صحت کے شعبے میں خصوصاً حفظان صحت کے ساز وسامان تیار کرنے کے شعبےمیں اسٹارٹ اپ یعنی نئی صنعتیں لگانے اور جدت طرازی کی جانب متوجہ ہوسکتے ہیں۔


    وزیراعظم نے تمام اضلاع میں بجلی کی سپلائی کو یقینی بنانے کیلئے اترپردیش حکومت کو مبارکباد پیش کی۔ انہو ں نے کہا کہ بجلی اور توانائی کسی بھی ملک کی ترقی کے سفر میں بڑی اہمیت کی حامل عناصر ہوتے ہیں۔ آج شمسی توانائی بھارت میں افزوں مقبولیت حاصل کررہی ہے۔


    وزیراعظم نے یکم جولائی کو نافذ ہونےو الی جی ایس ٹی کے سلسلے میں بھی کافی تفصیلی تقریر کی اور کہا کہ اس سے جمہوریت کی قوت کا اندازہ ہوتا ہے۔ انہوں نے کہا کہ جی ایس ٹی کے نفاذ کا سہرا بھارت کے 125 کروڑ عوام کے سر ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-2842

    
    
    (Release ID: 1493441) Visitor Counter : 3