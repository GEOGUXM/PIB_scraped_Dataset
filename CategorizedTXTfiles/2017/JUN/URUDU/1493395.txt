      وزارت خزانہ

      مدھیہ پردیش کے 64 چھوٹے قصبوں میں شہری خدمات کو اپ گریڈ کرنے کے لئے حکومت ہند کا ایشیائی ترقیاتی بینک کے ساتھ 275 ملین ڈالر کے قرضہ جاتی معاہدے پر دستخط
      Posted On: 20 JUN 2017 7:46PM by PIB Delhi


    نئی دہلی، 20 جون 2017، ایشیائی ترقیاتی بینک (اے ڈی بی) اور حکومت ہند نے 19 جون 2017 کوریاست مدھیہ پردیش کے 64 چھوٹے قصبوں میں شہری خدمات کو بہتر بنانے کے لئے 275 ملین ڈالر کے قرضہ جاتی معاہدے پر دستخط کئے۔


    مدھیہ پردیش اربن سروس امپرومینٹ پروجیکٹ کے لئے قرضہ جاتی معاہدوں پر جن لوگوں نے دستخط کئے، ان میں حکومت ہند کی جانب سے وزارت خزانہ کے محکمہ اقتصادی امور کے ملٹی لیٹرل انسٹی ٹیوشن کے جوائنٹ سکریٹری راج کمار اور ایشیائی ترقیاتی بینک کی طرف سے ایشیائی ترقیاتی بینک کے انڈیا ریزیڈنٹ مشن کے ڈپٹی کنٹری ڈائریکٹر جناب ایل بی سونڈجاجا کے نام شامل ہیں۔ اس معاہدے پر مدھیہ پردیش کی حکومت کی طرف سے شہری ترقیات اور ہاؤسنگ محکمے کے سکریٹری جناب وویک اگروال نے دستخط کئے۔


    اس موقع پر جناب راج کمار نے کہا کہ تیزی کے ساتھ ہورہی شہر کاری کے ساتھ قدم ملانے کے لئے مدھیہ پردیش کو ٹھوس سرمایہ کاری کی ضرورت ہے۔ شہری بنیادی ڈھانچے کو بہتر بنانے کے لئے پائپ کے ذریعہ پانی کی مسلسل سپلائی اہم ہے اور اس سے متعلقہ پروجیکٹ علاقے میں رہنے والے لوگوں تک پینے کے محفوظ پانی کی رسائی کی سہولت ملے گی۔


    جناب سونڈ جاجا نے کہا کہ اس پروجیکٹ کے ذریعہ مدھیہ پردیش کی شہری ترقیات کو ایشیائی ترقیاتی بینک کی مسلسل حمایت سے شہری خدمات کے معیار، اس کے کوریج، حسن کارکردگی کو مزید بہتر بنانے میں مدد ملے گی۔ اس سے ادارہ جاتی صلاحیتیوں کو استحکام اور گہرائی بھی ملے گی اور طویل مدتی واٹر سروس منیجمنٹ کو بہتر بنایا جاسکے گا۔ اس پروجیکٹ کا ایک اہم عنصر ڈیزائن۔ فیلڈ ۔ آپریٹ کانٹریکٹس کا استعمال ہے جس میں 10 سال تک آپریشن اور رکھ رکھاؤ شامل ہے۔


    اس پروجیکٹس سے 64 چھوٹے اور اوسط حجم کے قصبوں میں پائیدار، شمولیت پر مبنی اور ماحول موافق پانی کی سپلائی میں مدد ملے گی اور دو وراثتی شہروں کھجوراہو اور راج نگر میں مربوط ایسٹورم واٹر اینڈ سیوریج انفرا اسٹریکچر بھی تیار ہوسکے گا۔


    اے ڈی بی کے قرض کے ساتھ ساتھ مدھیہ پردیش کی حکومت 124 ملین ڈالر کا تعاون بھی دے گی۔ یہ پروجیکٹ تقریباً 5 برسوں تک چلے گا اور اس کے جون 2022 تک مکمل ہونے کا امکان ہے۔


    ۔۔۔۔۔۔۔۔۔۔۔


    م ن۔م م ۔ ن ا۔


    (20-06-17)


    U- 2835

    
    
    (Release ID: 1493395) Visitor Counter : 2