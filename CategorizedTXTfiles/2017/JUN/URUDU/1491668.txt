      کامرس اور صنعت کی وزارتہ

      ممبئی میں 5 اور 6 جون کو آمو ں سے متعلق خریداروں اور فروخت کنندگان کی میٹنگ
      Posted On: 02 JUN 2017 6:57PM by PIB Delhi


    نئی دہلی،02۔ جون ۔ اے پی ای ڈی اے 5 ،6 جون 2017 کو ممبئی میں خریداروں اور فروخت کنندگان کی ایک میٹنگ (بی ایس ایم ) کا انعقاد کرنے جا رہا ہے ۔ یہ میٹنگ چین ، جاپان ، آسٹریلیا ، ایران ،ماریشس ،جنوبی کوریا اور دبئی کے آموں کے خریداروں کی آم کی برآمدات کرنے والی ریاستوں کے متعلقہ سرکاری افسران اور آم برآمد کرنے والوں کے ساتھ ملاقات کا راستہ ہموار کرے گی۔ اس پروگرام میں ان ممالک کے تقریباً 30 درآمد کرنے والے ممتاز اداروں کی شرکت متوقع ہے۔


    اس پروگرام کا مقصد آموں کے برآمد کاروں اور درآمد کاروں کی ملاقات کے لئے انہیں ایک پلیٹ فارم فراہم کرنا ہے تاکہ ملک سے آموں کی برآمدات کو فروغ دیا جا سکے ۔ خریداروں اور فروخت کنندگان کی یہ میٹنگ نوی ممبئی کے ہوٹل فورچین میں پہلے دن ( 5 جون 2017) کو رکھی گئی ہے۔ ملک سے تقریباً 60 برآمد کا ر ایسے ہیں جو پروگرام میں شرکت کریں گے ۔ مہاراشٹر، گجرات، کرناٹک ، تمل ناڈو، آندھرا پردیش، تلنگانہ ، کیرلا، اترپردیش اور بہار اس میٹنگ میں شرکت کر رہے ہیں اور یہ ریاستیں الگ الگ لگائے گئے اسٹال کے ذریعے اپنے آموں کی مختلف اقسام کی نمائش کریں گی۔ متعدد تشہیری مواد کے لئے آموں سے متعلق معلومات کی ترسیل کی جائے گی۔ پروگرام کے دوسرے د ن (6 جون 2017) آموں کی برآمدات کے لئے قائم انفراسٹرکچر کی نمائش کی جائے گی ۔ ان کے نام ہیں ہاٹ واٹر ٹریٹمنٹ فیشلٹی ، ویپور ہیٹ ٹریٹمنٹ فیشلٹی اور اریڈیشین فیشلٹی ۔ اس کا مقصد خریداروں میں ہندوستان کے معیار میں بہتری کے بار ے میں اعتماد پیدا کرنا اور محفوظ غذائی مصنوعات کی برآمدات کے تئیں ہندوستان کی عہد بستگی کو ظاہر کرنا ہے ۔ پروگرام کا افتتاح حکومت ہند کی تجارت اور صنعت کی وزارت کے ایڈیشنل سکریٹری جناب آلوک وردھن چترویدی کریں گے ۔ پروگرام میں اے پی ای ڈی اے کے چیئر مین جناب ڈی کے سنگھ ایم آئی ڈی ایچ ، زراعت اور کسانوں کی بہبود کی وزارت کے جوائنٹ سکریٹری ڈاکٹر شکیل پی ۔ احمد اور زراعت اور کسانوں کے بہبود کی وزارت کے جوائنٹ سکریٹری جناب اشونی کمار شرکت کریں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ن ا ۔ اے ایم

    
    
    (Release ID: 1491668) Visitor Counter : 2