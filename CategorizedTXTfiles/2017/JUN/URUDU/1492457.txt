      جہاز رانی کی وزارت

      تمل ناڈو میں کامراجر بندرگاہ پر نئے پروجیکٹوں کا افتتاح
      Posted On: 09 JUN 2017 7:09PM by PIB Delhi


    نئی دہلی، 9 جون 2017، جہاز رانی، سڑک ٹرانسپورٹ اور شاہراہوں کے مرکزی وزیر جناب نتن گڈکر ی نے کہا ہے کہ تمل ناڈو میں ساگر مالا پروجیکٹ کے تحت 2 لاکھ 50 ہزار کروڑ روپے کی سرمایہ کاری کی جارہی ہے۔ اس میں سے 39000 کروڑ روپے بندرگاہ کی جدید کاری پر 55000 کروڑ روپے بندرگاہ کی کنکوٹی پر اور 150000 کروڑ روپے بندرگاہ پر مبنی صنعت کاری پر خرچ کئے جائیں گے۔ یہ بات وزیر موصوف نے آج چنئی میں کامراجر بندر گاہ پر متعدد پروجیکٹوں کا افتتاح کرتے ہوئے کہی۔


    ان پروجیکٹوں میں ایک نیا کنٹینر ٹرمنل جس کی لاگت 1270 کروڑ روپے ہے، ایک کثیر کارگو ٹرمٹل پروجیکٹ جس کی لاگت 151 کروڑ روپے ہے، ریلوے لائن سے کنٹینر اور ملٹی کارگو ٹرمنل پروجیکٹ کی لاگت 60 کروڑ روپے ہے اور آر ایف آئی ڈی نظام جس کی لاگت 11.82 کروڑ روپے ہے، شامل ہیں۔ جناب گڈکری نے بتایا کہ ساگر مالا پروجیکٹ کے تحت ہورہے کاموں سے آئندہ 2 برسوں میں 2 لاکھ براہ راست روزگار کے مواقع پیدا ہونے کا امکان ہے۔


    نئے کنٹینر ٹرمنل پروجیکٹ کے فروغ سے تاجروں کے لئے مزید کنٹینر ہینڈل کرنے کی سہولت ملے گی اور اس سے بندرگاہ کے قرب و جوار علاقے میں صنعتوں اور ان سے منسلک کاموں کو فروغ ملے گا نیز نئے روزگار کے مواقع فراہم ہونے کے علاوہ مقامی معیشت کو بھی فروغ حاصل ہوگا۔


    نئے گارکو ٹرمنل پروجیکٹ سے تاجر کو ملٹی کارگو سہولت حاصل ہوگی اور بندرگاہ علاقے میں نئی صنعتوں اور اس سے منسلک کاموں کو فروغ ملنے کے علاوہ مقامی معیشت کی بھی ترقی ہوگی۔ اس کے علاوہ اس سے نئے روزگار کے مواقع بھی حاصل ہوں گے۔


    کنٹینر اور ملٹی کارگو ٹرمنل سے ریل کنکوٹی پروجیکٹ سے ریل کے راستے سے کارگو کے نقل و حمل میں بہتری آئے گی۔ اس ٹرمنل سے سڑک کے ذریعہ لاجسٹک لاگت کے مقابلے میں لاجسٹک پر لاگت کم کرنے میں بھی مدد ملے گی۔


    آر ایف آئی ڈی نظام پروجیکٹ کے نفاذ سے تاجروں کے لئے تجارت میں آسانی پیدا ہوگی اور تجارت کو فروغ حاصل ہوگا۔ آر ایف آئی ڈی نظام سے وقت اور کارگو کثافت کو کم کرنے میں مدد ملے گی اور ساتھ ہی بندرگاہ کے کاموں کو بھی فروغ حاصل ہوگا۔


    م ن۔ ش ت۔ ن ا۔


    (09-06-17)


    U- 2665

    
    
    (Release ID: 1492457) Visitor Counter : 2