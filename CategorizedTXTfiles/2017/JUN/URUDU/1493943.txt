      وزارت خزانہ

      سی بی ڈی ٹی نے ہندستان کے ٹیکس دہندگان کے ساتھ پانچ یکطرفہ
      ایڈوانس پرائزنگ سمجھوتوں پر دستخط کئے
      Posted On: 28 JUN 2017 5:07PM by PIB Delhi


    نئی دہلی28 جون / براہ راست ٹیکسوں کے مرکزی بورڈ (سی بی ڈی ٹی) نے جون 2017 کے دوران بھارت کے ٹیکس دہندگان کے ساتھ پہلے سے قیمتیں طے کرنے کے پانچ یکطرفہ سمجھوتے کئے ہیں۔ اس مہینے کے دوران اسی طرح کا ایک باہمی سمجھوتہ بھی کیا گیا ہےجس میں برطانیہ شامل ہے۔


    اے پی اے اسکیم کا مقصد قیمتوں کے طریقے طے کرنے ا ور پیشگی بین الاقوامی لین دین کی قیمت کی وضاحت کرنے کا طریقہ کار اگلے زیادہ سے زیادہ پانچ سال کے لئے اختیار کرنا ہے۔ اس کے علاوہ ٹیکس دینے والوں کو یہ بھی اختیار ہوگاکہ وہ اے پی اے اسکیم کو پچھلے چار سالوں سے اختیار کریں جس کے نتیجے میں ٹیکس کو یقینی بنانے کی یہ مدت نو سال ہوجائے گی۔ اے پی اے کی شروعات کے بعد سے ہمہ قومی صنعتوں ایم این ای ایس میں زبردست دلچسپی پیدا ہوئی ہے۔


    اے پی اے جس پر جون 2017 میں دستخط کئے گئے تھے ، صحت کی دیکھ بھال ، اطلاعاتی ٹکنالوجی اور معیشت کے میڈیا شعبوں سےمتعلق ہے۔


    موجودہ مالی سال کے دوران یکطرفہ اے پی اے ایس کی تعداد اب 9 ہوگئی ہے اور موجودہ مالی سال میں باہمی اے پی اے کی تعدادایک ہے۔ اس طرح پروگرام کی شروعات سے اے پی اے کی کل تعداد162 ہوچکی ہے۔ (ان میں 150 یکطرفہ اور 12 باہمی ہیں) ۔ سی بی ڈی ٹی کو امیدہے کہ مستقبل قریب میں اس طرح کے مزید سمجھوتوں پر دستخط کئے جائیں گے۔


    اے پی اے اسکیم کی پیش رفت سے غیر متنازعہ ٹیکس نظام کو فروغ دینے کے حکومت کے عہد کو تقویت ملتی ہے۔


    ***


    م ن۔ج ۔ ج


    Uno-2932

    
    
    (Release ID: 1493943) Visitor Counter : 2