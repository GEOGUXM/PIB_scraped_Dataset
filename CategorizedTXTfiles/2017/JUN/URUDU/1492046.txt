      وزارت خزانہ

      گذشتہ تین برسوں کے دوران مرکزی حکومت نے مختلف النوع محصولات منسوخ کئے ہیں تاکہ ان کی جگہ جی ایس ٹی لایاجاسکے
      Posted On: 07 JUN 2017 12:59PM by PIB Delhi


    نئی دہلی، ۔07جون۔ حکومت نے گذشتہ تین عام بجٹوں یعنی 16-2015، 17-2016اور18-2017کے دوران آہستہ آہستہ اشیأ اور خدمات پرعائد مختلف النوع محصولات منسوخ کئے ہیں تاکہ ان کی جگہ آسانی کے ساتھ یکم جولائی 2017سے گڈس اینڈ سروسیز ٹیکس متعارف کرایاجاسکے ۔ مرکزی حکومت نے یہ حکمت عمل مختلف النوع محصولات کی منسوخی کے ذریعہ اپنائی ہے ۔ جی ایس ٹی مختلف اشیأ اورخدمات کے سلسلے میں الگ الگ ٹیکس زمروں میں نافذ کیاجاسکے ۔


    مرکزی حکومت نے 16-2015کے اپنے جنرل بجٹ میں ثانوی اوراعلیٰ تعلیم سمیت تعلیمی محصولات منسوخ کردیئے تھے اورتعلیمی محصول کو ، ثانوی اوراعلیٰ تعلیمی محصول کے خاتمے کے سلسلے میں بھی یہی قدم اٹھایاتھا۔


    17-2016کے عام بجٹ میں مرکزی حکومت نے سیمنٹ ، اسٹرابورڈ ، خام لوہے پر عائد محصول سمیت تین دیگرمحصول ، خام میگنیز کانوں اورکروم خام کانوں کو لیبر ویلفیئرمحصول ایکٹ 1976میں ترمیم کرکے منسوخ کردیاتھا۔ تمباکوپرعائد محصول کو 1975کے تمباکومحصول سے متعلق قانون میں ترمیم کرکے اورسنیمامیں کام کرنے والے افراد کی فلاح وبہبود کے لئے عائد محصول کو 1981میں سنیما میں کام کرنے والوں سے متعلق بہبودی ایکٹ میں ترمیم کرکے منسوخ کیاتھا۔


    18-2017کے بجٹ میں مرکزی حکومت نے تحقیق وترقیات محصول ایکٹ میں ترمیم کرکے تحقیق وترقیات محصول منسوخ کردیاتھا۔


    ٹیکسوں سے متعلق قوانین اورمتعلقہ ایکٹ میں 2017میں ترمیم کرکے درج ذیل محصولات کو ختم کردیاگیاہے تاہم نفاذ کی تاریخ جی ایس ٹی کے نفاذ سے ہم آہنگ رکھی گئی ہے ۔


    1- ربرایکٹ 1947- ربرپرمحصول


    2- صنعتیں ( ترقیات اورریگولیشن ) ایکٹ 1951- موٹرگاڑی پرمحصول


    3-چائے سے متعلق ایکٹ 1953- چائے پرمحصول


    4- کوئلہ ( تحفظ اورترقیات ) ایکٹ ،1974-کوئلے پرمحصول


    5- بیڑی مزدوروں کی فلاح و بہبود محصول ایکٹ 1971- بیڑی پرمحصول


    6- پانی ( کثافت سے تحفظ اورروک تھام ) محصول قانون 1977-چند صنعتوں اورمقامی اداروں کے ذریعہ پانی کے استعمال پرعائد محصول


    7- شوگرمحصول ایکٹ 1982، شوگرترقیاتی فنڈ ایکٹ 1982- شوگرمحصول


    8- پٹسن مینوفیکچررز محصولات ایکٹ 1983- پٹسن سے تیاریاجزوی طورپرپٹسن کے استعمال سے تیار ہرسامان پرمحصول


    9- فائننس (2)ایکٹ 2004-قابل ٹیکس اشیا ٔ پرتعلیمی محصول


    10- فائننس ایکٹ ،2007- قابل ٹیکس اشیأ پرثانوی اوراعلیٰ تعلیمی محصول


    11- فائننس ایکٹ 2010- صاف ستھری توانائی پرمحصول


    12- فائننس ایکٹ 2015- سووچھ بھارت محصول


    13- فائننس ایکٹ 2016- بنیادی ڈھانچہ محصول اورکرشی کلیان محصول


    تاہم درج ذیل محصولات جی ایس ٹی نظام کے تحت بھی حسب سابق نافذالعمل رہیں گے کیونکہ ان کا تعلق ایسے کسٹم یاگڈس سے ہے جوجی ایس ٹی کے نظام کے تحت اس کے احاطے میں نہیں آتے ۔


    1- فائننس (2) ایکٹ 2004- درآمدشدہ اشیأ پرتعلیمی محصولات


    2- فائننس ایکٹ ، 2007- درآمدشدہ اشیأ پرثانوی اوراعلیٰ تعلیمی محصولات


    3- تیل کی صنعت ترقیات ایکٹ 1974 کے تحت خام پیٹرولیم تیل پرمحصولات


    4- موٹراسپرٹ ( سڑک محصول )پراضافی آبکاری محصول


    5- ہائی اسپیڈڈیزل تیل ( سڑک محصولات ) پراضافی آبکاری محصول


    6- موٹراسپرٹ پرخصوصی اضافی آبکاری محصول


    7- تمباکواورتمباکوسے تیاراشیأ اورخام پیٹرولیم تیل پراین سی سی ڈی


    م ن۔ع آ۔ 07-06-17


    U- 2611

    
    
    (Release ID: 1492046) Visitor Counter : 3