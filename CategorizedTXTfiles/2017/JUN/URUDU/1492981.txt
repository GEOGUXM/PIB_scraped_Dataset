      کامرس اور صنعت کی وزارتہ

      ایکسپو۔2017 ،آستانہ میں بھارتی پویلین ۔ایک پُرکشش مقام
      Posted On: 15 JUN 2017 6:34PM by PIB Delhi


    نئی دہلی۔16؍جون۔قزاخستان ، آستانہ میں 10 جون سے 10ستمبر کے 2017 کے دورا ن منعقد، ہورہی بین الاقوامی نمائش میں بھارت کا قومی پویلین ناظرین کی توجہ کا مرکز بنا ہوا ہے۔ اس تقریب میں بھارت کی شرکت کا اہتمام انڈین ٹریڈ پرموشن آرگنائزیشن (آئی ٹی پی او ) نئی دہلی نے کیا۔
    
    بھارتی پویلین کا افتتاح مشترکہ طور پر، انڈیا پویلین کے کمشنر اور آئی ٹی پی او کے چیئرمین، منیجنگ ڈائرکٹر مسٹر ایل سی گوئل اور قزاخستان میں بھارت کے سفیر عالی جناب مسٹر ہرش کمار جین کے ہاتھوں عمل میں آیا تھا اور آئی ٹی پی او کے ایگزیکٹیو ڈائرکٹر مسٹر دیپک کمار ، آئی ٹی پی او کے ،او ایس ڈی مسٹر اے کے سنہا بھی افتتاحی تقریب کے دوران موقع پر موجود تھے۔ قزاخستان میں پانچ دیگر ممالک کے سفراء حضرات بھی اس موقع پر موجو دتھے۔ واضح رہے کہ اس نمائش میں 100 ممالک اور10 سے زائد بین الاقوامی ادارو ں کے نمائندگان شرکت کررہے ہیں۔
    
    اس نمائش یعنی ایکسپو2017 میں، بھارت کی شرکت اس بنیاد پر زیادہ اہم ہوگئی ہے کہ ابھی حال ہی میں، بھارت کے وزیراعظم جناب نریندر مودی نے، آستانہ کا دورہ کیا تھا اور قزاخستان کے صدر سلطان نظربائیف سے شنگھائی کو آپریشن آرگنائزیشن (ایس سی او) کی دو روزہ سربراہ ملاقات کے دوران باہمی گفت وشنید بھی کی تھی۔ واضح رہے کہ یہ ایک کنسورٹیم یاانجمن ہے جو سلامتی اور تجارت سے وابستہ پہلوؤں پر توجہ مرکوز کرتی ہے۔
    
    قزاخستان میں بھارت کے سفیر نے اس موقع پر خیرمقدمی خطبہ پیش کیا اور انڈیا پویلین کے کمشنر مسٹر ایل سی گوئل نے بھارتی پویلین کے اہم اور خاص نکات بیان کیے۔ ’’مستقبل کی توانائی‘‘ کے موضوع سے ہم آہنگ رہتے ہوئے بھارتی پویلین نے ایک ماڈل کوچین ہوائی اڈہ تعمیر کیا ہے جو صدفیصد بنیادوں پر دنیا کا اولین سبز ہوائی اڈہ ہے اور ضرورت سے کہیں زیادہ توانائی پیدا کررہا ہے۔اس کے علاوہ ایک ماڈل آئی ٹی پی او اولوالعزم پروجیکٹ یعنی پرگتی میدان نمائش کمپلیکس کی از سر نو ترقی کا کام بھی انجام دیا ہے اور اسے عالمی درجے کے مربوط نمائش اور کنوونشن مرکز کی شکل دینے کی کوشش کی ہے۔ انڈیا ریسٹورنٹ کا قیام بھی تین مہینے تک چلنے والی اس نمائش کے دوران بھارتی کھانوں کے ذائقے کی فراہمی کیلئے کیا گیا ہے۔ بڑی تعداد میں ناظرین کے علاوہ ملیشیا کی حکومت کے سبز توانائی کے محترم وزیر کی قیادت میں ایک وفد نے بھی انڈیا پویلین کا ملاحظہ کیا ہے۔
    
    توانائی کے مستقبل کے موضوع کو دیکھتے ہوئے ناظرین ’’انرجی اِن لائف‘‘کوریڈور تک جاتے ہیں ۔ یہ کوریڈور اس طرح وضع کیا ہے کہ اس میں بھارتی تاریخی فن تعمیرات کے توسط سے ٹیکنالوجی اور اسمارٹ انڈیا کے نظریے کو بروئے کار لاتے ہوئے نئے توانائی نظریات اور خیالات کی جھلک پیش کی گئی ہے۔ اس میں اسمارٹ شہروں ، اسمارٹ منتقلی ، سیاحت ، یوگا ، آیوروید اور ثقافت کے پہلوؤں کی گنجائش بھی نکالی گئی ہے۔ پویلین کی سب سے دلچسپ چیز سائنس اور ٹیکنالوجی کے محکمے ، نئے اور قابل احیاء توانائی وسائل کی وزارت اور توانائی وسائل انسٹی ٹیوٹ آف انڈیا کے ذریعے ڈیزائن کئے گئے ماڈل یا نمونے ہیں۔ یہ نمونے دیسی ٹیکنالوجی کی جھلک پیش کرتے ہیں اور سائنس اور ٹیکنالوجی سے ان کے روابط کو بھی اجاگر کرتے ہیں۔

    ۔۔۔۔۔۔۔۔۔۔۔۔۔۔۔۔۔۔۔۔۔۔


    
    
    م ن۔ ۔ ع ن
    
    U-2765

    
    
    (Release ID: 1492981) Visitor Counter : 5