      کامرس اور صنعت کی وزارتہ

      ڈی جی ایف ٹی کی برآمدات فروغ اسکیمیں 2017 سے متعلق ایم آئی ایس رپورٹ
      Posted On: 30 JUN 2017 3:59PM by PIB Delhi


    
    نئی دلّی ، 30 جون ؍ پروفیسر پرسنتا چندر مہالانوبس کی پیدائش کی سال گرہ (29 جون ، 2017 )کے موقع پر منائے جانے والے گیارہویں یوم اعداد و شمار کی تقریبات کے موقع پر ، اعداد و شمار کے شعبے کی اس جید شخصیت اور ان کے قابل قدر تعاون کے اعتراف نیز اقتصادی منصوبہ بندی میں ان کے تعاون کو اجاگر کرنے کے لئے تجارت و صنعت کی وزارت کی کامرس سیکریٹری محترمہ ریٹا تیوتیا نے غیر ملکی تجارت سے متعلق ڈائریکٹوریٹ کی جانب سے شائع کردہ ’’ برآمداتی فروغ اسکیمیں ۔ 2017 سے متعلق ایم آئی ایس رپورٹ ‘‘ کا اجراء کیا ۔ اس موقع پر محکمہ تجارت کے ڈائریکٹر جنرل اور دیگر سینئر افسران بھی موجود تھے ۔
    واضح رہے کہ یہ رپورٹ ڈی جی ایف ٹی کے اعداد و شمار شعبے کے ذریعہ اٹھایا گیا ایک اہم قدم ہے جو غیر ملکی تجارتی پالیسی 2015-2020 کی نگرانی اور تجزئیے سے متعلق جاری عمل کا ایک حصہ ہے ۔ اس اشاعت میں مختلف برآمداتی فروغ اسکیموں کے ضمن میں کلیدی پیمانوں کی تازہ ترین اطلاعات فراہم کی گئی ہیں جو اعداد و شمار پر مبنی گو شواروں ، ویژول ڈسپلے اور اعداد و شمار کے تجزئیے پر مشتمل ہیں ۔ یہ کتابچہ درآمدات برآمدات ضوابط سے متعلق کل ہند زون وار اور علاقائی حکام سے متعلق تمام تر تفیصلات فراہم کرتا ہے ، جو ابھی تک جاری کی گئی ہیں ۔ اس کتابچے میں 2014-15 سے 2016-17 کے دوران مختلف بر آمداتی فروغ اسکیموں کے تحت جاری کئے گئے دستاویزات اور مراسلوں اور ان سے متعلق سی آئی ایف اور ایف او بی مالیت سے متعلق تفصیلات بھی شامل ہیں ۔ یہ رپورٹ متعدد ایف او بی اور محصول جاتی سی آئی ایف مالیات کے سلسلے میں آر اے وار اور شعبہ وار تفصیلات بھی فراہم کرتی ہے ۔ اس رپورٹ میں مقررہ بر آمداتی نشانوں کی حیثیت اور کیفیت ، حاصل کئے گئے نشانوں کی تفصیلات اور التوائی نشانوں کی تفصیلات بھی شامل کی گئی ہیں ۔
    توقع کی جاتی ہے کہ یہ رپورٹ غیر ملکی تجارتی پالیسی کا تجزیہ کرنے والے شراکت داروں کے لئے ایک اہم وسیلہ ثابت ہو گی اور وہ وسط مدتی اصلاحات کے لئے نظر ثانی کے عمل میں بھی اس سے مدد لے سکیں گے ۔
    ۔ ۔ ۔ ۔ ۔ ۔
    U . 2970
    م ۔ ر ۔ ر 30 / 6 / 17
    

    
    (Release ID: 1494187) Visitor Counter : 2