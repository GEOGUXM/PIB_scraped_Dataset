      وزیراعظم کا دفتر

      تیسرے عالمی یوگا دن کے موقع پر لکھنؤ میں وزیر اعظم کی تقریر
      Posted On: 21 JUN 2017 2:21PM by PIB Delhi


    
    
    نئی دلّی ، 21 جون ؍ وزیر اعظم جناب نریندر مودی نے اتر پردیش کی راجدھانی لکھنؤ میں تیسرے عالمی یوگا دن کے موقع پر تقریر کرتے ہوئے کہا کہ منچ پر موجود تمام معزز مہمانوں اور بڑی تعداد میں آئے ہوئے محبان یوگا بہنوں ، بھائیوں ، ملک کے مختلف حصوں میں اسی طرز کے پروگراموں میں شرکر رہے یوگا کے چاہنے والوں کو آج میں لکھنؤ کی سر زمین سے سلام کرتا ہوں ۔
    وزیر اعظم نے کہا کہ یوگا کی ایک خاصیت ہے دل کو مستحکم رکھنے کی ، کسی بھی طرح کے اتار چڑھاؤ کے درمیان بھی صحت مند دل کے ساتھ جینے کا فن بھی یوگا سے سیکھنے کو ملتا ہے ۔ انہوں نے کہا کہ آج میں لکھنؤ کے اس وسیع میدان میں ہزاروں لوگوں کو دیکھ رہا ہوں اور یہ لوگ بھی ایک پیغام دے رہے ہیں کہ زندگی میں یوگا تو اہم ہے ہی لیکن اگر بارش آجائے تو یوگا چٹائی کا بھی کیسے استعمال ہو سکتا ہے ، یوگا دری کا کیسے استعمال کرسکتے ہیں ، یہ بھی لکھنؤ والوں نے دکھا دیا ہے ۔ لگا تار بارش کے درمیان بھی آپ سب یہاں ڈٹے ہوئے ہیں ، یوگا کی اہمیت پر زور دینے کی آپ کی یہ کوشش قابل خیر مقدم ہے ۔
    یوگا نے خود بھی فرد سے خالق تک رسائی کا سفر شروع کیا ہے ۔ ایک وقت تھا جب یوگا ہمالیہ میں غاروں میں ، رشیوں ، منیوں اور خود پر فتح حاصل کرنے والوں کی ہی ریاضت کا راستہ ہوا کرتا تھا ۔ دور بدلتا گیا ، صدیاں گزرتی گئیں ، آج یوگا گھر گھر کا ، ہر فرد کا ، اس کی زندگی کا حصہ بن رہا ہے ۔ دنیا کے متعدد ملک جو نہ ہماری زبان سے واقف ہیں ، نہ ہماری روایات سے واقف ہیں نہ ہماری تہذیب سے واقف ہیں لیکن یوگا کے باعث آج پوری دینا بھارت کے ساتھ جڑنے لگی ہے ۔ یوگا جو جسم ، دل ، ذہن کو جوڑتا ہے ، وہ یوگا آج دنیا کو اپنے ساتھ جوڑنے میں بہت اہم کردار ادا کر رہا ہے ۔
    اقوام متحدہ نے کم سے کم وقت میں سب سے زیادہ ووٹوں کی اکثریت سے یوگا کو عالمی دن کے طور پر منظوری دی ، تب سے لے کر آج تک دنیاکا شائد ہی کوئی ملک ہوگا جہاں یوگا سے متعلق کوئی پروگرام نہ ہوتا ہو ، یوگا کے تئیں دل چسپی میں اضافہ نہ ہوا ہو ، بیداری میں اضافہ نہ ہوا ہو ۔
    گزشتہ تین برسوں میں یوگا کی وجہ سے نئے نئے یوگا ادارے آج فروغ پا رہے ہیں ۔ گزشتہ تین برسوں میں بہت بڑی تعداد میں یوگا ٹیچروں کی مانگ میں اضافہ ہوا ہے ۔ یوگا کے تربیتی اداروں میں بھی نوجوان یوگا کو ایک پیشے کے طور پر قبول کرتے ہوئے اپنے آپ کو تیار کر رہے ہیں ۔دنیا کے تمام ممالک میں یوگا ٹیچروں کی مانگ ہو رہی ہے ۔ دنیا میں ایک نیا جاب مارکیٹ یوگا کے ذریعہ تیار ہو رہا ہے اور بھارت کے لوگوں کی ترجیح ساری دنیا میں سب سے پہلے رہتی ہے ۔
    گزشتہ برس یونیسکو نے بھارت کے یوگا کو انسانی ثقافت کی ایک لافانی وراثت کے طور پر تسلیم کیا ہے ۔ عالمی تنظیمیں ، اسکولوں ، کالجوں میں بچوں کو یوگا کی تربیت ملے ، بچے یوگا سے جڑیں اور رفتہ رفتہ وہ زندگی کا حصہ بن جائے ، اس سمت میں بیداری بڑھتی چلی گئی ہے ۔ آج بھارت میں بھی کئی ریاستیں ایسی ہیں جنہوں نے یوگا کو تعلیم کا ایک معاون عمل بنایا ہے تاکہ ہماری نسلیں ہماری صدیوں پرانی اس سائنس سے واقف ہوں ، اس پر عمل کریں اور یہ ان کی زندگی کا حصہ بنے ۔
    صحت کے لئے کئی طرح کے متبادل ہوتے ہیں ۔فٹ نیس سے بھی زیادہ صحت مند رہنے سے بھی زیادہ سلامتی کی اہمیت ہے ۔ اور اس لئے سلامتی کو زندگی میں آسانی سے حاصل کرنے کے لئے یوگا ایک بڑا وسیلہ ہے ۔ آج یوگا کے سامنے دنیا میں کہیں پر بھی کوئی سوالیہ نشان نہیں ہے ۔ وقت کے مطابق تبدیلیاں ہوتی رہی ہیں ۔ دنیا میں مختلف معاشرے اس میں کچھ نہ کچھ اضافہ کرتے رہے ہیں ۔مقام ، وقت ، حالات کے مطابق یوگا میں ترقی ہوتی رہی ہے ۔اس میں توسیع بھی ہوتی رہی ہے ۔ اس لئے میں اس اہم موقع پر دیش اور دنیا کے لوگوں کو ، یوگا کو زندگی کا حصہ بنانے کے لئے درخواست کرتا ہوں ۔ ہم ہوگا کے ماسٹر بنیں یا نہ بنیں ، لیکن ہم یوگا کی مشق کرنے والے بن سکتے ہیں ۔ جس وقت پہلی بار یوگا کرتے ہیں تو پتہ چلتا ہے کہ ہمارے جسم حصے کتنے اہم ہیں ، جس کی طرف کبھی ہمارا دھیان ہی نہیں گیا تھا ۔
    کبھی لوگ مجھ سے پوچھتے ہیں کہ ، یوگ کی اہمیت کی بڑی چرچا کرتے ہیں ، میں بڑی سہل زبان میں سمجھاتا ہوں ۔ نمک سب سے سستا ہوا ہے ، آسانی سے فراوانی سے د ستیاب ہے ۔ لیکن دن بھر کھانے کے اندر نمک نہ ہو ، ذائقہ بگڑ جاتا ہے ۔ ایسا نہیں ہے کہ جسم کو اندرونی نشو و نما پر گہری چوٹ پہنچتی ہے ۔ نمک ہوتا تو تھوڑا ساہے لیکن پورے جسم کی نشو و نما میں اس کی اہمیت سے کوئی انکار نہیں کر سکتا ۔ محض نمک سے زندگی نہیں چلتی ، لیکن زندگی میں نمک نہ ہونے سے زندگی نہیں چلتی ۔ جیسا زندگی میں نمک کا مقام ہے ، ویسا ہی یوگا کا مقام بھی ہم بنا سکتے ہیں ۔ کوئی 23 گھنٹے یوگا کرنے کی ضرورت نہیں ہے ۔ 50 منٹ ، 60 منٹ اور میں نے پہلے بھی کہا ہے کہ بنا خرچ صحت کی یقین دہانی کی طاقت یوگا کے اندر ہے ۔
    صحت مند جسم ، صحتمند دل ، صحت مند ذہن ، اگر سوا سو کروڑ دیش والے ، دنیا والے ، اگر اس صحت کو حاصل کر لیں تو انسانیت کے سامنے جو انسانی خیالات کے باعث جو مسائل پیدا ہو تے ہیں ، ان خطرات سے بھی ہم انسانیت کا تحفظ کر سکتے ہیں ۔
    اور اس لئے آج یوگا کے تیسرے عالمی دن کے موقع پر دنیا بھر کے محبان یوگا کو میں دلی مبارک باد دیتا ہوں ۔ دنیا کے سبھی ملک جس جوش اور جذبے کے ساتھ جڑے ہیں ، میں ان کا بھی استقبال کرتا ہوں ۔ اور میں آپ اہل لکھنؤ کا بھی تہہ دل سے بہت بہت استقبال کرتا ہوں ۔ شکریہ ۔
    ۔ ۔ ۔ ۔ ۔ ۔
    U . 2840
    م ۔ ر ۔ ر 21 / 6 / 17

    
    
    (Release ID: 1493442) Visitor Counter : 3