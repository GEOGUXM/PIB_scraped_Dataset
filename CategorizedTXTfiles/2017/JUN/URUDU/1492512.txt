      وزارت خزانہ

      آدھارکو پین کارڈ سے مربوط کرنے کے سلسلے میں عدالت عظمیٰ کے فیصلے کی نمایاں
      Posted On: 10 JUN 2017 1:29PM by PIB Delhi


    نئی دہلی:12جون ، آدھارکو پین کارڈ سے مربوط کرنے کے سلسلے میں عدالت عظمیٰ کے فیصلے کی نمایاں جھلکیاں درج ذیل ہیں ،

    
    1- عدالت عظمیٰ یعنی سپریم کورٹاآٖف انڈیا نے اپنے سنگ میل فیصلے میں آمدنی ٹیکس ایکٹ 1961کی دفع 139اے اے کو آیئنی لحاظ سے مستند قراردیاہے جس میں کہاگیا ہے کہ پین کے لئے درخواست گذارتے وقت نیز آمدنی ٹیکس ریٹرن داخل کرتے وقت آدھارنمبر کا ذکرکرنا لازمی ہے ۔
    
    2- عدالت عظمیٰ نے اپنے فیصلے میں یہ بھی کہاہے کہ پارلیمنٹ کو کلی طورپریہ اختیارحاصل ہے کہ وہ مذکورہ ایکٹ کی دفع 139اے اے کو وضع کرسکے اوراسے پورا اختیارحاصل ہے کہ وہ متعلقہ قانون بھی وضع کرسکے اور اس عدالت کے احکامات سے اس کے اختیارات متاثرنہیں ہوتے ۔لہذا قانون کی اس تجویز میں سپریم کورٹ کے سابق احکامات کی خلاف ورزی کا کوئی پہلونہیں نکلتا۔
    
    3- عدالت عظمیٰ نے یہ رائے بھی ظاہرکی ہے کہ متعلقہ ایکٹ کی دفعہ 139اے اے، تفریق پرمبنی نہیں ہے اورنہ ہی آئین کے آرٹیکل 14میں متذکرہ مساوات کے کلاز (شق)کو برعکس طورپرمتاثرکرتی ہے ۔
    
    4- دفعہ 139اے اے، پین کے لئے درخواست گذارنے،انکم ٹیکس ریٹرن اور پین کو آدھارنمبر سے مربوط کرنے کے سلسلے میں آئین ہند کے آرٹیکل 19(1)(جی )کی خلاف ورزی نہیں کرتی ۔
    
    5- فائننس ایکٹ 2017کے ذریعہ متعارف کرائی گئی آمدنی ٹیکس ایکٹ ،1961کی دفعہ 139 اے اے (1) انکم ٹیکس ریٹرن داخل کرنے اوریکم جولائی 2017سے پین نمبر الاٹ کئے جانے کی درخواست گذارنے کے سلسلے میں آدھارنمبر /انمرول منٹ آئی ڈی کاانکشاف لازمی قراردیاگیاہے ۔
    
    6- آمدنی ٹیکس ایکٹ 1961کی دفعہ 139اے اے (2)کے تحت تجویز رکھی گئی کہ وہ شخص جسے 2جولائی 2017تک پین نمبر الاٹ کیاجاچکاہے اورجسے آدھار حاصل کرنے کا استحقاق حاصل ہے ، اپناآدھار نمبر مرکزی حکومت کے ذریعہ مشتہر کی جانے والی تاریخ کو یااس سے قبل اپنی جانب سےمطلع کردے گا۔ دفعہ 139اے اے (2)میں یہ تجویز بھی شامل ہے کہ اگرکوئی شخص اپناآدھار نمبر نہیں بتاتا تو مرکزی حکومت کی جانب سے مشتہر کی جانے والی تاریخ سے اس کو الاٹ کیاگیا پین نمبر کالعدم سمجھا جائےگا۔
    
    7- عدالت عظمیٰ نے دفعہ 139اے اے (1)کو برقرار رکھاہے جس کے تحت پین درخواست گذارنے اورانکم ٹیکس ریٹرن فائل کرنے کے لئے
    
    آدھارنمبر کابتایاجاناضروری ہے ۔
    
    8- عدالت عظمیٰ نے دفعہ 139اے اے (2) کو برقراررکھتے ہوئے کہاہے کہ آدھار نمبر کو پین کے ساتھ مربوط کرنے کے لئے مجاز حکام کےعلم میں لایاجانابھی ضروری ہے ۔
    
    9- دفعہ 139اے اے (2)کے سلسلے میں جوتجاویز موجود ہیں ان کے سلسلے میں عدالت عالیہ نے مختصر مدت کے لئے جزوی حکم امتناعی جاری کیاہے جس کے تحت سپریم کورٹ کی وسیع بینچ کے روبرو دیگرمتعلقہ مقدمات کی سماعت عمل میں آنی باقی ہے ۔ عدالت عظمیٰ نے بڑے واضح انداز میں درج ذیل بات کہی ہے ۔ ’’.125تمام باقی باتیں کہنے کے بعد یہ بات واضح ہوجاتی ہے کہ مذکورہ مباحثے سے یہ واضح ہوگیاہے کہ جن کے پاس اب تک پین کارڈ نہیں ہیں انھیں پین کے حصول کے لئے درخواست گذارتے وقت اپنی جانب سے اپناآدھار نمبر لازمی طورپربتاناہوگا۔ اس امرکا ذکردفعہ 139اے اے کی ذیلی دفعہ (1)میں کیاگیاہے جسے یہ عدالت پہلے ہی مستندقراردے چکی ہے ۔ اس کے ساتھ ہی ساتھ جہاں تک موجودہ پین ہولڈروں کی بات ہے ، چوں کہ منسوخ شدہ تجاویز ابھی آئین ہند کے آرٹیکل 21کی کسوٹی پرپرکھی جانی باقی ہیں ساتھ ہی ساتھ پرائیویسی اورانسانی وقار کے موضوع پرتبادلہ ٔ خیالات جاری ہے جو آرٹیکل 21کے عناصر ہیں ، عدالت کی رائے یہ ہے کہ جب تک کانسٹی ٹیوشن بینچ کے ذریعہ آرٹیکل 21کے مذکورہ پہلوپرکوئی فیصلہ نہیں آجاتا، مذکورہ تجویز کے لئے جزوی حکم امتناعی نافذ رہے گا ۔ وہ افراد جنھوںنے اپنے آپ کو پہلے ہی آدھار اسکیم کے تحت انرول کرالیاہے ، مذکورہ قانون کی دفعہ 139اے اے کی ذیلی دفعہ (2)کے تحت دی گئی شرطوں پرعمل کریں گے جو اپنے آپ کو آگے بھی انرول کراناچاہیں گے وہ ایسا کرسکتے ہیں تاہم وہ افراد جن کے پاس ابھی تک آدھار کا رڈ نہیں ہیں اورجنھوں نے دفعہ 139(2)کی تجاویز پرعمل نہیں کیا، ان کے پین کارڈ کو معینہ مدت کے لئے کالعدم قرارنہیں دیاجائےگا ۔ یہ سہولت صرف اس لئے دی جارہی ہے کہ ایسے تمام سودے جو قواعد کے تحت قاعدہ 114بی میں متذکرہ ہیں انھیں عملی شکل دی جاسکے ہم نے یہ راستہ ایک سے زائد وجوہات کی بنیاد پر اپنایاہے ۔ ہم یہ بات اس لئے کہہ رہے ہیں کہ اگر مذکورہ قانون کی دفعہ 139اے اے کی ذیلی دفعہ 2کے تقاضوں پرعمل نہیں کیاجاتاتواس کے شدید نتائج سامنے آسکتے ہیں ۔ ایسا کوئی شخص جس کے پاس پین کارڈ موجود ہے تاہم اس پین کارڈ کو کالعدم قراردے دیاجاتاہے ، ایسی صورت میں اسے اپنے روزمرہ کے کام کاج میں زبردست وقتوں کا سامنا ہوسکتاہے ۔ لہذا اس صورت حال کو اس وقت تک کے لئے روکنا ضروری ہے جب تک کہ عدالت کی کانسٹی ٹیوشن بینچ باقاعدہ طورپرآئین ہند کے آرٹیکل 21کے تمام پہلوؤں پرکوئی حتمی رائے قائم نہیں کرلیتی ۔ ہم نے راستہ اختیارکیاہے اس مرحلے کے دوران پارلیمنٹ اس بات کی مجاز ہوگی کہ وہ اس امرپرغور کرسکے کہ وہ مذکورہ تجاویز کے اثرات کو تحلیل کرنےکے لئے نیز اس کے نتائج کو محدود کرنے کے سلسلے میں کوئی قدم اٹھانے کی ضرورت ہے یا نہیں ۔
    
    10- حتمی طورپر مذکورہ فیصلہ کے اثرات درج ذیل ہیں :
    
    1- یکم جولائی 2017سے آگے ہروہ شخص جسے آدھار حاصل کرنے کا حق حاصل ہے وہ آمدنی ٹیکس اور ریٹرن داخل کرتے وقت نیز پین کے لئے درخواست گذارتے وقت اپنا آدھار نمبر یا آدھار انرولمنٹ آئی ڈی نمبر لازمی طورپر ظاہر کرے گا۔
    
    2-ہروہ شخص جسے یکم جولائی 2017تک پین نمبرالاٹ کیاجاچکا ہے اورجس کے پاس آدھار نمبر بھی ہے ، یاوہ آدھار نمبر حاصل کرنے کا مستحق بھی ہے ، وہ شخص اپنا آدھار نمبرپین کارڈ کو آدھار نمبر سے مربوط کرنے کے لئے آمدنی ٹیکس حکام کو لازمی طورپربتائے گا۔
    
    3- تاہم مذکورہ پوائنٹ نمبر2پرعمل نہ کرنے کی صورت میں عدالت نے ان لوگوں کو جزوی راحت دی ہے جن کے پاس آدھار نمبر نہیں ہیں ،یاجو وقتی طورپرآدھار نمبر حاصل نہیں کرنا چاہتے ان کا پین نمبر منسوخ نہیں کیاجائے گا اس لئے انکم ٹیکس ایکٹ کے تحت درکار مواخذہ پین نمبر نہ بتانے کی صورت میں نہیں کیاجائے گا۔
    
    U-2676
    
    (م ن- ع آ -12.06.2017)

    
    
    (Release ID: 1492512) Visitor Counter : 2