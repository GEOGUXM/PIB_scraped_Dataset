      مواصلات اور اطلاعاتی ٹیکنالوجی کی وزارت

      دنیا کے ممالک میں ہندوستان کو بہتر ین سروے شدہ ملک رکھنے کے لیے سروے آف انڈیا کی کوشش:
      سروے آف انڈیا کی 250ویں سالگرہ کے موقع پر یادگاری ڈاک ٹکٹ جاری
      Posted On: 22 JUN 2017 5:29PM by PIB Delhi


    نئی دہلی۔22جون’مواصلات کے وزیر جناب منوج سنہا نے کہا کہ ‘‘سروے آف انڈیا’’ نے غیر مغلوب ہمالیہ ’چلچلاتے ہوئے ریگستانوں اور جانوروں کے کثافت سے بھرے ہوئے جنگلات کا سروے کرنے کے لیے متعدد چیلنجوں اور خطرات کا سامنا کیا ہے۔ اس محکمے نے جدید ٹیکنالوجی کے ساتھ شانہ بہ شانہ چلنے کی مسلسل کوشش کی ہے اور اب ڈیجیٹل نقشہ سازی اور جغرافیائی اطلاعاتی نظاموں میں داخل ہوگیا ہے۔ جناب سنہا آج یہاں ‘‘سروے آف انڈیا’’ کی 250ویں سالگرہ کے موقع پر یادگاری ٹکٹوں کے ایک سیٹ اور ایک منی ایجر شیٹ کے اجراء کے موقع پر خطاب کر رہے تھے۔

    
    وزیر موصوف نے کہا کہ اس کے ارکان کے ذریعہ شوق سے ‘‘دی ڈیپارٹمنٹ ’’ کہہ کر پکارے جانے والے ‘‘سروے آف انڈیا’’ کی تعمیر ٹھوس بنیاد، مضبوط روایات اور گہری جڑوں کے ساتھ ہوئی ہے، جس نے ہندوستان کو دنیا میں سروے شدہ ممالک میں بہترین مملک بنائے رکھنے کے لیے ہمیشہ جدوجہد کی ہے اور نئے چیلنجوں کا سامنا کرنے کے لیے جدید ترین ٹیکنالوجیوں کو اپنایا ہے اور ہمیشہ اپنے مقصد ‘‘اے سیتو ہماچلم’’ یعنی سیتو سے ہمالیہ تک(تمام ہندوستان کا احاطہ) کے لیے کو اپنا یا ہے۔
    
    جناب سنہا نے کہا کہ محکمہ ڈاک نے ان اداروں پر ڈاک ٹکٹ جاری کیے ہیں جن کی قومی یا بین الاقوامی سطح پر قدآور حیثیت ہے یا جنہوں نے قومی یا بین الاقوامی سطح پر تعاون دیا ہے۔ انہوں نے کہا کہ سروے آف انڈیا کے بارے میں جاننے کے لیے اس کے آغاز سے یعنی سال 1767 سے، جب میجر جیمز رینل کے تقرری سروسیز جنرل آف بنگال کے عہدے پر ہوئی تھی۔ یہ ہندوستان کا سب سے قدیم ترین سائنسی محکمہ ہے اور دنیا میں سب سے قدیم ترین سروے ادارہ ہے۔ ‘‘سروے آف انڈیا’’ کو ہندوستان کا پہلا ڈاک ٹکٹ اور ہندوستان کے آئین کی پہلی کاپی کی اشاعت کرنے کا امتیازی اعزاز حاصل ہے۔ وزیر موصوف نے کہا کہ سروے آف انڈیا کے افسران اور عملے کے غیر یا مال شدہ زمین پر چل کر دوسروں کے لیے قدموں کے نشان بنائے ہیں تاکہ وہ اس اپر اپنی تعمیر کرسکیں۔ انہیں گھنے جنگلات ، ریگستان اور بلند ترین برفیلے پہاڑوں سے گزرنا پڑا۔ درحقیقت یہ صف اول کے لوگ تھے جو بیاباں اور پر خطر علاقوں میں سب سے پہلے پہنچے۔ وہاں انہوں نے بغیر رکے، پورے یقین اور بغیر مزاحمت کے ترقی، دفاع اور انتظامیہ کے لیے نہایت ضروری نقشوں کو بنانے کے لیے کوششیں کیں۔ سروے آف انڈیا تمام معاملوں میں یعنی پیمائش نظیری، فوٹو گرام پیمائی، نقشہ سازی اور نقشوں کو دوبارہ بنانے میں حکومت ہند کے مشیر کی حیثیت سے کام کرتا ہے۔
    
    م ن۔ ش ت۔ن ع ا
    
    U-2871

    
    
    (Release ID: 1493559) Visitor Counter : 2