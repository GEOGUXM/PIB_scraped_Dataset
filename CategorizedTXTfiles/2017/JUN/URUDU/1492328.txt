      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر کی سطح آب میں کمی
      Posted On: 09 JUN 2017 11:51AM by PIB Delhi


    نئی دہلی،09۔جون ۔ 8 جو ن 2017 کو ختم ہونے والے ہفتے کے دوران ملک کے 91 بڑے آبی ذخائر میں جمع پانی کی مقدار 31.862 بی سی ایم تھی،جو ان آبی ذخائر میں پانی جمع ہونے کی مجموعی گنجائش کے 20 فیصد کے بقدر ہے ۔ جبکہ یکم جون 2017 کو ختم ہونے والے ہفتے کے دوران یہ مقدار 21 فیصد تھی ۔ ان آبی ذخائر کی سطح آب 8 جون 2017 کو پچھلے سال کی اسی مدت کے دوران جمع پانی کی مقدار 130 فیصد کے بقدر تھی جبکہ پچھلے دس برس کی اسی مدت کے اوسط کے 107 فیصد کے بقدر تھی ۔


    ان 91 بڑ ے آبی ذخائر میں پانی جمع ہونے کی گنجائش 157.799 بی سی ایم ہے ،جو ان کی مجموعی گنجائش 253.388 بی سی ایم کے 62 فیصد کے بقدر ہے ۔ ان آبی ذخائر میں سے 37 میں 60 میگاواٹ پن بجلی پیداکرنے کی صلاحیت موجود ہے ۔


    بڑے آبی ذخائر میں جمع پانی کی خطہ وار صورتحال :


    شمالی خطہ :


    ملک کے شمالی خطے میں ہماچل پردیش ، پنجاب اورراجستھا ن کی ریاستیں واقع ہیں ۔ان ریاستوں میں 6 بڑے آبی ذخائر موجود ہیں ۔ سینٹرل واٹر کمیشن 18.01 بی سی ایم کی گنجائش والے ان 6 بڑے آبی ذخائر میں جمع پانی کی صورتحال پر نظر رکھتا ہے ۔ سردست ان آبی ذخائر میں 4.72 بی سی ایم پانی جمع ہے ، جو ان آبی ذخائر میں پانی جمع ہونے کی مجموعی گنجائش کے 26 فیصد کے بقدر ہے ۔پچھلے سال کی اسی مدت میں ان آبی ذخائر میں جمع پانی کی مقدار ان کی مجموعی گنجائش کے 22 فیصد کے بقدر تھی اور پچھلے دس برس کی اسی مدت کے اوسط کے 28 فیصد کے بقدر تھی ۔ اس طرح جاری سال کے دوران ان آبی ذخائر میں جمع پانی کی صورتحال پچھلے سال کی اسی مدت کے مقابلے بہتر لیکن پچھلے دس برس کی اسی مدت کے مقابلے کم ہے ۔


    مشرقی خطہ :


    ملک کے مشرقی خطے میں جھارکھنڈ ،اوڈیشہ ، مغربی بنگال اورتری پورہ کی ریاستیں شامل ہیں ۔ان ریاستوں میں 18.83 بی سی ایم کی مجموعی گنجائش والے 15 بڑے آبی ذخائر موجود ہیں ۔سردست ان آبی ذخائر میں جمع پانی کی مقدار 4.31 بی سی ایم ہے ، جو ان میں پانی جمع ہونے کی مجموعی گنجائش کے 23 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 18 فیصد کے بقدرتھی اور پچھلے دس برسوں کی اسی مدت کے اوسط کے 17 فیصد کے بقدر تھی ۔اس طرح جاری سال کے دوران ان آبی ذخائر میں جمع پانی کی صورتحال پچھلے سال کے مقابلے بہتر اور پچھلےدس برسوں کی اسی مدت کے مقابلے بھی بہتر ہے ۔


    مغربی خطہ :


    ملک کے مغربی خطے میں گجرات اور مہاراشٹر کی ریاستیں واقع ہیں ۔ان ریاستوں میں 27.07 بی سی ایم کی مجموعی گنجائش والے 27 بڑے آبی ذخائر موجود ہیں ۔سردست ان آبی ذخائر میں جمع پانی کی مقدار 6.00 بی سی ایم ہے ، جو ان میں پانی جمع کرنے کی مجموعی گنجائش کے 22 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں ان کی مجموعی گنجائش کے 12فیصد کے بقدر تھی اور پچھلے دس برس کی اسی مدت کے 21 فیصد کے بقدر تھی ۔ اس طرح جاری سال کے دوران ان آبی ذخائر میں جمع پانی کی صورتحال پچھلے سال کی اسی مدت کے مقابلے بہتر اور پچھلے دس برس کی اسی مدت کے مقابلے بھی بہتر ہے ۔


    وسطی خطہ :


    ملک کے وسطی خطے میں اترپردیش ، اتراکھنڈ ،مدھیہ پردیش اور چھتیس گڑھ کی ریاستیں واقع ہیں ۔ ان ریاستوں میں 42.30 بی سی ایم کی مجموعی گنجائش والے 12 بڑے آبی ذخائر موجود ہیں اور سینٹرل واٹر کمیشن ان میں جمع پانی کی صورتحال پر نظر رکھتا ہے۔ سردست ان آبی ذخائر میں جمع پانی کی مقدار 13.04 بی سی ایم ہے ، جو ان آبی ذخائر میں پانی جمع ہونے کی مجموعی گنجائش کے 31 فیصد کے بقدر ہے ۔ پچھلے سالی کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 20 فیصد کے بقدر رہی اور پچھلے دس برس کی اسی مدت کے 17 فیصد کے بقدر تھی ۔اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے بہتر اور پچھلے دس برس کی اسی مدت کے مقابلے بھی بہتر ہے ۔


    جنوبی خطہ :


    ملک کے جنوبی خطے میں آندھرا پردیش ، تلنگانہ (دونوں ریاستوں کے مشترکہ منصوبے ) کرناٹک ، کیرل اورتامل ناڈو کی ریاستیں واقع ہیں ۔ ان ریاستوں میں 51.59 کی مجموعی گنجائش والے 31 بڑے آبی ذخائر واقع ہیں ۔ سردست ان آبی ذخائر میں جمع پانی کی مقدار 3.79 بی سی ایم ہے جو ان آبی ذخائر میں پانی جمع ہونے کی مجموعی گنجائش کے 7 فیصد کے بقدر ہے ۔پچھلے سال کی اسی مدت کے دوران ان آبی ذخائر میں جمع پانی کی مقدار ان میں پانی جمع کرنے کی مجموعی گنجائش کے 10 فیصد کے بقدر تھی اور پچھلے دس برس کی اسی مدت کے اوسط کے 17 فیصد کے بقدر تھی ۔ اس طرح جاری سال کے دوران ان آبی ذخائر میں جمع پانی کی صورتحال پچھلے سال کے مقابلے بہتر نہیں ہے اور پچھے 10 برس کی اسی مدت کے مقابلے بھی بہتر نہیں ہے۔


    ہماچل پردیش ، پنجاب ، راجستھان ، جھارکھنڈ ، اوڈیشہ ،مغربی بنگال ، تری پورہ ، گجرات ، مہاراشٹر ، اترپردیش ، مدھیہ پردیش ، چھتیس گڑھ اورتلنگانہ کی ریاستوں میں جمع پانی کی صورتحال پچھلے سال کے مقابلے جاری سال کے دوران بہتر ہے ۔ جبکہ آندھراپردیش اور تلنگانہ ( دو ریاستوں کے مشترکہ منصوبے ) کی ریاستوں میں جاری سال کے دوران جمع پانی کی صورتحال پچھلے سال کی صورتحال کے مساوی ہی ہے ۔ دوسری طرف اتراکھنڈ ،آندھرا پردیش ، کرناٹک ، کیرل اور تامل ناڈو کی ریاستوں میں جمع پانی کی صورتحال پچھلے سال کے مقابلے جاری سال کے دوران بہتر نہیں ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-2651

    
    
    (Release ID: 1492328) Visitor Counter : 3