      جہاز رانی کی وزارت

      ساگر مالا عمل آوری میں تیز رفتاری - ریاستوں کے اشتراک سے ‘‘ کے موضوع پر پہلی ورکشاپ کل نئی دہلی میں
      Posted On: 08 JUN 2017 12:30PM by PIB Delhi


    نئی دہلی،08۔جون ۔ جہاز رانی کی مرکزی وزار ت کا انتہائی اہم یعنی فلیگ شپ پروگرام ساگر مالا اب اپنی تصوراتی حدود سے آگے بڑھ کر منصوبہ بندی کی منزل میں داخل ہوگیا ہے او ر اس منصوبہ بندی پر عمل درآمد کا دورشروع ہوگیا ہے۔ اس پروگرام کے حصے کی حیثیت سے ایسے 400 منصوبوں کی شناخت کی گئی ہے ، جو بندرگاہوں کی جدید کاری ، نئے بندرگاہوں کی ترقی ،رابطہ کاری کے نظام ، بندرگاہوں سے مربوط صنعت کاری اورساحلی آبادی کی ترقی کے شعبوں میں شامل ہے۔


    متعلقہ دعوے داروں میں ساگر مالا پروگرام کے تئیں بیداری پیدا کرنے اوران کے ساتھ مل کرکام کرنے کے لئے اس وزارت کی جانب سے ساگر مالا پروگرام کے تحت اگلے 6سے 8 ماہ کی مدت کے دوران متعد د ورکشاپوں کا اہتمام کیا جائے گا۔


    ’’ساگر مالا عمل آوری میں تیز رفتاری –ریاستوں کے اشتراک سے ‘‘کے عنوان سے ایسی ایک ورکشاپ 9 جون 2017 کو نئی دہلی کے انڈیا ہیبی ٹیٹ سینٹر میں منعقد کی جائے گی ۔اس ورکشاپ کا اہم ترین مقصد جہازرانی کی وزارت اور دیگر وزارتوں نیز ہندوستان کی مختلف ساحلی ریاستوں کے درمیان اشتراک کو ساگر مالا پروگرام کو آگے بڑھانے کے لئے فروغ دینا ہے ۔اس ورکشاپ کی صدارت جہاز رانی کی وزارت کے سکریٹری موصوف کریں گے اور نیتی آیوگ کے چیف ایگزیکٹو آفیسر جناب امیتابھ کانت کلیدی خطبہ پیش کریں گے ۔ امید ہے کہ ملک کی ساحلی ریاستوں کے پرنسپل سکریٹری حضرات بندرگاہوں کے چیر مین اور متعلقہ وزارتوں کے افسران اس ورکشاپ میں شرکت کریں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-2637

    
    
    (Release ID: 1492237) Visitor Counter : 4