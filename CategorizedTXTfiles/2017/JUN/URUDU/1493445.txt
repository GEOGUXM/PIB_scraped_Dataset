      شہری ترقی کی وزارت

      قومی خطہ راجدھانی میں ہزاروں افراد نے تیسرے بین الاقوامی یوگا دن کے موقع پرآ سن کیے
      یوگا کا کوئی مذہب نہیں ہے، یہ ایک سائنس ہے جو سب کے لیے مفید ہے: جناب وینکیا نائیڈو

      Posted On: 21 JUN 2017 2:23PM by PIB Delhi

    نئی دہلی 21 جون ؛ قومی راجدھانی میں آج ہزاروں افراد نے تیسرے بین الاقوامی یوم یوگا کے موقع پر یوگ آسن کیے۔ کناٹ پلیس کے قلب میں واقع سینٹرل پارک اور اس کے گردو نواح میں دس ہزار سے زائد افراد جمع ہوئے اور اسے شہر میں یوگا کا سب سے بڑا شو بنادیا۔ اسکولی طلبا، اساتذہ ، سرکاری ملازمین، سیاسی قائدین، پولیس اور نیم فوجی دستوں کے افسران، غیر سرکاری تنظیموں کے رضاکاران بھی اس میں شامل تھے اور ان تمام افراد نے لان میں بچھی ہوئی چٹائیوں پر یوگ آسن کیے۔


    شہری ترقیات کے وزیر جناب ایم وینکیا نائیڈو یوگا کے اس اجتماع میں مہمان خصوصی کے طور پر شریک تھے۔ انھوں نے وزیر اعظم جناب نریندر مودی کا شکریہ ادا کیا ، جن کی پہل قدمی کے نتیجے میں اقوام متحدہ نے یوگا کو ایک بین الاقوامی فن کے طور پر تسلیم کرلیا ہے۔ وزیر موصوف نے کہا کہ یہ ہمارے لیے فخر کی بات ہے کہ ہماری ایک قدیم روایت کو بین الاقوامی سطح پر تسلیم کیا گیا ہے۔ یوگا، نہ تو سیاسی ہے اور نہ ہی مذہبی، بلکہ یہ ایک روایتی بھارتی فن ہے، جو ازمنہ قدیم سے عمل میں رہا ہے۔ یوگا، امن، اچھی صحت اور اتحاد کا راستہ ہموار کرتا ہے۔ یوگا ایک سائنس ہے اور اس کا مقصد جسم، ذہن اور روح کی ہم آہنگ ترقی ہے۔


    جناب ایم نائیڈو نے نرمان بھون میں یوگا پروگرام کی قیادت کرتے ہوئے ہر مندوب سے کہا کہ وہ یوگا کی مہم میں شامل ہوجائے۔ انھوں ن نے کہا کہ یوگا معاشرے کے لیے اہم ہے۔ یوگا کا اہتمام اور اس پر عمل دنیا بھر میں ہورہا ہے اور لوگوں کو یوگا کے فوائد سے واقف کرایا جارہا ہے اور انہیں یوگا اپنانے کی ترغیب دی جارہی ہے۔ یوگا ایک آفاقی روایت رہی ہے اور یہ روایت ہمارے آباو اجداد نے اپنائی تھی، جو عوام میں اتحاد پید اکرتی ہے۔


    واضح رہے کہ کناٹ پلیس میں منعقدہ یوگا تقریب کا اہتمام آیوش کی وزارت اور نئی دلی میونسپل کونسل کی جانب سے کیا گیا تھا، جو صبح 6.15 بجے شروع ہوگئی تھی اور اس میں طلبا نے بڑھ چڑھ کر حصہ لیا۔ مختلف آسنوں پر مشتمل مشترکہ یوگا پروٹوکول ترتیب وار طریقے سے انجام دیا گیا اور یہ سلسلہ 7.45 جاری رہا۔ جناب ایم وینکیا نائیڈو، دلی کے لیفٹننٹ گورنر جناب انل بیجل، گوا کی گورنر محترمہ مردولا سنہا، دلی کے وزیر اعلیٰ جناب اروند کجریوال، بہار کے سابق گورنر جناب رام ناتھ کووند، نوجوانوں کے امور اور کھیل کود کے وزیر مملکت جناب وجئے گوئل اور ممبر پارلیمنٹ محترمہ میناکشی لیکھی نے اس موقع پر ہزاروں افراد کے ساتھ یوگ آسن کیے۔


    ************


    (م ن ۔۔ ن ر۔ 21 .06.2017 )


    U – 2849

    
    
    (Release ID: 1493445) Visitor Counter : 4