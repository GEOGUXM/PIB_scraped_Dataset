      قبائیلی امور کی وزارت

      پچھلے تین برس میں 51 ای ایم آر اسکولوں کو فعال کیا گیا
      بہتّر(72 )نئے اسکولوں کی منظوری
      Posted On: 13 JUN 2017 12:44PM by PIB Delhi


      نئی دہلی، 13 ۔جون ۔ قبائلی امورکی وزارت نے ایکلویہ ماڈل ریزیڈینشیل اسکولوں (ای ایم آر ایس ) کو فعال بنانے کی غرض سے پچھلے تین برسوں کے دوران متعدد عملی کوششیں کی ہیں ، جن کے نتیجے میں پچھلے تین برس کے دوران 51 نئی ای ایم آر ایس اسکولوں کو فعال بنایا گیا ۔ سردست 101 ای ایم آراسکول تدریسی کا م انجام دے رہے ہیں ، جبکہ سال 14-2013 میں ان کی تعداد محض دس تھی ۔ 26 ریاستوں میں واقع ان 161 ای ایم آراسکولوں میں 52000 سے زائد قبائلی طلبأ تعلیم حاصل کررہے ہیں ۔


      واضح ہوکہ ایکلویہ ماڈل ریزیڈینشیل اسکیم 1998 میں شروع کی گئی تھی اور اس اسکیم کے تحت سال 2000 میں مہاراشٹر میں پہلا ای ایم آر اسکول قائم کیا گیا تھا۔ گزشتہ سترہ برسوں کے دوران ایسے 259 ای ایم آر اسکولوں کی منظوری دی جاچکی ہے ۔ محض پچھلے تین سال کی مدت میں ہی 72 ای ایم آر اسکولوں کی منظوری دی گئی ہے ۔ واضح ہوکہ ای ایم آر ایس اسکول قبائلی طلبأ کے لئے ادارہ مہارت کے طور پر کام کرتے رہے ہیں او ر ان اسکولوں کے نتائج بھی قبائلی علاقوں میں واقع دیگر سرکاری اسکولوں سے بہتر رہے ہیں۔ ان ای ایم آر ایس اسکولوں میں درجہ دس اوربارہ کے طلبأ کے پاس ہونے کا فیصد 90 فیصد سے بھی زائد رہا ہے ۔ ای ایم آر ایس اسکولوں کے متعدد طلبأ اعلیٰ تعلیم بھی حاصل کررہے ہیں اور مقابلہ جاتی امتحانات میں بھی شامل ہورہے ہیں۔


      قبائی بچوں کے لئے تعلیمی مواقع میں مزید اضافے کی غرض سے سرکار ان 672 بلاکوں میں ای ایم آر ایس اسکولوں میں ای ایم آر ایس اسکیم کی سہولت فراہم کرانے کی کوشش کررہی ہے جہاں قبائلی طبقوں کی تعداد اگلے پانچ برسوں کے دوران ان علاقوں کی عام آبادی سے 50 فیصد سے زائد ہے ۔


      ای ایم آر ایس گائڈ لائن 2010 کے رہنما اصولوں کے مطابق ایسے ہر انٹگریٹیڈ ٹرائیبل ڈیولپمنٹ ایجنسی / انٹگریٹیڈ ٹرائیبل ڈیولپمنٹ پروجیکٹ کے تحت آنے والے ہرعلاقے میں ایک ای ایم آر ایس اسکول قائم کیا جائے ، جہاں کی آبادی میں 50 فیصد قبائلی زمرہ شامل ہے۔ ایک ای ایم آر ایس اسکول قائم کئے جانے پر بارہ کروڑروپے کی لاگت کی تخمینہ کاری کی گئی ہے ، جس میں ہاسٹلس اور اسٹاف کوارٹر ز کی تعمیر پر آنے والی لاگت بھی شامل ہے ۔ پہاڑی علاقوں ، ریگستانی علاقوں اورجزیروں میں ان اسکولوں کی تعمیر پر آنے والے خرچ کی تخمینہ کاری 16 کروڑروپے کی گئی ہے ۔ پہلے سال کے دوران ان اسکولوں کے طلبأ پر 42 ہزار روپے فی طالبعلم کا خرچ آئے گا اور افراط زر وغیرہ سے اخراجات میں اضافے کی تلافی کے لئے ہردوسرے بر س اس میں دس فیصد اضافہ کیا جاتارہے گا۔


      ۰۰۰۰۰۰۰۰۰۰۰۰۰۰۰۰۰۰۰۰۰


      م ن ۔س ش۔ رم


      U- 2701



    
    
    (Release ID: 1492632) Visitor Counter : 3