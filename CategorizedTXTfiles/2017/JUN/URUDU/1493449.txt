      وزارت آیوش

      یوگا کے فروغ اور ترقی میں غیر معمولی تعاون دینے کے لیے وزیر اعظم کے ایوارڈ کا اعلان
      پنے میں واقع رام منی آئنگر میموریل یوگا انسٹی ٹیوٹ نے 2017 کا مقتدر ایوارڈ حاصل کیا
      Posted On: 20 JUN 2017 7:13PM by PIB Delhi


    نئی دہلی 21جون ؛ رام منی آئنگر میموریل انسٹی ٹیوٹ کو یوگا کے فروغ اور ترقی میں غیر معمولی تعاون دینے کے اعتراف کے طور پر وزیر اعظم کے ایوارڈ کے لیے منتخب کیا گیا ہے۔ کسی ادارے کو دیا جانے والا یہ پہلا ایوارڈ ہے۔ یہ ایوارڈ، وہ مقتدر ایوارڈ ہے ، جس کے قیام کا اعلان وزیر اعظم نے 2 جون، 2016 کو چنڈی گڑھ میں دوسرے بین الاقوامی یوم یوگا کے انعقاد کے موقع پر کیا تھا۔


    اس ایوارڈ کے لیے مذکورہ ادارے کے نام کی سفارش ایک تجزیہ کمیٹی (جیوری) نے کی ہے، جس کی تشکیل کابینہ سکریٹری کی صدارت میں عمل میں آئی تھی اور اس کمیٹی میں وزیر اعظم کے ایڈیشنل پرنسپل سکریٹری ، خارجہ سکریٹری، سکریٹری (آیوش) اور ڈاکٹر ویریندر ہیگڑے، بطور رکن شامل ہیں۔ کمیٹی نے اسکریننگ کمیٹی کی سفارشات کا جائزہ لینے کے ساتھ ساتھ ادارے اور افراد کے ذریعے دیے گئے تعاون کا تجزیہ کرنے کے بعد رام منی آئنگر مویموریل یوگا انسٹی ٹیوٹ ، پنے کا انتخاب اس مقتدر ایوارڈ کی تفویض کے لیے کرنے کی سفارش کی۔ حکومت ہند نے رام منی آئنگر میموریل یوگا انسٹی ٹیوٹ کو مذکورہ اعزاز سے سرفراز کرنے کے لیے متعلقہ کمیٹی کی سفارشات قبول کرتے ہوئے فیصلہ کیا ہے کہ 2017 کے دوران یوگا کو فروغ دینے کے سلسلے میں غیر معمولی تعاون دینے کے اعتراف میں اس ادارے کو وزیر اعظم کے ایوارڈ سے نوازا جائے۔


    واضح رہے کہ آیوش کی وزارت، حکومت ہند نے کھلے اشتہار کے ذریعے مذکورہ ایوارڈ دینے کے سلسلے میں نامزدگیاں طلب کی تھیں اور وزارت نے ایوار ڈکی تفویض کے لیے رہنماخطوط بھی وضع کیے تھے۔ اس اسلسلے میں دو کمیٹیوں کی تشکیل کی گئی تھی، جن میں ایک اسکریننگ کمیٹی (ابتدائی تجزیے سے متعلق )اور دوسری تجزیاتی کمیٹی (جیوری) تھی۔ مقصد یہ تھا کہ ایوارڈ کی تفویض کو حتمی شکل دیتے وقت ایک شفاف طریقہ کار اپنایا جاسکے۔


    مجموعی طور پر 85 نامزدگیاں موصول ہوئیں، نیز اسکریننگ کمیٹی کی جانب سے مزید 15 ناموں کی سفارش کی گئی۔ موصولہ درخواستوں میں سے اسکریننگ کمیٹی نے 16 نام منتخب کیے اور متعلقہ افراد اور ادروں کے ذریعے دئیے گیے تعاون کے موضوع پر تفصیلی تبادلہ خیال اور تجزیاتی عمل کے بعد آگے کی کارروائی شروع ہوئی۔ اس کے علاوہ کمیٹی نے یوگا سے وابستہ افراد اور ادروں کے مزید 15 نام بھی شامل کیے، جنھوں نے یوگا کی ترقی میں دیرینہ خدمات کی بنیادوں پرمعتبریت حاصل کی ہے۔ تاہم اُن کے نام پر مشتمل درخواستیں موصول نہیں ہوئی تھیں۔ تمام تر متعلقہ حقائق اور دیگر پہلوؤں کو زیر غور لانے کے بعد ،جیوری نے اپنی جانب سے یہ فیصلہ اور سفارش پیش کی کہ رواں سال کے لیے ایوارڈ پنے میں واقع رام منی آئنگر میموریل یوگا انسٹی ٹیوٹ کو دیا جائے۔


    واضح رہے کہ رام منی آئنگر میموریل یوگا انسٹی ٹیوٹ نے گذشتہ چار دہائیوں کے دوران یوگا کو بین الاقوامی پیمانے پر رواج دینے کے لیے یہ بڑا کام کیا ہے۔ اس ادارے نے یوگا کے موضوع پر کتابیں شائع کی ہیں، جن کا ترجمہ متعدد زبانوں میں ہوچکا ہے۔ رام منی آئنگر میموریل یوگا انسٹی ٹیوٹ کے ہزاروں اساتذہ دنیا بھر میں یوگا کی ترویج و اشاعت میں مصروف ہیں۔


    ************


    (م ن ۔۔ ن ر۔ 21.06.2017 )


    U – 2845

    
    
    (Release ID: 1493449) Visitor Counter : 5