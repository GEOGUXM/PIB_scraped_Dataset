      کامرس اور صنعت کی وزارتہ

      بھارت سے کی جانے والی مسالہ جات کی برآمدات کی مالیت میں 17-2016 کے دوران اب تک کا سب سے زیادہ اضافہ
      Posted On: 16 JUN 2017 11:12AM by PIB Delhi


    نئی دہلی 16جون ؛ عالمی پیمانے پر مختلف ممالک کے ذریعے نافذ کردہ خوراک سلامتی کے سخت ترین قواعد کے تقاضوں پر پورا اترتے ہوئے بھارتی مسالے اور مسالہ جات سے تیار مصنوعات کی برآمدات کی مالیت میں 17-2016 کے دوران 17664.61 کروڑ روپے (2633.30 ملین امریکی ڈالر) کا اضافہ درج کیا گیاہے۔ یہ مقدار 9لاکھ 47 ہزار 790 ٹن تک پہنچ گئی ہے۔ جس سے سخت ترین مقابلے کے باوجود بین الاقوامی منڈی میں بھارتی مسالوں نے اپنا مقام برقرار رکھا ہے اور ان کی زبردست مانگ ہے۔


    مسالوں اور دیگر متعلقہ مصنوعات کی برآمدات میں رونما ہونے والا یہ اضافہ مقدار اور مالیت دونوں لحاظ سے ہے اور اسے بڑی کامیابی کے ساتھ 16-2015 کی مقدار یعنی 8 لاکھ 45 ہزار 255 ٹن اور 16238.23 کروڑ روپے (2482.83 ملین امریکی ڈالر) کی مالیت کے ساتھ موازنہ کرنے پر ،مقدار میں 12، فیصد کا اضافہ ظاہر ہوتا ہے۔ مالیت میں روپے کے لحاظ سے 9 فیصد کا اضافہ اور ڈالروں کے زمرے میں چھ فیصد کا اضافہ ظاہر ہوتا ہے۔


    17-2016 کے مالی سال کے دوران مرچ کی مانگ سب سے زیادہ برقرار رہی اور 5070.75 کروڑ روپے کے بقدر کی 400250 ٹن مرچ کی برآمد عمل میں آئی، جس سے مقدار میں 15 فیصد اور مالیت میں 27 فیصد کا اضافہ ظاہر ہوتا ہے۔


    سفید زیرے کا نمبر اس کے بعد آتا ہو، جو برآمد کیے جانے والے مسالوں میں سب سے زیادہ برآمد ہوا ہے۔ اس کی برآمدات میں مقدار کے لحاظ سے 22 فیصد اور مالیت کے لحاظ سے 28 فیصد کا اضافہ درج کیا گیاہے۔ 17-2016 کے دوران بھارت نے 1963.20 کروڑ روپے کی مالیت کا 19 ہزار ٹن سفید زیرہ برآمد کیا۔ برآمدات میں ہونے والا اضافہ بیشتر اس بنیاد پر تھا کہ درآمدات کرنے والے ممالک کی جانب سے زیرہ درآمد کرنے کے لیے سخت معیارات مقرر کیے گئے تھے اور اس کے پیش نظر مسالہ بورڈ کی جانب سے زیرے کی برآمدات کے سلسلے میں برآمد کاروں کو فوری طور پر خبردار کردیا گیا تھا۔


    بھارت نے عالمی منڈی میں سخت مسابقت کے باوجود اپنے عمدگی کے حامل مسالوں کی خوبی کی بنیاد پر بین الاقوامی مطالبات کی تکمیل کرتے ہوئے برآمدات کے تما م تر سابق ریکارڈ توڑے ہیں۔مسالہ بورڈ کے چیئرمین ڈاکٹر اے جئے تھلکا نے کہا ہے کہ اس سے بھی زیادہ اطمینان کی بات یہ ہے کہ یہ برآمداتی اضافہ اس وقت رونما ہوا ہے، جب عالمی پیمانے پر سخت ترین خوراک سلامتی قوانین نافذ ہیں اور ایسی صورت میں بھی بھارتی مسالوں کو بین الاقوامی پیمانے پر ترجیح ملی ہے۔


    ہلدی کی افزوں عالمی مانگ خصوصاً ادویہ جاتی شعبے میں ہلدی کے مطالبہ نے ہلدی کی برآمدات میں زبردست اضافہ ہوا ہے اور یہ 17-2016 کے دوران مقدار کے لحاظ سے ایک لاکھ 16 ہزار 500 ٹن اور مالیت کے لحاظ سے ایک لاکھ 248 کروڑ روپے کی سطح پر پہنچ گئی۔


    جن مسالوں کی برآمدات میں گزشتہ مالی سال کے مقابلے میں سب سے زیادہ اضافہ درج کیا گیا ہے، ان میں سونف کا نام شامل ہے، جس کی برآمدات میں مقدار کے لحاظ سے 129 فیصد کا اضافہ درج کیا گیا اور مالیت میں 79 فیصد کا اضافہ درج کیا گیا۔


    سال کے دوران لہسن کی برآمدات نے مجموعی برآمدات کے اضافے میں خاصا تعاون دیا اور مالیت کے لحاظ سے لہسن کی برآمد میں 92 فیصد اور مقدار کی لحاظ سے 39 فیصد کا اضافہ درج کیا گیا۔


    جائفل اور جاوتری کی برآمدات میں بھی اضافہ درج کیا گیا اور 16-2015 کے مقابلے میں بالترتیب 25 فیصد اضافے کے ساتھ 5070 ٹن مقدار کی برآمدات عمل میں آئی جبکہ اس سے پہلے 4050 ٹن کی مقدار برآمد ہوئی تھی۔


    16-2015 کے دوران اجوائن کی برآمدات 5310 ٹن اور مالیت 53.28 کروڑ روپے کی جو 17-2016 کے دوران بڑھ کر 6250 ٹن اور 62.46 کروڑ روپے کے بقدر ہوگئی۔


    ڈاکٹر جئے تھلکا نے کہا کہ بڑی الائچی کی پیداوار کو فروغ دینے، خصوصا شمال مشرقی خطے میں بڑی الائچی کے فروغ کی مسالہ بورڈ کی کوششوں کے نتیجے میں، اس کی برآمد میں مقدار کے لحاظ سے 30 فیصد اور مالیت کے لحاظ سے 9 فیصدکا اضافہ درج ہوا ہے۔


    مسالوں سے متعلق برآمداتی اعداد و شمار سے ظاہر ہوتا ہے کہ روایتی مسالوں کے بجائے ڈبہ بند اور قدر وقیمت کے حامل مسالوں کے استعمال کے اضافے کا رجحان بڑھ رہا ہے اور 16-2015 کے مقابلے میں 17-2016 کے دوران مسالوں کی برآمدات میں مقدار اور مالیت دونوں لحاظ سے خاطر خواہ اضافہ درج ہو اہے۔


    ******


    (م ن ۔ ۔ ن ر۔ 16.06.2017 )


    U – 2771

    
    
    (Release ID: 1493046) Visitor Counter : 4