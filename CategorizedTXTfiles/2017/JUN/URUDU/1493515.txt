      مکانات اور شہری غریبی کے خاتمے کی وزارت

      مختلف ریاستوں میں ہاؤسنگ کے لئے مرکز کی 1915 کروڑ روپئے کی منظوری
      Posted On: 22 JUN 2017 1:59PM by PIB Delhi


    نئی دہلی۔ 22 ؍جون۔ہاؤسنگ اور شہری غریبی کو دور کرنے کی وزارت نے پردھان منتری آواس یوجنا (شہر) کے تحت شہر میں رہنے والے غریب لوگوں کے فائدے کیلئے مناسب قیمت والے 70784مکانات کی تعمیر کی منظوری دی۔ اس میں 3558 کروڑ روپئے کا سرمایہ لگے گا جس کے لئے مرکز کی طرف سے 1062 کروڑ روپئے کی امداد کی منظوری دی گئی ہے۔ اترپردیش کے وزیراعلیٰ یوگی آدتیہ ناتھ نے اپنا عہدہ سنبھالنے کے فوراً بعد ایچ یو پی اے کے وزیر جناب ایم وینکیا نائیڈو سے بات چیت کی۔ اس کے بعد ریاستی سرکار نے 145 شہروں کیلئے مناسب قیمت کے مکانات بنانے کی تجویز بھیجی جسے منظوری دے دی گئی۔ اس سے پہلے اترپردیش میں مکانات بنانے کیلئے 41954 مکانات بنانے کی منظوری دی گئی تھی جن میں راجیو آواس یوجنا کے تحت منظوری بھی شامل ہے۔ راجیو آواس یوجنا اب پی ایم اے وائی (شہر) میں ضم کردی گئی ہے۔ ان تازہ ترین منظوریوں کے ساتھ ہی اترپردیش کیلئے منظور کیے گئے مکانوں کی کُل تعداد 112738 ہوگئی ہے۔


    70784 مکانات جن کی منظوری دی گئی ہے ان میں سے 56839 ساجھیداری میں مناسب قیمت والے مکانات کی اسکیم کے تحت تعمیر کیے جائیں گے اور 13945 مکانات مستفید ہونے والوں کیلئے تعمیر پی ایم اے وائی (شہر) کے تحت تعمیر کیے جائیں گے۔ ان دونوں پالیسیوں کے تحت ہر مستفید ہونے والے کو 1.50 لاکھ روپئے کی مرکزی امداد دی گئی ہے۔


    تازہ ترین منظوریوں کے تحت لکھنؤ کو 1525 مکانات، گورکھپور کو 501 مکانات، ایودھیا کو 500 مکانات، التفات گنج کو 903 مکانات، فیض آباد کو 769 مکانات، دودھی کو 765 مکانات، رودولی کو 713 مکانات ، سنگاہی بھیرورا کو 821 مکانات، چترا کو 783 مکانات، پردھی نگر کو 674 مکانات ، کان پور دیہات کو 442 مکانات، دورالا کو 505 مکانات، سکندرا کو 447 مکانات، اکبر پور کو 449 مکانات، علی گنج کو 511 مکانات، بریلی کو 139 مکانات اور اعظم گڑھ کو 119 مکانات کی منظوری دی گئی ہے۔


    کرناٹک میں 93 شہروں اور قصبوں کیلئے مناسب قیمت والے 56281 مکانات کی تعمیر کی اجازت دی گئی ہے۔ جس میں 2950 کروڑ روپئے کی سرمایہ کاری ہوگی جس میں 844 کروڑ روپئے مرکزی امداد کے طور پر ہوں گے۔


    بنگلورو میں 8291 مکانات کی اجازت دی گئی ہے جن میں 1613 مکانات بلاری میں ، شیوموگا میں 1500، چن پٹنا میں 1450، ہبلی میں 1300 ، دھارواڑ میں 1292 ، چلاکیرے میں 1127، کنک پور میں 1163 اور سرا میں 1008 مکانات کی تعمیر کی اجازت دی گئی ہے۔


    پہلی بار ایسا ہے کہ انڈمان ونکوبار جزیروں میں پورٹ بلیئر کے لئے 609 مکانات کی تعمیر کی اجازت دی گئی ہے جس کے لئے 54 کروڑ روپئے کی سرمایہ کاری ہوگی جس میں سے مرکزی امداد 9 کروڑ روپئے کی ہوگی۔


    ان تازہ ترین منظوروں کے ساتھ ساتھ پی ایم اے وائی (شہر) کے تحت مناسب قیمت والے مکانات کی تعمیر کی جو اجازت دی گئی ہے ان کی تعداد 2095718 ہوگئی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ا س ۔ ع ن


    U-2867

    
    
    (Release ID: 1493515) Visitor Counter : 2