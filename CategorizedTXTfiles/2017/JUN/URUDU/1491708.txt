      صدر جمہوریہ کا سکریٹریٹ

      صدر جمہوریہ نے ’للن شاہ فقیر کے گیت ‘ نامی کتاب کی پہلی جلد اور للن شاہ فقیر کےمنتخب گیتوں کی پہلی ڈی وی ڈی حاصل کی
      Posted On: 04 JUN 2017 6:07PM by PIB Delhi


    نئی دہلی۔04؍جون؛ صدر جمہوریہ جناب پرنب مکھرجی نے آج (جون 3، 2017) کو 'للن شاہ فقیر کے گیت' نامی کتاب کی پہلی جلد اور للن شاہ فقیر کے منتخب گیتوں کی پہلی ڈی وی ڈی حاصل کی۔ یہ کتاب پروفیسر مچكند دوبے نے لکھی ہے۔


    اس موقع پر صدر جمہوریہ نے بنگلہ دیش میں ہندوستان کے سابق ہائی کمشنر پروفیسر مچكند دوبے کو ان کے اس اہم کام کے لئے مبارک باد پیش کی۔ انہوں نے کہا کہ کتاب کے ذریعے ایک عظیم سنت اور سماجی مصلح للن شاہ فقیر کو خراج عقیدت پیش کیا گیا ہے۔ انہوں نے کتاب کی اشاعت کے لئے ساہتیہ اکادمی اور گیتوں کی ڈی وی ڈی تیار کرنے کے منصوبے میں مدد کے لئے ہندوستانی ثقافتی تعلقات کی کونسل کو بھی مبارک باد دی۔ ڈی وی ڈی میں بیگم فریدہ پروین نے ان گیتوں کو سر پیش کیا ہے۔ صدر جمہوریہ نے کہا کہ بیگم فریدہ پروین نے ہندی اور بنگلہ دونوں زبانوں میں للن شاہ فقیر کے گیتوں کو آواز دے کر مجموع کو مسحور کر دیا ہے۔


    صدر نے کہا کہ بنگلہ میں شاید ہی کوئی ایسا شخص ہو جو للن شاہ فقیر کے گیتوں سے واقف نہ ہو۔ انہوں نے کہا کہ للن شاہ فقیر کا ہندوستانی سنتوں کی انسانی روایت میں اہم مقام رہا ہے۔


    صدر جمہوریہ نے اس موقع پر خاص طور پر موجود بنگلہ دیش حکومت کے وزیر اطلاعات جناب حسن الحق اِنو اور بنگلہ اکیڈمی کے چیئرمین پروفیسر انیس الزماں کا شکریہ ادا کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ۔ت ح ۔ 2017۔06۔04 )


    U- 2552

    
    
    (Release ID: 1491708) Visitor Counter : 2