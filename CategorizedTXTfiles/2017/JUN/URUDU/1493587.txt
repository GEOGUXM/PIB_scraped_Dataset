      کابینہ

      ہندوستان اور آرمینیا کے درمیان باہری خلا کے پرامن استعمال میں تعاون سے متعلق مفاہمت نامے کو کابینہ کی منظوری
      Posted On: 22 JUN 2017 6:58PM by PIB Delhi


    نئی دہلی، ۔22جون۔ وزیر اعظم جناب نریندر مودی کی صدارت میں مرکزی کابینہ نے آج ہندوستان اور آرمینیا کے درمیان باہری خلا کے پرامن استعمال میں تعاون سے متعلق مفاہمت نامے کو اپنی منظوری دے دی ۔


    اس مفاہمت نامے پر اپریل 2017 میں دستخط کئے گئے تھے ۔ اس مفاہمت نامے سے خلائی سائینس ، ٹیکنالوجی اور اپلیکیشن بشمور زمین کی ریموٹ سینسنگ ، سٹیلائیٹ کمیونیکیشن اور سٹیلائیٹ پر مبنی نیویگیشن ، خلائی سائینس اور سیارچہ جاتی ایکسپلوریشن ، خلائی جہاز اور خلائی نظامات اور زمینی نظامات کے استعمال اور خلائی ٹیکنالوجی کے اپلیکیشن جیسے شعبوں میں تعاون کی راہ ہموار ہوگی۔


    اس مفاہمت نامہ سے ایک مشترکہ ورکنگ گروپ کے قیام کی راہ ہموار ہوگی جس میں محکمہ خلا / خلائی تحقیق کے ہندوستانی ادارے (ڈی او ایس / آئی ایس آر او) اور جمہوریہ آرمینیا کی تعلیم اور سائینس کی وزارت کی ریاستی سائینس کمیٹی کے ارکان شامل ہوں گے جو مستقبل کا کارروائی منصوبہ تیار کریں گے جس میں اس مفاہمت نامے کے نفاذ سے متعلق نظام الاوقات اور اس کے وسائل شامل ہیں۔


    اس سے زمین کی ریموٹ سینسنگ ، سٹیلائیٹ کمیونیکیشن، سٹیلائیٹ پر مبنی نیویگیشن خلائی سائینس اور سیارچہ جاتی ایکسپلوریشن کے شعبوں میں جدید تر تحقیقاتی سرگرمیوں اور اپلیکیشن امکانات کی رفاتار تیز ہوگی۔


    اس مفاہمت نامے سے خلائی ٹیکنالوجی سے اپلیکیشن کے شعبے میں مشترکہ سرگرمیوں کی راہ ہموار ہوگی جس سے انسانیت کو فائدہ ہوگا۔ اس طرح سے ملک کے سبھی شعبوں اور خطوں کے لوگ اس مستفید ہوں گے۔


    اس مفاہمت نامے کے تحت جو کام انجام دئے جائیں گے ان کی مالی اعانت متعلقہ ایکزیکیٹیو تنظیم کے ذریعہ کی جائے گی جس میں قومی ضابطوں اور اصولوں کا خیال رکھا جائے گا۔


    اس مفاہمت نامے کے تحت انجام دیئے جانے والے مشترکہ پروجکٹ اور کام نن کمرشیل یا کمرشیل بنیاد پر ہوں گے اور ان کی تکمیل باہمی ادائگیوں کے بغیر یا معاوضہ جاتی بندوبست یا ٹھیکوں کی بنیاد پر ہوگی۔


    م ن۔ م م۔ع ج


    22 -06-2017


    U- 2881


    


    

    
    (Release ID: 1493587) Visitor Counter : 2