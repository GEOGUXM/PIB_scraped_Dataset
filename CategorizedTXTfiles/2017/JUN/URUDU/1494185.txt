      قبائیلی امور کی وزارت

      درج فہرست قبائل کے ملازمین کے خلاف سنجیدہ نوعیت کے معاملات کی جانچ کمیٹی میں درج فہرست قبائل سے تعلق رکھنے والے دو ارکان کی شمولیت کو یقینی بنایا جائے: عملے اور تربیت کے محکمے کو این سی ایس ٹی کی تلقین
      Posted On: 30 JUN 2017 3:46PM by PIB Delhi


    نئی دہلی۔ 30 ؍جون۔درج فہرست قبائل کے قومی کمیشن (این سی ایس ٹی) نے عملے اور تربیت کے محکمے کو لکھا ہے کہ درج فہرست قبائل (ایس ٹی) سے تعلق رکھنے والے ملازمین کے بارے میں ایسے معاملے کی جانچ کیلئے، جس میں کہ سزا دی جاسکتی ہے، سرکاری محکموں کے ذریعے تشکیل کی جانے والی کمیٹی میں ایس ٹی سےتعلق رکھنے والے کم از کم دو ارکان کی شمولیت کو یقینی بنایاجائے۔


    کمیشن نے یہ فیصلہ ہر ایک ایس ٹی ملازم کیلئے قدرتی انصاف کو یقینی بنانے کیلئے کیا ہے۔ کمیشن کے مراسلے میں کہا گیا ہے کہ اگر کسی محکمے یا وزارت میں ایس ٹی افسران موجود نہ ہوں تو دیگر محکموں سے ایس ٹی افسروں کو کمیٹی میں شامل کیاجائے۔


    آئین کی دفعہ 338 کے مطابق این سی ایس ٹی کو سرکاری ایس ٹی ملازمین کے لئے ملازمت کے سازگار ماحول کو یقینی بنانے کا اختیار حاصل ہے۔ کئی مواقع پر دیکھا گیا ہے کہ ایس ٹی ملازمین کےخلاف تادیبی کارروائی کیلئے طے شدہ عام طریقہ کار پر عمل نہیں کیا جاتا۔


    م ن۔ا گ ۔ ع ن


    U-2972

    
    
    (Release ID: 1494185) Visitor Counter : 2