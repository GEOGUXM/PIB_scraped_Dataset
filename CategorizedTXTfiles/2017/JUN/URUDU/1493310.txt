      سائنس اور ٹیکنالوجی کی وزارت

      ڈاکٹر ہرش وردھن نے یوگا تقریبات سے متعلق موبائل ایپ لانچ کیا
      Posted On: 19 JUN 2017 5:32PM by PIB Delhi


    نئی دلّی ، 20 جون ؍ سائنس و تکنالوجی کے وزیر ڈاکٹر ہرش وردھن نے وزارت سائنس و تکنالوجی کے محکمہ سائنس و تکنالوجی کے ذریعہ تیار کردہ موبائل ایپ ’’ یوگا تقریبات ‘‘ کو گزشتہ روز نئی دلّی میں لانچ کیا ۔ محکمہ سائنس و تکنالوجی کے ذریعہ یہ موبائل ایپ یوگا کے بین الاقوامی دن 2017 کے موقع پر تیار کیا گیا ہے ۔ اس ایپ کا مقصد یوگا کو مقبول بنانا اور سائنسی تقاضوں کے مطابق صحت مندانہ زندگی گزارنے کے لئے ان کی حوصلہ افزائی کرنا ہے ۔
    شہریوں کی صحت مند زندگی سے مجموعی طور پر ملک کی پیداوار اور اقتصادیات میں اضافہ ہوتا ہے ۔یوگا کا مطلب صحت مند معاشرے کو بر قرار رکھنے کے لئے فطرت کے ساتھ ہم آہنگی اور ترقیاتی خواہشات کی تکمیل ہے ۔
    زندگی کے معیار کا یہ نظریہ حکومت ہند کے قومی مشن ’’ سووچھ بھارت ‘‘ سے منسلک ہے ۔محکمہ سائنس و تکنالوجی نے سی ایس آر آئی کے تحت ایک ریسرچ پروگرام ’’ یوگا کی سائنس و تکنالوجی اور مراقبہ (ستیم )شروع کیا ہے ۔ یوگا اور مراقبہ وہ بین شعبہ جاتی کوششیں ہیں جو داخلی طور پر نیورو سائنس ، ادویات ، نفسیات ، انجینئرنگ ، فلسفہ وغیرہ سے مربوط ہیں اوریوگا اس طر ح کے مربوط فوائد حاصل کرنے کے لئے ایک مجموعی طور پر مکمل راستہ فراہم کرنے میں اپنا تعاون دے سکتا ہے ۔
    بین الاقوامی یوگا تقریبات 2017 ایپ ، ایک طرح کا پلیٹ فارم مہیا کر ے گا جہاں یوگا کی سرگرمیوں میں عوام کی شرکت اور ان کے تجربات کو باہم تبادلے کا موقع ملے گا اور اس طرح سے سائنسی لحاظ سے صحت مندانداز حیات اپنانے کی حوصلہ افزائی ہوگی ۔
    یہ ایپ پورے ملک میں عوامی مقامات ، اسکولوں ، دفاتر کے احاطوں میں مجموعی تقریبات کے اہتمام پر بھی احاطہ کرے گا اور ساتھ ہی ساتھ انفرادی طور پر جو لوگ یوگا سے دلچسپی رکھتے ہیں اور یوگا کے فروغ کے لئے کوشاں ہیں ، ان لوگوں کی کوششوں کو بھی نمایاں کرے گا ۔
    یہ ایپ گوگل میپ سے مربوط ہوگا جہاں دستیاب اطلاعات کو کوئی بھی استعمال کنندہ اپنی مرضی کے مطابق ملاحظہ کر سکے گا ۔ بعد ازاں اس ایپ پر پیش کردہ اطلاعات ایک سماجی وال کے توسط سے محکمہ سائنس و تکنالوجی کی ویب سائٹ پر بھی دستیاب ہوں گی ۔ ایپ یعنی یوگا تقریبات ( محکمہ سائنس و تکنالوجی ) گوگل پلے اسٹور سے ڈاؤن لوڈ کیا جا سکتا ہے ۔ اس کے نکات درج ذیل ہیں :
    * انسٹال کرو اور کھولو ایپ
    * اپنی یوگا تقریبات کو شیئر کریں اور ارسال کریں
    * اپنی تصاویر اور مقامات کوگوگل میپ پر ملاحظہ کریں
    مذکورہ تمام تر اطلاعات جو اس ایپ کے توسط سے جمع کی جائیں گی ، انہیں بعد ازاں آیوش کی وزارت کے ساتھ ساجھا کیا جائے گا اور وہ اس کے توسط سے اپنی کوششوں کو بڑھاوا دے گی ۔


    
    ۔ ۔ ۔ ۔ ۔ ۔


    
    U . 2817
    م ۔ ر ۔ ر 20 / 6 / 17

    
    
    (Release ID: 1493310) Visitor Counter : 2