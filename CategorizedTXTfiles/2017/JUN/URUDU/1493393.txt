      عملے، عوامی شکایات اور پنشن کی وزارت

      کے وی چودھری نے آسٹریا کے ویانا میں یو این سی اے سی کے تنفیذی جائزہ گروپ کے آٹھویں اجلاس میں کنٹری اسٹیٹمینٹ پیش کیا
      Posted On: 20 JUN 2017 7:43PM by PIB Delhi


    نئی دہلی، 20 جون 2017، مرکزی ویجی لینس کمشنر جناب کے وی چودھری نے کل آسٹریا کے ویانا میں بدعنوانی کے خلاف اقوام متحد ہ


    کنونشن (یو این سی اے سی) کے تنفیذی جائزہ گروپ کے آٹھویں اجلاس میں کنٹری اسٹیٹمینٹ (ملک کا بیان) پیش کیا۔آٹھویں اجلاس کا انعقاد 19جون سے 23 جون 2017 تک کیا جارہا ہے۔


    ملکی بیان پیش کرتے ہوئے جناب کے وی چودھری نے کہا کہ ہندوستان نے بدعنوانی کے خلاف موثر لڑائی کی ضرورت کو پہچانا ہے اور اس کے لئے ہندوستان نے ایک مضبوط اور وقت کی کسوٹی پر کھرا اترنے والا ادارہ جاتی اور قانونی فریم ورک موجود ہے جس میں انسداد بدعنوانی قانون اور آزاد مرکزی ویجی لینس (نگرانی) کمیشن، مرکزی اطلاعاتی کمیشن، کمپٹرولر اینڈ آڈیٹر جنرل، ججز (انکوائری) قانون اور دیگر قوانین کا ایک مجموعہ موجود ہے جس میں لوک پال اور لوک آیکت قانون 2013 ، وسل بلوورس پروٹیکشن ایکٹ 2011، انسداد منی لانڈرنگ قانون، بے نامی لین دین (روک تھام) قانون شامل ہیں جو متعدد طرح کے جرائم وغیرہ کا احاطہ کرتے ہیں۔


    جناب کے وی چودھری نے کہا کہ ہندوستان بدعنوانی سے نمٹنے کےلئے مکمل طور پر پابند عہد ہے اور اس نے بدعنوانی کو قطعاً برداشت نہ کرنے کے نقطہ نظر کے ساتھ ساتھ کم از کم حکومت اور زیادہ سے زیادہ حکمرانی کے اصول کو اپنایا ہے۔ انہوں نے حکومت کے ذریعہ اٹھائے گئے چند معروف و مشہور اقدامات کا ذکر کیا جن میں روزگار یا دیگر سرکاری سہولتوں کے حصول کے لئے نوجوانوں، طلبا وغیرہ کے ذریعہ اپنی اسناد جمع کرتے وقت ان کی کسی سرکاری ملازم کے ساتھ توثیق یعنی اٹیسٹیشن کرانے کے نظام کو ختم کردینا شامل ہے۔ جس کا پورے ملک میں زبردست مثبت اثر پڑا ہے۔ اسی طرح سے اس میں وفاقی حکومت اور اس کے اداروں میں نیچے درجے کے عہدوں کے لئے تقرری کے وقت ذاتی انٹرویو کا خاتمہ بھی شامل ہے جس نے سرکاری ملازمین کے انتخاب کے وقت بدعنوانی کے امکان کو ختم کردیا ہے۔ ایسا ہی ایک اہم اقدام اعلی قدر کے کرنسی نوٹوں کی منسوخی بھی جو کہ کالا دھن اور بدعنوانی کے خاتمے کی سمت میں ایک مضبوط قدم ہے۔


    ۔۔۔۔۔۔۔۔۔۔۔


    م ن۔م م ۔ ن ا۔


    (20-06-17)


    U- 2833

    
    
    (Release ID: 1493393) Visitor Counter : 2