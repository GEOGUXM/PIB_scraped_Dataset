      عملے، عوامی شکایات اور پنشن کی وزارت

      ڈاکٹرجتیندرسنگھ نے عملہ اور تربیت کے محکمہ کےذریعے‘‘ سوؤچھتا پکھواڑہ’’کے آغاز کے موقع پر متعدد محکموں کی میٹنگ کی صدارت کی
      Posted On: 16 JUN 2017 6:51PM by PIB Delhi


    نئی دہلی، 16 ؍جون ، شمال مشرقی خطے کی ترقی، وزیراعظم دفتر،عملہ، عوامی شکایات اور پنشن ، ایٹمی توانائی اور خلاء کے مرکزی وزیر مملکت (آزدانہ چارج) ڈاکٹر جتیندرسنگھ نے آج یہاں عملہ، عوامی شکایات اور پنشن کی وزارت کے محکمہ برائے عملہ اور تربیت کےذریعے سوؤچھتا پکھواڑہ کے آغاز کےموقع پر متعدد محکموں کی ایک میٹنگ کی صدارت کی۔ عملہ اور تربیت کے محکمہ کے سکریٹری جناب بی پی شرما، اسٹاف سلیکشن کمیشن کے چیئرمین جناب اشیم کھرانہ، لا ل بہادر شاستری نیشنل اکیڈمی آف ایڈمنسٹریشن(ایل بی اے ایس این اے اے)کی ڈائریکٹر محترمہ اُپما چودھری ، انسٹی ٹیوٹ آف سکریٹریٹ ٹریننگ اینڈ مینجمنٹ، کےڈائریکٹرڈاکٹر سنیتا ایچ کھرانہ اور عملہ اور تربیت کے محکمہ ، اسٹاف سلیکشن کمیشن ،وزارت داخلہ، مرکزی اطلاعاتی کمیشن، یونین پبلک سروس کمیشن، انڈین انسٹی ٹیوٹ آف پبلک ایڈمنسٹریشن ، پبلک انٹر پرائزز سلیکشن بورڈ، سنٹرل ایڈمنسٹریٹیو ٹریبیونل، سنٹرل بیورو آف انویسٹی گیشن، سنٹرل ویجلنس کمیشن، اخراجات کے محکمہ ، محصول کےمحکمہ، معاشی امور کے محکمہ اور پینے کے پانی اور صفائی کی وزارت کے سینئرافسران میٹنگ میں موجود تھے۔


    اس موقع پر خطاب کرتے ہوئے ڈاکٹر جتیندرسنگھ نے کہا کہ صفائی سے متعلق سرگرمیوں کے مشاہدے میں اہم رول ادا کرنےکیلئے سوؤچھتا پکھواڑہ، عملہ اور تربیت کے محکمہ کو ایک موقع فراہم کرتا ہے۔ وزیر موصوف نے کہا کہ سوؤچھتا پکھواڑہ صفائی اور ستھرائی سے متعلق ہماری عہد بستگی کا اعادہ کرتا ہے۔انہوں نے کہاکہ اس مشن کی کامیابی کیلئے لوگوں کے ذہن کو تبدیل کرنے کی ضرورت ہے۔ انہوں نے کہا کہ ہمارے رویوں اور عادتوں میں تبدیلی کی ضرورت ہے۔ڈاکٹر جتیندرسنگھ نے اس موقع پر ایل بی ایس این اے اے کی ان کوششوں کیلئے اس کی ستائش کی، جس کے تحت اس نے اپنے ٹریننگ کےدوران صفائی مہم میں آئی ایس آفیسر ٹریننگ کو شامل کیاہے۔ انہوں نے کہا کہ یہ دوسروں کیلئے ایک مثال قائم کرےگا اور اس سے دوسرے لوگوں کو ترغیب ملے گی۔انہوں نے یہ تجویز بھی پیش کی کہ کچرے سے دولت کے نظریہ کو فروغ دئے جانے کی ضرورت ہے۔انہوں نے کہاکہ کچرے کا نمٹارہ مؤثر انداز میں کیاجانا چاہئےاور جہاں تک ہو سکےاسے توانائی میں تبدیل کر کے اس کا استعمال کیاجانا چاہئے۔ وزیر موصوف نے اس بات پر زور دیا کہ سوؤچھتاپکھواڑہ کو کسی مخصوص مدت میں محدود نہیں کیاجانا چاہئے، بلکہ مستقل سرگرمیوں کا یہ حصہ ہونا چاہئے۔


    عملہ اور تربیت کے محکمہ کے سکریٹری جناب بی پی شرما نے کہا کہ وزیراعظم جناب نریندرمودی نے یہ خواہش ظاہر کی ہے کہ سوؤچھتا پکھواڑہ کو صرف کسی مخصوص محکمے میں محدود نہیں کیاجانا چاہئے، بلکہ جو محکمہ سوؤچھتا پکھواڑہ کو دیکھ رہا ہے، اسے صفائی ستھرائی کی سرگرمیوں میں پوری حکومت کی قیادت کرنی چاہئےاوراس کا اثر حکومت کے تمام محکموں میں محسوس کیا جانا چاہئے۔ انہوں نے سوؤچھتا پکھواڑہ کے مشاہدے کے دوران عملہ اور تربیت کے محکمہ کےذریعے کی جانے والی سرگرمیوں کے بارے میں بھی جانکاری دی۔


    میٹنگ کے دوران پینے کے پانی اور صفائی کی وزارت کے او ایس ڈی جناب اکشے کمار روات نے ایک پرزنٹیشن دیا، جس میں یہ مشورہ دیا گیا کہ (کچرے سے پاک دفتر)کےتصورکےفروغ ، روزانہ کی بنیاد پر افسران کےذریعہ شرمدان کی پیشکش اور صفائی و ستھرائی سے متعلق افسران ، ٹرینی کےدرمیان مسابقہ آرائی جیسی متعدد سرگرمیاں انجام دی جا ئیں۔ دوسرے محکموں کے افسران نے بھی صفائی کے کاموں سے متعلق معلومات دیں۔ قبل ازیں آج عملہ اور تربیت کے محکمہ کےذریعے سوؤچھتا پکھواڑہ کے افتتاح کے موقع پر عملہ اور تربیت کے محکمہ کے افسران اوراسٹاف نے لوک نایک بھون کے قریب واقع خان مارکیٹ علاقے میں خصوصی صفائی مہم شروع کی۔ لال بہاد ر شاستری نیشنل اکیڈمی آف ایڈمنسٹریشن(ایل بی ایس این اے اے)کو پکھواڑہ کے دوران سوؤچھ اکیڈمی قرار دیا گیا ہے۔


    
    م ن ۔ن ا ۔ ک ا


    U- 2784


    (16.06.17)

    
    
    (Release ID: 1493093) Visitor Counter : 2