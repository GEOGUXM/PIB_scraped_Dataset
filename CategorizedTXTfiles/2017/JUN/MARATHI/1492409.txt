      नौवहन मंत्रालय

      मुंबई पोर्ट ट्रस्टच्या वतीने मुंबईत आज ‘सबका साथ सबका विकास’ संमेलनाचे आयोजन
      Posted On: 09 JUN 2017 5:33PM by PIB Mumbai


      मुंबई 9 जून 201 7


      रा ष्ट्री य लोकशाही आघाडी सरकारला तीन वर्ष पूर्ण झाल्यानिमित्त मुंबई पोर्ट ट्रस्टच्या वतीने मुंबईत आज ‘ सबका साथ सबका विका स’ संमेलनाचे आयोजन करण्यात आले.


      गेल्या तीन वर्षात , नौवहन मंत्रालय आणि मुंबई पोर्ट ट्रस्टच्या वतीने राबवण्यात आलेल्या विविध योजना आणि विकास कामांचा आढावा या संमेलनात घेण्यात आला. तसेच भविष्यातील उपक्रमांची माहितीही देण्यात आली. यासंदर्भातील एक ध्वनिचित्रफितही यावेळी दाखवण्यात आली. मुंबई पोर्ट ट्रस्टचे उपाध्यक्ष यशोधन वनगे यांनी मुंबई पोर्ट ट्रस्टच्या तीन वर्षाच्या कामगिरीचा आढावा घेतला.


      मुंबई पोर्ट ट्रस्टच्या वतीने 2016-17 या वर्षात एक ऐतिहासिक कामगिरी करण्यात आली. यावर्षी मुंबई पोर्ट ट्रस्टच्या इतिहासात प्रथमच 63 दशलक्ष मेट्रिक टन इतकी कार्गो वाहतूक हाताळण्यात आली. तसेच गेल्या वर्षी मुंबई पोर्ट ट्रस्टच्या वतीने 51 क्रुझ हाताळण्यात आल्या. याशिवाय भारतातील सर्वात मोठा ऑईल हॅडलिंग टर्मिनल मुंबई पोर्ट ट्रस्टमध्ये उभारला जात आहे. पर्यावरणाचे संरक्षण करत मुंबई पोर्ट ट्रस्टच्या क्षमता वाढीसाठी अनेक उपाययोजना केल्या जात असल्याचे वनगे यांनी यावेळी सांगितले. कान्होजी आंग्रे दीपस्तंभाच्या ठिकाणी प्रवासी टर्मिनल , मुंबई ते एलिफंटापर्यंत रोप वे अ शा विविध महत्वाकांक्षी प्रकल्पाद्वारे पर्यटन आणि रोजगार निर्मितीला चालना देण्याचा मंत्रालयाचा उद्देश असल्याचे वनगे यांनी यावेळी नमूद केले.


      राष्ट्रीय लोकशाही आघाडी सरकार हे पूर्णपणे विकास प्रेरित असल्याचे महाराष्ट्र राज्याचे गृहनिर्माण मंत्री प्रकाश मेहता यांनी यावेळी स्पष्ट केले. या संमेलनाला प्रमुख पाहुणे म्हणून ते उपस्थित होते. ज्या राज्यात भारतीय जनता पक्षाची सत्ता नाही त्या राज्यात सुद्धा विकास कामे मोठया गतीने होत असल्याचे नमूद करत यावरून आमचे सरकार विकासासाठी कटिबद्ध अस ल्याचे स्प ष्ट होते असे ते म्हणाले . मेट्रो प्रकल्प , कोस्टल रोड , अरबी समुद्रातील छत्रपती शिवाजी स्मारक , इंदू मिल अशा विविध विकास कामांच्या कित्येक वर्षापासून प्रलंबित परवानग्या गेल्या तीन वर्षात मंजूर झाल्याचे मेहता यांनी यावेळी स्पष्ट केले. इतिहासात पहिल्यांदाच दुष्काळी परिस्थितीत महाराष्ट्र राज्याला केंद्राकडून एकाच वर्षात दोनदा प्रथम 4 हजार कोटी आणि नंतर दीड हजार कोटी रुपयांची मदत मिळाल्याचे त्यांनी सांगितले. देशात महामार्ग बांधण्याच्या कामात आलेला वेग , रेल्वेच्या विविध योजना , समाजातील सर्व घटकांच्या विकासासाठी सुरु झालेल्या योजना लक्षात घेता देशाची मोठया वेगाने प्रगतीकडे वाटचाल होत असल्याचे मेहता म्हणाले. मुंबई पोर्ट ट्रस्टच्या विकास कामांचीही मेहता यांनी यावेळी प्रशंसा केली.


      आमदार राज पुरोहित आणि इतर मान्यवर यावेळी उपस्थित होते.


      M.Desai /S.Tupe/P.Kor


    

    
    (Release ID: 1492409) Visitor Counter : 6