      अर्थ मंत्रालय

      वस्तू आणि सेवा कराच्या सुलभ अंमलबजावणीसाठी गेल्या तीन वर्षात केंद्र सरकारकडून अनेक उपकर रद्द
      Posted On: 07 JUN 2017 4:31PM by PIB Mumbai


    नवी दिल्ली , 6 जून 201 7


    येत्या 1 जुलैपासून देशभरात वस्तू आणि सेवा कराच्या अंमलबजावणीच्या पार्श्वभूमीवर केंद्र सरकारने गेल्या तीन वर्षांमध्ये सर्वसाधारण अर्थसंकल्पात अनेक उपकर रद्द केले आहेत. वस्तू आणि सेवा कराची अंमलबजावणी करताना हे उपकर रद्द झाल्याचा लाभ सर्वसामान्य नागरिकांना मिळू शकणार आहे.


    2015-16 या आर्थिक वर्षासाठीच्या सर्वसाधारण अर्थसंकल्पात केंद्र सरकारने शिक्षणावरचा उपकर रद्द केला तर 2016-17 च्या सर्वसाधारण अर्थसंकल्पात सिमेंट आणि स्ट्रॉ बोर्डसह इतर काही उत्पादनावरचा उपकर रद्द केला.


    करनिर्धारण कायदा सुधारणा अधिनियम 2017 अन्वये स्वच्छ ऊर्जा उपकर, स्वच्छ भारत उपकर शिक्षणावरचा उपकर, कोळसा तसेच चहावरचा उपकर यासह एकूण 13 उपकर रद्द करण्यात आले आहेत.


    B.Gokhale/M,Pange/Anagha

    
    
    (Release ID: 1492097) Visitor Counter : 4