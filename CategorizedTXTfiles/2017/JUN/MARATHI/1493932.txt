      भारतीय निवडणूक आयोग

      निवडणूक आयोग मतदार नोंदणी आवाहनासाठी राष्ट्रीय मोहीम प्रथमच फेसबुकवरुन राबवणार
      Posted On: 28 JUN 2017 4:19PM by PIB Mumbai


      नवी दिल्ली 28 जून 201 7


      अद्याप नोंदणी बाकी असलेल्या नवमतदारांवर विशेष भर देणारी राष्ट्रीय मोहीम भारतीय निवडणूक आयोग 1 जुलै 2017 पासून राबवणार आहे.


      अधिकाधिक पात्र मतदारांपर्यंत पोहोचण्याकरता फेसबुकच्या संयुक्त विद्यमाने ही मोहीम राबवण्यात येणार आहे. देशात फेसबुकवर सुमारे 1 कोटी 80 लाख लोक असल्याच्या पार्श्वभूमीवर नागरिकांना निवडणूक आयोगाकडे नोंदणीसाठी उद्युक्त करण्याकरीता फेसबुकवर ‘रजिस्टर नाऊ’ हे बटण उपलब्ध करून देण्यात येणार आहे. मतदानासाठी पात्र असलेल्यांना 1 जुलैला फेसबुकवरून इंग्रजी, हिंदी, मराठीसह 13 भाषांमध्ये आवाहन पाठवले जाणार आहे.


      या उपक्रमामुळे मतदार नोंदणी मोहिमेला गती मिळेल तसेच भविष्यातल्या नागरिकांना आपले कर्तव्य बजावण्यासाठी प्रेरणा मिळेल, असे मुख्य निवडणूक आयुक्त डॉ. नसीम झैदी यांनी म्हटले आहे.


      B.Gokhale /S.Kakde/P.Kor


    

    
    (Release ID: 1493932) Visitor Counter : 3