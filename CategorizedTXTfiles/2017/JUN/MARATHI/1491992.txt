      सांख्यिकी आणि कार्यक्रम अंमलबजावणी मंत्रालय

      अधिकृत सांख्यिकीसाठी नवे राष्ट्रीय धोरण विचाराधीन
      Posted On: 06 JUN 2017 6:32PM by PIB Mumbai


    मुंबई , 6 जून 201 7


    अधिकृत सांख्यिकीसाठी नवे राष्ट्रीय धोरण आखण्याबाबत विचार सुरु असल्याचे केंद्रीय सांख्यिकी आणि कार्यक्रम अंमलबजावणी मंत्री डी.व्ही.सदानंद गौडा यांनी सांगितले. व्हिडिओ कॉन्फरन्सिंगच्या माध्यमातून आज त्यांनी देशभरातील 9 केंद्रांवरील पत्रकारांशी संवाद साधला. संयुक्त राष्ट्रसंघाने अधिकृत सांख्यिकीसंदर्भात निर्धारित केलेली मूलभूत मार्गदर्शक तत्वे जून 2016 मध्ये केंद्रीय मंत्रिमंडळाने स्वीकारली. त्या आधारेच अधिकृत सांख्यिकी संदर्भातील नवे राष्ट्रीय धोरण आखण्याच्या दृष्टीने नियोजन सुरु असल्याची माहिती गौडा यांनी दिली.


    आपल्या थेट नियंत्रणाखाली येणाऱ्या उपक्रमांच्या सांख्यिकीचे संकलन करुन सुसूत्र माहिती उपलब्ध करुन देण्यात आपले मंत्रालय महत्वपूर्ण भूमिका बजावत असल्याचे त्यांनी सांगितले. माहिती संकलनासाठी अत्याधुनिक तंत्रज्ञानाचा वापर करुन नवीन उपक्रम हाती घेण्यात आले आहेत. तसेच सर्व भागधारकांच्या माहितीसाठी आणि व्यवहारातील पारदर्शकतेसाठी आपल्या मंत्रालयाने पोर्टल विकसित केल्याचेही त्यांनी सांगितले. एप्रिल 2017 पासून श्रम विषयक सर्वेक्षण सुरु करण्यात आले असून, त्याद्वारे श्रम क्षेत्रासाठीच्या नेमक्या आर्थिक तरतुदीची आवश्यकता स्पष्ट होईल, अशी माहितीही त्यांनी दिली.


    N.Sapre/M.Pange/D.Rane


    

    
    (Release ID: 1491992) Visitor Counter : 7