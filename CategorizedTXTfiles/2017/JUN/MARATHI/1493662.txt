      मंत्रिमंडळ

      वस्तू आणि सेवा कर प्रणाली लागू करण्यासाठी केलेल्या सहकार्याबद्दल केंद्रीय मंत्रिमंडळाने राज्यांचे मुख्यमंत्री आणि इतरांचे आभार मानले
      Posted On: 22 JUN 2017 10:55PM by PIB Mumbai


    नवी दिल्ली , 22 जून 201 7


    वस्तू आणि सेवा कर प्रणाली लागू करण्यासाठी केलेल्या सहकार्याबद्दल राज्यांचे मुख्यमंत्री आणि इतरांचे आभार मानणाऱ्या प्रस्तावाला पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने मंजुरी दिली आहे.


    " वस्तू आणि सेवा कर प्रणाली ही स्वतंत्र भारतातील सर्वात मोठी कर सुधारणा आहे. ही जगातील कोणत्याही संघीय राजकारणातील सर्वात मोठ्या अप्रत्यक्ष कर सुधारणांपैकी एक आहे , ज्यात बहुविध प्रकारचे कर आणि उपकर, बहुविध दर, विविध नियमांचे पालन आणि प्रत्येक टप्प्यावरील कर यासारखी गुंतागुंत नसेल. या आमूलाग्र सुधारणेमुळे व्यापार सुलभ होईल तसेच ग्राहक आणि सामान्य माणसावरील एकूणच करांचा बोजा कमी होईल.


    राष्ट्रीय एकात्मता आणि वित्तीय संघटनाचे हे एक उत्तम उदाहरण आहे. भारताच्या संघीय लोकशाहीच्या कार्याची साक्ष आहे. केंद्र सरकार आणि सर्व राज्ये तसेच राजकीय पक्षांच्या सहकार्यामुळे हे शक्य झाले आहे. 1 जुलै 2017 पासून देशभरात वस्तू आणि सेवा कर प्रणाली लागू करण्यासाठी सर्व राज्य सरकारे , सर्व मुख्यमंत्री आणि अर्थ राज्यमंत्री आणि सर्व राजकीय पक्ष, खासदार, राज्य विधानसभांचे सदस्य आणि व्यापार आणि उद्योग संघटनांसह समाजातील सर्व घटकांचे त्यांनी दिलेल्या योगदानाबद्दल 22 जून 2017 रोजी पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने आभार मानले आहेत. ”


    N.Sapre/S.Kane/Anagha

    
    
    (Release ID: 1493662) Visitor Counter : 4