      विज्ञान आणि तंत्रज्ञान मंत्रालय

      सीएसआयआर आणि इथिओपियाच्या एमआयडीआय यांच्यात सहकार्य करार
      Posted On: 12 JUN 2017 5:37PM by PIB Mumbai


    नवी दिल्ली 12 जून 201 7


    आफ्रिकी देश आणि भारत यांच्यामध्ये दीर्घकाळ चांगले आणि दृढ संबंध प्रस्थापित करण्यासाठी उभय देशांतील संस्थांमध्ये सहकार्याचे करार करण्यात येत आहेत. यानुसार विज्ञान आणि औद्योगिक संशोधन मंडळ (सीएसआयआर) आणि इथिओपियाच्या मेटल इंडस्ट्रीज डेव्हलपमेंट इन्स्टिट्यूट (एमआयडीआय) यांच्यात सहकार्याचा करार झाला. 7 जून रोजी झालेल्या या कराराच्यावेळी इथिओपियाचे मंत्री डॉ. अलेमू सिथे, शिक्षणमंत्री टेशोमे लेम्मा, सीएसआयआरचे महासंचालक डॉ. गिरीश साहनी, भारताचे इथिओपियातील राजदूत अनुराग श्रीवास्तव आदी मान्यवर उपस्थित होते.


    जमशेदपूरच्या राष्ट्रीय धातू शुद्धीकरण प्रयोग शाळेच्या मदतीने इथिओपियातल्या धातू उद्योगामध्ये संशोधन आणि विकास करण्यात येणार आहे. धातूचे ओतकाम, मजबुतीकरण, धातूला आकार देणे तसेच उत्पादनाची प्रक्रिया आणि नियंत्रण, लागणारी अवजारे तसेच गुणवत्ता व्यवस्थापन प्रणाली यासाठी भारत इथिओपियाला सहकार्य करणार आहे.


    B.Gokhale /S.Bedekar/P.Malandkar


    

    
    (Release ID: 1492582) Visitor Counter : 7