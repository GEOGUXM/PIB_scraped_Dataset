      आदिवासी विकास मंत्रालय

      गेल्या तीन वर्षात 51 एकलव्य आदर्श निवासी शाळा (ईएमआर) सुरु; नवीन 72 शाळांना मंजुरी
      Posted On: 13 JUN 2017 3:54PM by PIB Mumbai


    नवी दिल्ली , 13 जून 201 7


    आदिवासी मुलांना शिक्षणाची सुविधा उपलब्ध व्हावी, यासाठी केंद्र सरकारच्या आदिवासी व्यवहार मंत्रालयाने गेल्‍या तीन वर्षात 51 एकलव्य आदर्श निवासी शाळा (ईएमआर) सुरु केल्या. त्याचबरोबर आणखी 72 शाळा सुरु करण्याच्या प्रस्तावाला मंजुरी दिली आहे. सन 2013-14 मध्ये 110 एकलव्य आदर्श निवासी शाळा सुरु होत्या. आदिवासी व्यवहार मंत्रालयाने केलेल्या विशेष प्रयत्नांमुळे सध्या 26 राज्यांमध्ये 161 शाळा कार्यरत असून त्यामध्ये 52 हजार आदिवासी विद्यार्थी शिक्षण घेत आहेत.


    1998 मध्ये एकलव्य आदर्श निवासी शाळा योजना सुरु झाली. महाराष्ट्रात या योजनेंतर्गंत सन 2000 मध्ये पहिली शाळा सुरु झाली. गेल्‍या 17 वर्षात एकूण 259 शाळांना मंजूरी देण्यात आली. त्यापैकी 72 शाळांना गेल्या तीन वर्षात मंजुरी देण्यात आली आहे. इतर कोणत्याही सरकारी शाळेपेक्षा एकलव्य आदर्श शाळेचे कामकाज उत्कृष्टपणे चालत असून निकालही चांगला लागत आहे. या शाळांचे इयत्ता दहावी आणि बारावीच्या विद्यार्थ्यांचे उत्तीर्ण होण्याचे प्रमाण सरासरी 90 टक्क्यांपेक्षा जास्त आहे. अनेक विद्यार्थी उच्च शिक्षण घेत आहेत तसेच स्पर्धात्मक परीक्षाही देत आहेत.


    एकलव्य आदर्श शाळेच्या स्थापनेसाठी साधारणपणे 12 कोटी रुपये खर्च करण्यात येतात. तर पर्वती वाळवंट तसेच दूरच्या क्षेत्रामध्ये हाच खर्च 16 कोटी रुपयांपर्यंत जाते. यामध्ये शाळेची मुख्य इमारत, विद्यार्थ्यांचे वसतीगृह आणि शिक्षक तसेच कर्मचाऱ्यांची निवासस्थाने यांची उभारणी केली जाते.


    B.Gokhale/S.Bedekar/Anagha


    

    
    (Release ID: 1492653) Visitor Counter : 8