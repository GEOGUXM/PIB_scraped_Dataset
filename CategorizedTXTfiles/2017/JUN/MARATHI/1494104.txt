      सांख्यिकी आणि कार्यक्रम अंमलबजावणी मंत्रालय

      समाविष्ट नसलेल्या बिगरकृषी उद्योगांचे प्रमुख निर्देशांक असलेला अहवाल एनएसएसओकडून जारी
      Posted On: 29 JUN 2017 5:43PM by PIB Mumbai


      नवी दिल्ली 29 जून 201 7


      राष्ट्रीय नमुना सर्वेक्षण कार्यालय (एनएसएसओ), सांख्यिकी आणि प्रकल्प अंमलबजावणी मंत्रालयाने ‘की इंडिकेटर्स ऑफ अनइनकॉर्पोरेटड नॉन-ॲग्रीकल्चरल इंटरप्रायझेस (एक्सक्ल्युडिंग कन्स्ट्रक्शन) इन इंडिया’ हा अहवाल जारी केला आहे.


      संपूर्ण देशभरातल्या विविध 8,484 गावांमधून आणि 7,839 शहरी तालुक्यांमधून गोळा केलेल्या नमुन्यांच्या आधारे सर्वेक्षणाचे निष्कर्ष काढण्यात आले आहेत.


      2015-16 या वर्षात सर्वेक्षणात अखिल भारतीय स्तरावर 6.34 कोटी बिगरसमाविष्ट बिगरकृषी (बांधकाम वगळून) उद्योग आढळून आले. त्यापैकी 31 टक्के निर्मिती क्षेत्रात, 36.3 टक्के व्यापारात आणि 32.6 टक्के इतर सेवा क्षेत्रात आढळून आले. यापैकी 51 टक्के उद्योग ग्रामीण भागात तर 49 टक्के शहरी भागात आहेत.


      बिगर समाविष्ट बिगरकृषी उद्योगात सर्वात मोठा वाटा उत्तर प्रदेशचा (14.20 टक्के) आहे. त्यापाठोपाठ पश्चिम बंगाल (13.99 टक्के), तामिळनाडू (7.80 टक्के), महाराष्ट्र (7.54 टक्के) आणि कर्नाटक (6.05 टक्के) या राज्यांचा क्रमांक लागतो.


      बिगर समाविष्ट बिगर कृषी उद्योगात (बांधकाम वगळून) 11.13 कोटी कामगार असून त्यापैकी 34.8 टक्के व्यापारात, इतर सेवांमध्ये 32.8 टक्के आणि निर्मिती क्षेत्रात 32.4 टक्के कामगार असल्‍याचे सर्वेक्षणात आढळून आले. देशात 11.5 लाख स्वयंसहायता गट असून 95.5 लाख त्यांच्या सक्रीय सदस्य आहेत. बचत गटांच्या सक्रीय सदस्यांना कामगार गणले जात नाही.


      बिगर समाविष्ट बिगर कृषी उद्योगांमधले 51 टक्के उद्योग ग्रामीण भागात तर 49 टक्के शहरी भागात वसले आहेत.


      अहवालातली विस्तृत माहिती www.mospi.go.in या संकेतस्थळावर उपलब्ध आहे.


      B.Gokhale /S.Kakde/P.Kor


    

    
    (Release ID: 1494104) Visitor Counter : 5