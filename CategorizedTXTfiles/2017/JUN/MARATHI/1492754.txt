      युवक कल्याण आणि क्रीडा मंत्रालय

      टेनिसपटू रोहन बोपण्णा यांनी क्रीडा मंत्री विजय गोयल यांची घेतली भेट
      Posted On: 14 JUN 2017 3:18PM by PIB Mumbai


    अलिकडेच फ्रेंच ओपन टेनिस स्पर्धेत मिश्र दुहेरी गटामध्ये विजयी ठरलेले टेनिसपटू रोहन बोपण्णा यांनी आज क्रीडा राज्यमंत्री (स्वतंत्र कार्यभार) विजय गोयल यांची भेट घेतली. यावेळी बोपण्णा यांनी ग्रँड स्लॅम टेनिस स्पर्धा खेळताना पॅरिस येथे आलेल्या अनुभवाविषयी गोयल यांच्याशी चर्चा केली. बेंगलोर येथे टेनिसचे प्रशिक्षण देण्यासाठी स्थापण्यात आलेल्या क्रीडा अकादमी विषयीही बोपण्णा यांनी मंत्र्यांना थोडक्यात माहिती दिली. सध्या या क्रीडा अकादमीमध्ये 70 छोट्या टेनिसपटूंना प्रशिक्षण देण्यात येत आहे.


    कॅनडाचा खेळाडू गॅब्रियल डाब्रोवस्की याच्या भागीदारीमध्ये मिश्र दुहेरी विजेतेपट मिळवल्याबद्दल क्रीडा मंत्री गोयल यांनी बोपण्णा यांचे अभिनंदन केले. तसेच सरकार क्रीडा क्षेत्रात उत्कृष्ट कामगिरी करणाऱ्या खेळाडूंना प्रोत्साहन मिळावे म्हणून सर्वतोपरी प्रयत्न करत आहे.


    क्रीडा क्षेत्राचे आकर्षण मुलांमध्ये वाढले पाहिजे. देशात यासाठी लोकचळवळ निर्माण व्हावी, यासाठीही क्रीडा मंत्रालय कार्यरत आहे. यासंबंधी जर कुणाला सूचना, शिफारसी करावयाच्या असतील तर आपल्या मंत्रालयाची दारे खेळाडू आणि प्रशिक्षक यांच्यासाठी सदैव खुली आहेत असेही विजय गोयल यांनी यावेळी रोहन बोपण्णा यांना सांगितले.


    B.Gokhale /S.Bedekar/P.Malandkar

    
    
    (Release ID: 1492754) Visitor Counter : 3