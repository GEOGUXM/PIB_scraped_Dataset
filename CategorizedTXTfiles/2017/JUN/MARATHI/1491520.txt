      गृह मंत्रालय

      राजनाथ सिंह यांच्या हस्ते सीमा सुरक्षा दलाच्या 15 व्या शौर्य पुरस्कारांचं वितरण
      Posted On: 01 JUN 2017 3:51PM by PIB Mumbai


    नवी दिल्ली 1 जून 201 7


    सीमा सुरक्षा दल ही देशाच्या संरक्षण रचनेची पहिली भिंत असून, आपल्या जीवावर उदार होत, सीमेचे रक्षण करणाऱ्या जवांनाचा देशाला अभिमान आहे, असे प्रतिपादन केंद्रीय गृहमंत्री राजनाथ सिंह यांनी केले. सिंह यांच्या हस्ते आज नवी दिल्लीत बीएसएफच्या 15व्या शौर्य पुरस्कार वितरण समारंभात, अतुलनीय पराक्रम गाजवणाऱ्या सैनिकांचा पदकं देऊन सन्मान करण्यात आला, त्यावेळी ते बोलत होते.


    यावेळी 29 जवानांना विविध शौर्य पुरस्काराने गौरवण्यात आले, तसेच 6व्या आशियाई पॅरा सायकलिंग स्पर्धेत बीएसएफ तर्फे रौप्य पदक जिंकणारे हवालदार हरिंदर सिंह यांचाही सत्कार करण्यात आला.


    सोशल मिडियावर कुठल्याही अफवा अथवा असत्य माहिती पसरवली जाणार नाही, याची जवानांनी विशेष काळजी घ्यावी, असे आवाहन त्यांनी केले.


    सीमेपलिकडून होणारी घुसखोरी, तस्करी आणि बनावट चलनाचा अवैध व्यापार रोखण्यासाठी बीएसएफच्या जवानांनी घेतलेल्या परिश्रमाचे त्यांनी विशेष कौतूक केले.


    B.Gokhale / R.Aghor /D.Rane

    
    
    (Release ID: 1491520) Visitor Counter : 27