      दूरसंचार आणि माहिती तंत्रज्ञान मंत्रालय

      भारतीय टपाल खात्याने ट्विटर सेवेच्या माध्यमातून आलेल्या तक्रारी केल्या दूर
      Posted On: 14 JUN 2017 2:15PM by PIB Mumbai


    नवी दिल्ली 14 जून 201 7


    ट्विटरच्या माध्यमातून मदत करुन आणि तक्रारी दूर करुन भारतीय टपाल खात्याने पुन्हा एकदा आपली कार्यक्षमता सिद्ध केली आहे. आंतरराष्ट्रीय पार्सल सेवेविषयी ट्विटरच्या माध्यमातून असंख्य तक्रारी टपाल खात्याला आल्या होत्या. त्या सर्व दूर करुन पार्सल योग्य त्या व्यक्तिला पोहोचवण्याची व्यवस्था टपाल खात्याने केली. त्यामुळे अनेक जणांनी टपाल खात्याचे आभार मानून धन्यवाद दिल्याचेही “ ट्विट ” पुन्हा केले आहे.


    दूरसंचार खात्याचे मंत्री मनोज सिन्हा यांनी गेल्या वर्षी ऑगस्टमध्ये टपाल खात्याची “ ट्विटर सेवा ” सुरु केली होती. “ ट्विटर ” च्या माध्यमातून आलेल्या तक्रारींचे वर्गीकरण करुन त्या दूर करण्याची योजना खात्याने आखली. त्यानुसार आत्तापर्यंत टपाल विभागाने सर्वच्या सर्व म्हणजे 32,000 पेक्षा जास्त तक्रारी दूर केल्या आहेत. खाजगी कुरियर सेवेपेक्षा वेगवान आणि खात्रीशीर टपाल सेवा असल्याबद्दल प्रशंसाही “ ट्विटर ” वरुन अनेक जणांनी केली आहे.


    N.Sapre /S.Bedekar/P.Malandkar

    
    
    (Release ID: 1492741) Visitor Counter : 3