      सामाजिक न्याय आणि सबलीकरण मंत्रालय

      विकासाचे लाभ गरिबांपर्यंत पोहोचावेत-रामदास आठवले
      Posted On: 07 JUN 2017 6:02PM by PIB Mumbai


    मुंबई 7 जून 201 7


    पंतप्रधान नरेंद्र मोदी यांच्या सक्षम नेतृत्वाखाली केंद्र सरकारने अनेक निर्णय घेतले आहेत. विकासाचे लाभ समाजातल्या सर्वात गरीब व्यक्तीपर्यंत पोहोचले पाहिजेत, असे या सरकारचे धोरण आहे, असे केंद्रीय सामाजिक न्याय आणि सक्षमीकरण राज्यमंत्री रामदास आठवले यांनी म्हटले आहे.


    केंद्र सरकारची गेल्या तीन वर्षांतील कामगिरी आणि सुप्रशासन यासंदर्भात बुधवारी ठाणे (महाराष्ट्र) येथे आयोजित पत्रकार परिषदेत ते बोलत होते.


    प्रधानमंत्री ग्रामसडक योजनेअंतर्गत सध्या प्रतिदिन 130 कि.मी. वेगाने रस्त्यांचे बांधकाम सुरू आहे. 2012-13 मध्ये हा वेग केवळ 66 कि.मी. प्रतिदिन इतका होता, असे त्यांनी सांगितले. दरम्यानच्या काळात या वेगात 78 टक्के वाढ झाली आहे. उद्योजकांसाठीच्या स्टॅण्ड अप योजनेअंतर्गत 19,949 अर्जांवर कारवाई करण्यात आली असून तयासाठी 4114 कोटी रुपये खर्च करण्यात आले असल्याची माहिती त्यांनी दिली.


    वित्तीय समावेशन विचारात घेता प्रधानमंत्री जन-धन योजनेअंतर्गत 28 कोटी खाती उघडण्यात आली. तर 30 डिसेंबर 2016 मध्ये सादर केलेले भीम ॲप आतापर्यंत सुमारे 2 कोटी नागरिकांनी डाऊनलोड केले आहे. संयुक्त राष्ट्रसंघाच्या ई-प्रशासन निर्देशांकात भारताने 11 स्थानांची झेप घेतली आहे. 2013 मध्ये ई प्रशासनामार्फत सुमारे 66 लाख व्यवहार झाले होते. 2017 पर्यंत ही संख्या 3 कोटींवर पोहोचली. उज्वला योजनेअंतर्गत 2 कोटीपेक्षा जास्त महिलांना एलपीजी गॅसची जोडणी देण्यात आली, असल्याचे आठवले यांनी सांगितले.


    B.Gokhale /M.Pange/P.Kor

    
    
    (Release ID: 1492284) Visitor Counter : 3