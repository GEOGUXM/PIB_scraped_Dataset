      कार्मिक, सार्वजनिक तक्रार आणि निवृत्ती वेतन मंत्रालय

      विभागीय प्रक्रियेसाठी ऑनलाईन सॉफ्टवेअरचे सिंह यांच्या हस्ते उद्‌घाटन
      Posted On: 22 JUN 2017 6:09PM by PIB Mumbai


    नवी दिल्ली, 22 जून 201 7


    केंद्रीय कर्मचारी, सार्वजनिक तक्रार आणि निवृत्ती वेतन मंत्री डॉ. जितेंद्र सिंह यांनी आज नवी दिल्ली इथे विभागीय कारवाईसाठी ऑनलाईन सॉफ्टवेअरचे उद्‌घाटन केले.


    यासाठी कर्मचारी आणि प्रशिक्षण विभाग, सीव्हीसी तसेच इतर विभागांनी केलेल्या एकत्रित प्रयत्नांसाठी डॉ. जितेंद्र सिंह यांनी सर्वांचे कौतुक केले. पंतप्रधान नरेंद्र मोदी यांच्या नेतृत्वाखाली सरकार, ‘कमाल प्रशासन, किमान सरकार’, जबाबदारीसह पारदर्शकता आणि नागरिक केंद्रीक तसेच भ्रष्टाचाराविरुद्ध शून्य सहनक्षमता या तत्वांवर आधारीत कार्य करत आहे. भ्रष्टाचारी अधिकाऱ्यांविरुद्ध कारवाई करणे आणि अवाजवी विलंबाचा फटका प्रामाणिक अधिकाऱ्यांना बसू नये, हे या सॉफ्टवेअरचे उद्दिष्ट आहे, असे सिंह म्हणाले. नोकरशाही हे प्रशासनाचे साधन आहे आणि अधिकाऱ्यांना कार्य-पूरक वातावरण उपलब्ध करुन देणे ही सरकारची जबाबदारी आहे. प्रामाणिक अधिकाऱ्यांना त्रास होणार नाही याची काळजी हे सॉफ्टवेअर घेईल आणि सरकारमध्ये पारदर्शक कारभाराला प्रोत्साहन देईल, असेही सिंह यांनी यावेळी सांगितले.


    B.Gokhale/S.Mhatre/D. Rane

    
    
    (Release ID: 1493569) Visitor Counter : 3