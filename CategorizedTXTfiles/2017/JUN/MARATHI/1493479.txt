      माहिती आणि प्रसारण मंत्रालय

      भारताच्या सर्वात मोठ्या महानगरपालिका कर्ज रोखे सूची कार्यक्रमाचे उद्या बॉम्बे स्टॉक एक्सचेंज येथे आयोजन
      Posted On: 21 JUN 2017 5:29PM by PIB Mumbai


    मुंबई 21 जून 201 7


    पंतप्रधानांच्या शहरी, स्थानिक संस्थांना आर्थिकदृष्ट्या बळकट करण्याच्या दृष्टीकोनाला पुष्ठी देण्यासाठी पुणे, देशाच्या शहर परिवर्तनाचा एक नवा अध्याय सुरु करणार आहे. उद्या दिनांक 22 जून 2017 रोजी बॉम्बे स्टॉक एक्सचेंज, मुंबई येथे पुणे महानगरपालिके द्वारे सकाळी 9 वाजता भारताच्या सर्वात मोठ्या महानगरपालिका कर्ज रोखे कार्यक्रम ( INR 2264 कोटी ) सुरुवात होणार आहे. भारतीय कर्जरोखे आणि नियामक मंडळ अर्थात सेबीने महानगरपालिका अधिनियम 2015 द्वारे चालू केलेल्या कर्ज रोख्यांची सूची आणि देय प्रकाशनासंदर्भातील हा पहिला कार्यक्रम राहील.


    या कार्यक्रमाला केंद्रीय शहर विकास मंत्री, गृह आणि शहर दारिद्रय निर्मुलन, माहिती आणि प्रसारण मंत्री वेंकय्या नायडू, महाराष्ट्राचे मुख्यमंत्री देवेंद्र फडणवीस, केंद्रीय वित्त राज्य आणि सहकार व्यवहार मंत्री अर्जुन मेघवाल तसेच इतर मान्यवर उपस्थित राहणार आहेत.


    महानगर कर्ज रोखे हे शहराच्या पायाभूत आर्थिक वाढीव गरजा भागवण्यासाठी एक साधन म्हणून उपयोगी राहणार असून, पुणे महानगरपालिका, महाराष्ट्र सरकार, केंद्रीय वित्त मंत्रालय, केंद्रीय शहर विकास मंत्रालय, सेबी, एस बी आय कॅपिटल मार्केट लि., तसेच अमेरिकेचे ट्रेझरी कार्यालयाचे तांत्रिक सहाय्य आणि सल्लागार, यांच्यासह नवीन वित्तीय संपत्ती वर्ग विकास क्षेत्रात काम करणार आहेत.


    नवी मुंबई येथील राष्ट्रीय कर्ज रोखे विपणन संस्थेचे उद्‌घाटन करतांना पंतप्रधानांनी सेबी आणि आर्थिक व्यवहार विभागाला विनंती केली होती की, स्मार्ट सिटी अभियानांतर्गत, एक वर्षाच्या आत भारताच्या 10 शहरांमध्ये महानगरपालिका कर्ज रोखे जारी करावे. या व्यतिरिक्त केंद्र सरकारने एकूण कर्ज रोख्यांच्या आकारावर आधारीत 2 टक्के व्याज अनुदान देण्याचे सूचविले होते. हे दोन्ही कार्यक्रम पुणे महानगरपालिकेच्या महानगर कर्ज रोखे कार्यक्रमासाठी निर्णायक आणि प्रेरक ठरतील.


    पुणे महानगरपालिकेने पहिल्या 5 वर्षाच्या 2264 कोटी रुपये मुल्याच्या कर्ज रोखे कार्यक्रमाचे कर्ज रोखे मूल्य 2000 कोटी ( INR ) वाढविण्याचे सुचविले असून, पुणे महानगरपालिका स्थायी समिती आणि सर्वसाधारण सभेने टेलिस्कोपिक जल मूल्य आकार हा 30 वर्षांपर्यंत वाढविण्याला मंजूरी दिली आहे. यामुळे 24 * 7 जल प्रकल्प महसुल निर्मितीला प्रोत्साहन मिळणार असून, यामुळे स्वनिर्भरता वाढणार आहे.


    तसेच इस्क्रो देय यंत्रणा हा एक भाग असून, पुणे महानगरपालिका संपत्ती कराचा हा भाग सुद्धा तारण म्हणून कर्ज रोखे सेवा कार्यक्रमात घेणार आहे. भविष्यातील विविध मुद्यांवर वित्तीय क्षमता परिणामकारक राहण्यासाठी तसेच संबंधित नियामक चौकटीद्वारे कर्जरोखे संपूर्ण किंवा काही भागांद्वारे पुणे महानगरपालिकेच्या काही महसुल स्रोतांद्वारे देण्यात येतील. महाराष्ट्र सरकारने 12 जून 2017 रोजी पुणे महानगरपालिका कर्ज रोखे कार्यक्रमाला मंजुरी दिली आहे.


    B.Gokhale / S.Mhatre /D.Rane

    
    
    (Release ID: 1493479) Visitor Counter : 5