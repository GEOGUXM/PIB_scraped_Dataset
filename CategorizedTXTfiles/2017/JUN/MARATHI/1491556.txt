      कृषी मंत्रालय

      ‘राष्ट्रीय गौ-उत्पादकता अभियानाला’ केंद्र सरकारची मंजुरी, दुग्ध उत्पादन वाढवण्यासाठी 850 कोटी रुपये निधी वितरित – राधामोहन सिंह
      Posted On: 01 JUN 2017 6:05PM by PIB Mumbai


    नवी दिल्ली 1 जून 201 7


    दुग्ध उत्पादनात लघु शेतकरी, दुग्ध उत्पादक, दुग्ध प्रक्रिया उद्योग, पणन या सर्व घटकांच्या एकत्रित सहभागामुळे भारत गेल्या 15 वर्षांपासून या क्षेत्रात अग्रेसर राहिला आहे, असे गौरवोद्गार केंद्रीय कृषी आणि शेतकरी कल्याण मंत्री राधामोहन सिंह यांनी काढले.


    वर्ष 2014-17 या काळात देशातील दुग्ध उत्पादन, 16.9 टक्क्यांनी वाढून 465.5 दशलक्ष टनांपर्यंत पोहोचले. आधीच्या तीन वर्षात हे उत्पादन 398 दशलक्ष टन इतके होते. याच काळात शेतकऱ्यांच्या उत्पन्नातही 13.79 टक्क्यांपर्यंतची वाढ झाली.


    देशी गाईंची पैदास वाढवण्यासाठी सरकारने अनेक उपाययोजना हाती घेतल्या आहेत. गाईंचे देशी वाण विकसित करण्यासाठी राष्ट्रीय गोकूळ अभियान सुरु करण्यात आले आहे, असेही त्यांनी सांगितले.


    देशातली दुधाची वाढती मागणी बघता, दुग्ध उत्पादन वाढवण्यासाठी सरकारने ‘राष्ट्रीय गौ – उत्पादकता अभियान’ या नव्या योजनेला मंजुरी दिली असून, त्यासाठी 850 कोटी रुपये निधीही मंजूर केला आहे, अशी माहिती सिंह यांनी दिली. नवी दिल्लीत आज ‘जागतिक दुग्ध दिवसा’निमित्त आयोजित कार्यक्रमात ते बोलत होते.


    यावेळी कृषीमंत्र्यांच्या हस्ते राष्ट्रीय गोपाळ रत्न आणि कामधेनु पुरस्कारांचे वितरणही करण्यात आले.


    B.Gokhale / R.Aghor /D.Rane

    
    
    (Release ID: 1491556) Visitor Counter : 9