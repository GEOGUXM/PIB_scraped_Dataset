      माहिती आणि प्रसारण मंत्रालय

      पुणे महानगर पालिकेचा महानगरपालिका कर्ज रोखे सूची कार्यक्रम मुंबई शेअर बजारात संपन्न
      मुंबई शेअर बाजाराचा आवाज हा आपल्या देशात आता शहरी पुनरुत्थान होण्याचा एक प्रतिध्वनी आहे – व्यंकय्या नायडू

      Posted On: 22 JUN 2017 4:15PM by PIB Mumbai

    मुंबई , 13 जून 201 7


    पुण्यासाठी, भारताच्या सर्वात मोठया महानगरपालिका कर्ज रोखे कार्यक्रमाचे (2,300 कोटी रुपये) आज मुंबई शेअर बाजारात उद्‌घाटन झाले.


    उद्‌घाटन प्रसंगी बोलतांना केंद्रीय शहर विकास मंत्री व्यंकय्या नायडू म्हणाले की, “ मुंबई शेअर बाजारात आज उमटलेल्या ध्वनीच्या परिणामांच्या विस्ताराबद्दल आपल्यापैकी बऱ्याच जणांनी कधीच विचार केला नसेल. या कार्यक्रमाचे महत्व जर मला एका ओळीत सांगायचे असेल तर, हा ध्वनी आपल्या देशात आता शहरी पुनरुत्थान होण्याचा एक प्रतिध्वनी आहे. ”


    महानगरपालिका कर्जरोख्यांवर नायडू सविस्तर बोलले. “ मोठया प्रमाणातील पायाभूत सुविधांमधील तूट भरुन काढण्यांसाठी शहरांना अधिकाधिक स्रोतांची आवश्यकता असल्याने, त्यांना स्रोत निर्मितीसाठी जास्तीत जास्त नवीन पर्याय शोधण्याची गरज आहे. महानगरपालिका रोखे हे एक कार्यक्षम साधन असून ज्याचा वापर विविध कारणांसाठी करता येईल. यामुळे शहरी परिवर्तन प्रक्रियेत भांडवल निर्मितीवर कार्य करेल.


    दीर्घ कालीन शांततेनंतर पहिल्यांदा महानगरपालिका कर्ज रोख्यांना पुणे महानगरपालिकेने पुनरुज्जिवीत केले त्यांच्या या प्रयत्नासाठी व्यंकय्या नायडूंनी पुणे महानगरपालिकेची प्रशंसा केली आहे. या कार्यासाठी दिलेल्या पाठिंब्याबद्दल व्यंकय्या नायडूंनी महाराष्ट्र सरकार आणि मुख्यमंत्री देवेंद्र फडणवीस यांचे देखील कौतुक केले. एकटया पुण्याने सध्या 2300 कोटी रुपयांचे लक्ष्य ठरविले आहे ज्यामधील 200 कोटी रुपये पहिल्या टप्प्यात याआधीच मिळाले आहेत असे नायडू यांनी जाहीर केले.


    कर्ज रोखे व्यवस्थापन राष्ट्रीय संस्थेत गेल्यावर्षी डिसेंबरमध्ये आयोजित एका कार्यक्रमात पंतप्रधानांनी दरवर्षी कमीत कमी दहा शहरांनी अशा प्रकारचे कर्ज रोखे जारी केले पाहिजेत अशी इच्छा व्यक्त केली होती.


    जुलै 2015 मध्ये सेबीने यासंदर्भात आवश्यक मार्गदर्शक तत्व जारी केली आणि त्यानंतर पुण्याने पहिल्यांदा असे कर्ज रोखे जारी केले याबद्दल पंतप्रधानांनी समाधान व्यक्त केले.


    स्रोत निर्मितीसाठी आता आपली शहरे क्रेडिट रेटिंग, परिवहनाला चालना देणारा विकास, मूल्य अधिग्रहीत वित्त पुरवठा आदी नवीन पर्यायांचा अवलंब करत आहेत. मागील तीन वर्षात चांगली सुरुवात झाली आहे आणि अजून आपल्याला खूप मोठा पल्ला गाठायचा आहे.


    सूची कार्यक्रमा दरम्यान, केंद्रीय शहर विकास मंत्री, गृह आणि शहरी दारिद्रय निर्मूलन मंत्री, माहिती आणि प्रसारण मंत्री व्यंकय्या नायडू व्यतिरिक्त मुख्यमंत्री देवेंद्र फडणवीस उपस्थित होते. केंद्रीय अर्थ आणि कॉर्पोरेट व्यवहार राज्यमंत्री अर्जुन मेघवाल म्हणाले की, 2017 हे वर्ष आर्थिक सुधारणा आणि आर्थिक युग म्हणून ओळखले जाईल कारण अनेक पथदर्शी निर्णय या वर्षात घेण्यात आले, स्मार्ट शहरांसाठी महानगर पालिका कर्ज रोखे जारी करणे हा त्या निर्णयांपैकीच एक निर्णय आहे.


    B.Gokhale/S.Mhatre/Anagha


    

    
    (Release ID: 1493535) Visitor Counter : 2