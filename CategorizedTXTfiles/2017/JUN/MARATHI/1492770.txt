      मंत्रिमंडळ

      युवा विषयांसंदर्भात भारत आणि आर्मेनिया यांच्यात सामंजस्य करार
      Posted On: 14 JUN 2017 4:28PM by PIB Mumbai


    नवी दिल्ली , 14 जून 201 7


    युवकांशी संबंधित विविध मुद्दयांवर परस्पर सहकार्य करण्याबाबत भारत आणि अर्मेनिया यांच्यात झालेल्या सामंजस्य कराराला आज केंद्रीय मंत्रिमंडळाने मंजुरी दिली. एप्रिल 2017 मध्ये हा करार करण्यात आला होता. हा करार पाच वर्षांसाठी अस्तित्वात असेल. त्यानंतर त्याला आपोआप मुदतवाढ दिली जाईल.


    दोन्ही देशातल्या युवकांमध्ये विविध खेळ तसेच सांस्कृतिक, शैक्षणिक घडामोंडीमधून विचारांची देवघेव व्हावी यादृष्टीने हा करार करण्यात आला आहे.


    यात दोन्ही देशातले युवक एकमेकांच्या देशात जातील, युवा संघटना आणि युवा धोरणांसाठी कार्यरत सरकारी अधिकारी यांच्यातही नियमित भेटीगाठी आणि चर्चा होतील. आंतरराष्ट्रीय स्तरावर परिषदा आणि चर्चासत्र आयोजित केली जातील. तसेच शिबीरे, युवा महोत्सव यांच्या माध्यमातूनही भारत आणि आर्मेनिया यांच्यातल्या युवा शक्तीचे परस्पर सहकार्य वाढविण्यासाठी हा करार उपयुक्त ठरेल.


    B.Gokhale/R.Aghor/Anagha


    

    
    (Release ID: 1492770) Visitor Counter : 4