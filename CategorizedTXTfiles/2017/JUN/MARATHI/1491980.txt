      अर्थ मंत्रालय

      पॅरिस येथे आयोजित आर्थिक सहकार्य आणि विकास संघटनेच्या बैठकीत सहभागी होण्यासाठी केंद्रीय वित्तमंत्री अरुण जेटली 4 दिवसांच्या अधिकृत दौऱ्यावर
      Posted On: 06 JUN 2017 5:27PM by PIB Mumbai


    नवी दिल्ली, 6 जून 201 7


    पॅरिस येथे आयोजित आर्थिक सहकार्य आणि विकास संघटनेच्या बैठकीत सहभागी होण्यासाठी केंद्रीय वित्तमंत्री अरुण जेटली आजपासून चार दिवसांच्या अधिकृत दौऱ्यावर आहेत. आज संध्याकाळी ते पॅरिसमध्ये पोहोचतील आणि उद्या सकाळी या बैठकीत अध्यक्षीय भाषण करतील. जागतिकीकरणासंदर्भातल्या गटचर्चेतही ते सहभागी होणार असून, त्यांच्याबरोबर संघटनेचे सरचिटणीस, डेन्मार्कचे परराष्ट्र व्यवहार मंत्री, ऑस्ट्रेलियाचे व्यापार मंत्री, तसेच इंग्लंड आणि स्वीडनचे वित्तमंत्रीही सहभागी होतील.


    8 जून रोजी केंद्रीय संरक्षण मंत्री अरुण जेटली फ्रान्सच्या संरक्षण मंत्र्यांची आणि वित्तमंत्र्यांची स्वतंत्रपणे भेट घेतील. आपल्या चार दिवसांच्या या दौऱ्यात ते इतरही अनेक उपक्रमांमध्ये सहभागी होणार आहेत.


    M.Desai / M.Pange /D.Rane


    

    
    (Release ID: 1491980) Visitor Counter : 7