      शहर विकास मंत्रालय

      आणखी 30 स्मार्ट शहरे जाहीर, आतापर्यंत एकूण 90 स्मार्ट शहरांची यादी जाहीर
      Posted On: 23 JUN 2017 5:47PM by PIB Mumbai


    महाराष्ट्रातील पिंपरी-चिंचवड 18 व्या क्रमांकावर


    उर्वरित 10 स्मार्ट शहरांसाठी 20 शहरे शर्यतीत


    शहरांच्या निवडीत आणि स्मार्ट शहर योजनांच्या गुणवत्तेत कोणतीही तडजोड नाही-व्यंकय्या नायडू


    नवी दिल्ली 23 जून 201 7


    स्मार्ट शहरे म्हणून विकसित करण्यासाठी केंद्र सरकारने आज आणखी 30 शहरांची यादी जाहीर केली. 25 जून 2015 रोजी स्मार्ट शहर अभियान सुरू झाल्यानंतर आतापर्यंत एकूण 90 शहरांची यादी जाहीर करण्यात आली आहे.


    उपलब्ध स्मार्ट शहरांच्या स्लॉटसाठी एकूण 45 अर्ज आले होते परंतु नागरिकांच्या आकांक्षा पूर्तीसाठी व्यवहार्य आणि कार्यरत योजनांच्या सुनिश्चिततेसाठी यामधून केवळ 30 शहरांची निवड करण्यात आली. हे अभियान सुरू करताना पंतप्रधान नरेंद्र मोदींनी यासंदर्भातील निर्देश दिले होते असे शहर विकास, गृह आणि शहरी दारिद्रय निर्मुलन मंत्री. एम. व्यंकय्या नायडू म्हणाले. शहर परिवर्तनावर नवी दिल्ली इथं आयोजित राष्ट्रीय कार्यशाळेत स्मार्ट शहरांची नवीन यादी जाहीर करताना ते आज बोलत होते.


    30 शहरांच्या या यादीत केरळमधील त्रिवेंद्रम प्रथम क्रमांकावर आहे, तर महाराष्ट्रातील पिंपरी-चिंचवड 18 व्या क्रमांकावर आहे.


    स्मार्ट शहर अभियानाअंतर्गत उर्वरित 10 स्मार्ट शहरांच्या स्लॉटसाठी 20 शहरे शर्यतीत आहेत, असंही नायडू यांनी यावेळी सांगितले. यामध्ये महाराष्ट्रातील नवी मुंबई, मुंबई शहर आणि अमरावतीचा समावेश आहे.


    B.Gokhale /S.Mhatre/P.Kor

    
    
    (Release ID: 1493697) Visitor Counter : 10