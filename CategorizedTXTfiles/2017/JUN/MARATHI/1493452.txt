      पंतप्रधान कार्यालय

      लखनऊ विकास उपक्रमांचे पंतप्रधानांच्या हस्ते उद्‌घाटन
      Posted On: 20 JUN 2017 8:56PM by PIB Mumbai


    नवी दिल्ली, 20 जून 201 7


    पंतप्रधान नरेंद्र मोदी यांनी आज लखनऊ येथे डॉ.ए.पी.जे.अब्दुल कलाम तांत्रिक विद्यापीठाच्या इमारतीचे उद्‌घाटन केले, तसेच लखनौ-कानपूर दरम्यान 400 के व्ही विद्युत पारेषण लाईनचे लोकार्पण केले आणि पंतप्रधान आवास योनजेच्या लाभार्थ्यांना मंजुरी पत्र वितरित केले.


    भारतीय युवक आधुनिक तंत्रज्ञानासोबत सखोल पद्धतीने जोडला जात असून, युवा पिढीने स्टार्ट अप तसेच आरोग्य क्षेत्रात विशेषत: आरोग्य विषयक उपकरण निर्मितीमध्ये नाविन्यपूर्ण विचार करायला हरकत नाही, असे पंतप्रधानांनी यावेळी सांगितले.


    उत्तर प्रदेशमधील सर्व जिल्ह्यात वीज पुरवठ्याच्या सुनिश्चिततेसाठी पंतप्रधानांनी उत्तरप्रदेश सरकारचे अभिनंदन केले. देशाच्या विकास प्रवासात वीज आणि ऊर्जा अत्यंत महत्वपूर्ण आहेत. सौर ऊर्जा आता भारतात लोकप्रिय होत आहे, असेही मोदी म्हणाले.


    1 जुलै रोजी अंमलबजावणी होणाऱ्या वस्तू आणि सेवा कराविषयी पंतप्रधान म्हणाले की, ही लोकशाहीची ताकद दर्शवते. वस्तू आणि सेवा कर अंमलबजावणीचे श्रेय 125 कोटी भारतीयांना जाते.


    B.Gokhale/S.Mhatre/D. Rane

    
    
    (Release ID: 1493452) Visitor Counter : 4