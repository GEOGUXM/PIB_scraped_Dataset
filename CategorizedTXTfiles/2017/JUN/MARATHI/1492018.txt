      माहिती आणि प्रसारण मंत्रालय

      सिनेमोटोग्राफी कायद्यातील सुधारणा संदर्भात माहिती आणि प्रसारण मंत्रालयातर्फे चर्चेचे आयोजन
      भारतीय चित्रपटांना आंतरराष्ट्रीय संभाव्य संधी – व्यंकय्या नायडू

      Posted On: 06 JUN 2017 8:12PM by PIB Mumbai

    मुंबई , 6 जून 201 7


    चित्रपट उद्योगाच्या सर्वांगिण वाढीसाठी आवश्यक पूर्ण पाठिंबा केंद्र सरकार देणार असून, यामुळे चित्रपट उद्योगाच्या विकासाचे आश्वासन केंद्रीय माहिती आणि प्रसारण मंत्री व्यंकय्या नायडू यांनी आज मुंबई येथे केले. ते चित्रपट उद्योगातील बहुश्रुत सल्लागार सभेत सिनेमोटोग्राफी कायद्यासंदर्भात बोलत होते. नायडू पुढे म्हणाले की, जागतिक स्तरावर भारतीय संस्कृती पोहोचवण्यासाठी चित्रपट हे परिणामकारक माध्यम असून, सरकार या उद्योगांसमोरील आव्हानांना तोंड देण्यास पाठिंबा देईल.


    चित्रपट निर्मिती क्षेत्रातील मान्यवरांशी सिनेमोटोग्राफी कायद्यासंदर्भात विशेष चर्चा सभेत महाराष्ट्राचे मुख्यमंत्री देवेंद्र फडणवीस, माहिती प्रसारण मंत्रालयाचे सचिव अजय मित्तल, चित्रपट सृष्टीतील मान्यवर, चित्रपट निर्मिती प्रतिनिधी, सरकारचे वरिष्ठ अधिकारी आणि इतर संबंधित उपस्थित होते.


    चित्रपट उद्योगातील तज्ञांच्या मते, शाम बेनेगल समितीने आधी सुचविलेल्या शिफारशी, सरकारने उपरोक्त कायद्यात समावेश करावा. यासंदर्भात नायडूं यांनी आश्वासन दिले की, सरकार बेनेगल समितीने सुचविलेल्या शिफारशींवर तसेच संबंधित मंत्रालयांशी विचारविनिमय करुच सिनेमोटोग्राफी कायद्याचा सुधारीत अंतिम मुसदा तयार करेल. या सुधारणा आधुनिक काळाशी तसेच तांत्रिकदृष्ट्या परिपूर्ण राहतील.


    चित्रपट निर्मितीच्या प्रतिनिधींनी मंत्र्यांना विनंती केली की, चित्रपट क्षेत्रासाठी प्रस्तावित वस्तु आणि सेवा कर जो सध्या 28 टक्के आहे, तो 18 टक्क्यांपर्यंत कमी करावा, तसेच स्क्रीन्सच्या संख्येत वैशिष्ट्यपूर्ण वाढ करण्यासाठी चित्रपट उद्योगाला मदत करावी, यामुळे देशातील महसूल वाढीला मदत होईल.


    नायडू यांनी पुढे सांगितले की, वस्तु आणि सेवा कर परिषदेकडे जीएसटी दरासंदर्भातील निर्णय देण्यात आले असून, चित्रपट क्षेत्राच्या मागण्या जीएसटी परिषदेपुढे निर्णया आधी ठेवण्यात येतील. त्यांनी राज्य सरकारला विनंती केली की, जीएसटी संदर्भात सुनिश्चित शिफारशी जीएसटी परिषदेकडे पाठवाव्यात.


    चित्रपटगृहांच्या संख्येतील वाढीसंदर्भात बोलतांना नायडू म्हणाले की, राज्य सरकारांनी चित्रपटगृहांच्या परवान्यांसाठी एकल खिडकी निपटारा आणि अनावश्यक कायद्यांचे निमूर्लन करणे आवश्यक आहे. सहज आणि सोपी परवाना प्रक्रियेमुळे फक्त लोकांच्या गुंतवणुकीची प्रवृत्ती वाढणार नाही, तर जुन्या चित्रपटगृहांसह आधुनिक मल्टीप्लेक्सेस वाढीला लागतील. यामुळे महसुलात वाढ होण्याला मदत होईल.


    व्यंकय्या नायडू पुढे म्हणाले की, भारत सरकार सर्व राज्य सरकारांची उत्कृष्ट चित्रपट क्षेत्र व्यवस्थापन आणि इतर संबंधितांनी तसे नियम पाळावे यासाठी सल्लामसलत करेल. चित्रपट चाचेगिरी बद्दल बोलतांना नायडू यांनी सांगितले की, संदेशनवहन, माहिती तंत्रज्ञान, कॉर्पोरेट व्यवहार, उद्योग, धोरण आणि निर्मिती इत्यादी विभागांच्या तज्ज्ञांशी याबाबत चर्चा करुन एकात्मिक यंत्रणा विकसित करण्यात येईल, जी या क्षेत्रात आधुनिक तंत्रज्ञान म्हणून नावाजली जाईल.


    महाराष्ट्र सरकारच्या संदर्भात महाराष्ट्राचे मुख्यमंत्री देवेंद्र फडणवीस यांनी चित्रपट निर्मात्यांचे प्रश्न सोडवण्यासाठी विशेष यंत्रणेची स्थापना करण्याचे आश्वासन दिले.


    माहिती आणि प्रसारण मंत्रालयाचे सचिव अजय मित्तल यांनी यावेळी चित्रपट क्षेत्रातील कुठल्याही समस्येवर उपाय योजले जाणार नाही असा एकही मैलाचा दगड बाकी राहणार नाही, असे आश्वासन दिले.


    B.Gokhale /D.Rane

    
    
    (Release ID: 1492018) Visitor Counter : 5