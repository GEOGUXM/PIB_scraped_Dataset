      वाणिज्य आणि उदयोग मंत्रालय

      भारतात नोकरीच्या संधी वाढवण्यासाठी नियोजन बदल आवश्यक
      Posted On: 09 JUN 2017 5:30PM by PIB Mumbai


      मुंबई 9 जून 201 7


      सकल देशांतर्गत उत्पादनाचा विकासदर आणि नोकरीच्या संधींची संख्या ही परस्परपूरक प्रमाणात वाढत नाही. सध्याची जागतिक स्थिती लक्षात घेता भारतात नोकरीच्या संधी वाढवण्यासाठी नियोजनात बदल करणे आवश्यक आहे, असे आयडीएफसी बँकेचे संस्थापक, व्यवस्थापकीय संचालक आणि मुख्य कार्यकारी अधिकारी डॉ. राजीव लाल यांनी म्हटले आहे.


      ‘भारतातील नोकऱ्यांचे भविष्य’ या विषयावर भारतीय उद्योग महासंघातर्फे आयोजित परिषदेत ते काल बोलत होते.


      देशाच्या गरजा लक्षात घेत योग्य स्रोतांचा वापर करत नोकरीच्या संधी वाढवता येतील. आजघडीला सर्व धोरण निर्मातेही अधिक जास्त आणि चांगल्या नोकरीच्या आणि उपजिविके च्या संधी वाढवण्यासाठी प्रयत्नशील आहेत असे ते म्हणाले.


      जागतिक पातळीवर अद्ययावत तंत्रज्ञानामुळे नोकरीच्या संधी कमी होत असताना भारतात मात्र सूक्ष्म, लघु आणि मध्यम उद्योगांमध्ये मोठ्या प्रमाणावर नोकऱ्यांच्या संधी उपलब्ध होत आहेत. सार्वजनिक क्षेत्रापेक्षा खाजगी क्षेत्रात या संधी जास्त आहे, ही समाधानाची बाब असल्याचे त्यांनी सांगितले.


      उद्योग क्षेत्रातील इतरही अनेक दिग्गजांनी या परिषदेत आपले विचार मांडले. नोकरीच्या जास्त संधी उपलब्ध करून देण्यासाठी अधिक नाविन्यपूर्ण संकल्पनांची गरज असल्याचे मत गोदरेज ॲण्ड बॉयसचे अध्यक्ष आणि व्यवस्थापकीय संचालक जमशेद गोदरेज यांनी व्यक्त केले तर जागतिक पातळीवर समावेशक विकासाच्या दृष्टीने नोकऱ्यांची निर्मिती हे एक आव्हान असल्याचे मत, नियोजन मंडळाच्या सदस्य अरुणा माथरा यांनी व्यक्त केले.


      या परिषदे दरम्यान नोकऱ्यांचे ‘भविष्य-उद्योग आणि उपजिविका’ या विषयावरील अहवालाचे प्रकाशनही करण्यात आले.


      B.Gokhale /M.Pange/P.Kor


    

    
    (Release ID: 1492403) Visitor Counter : 3