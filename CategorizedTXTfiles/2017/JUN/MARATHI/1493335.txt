      पर्यटन मंत्रालय

      पर्यटन मंत्रालयातर्फे तिसरा आंतरराष्ट्रीय योग दिनाचे आयोजन
      Posted On: 20 JUN 2017 3:11PM by PIB Mumbai


    नवी दिल्ली 20 जून 201 7


    पर्यटन मंत्रालय विविध उपक्रमांच्या माध्यमातून ‘तिसरा आंतरराष्ट्रीय योग दिन’ (आय डी वाय) साजरा करत आहे.

     1. ‘योग’ला प्रोत्साहन देणारा 30 सेकंदांचा एक रेडिओ स्पॉट तयार केला असून, तो 14 जून पासून 17 एफ एम वाहिन्यांवर प्रसारित केला जात आहे.
     2. भारताला ‘योग भूमी’ म्हणून प्रोत्साहन देण्यासाठी दूरदर्शनकरिता 60 सेकंदांची एक जाहिरात तयार केली आहे. ‘योगा’ला प्रोत्साहन देण्यासाठी 21 जूनपासून दूरदर्शनच्या सर्व वाहिन्यांवर महिनाभर एक अभियान राबवण्यात येणार आहे.
     3. 15 ते 21 जून 2017 दरम्यान पर्यटन मंत्रालयाच्या सर्व सोशल नेटवर्क वाहिन्यांवर ‘योग’ला प्रोत्साहन देणारे अभियान चालविले जात आहे.
     4. आयडीवाय 2017 साठी तयार केलेली भित्तीपत्रके आणि फलकं भारतीय पर्यटनाच्या सर्व आंतरराष्ट्रीय आणि देशांतर्गत कार्यालयात लावण्यात आली आहेत.
     5. दिल्लीमध्ये फेब्रुवारी 2017 मध्ये आयोजित एसएटीटीई आणि जून 2017मध्ये आयोजित योगशाळा एक्स्पोमध्ये भारताने आंतरराष्ट्रीय योग दिनाला प्राधान्य दिले होते.
     6. पर्यटन मंत्रालयाने 53 आंतरराष्ट्रीय पाहुण्यांना आमंत्रित केले आहे, ज्यामध्ये ‘योग’ला प्रोत्साहन देणारे सहल आयोजक, पत्रकार आणि छायाचित्रकार, योग गुरु आणि योग संदर्भात माहिती असणाऱ्या तज्ञांचा समावेश आहे. 21 जूनला लखनौ मध्ये आयोजित आंतरराष्ट्रीय योग दिन समारंभात हा गट सहभागी होणार आहे. या कार्यक्रमाला पंतप्रधान नरेंद्र मोदी देखील उपस्थित राहणार आहेत. यानंतर हा गट देशातील विविध योग संस्था आणि केंद्रांना भेटी देऊन ‘योग’ संबंधित माहितीचे संकलन करुन आपापल्या देशात योगाचा प्रचार आणि प्रसार करतील.
     7. ‘योग’ला प्रोत्साहन देण्यासाठी आणि त्याचा प्रचार-प्रसार करण्यासाठी पर्यटन मंत्रालय परदेशात स्थित त्याच्या कार्यालयाच्या माध्यमातून संबंधित देशात आंतरराष्ट्रीय योग दिन साजरा करत आहे. भारतातील पर्यटन कार्यालये, भारतीय पर्यटन आणि यात्रा व्यवस्थापन संस्था देखील आंतरराष्ट्रीय योग दिन साजरा करणार आहेत.
     8. योग दिवस समारंभात सहभागी होण्यासाठी खाजगी क्षेत्र देखील प्रोत्साहन देत आहे.

    B.Gokhale / S.Mhatre /D.Rane


    

    
    (Release ID: 1493335) Visitor Counter : 13
    
    
    
    
    

8.