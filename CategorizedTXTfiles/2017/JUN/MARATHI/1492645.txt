      माहिती आणि प्रसारण मंत्रालय

      गांधीजींनी केलेला मीठाचा सत्याग्रह म्हणजे स्वातंत्र्यलढ्यात जनसहभागाचे उत्तम उदाहरण – लोकसभा अध्यक्ष सुमित्रा महाजन
      महात्मा गांधी यांचे विचार आणि लेखन पुढच्या पिढीसाठी जतन करण्याची आपल्यावरच जबाबदारी – व्यंकय्या नायडू
      महात्मा गांधी यांच्या कार्याची माहिती देणारे संग्रहित 100 खंड माहिती आणि प्रसारण मंत्री व्यंकय्या नायडू यांच्या तर्फे लोकसभेच्या अध्यक्षा सुमित्रा महाजन यांना भेट
      Posted On: 13 JUN 2017 3:31PM by PIB Mumbai


    नवी दिल्ली 13 जून 201 7


    संसदेच्या ग्रंथालयामध्ये ठेवण्यासाठी महात्मा गांधी यांच्या कार्याची माहिती देणारे संग्रहित 100 खंड माहिती आणि प्रसारण मंत्री व्यंकय्या नायडू यांनी आज लोकसभेच्या अध्यक्ष सुमित्रा महाजन यांना सादर केले. “ गांधीजींच्या एका साध्या संदेशामुळे स्वातंत्र्याच्या जन आंदोलनाचा प्रारंभ झाला. मीठाच्या सत्याग्रहामध्ये लोकांचा सहभाग मोठ्या प्रमाणावर होता. त्यामुळे त्याला स्वातंत्र्यलढ्याचे स्वरुप प्राप्त झाले. गांधी यांच्या देशसेवेच्या तत्वज्ञानाचा प्रभाव जागतिक पातळीवर पडला. महात्मा गांधी यांच्या कार्याची माहिती या 100 खंडामध्ये असून हा संग्रह संसदेच्या ग्रंथालयात उपलब्ध असणार आहे. संसदेच्या सदस्यांना या संग्रहातून आपला वारसा जाणून घेता येऊ शकेल. माहिती आणि प्रसारण मंत्रालयाने या खंडांच्या निर्मितीसाठी घेतलेल्या मेहनतीचे सुमित्रा महाजन यांनी कौतुक केले आणि सरकारच्या विकास कार्यक्रमाचे धोरण पुढे नेण्यासाठी माहिती आणि मंत्रालय घेत असलेल्या पुढाकारांबद्दल प्रशंसा केली.


    स्वातंत्र्याच्या चळवळीला नैतिक पाठबळ देण्याचे कार्य सत्य आणि अहिंसा या विषयावर गांधीजींनी केलेल्या लेखनाने दिले. तसेच त्यांच्या लेखनाने या चळवळीमध्ये महत्वपूर्ण भूमिका बजावली, असे प्रतिपादन व्यंकय्या नायडू यांनी यावेळी केले.


    महात्मा गांधीजी 15 वर्षांचे असताना म्हणजे 1884 ते 30 जानेवारी, 1948 पर्यंत त्यांनी लिहिलेल्या तसेच व्यक्त केलेल्या विचारांचा हा अमूल्य संग्रह आहे, अशी माहिती नायडू यांनी यावेळी दिली.


    अहमदाबादच्या साबरमती आश्रमाच्या “ गांधी हेरिटेल पोर्टल ” वर या साहित्याची “ डिजिटल मास्टर कॉपी ” उपलब्ध करुन देण्यात आली आहे. तसेच हे खंड ऑनलाईन विकत घेता येणार असून एका खंडाचे मूल्य 100 रुपये आहे. खंडांचा संपूर्ण संच विकत घेणाऱ्यांसाठी तो 25 टक्के सवलतीमध्ये म्हणजे 7500 रुपयांमध्ये मिळणार आहे.


    B.Gokhale /S.Bedekar/P.Malandkar


    

    
    (Release ID: 1492645) Visitor Counter : 7