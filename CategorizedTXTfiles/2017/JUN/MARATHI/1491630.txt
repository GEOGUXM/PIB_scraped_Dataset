      माहिती आणि प्रसारण मंत्रालय

      एन एफ ए आय तर्फे युरोपियन युनियन चित्रपट महोत्सवाचं आयोजन, 22 पुरस्कार प्राप्त युरोपियन चित्रपट दाखवले जाणार
      Posted On: 02 JUN 2017 3:05PM by PIB Mumbai


    मुंबई , 2 जून 201 7


    पुण्याच्या एन एफ ए आय म्हणजेच राष्ट्रीय चित्रपट संग्रहालय संस्थेतर्फे, येत्या 11 ते 17 जून दरम्यान युरोपियन युनियन चित्रपट महोत्सव आयोजित केला जाणार आहे. यानिमित्त पुणेकरांना दर्जेदार आणि पुरस्कार प्राप्त युरोपियन चित्रपटांचा आस्वाद घेण्याची संधी मिळेल.


    या महोत्सवाचे हे बावीसावे वर्ष असून, त्या निमित्त विविध युरोपीय देशांतले 22 पुरस्कार प्राप्त चित्रपट दाखवले जातील. महोत्सवाची सुरुवात इस्टोनेशियाचा चित्रपट ‘चेरी टोबॅको’ने होईल. इस्टोनेशियाचे भारतातील राजदूत रिहो क्रुव्ह यांच्या हस्ते आणि एनएफए आयचे संचालक प्रकाश मकदुम यांच्या उपस्थतीत महोत्सवाचे उद्‌घाटन होईल.


    या महोत्सवादरम्यान पहिल्यांदाच, युरोपियन युनियनचे शिष्टमंडळ आणि चित्रपट महोत्सव संचालनालयातर्फे 12 जूनला ‘मास्टर क्लास’ आयोजित करण्यात आला आहे. या क्लासमधे इस्टोनेशियाचे चित्रपट दिग्दर्शक, दिग्दर्शन, पटकथा लेखन आणि आंतरराष्ट्रीय चित्रपट निर्मितीविषयी मार्गदर्शन करतील.


    ‘हा महोत्सव म्हणजे, भारत आणि युरोपीय संस्कृतीला जोडणारा धागा असून, त्यानिमित्त भारतीय प्रेक्षकांना नव्या युरोपीय चित्रपटांचा आनंद घेता येईल’ अशी प्रतिक्रिया युरोपीयन युनीयनचे राजदूत थॉमस कोझ्लोवस्की यांनी व्यक्त केली.


    ‘भारतातील प्रेक्षकांमधे जागतिक चित्रपटांचा आस्वाद घेण्याची रसिकता वाढावी, यादृष्टीने जगाच्या कानाकोपऱ्यातले चित्रपट भारतात आणण्याचा प्रयत्न एन एफ ए आय सातत्याने करत असते. हा महोत्सवही त्याच प्रयत्नांचा भाग असल्याचे संस्थेचे संचालक प्रकाश मकदुम यांनी सांगितले.


    B.Gokhale /R.Aghor/D.Rane

    
    
    (Release ID: 1491630) Visitor Counter : 8