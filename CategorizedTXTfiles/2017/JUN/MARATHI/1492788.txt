      कंपनी व्यवहार मंत्रालय

      पहिल्या “नॅशनल कॉर्पोरेट सोशल रिस्पॉन्सिबिलीटी ॲवॉर्ड” साठी चार वर्गात प्रवेशिका सादर करण्याचे आवाहन
      Posted On: 14 JUN 2017 4:57PM by PIB Mumbai


    नवी दिल्ली 14 जून 201 7


    कॉर्पोरेट व्यवहार मंत्रालयाने सामाजिक दायित्वाचे पालन करणाऱ्या कॉर्पोरेट संस्था, कंपन्यांना प्रोत्साहन देण्यासाठी प्रथमच “ नॅशनल कॉर्पोरेट सोशल रिस्पॉन्सिबिलीटी ” पुरस्कार देण्याचा निर्णय घेतला आहे. यासाठी इंडियन इन्स्टिट्यूट ऑफ कॉर्पोरेट अफेअर्स (आयआयसीए) यांच्यामार्फत तांत्रिक आणि इतर सहकार्य घेण्यात येणार आहे.


    या योजनेअंतर्गत, वेगवेगळ्या चार विभागात प्रत्येकी चार म्हणजेच सोळा पुरस्कार देण्यात येणार आहेत. यामध्ये सार्वजनिक उपक्रमामध्ये दोन विभाग आणि खाजगी क्षेत्रातल्या कंपन्यांचे दोन विभाग अशी वर्गवारी करण्यात आली आहे.


    या पुरस्कारासाठी प्रवेशिका पाठवतांना खालील क्षेत्रात संस्थांनी केलेल्या सामाजिक कार्याचा विचार करण्यात येणार आहे.

      * मनुष्यबळ विकास
      * आर्थिक विकास
      * सामाजिक कल्याण
      * पर्यावरण आणि शाश्वत विकास

    कंपनी आणि संस्थांना ऑनलाईन तसेच लेखी अशा दोन पद्धतीने प्रवेशिका पाठवता येणार आहेत. या पुरस्काराच्या प्रवेशिकेसाठी कोणतेही शुल्क ठेवण्यात आलेला नाही. पुरस्काराविषयी तसेच गटांविषयी अधिक माहिती www.nationalcsrawards.iica.in या संकेतस्थळावर उपलब्ध आहे.


    B.Gokhale /S.Bedekar/P.Malandkar


    

    
    (Release ID: 1492788) Visitor Counter : 5
    
    
    
    
    

*