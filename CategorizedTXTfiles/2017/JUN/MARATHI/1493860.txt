      सुक्ष्म, लघु आणि मध्यम उदयोग मंत्रालय

      लघुउद्योगांचा मोठा परिणाम-विजय कलंत्री
      सूक्ष्म, लघू आणि मध्यम उद्योग दिवस साजरा

      Posted On: 27 JUN 2017 5:12PM by PIB Mumbai

      मुंबई 27 जून 201 7


      देशाच्या सर्वांगीण औद्योगिक विकासात सूक्ष्म, लघू आणि मध्यम उद्योग महत्त्वाची भूमिका बजावत असल्याचे मुंबईतील वर्ल्ड ट्रेड सेंटरचे उपाध्यक्ष आणि ऑल इंडिया असोसिएशन ऑफ इंडस्ट्रीजचे अध्यक्ष विजय कलंत्री यांनी म्हटले आहे. आंतरराष्ट्रीय सूक्ष्म, लघू आणि मध्यम उद्योग दिवसानिमित्त आयोजित एका प्रशिक्षण कार्यक्रमात ते बोलत होते.


      वैश्विक विकास उद्दिष्टे गाठण्यामध्ये सूक्ष्म, लघू आणि मध्यम उद्योगाचे महत्त्व लक्षात घेऊन संयुक्त राष्ट्रांच्या महासभेने 27 जून हा दिवस सूक्ष्म, लघू आणि मध्यम उद्योग दिवस जाहीर केला आहे. यातून केवळ भारतातच नव्हे तर जगभरात सूक्ष्म, लघू आणि मध्यम उद्योगांचे असलेले महत्त्व आणि योगदान अधोरेखित होते, असे कलंत्री यांनी सांगितलं. देशाच्या राष्ट्रीय उत्पन्नात महत्त्वाची भर सूक्ष्म, लघू आणि मध्यम उद्योग घालतात. लाखो लोकांना रोजगार पुरविण्याबरोबरच उद्योजकतेचा उत्तम पाया ते रचतात, असे त्यांनी सांगितले. जगभरात 70 टक्के तर भारतात 80 टक्के नोकऱ्या दरवर्षी या क्षेत्रातून निर्माण होतात. सूक्ष्म, लघू आणि मध्यम उद्योग 8.500 हून अधिक उत्पादनांची निर्मिती करतात अशी माहिती कलंत्री यांनी दिली.


      B.Gokhale /S.Kakde/P.Kor


    

    
    (Release ID: 1493860) Visitor Counter : 9