      शहर विकास मंत्रालय

      स्वच्छ भारत मोहिम ही स्वच्छतेचा आग्रह धरणारी देशातील सर्वात मोठी लोकचळवळ-व्यंकय्या नायडू
      Posted On: 07 JUN 2017 4:51PM by PIB Mumbai


    नवी दिल्ली 7 जून 201 7


    दिल्लीतील द फाऊंडेशन फॉर रिस्टोरेशन ऑफ नॅशनल व्हॅल्यूजच्या 9व्या वर्धापन दिन समारंभाचे उद्‌घाटन केंद्रीय शहर विकास मंत्री एम. व्यंकय्या नायडू यांनी आज केले. ‘स्वच्छ भारत’ ही या उपक्रमाची संकल्पना आहे. वर्धापन दिन साजरा करण्यासाठी या संकल्पनेची निवड केल्याबद्दल नायडू यांनी संस्थेचे अभिनंदन केले.


    स्वच्छ भारत मोहिम ही स्वच्छतेची सर्वात मोठी लोकचळवळ असल्याचे त्यांनी यावेळी आवर्जून सांगितले. ही मोहिम यशस्वी करण्यात महिलांचा मोठा पुढाकार असल्याचे सांगत हे सिध्द करणाऱ्या देशभरातल्या अनेक प्रातिनिधीक उदाहरणांचा त्यांनी उल्लेख केला. यात महाराष्ट्रातील मुंबई शहरातील वर्सोवा समुद्रकिनारा स्वच्छ करण्याच्या कामी स्थानिकांनी घेतलेल्या पुढाकाराचाही उल्लेख होता.


    या मोहिमेंतर्गत आतापर्यंत देशभरात 33,76,793 वैयक्तिक शौचालये तर 1,28,946 सार्वजनिक शौचालये बांधण्यात आली आहेत. देशभरातील तब्बल 688 शहरे हागणदारी मुक्त घोषित करण्यात आली आहेत, अशी माहिती नायडू यांनी यावेळी दिली.


    B.Gokhale /M.Pange/P.Kor

    
    
    (Release ID: 1492098) Visitor Counter : 3