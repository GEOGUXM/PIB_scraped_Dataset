      रेल्वे मंत्रालय

      हमसफर रेल्वेच्या नवीन डब्यांची प्रभू यांच्याकडून पाहणी
      Posted On: 14 JUN 2017 5:46PM by PIB Mumbai


    नवी दिल्ली 14 जून 201 7


    हमसफर एक्स्प्रेसच्या अधिक सुविधा पुरवणाऱ्या नवीन डब्यांची रेल्वेमंत्री सुरेश प्रभू यांनी दिल्ली सफदरजंग रेल्वे स्थानकामध्ये आज पाहणी केली. संपूर्ण वातानुकुलित हमसफर एक्स्प्रेसमध्ये प्रवाशांसाठी भोजनाची ऐच्छिक सुविधा असणार आहे.


    हमसफर एक्स्प्रेसमधील सुविधा

      * बाजूला एकच शयनयान
      * प्रत्येक शयनस्थानावर मोबाईल आणि यूएसबी चार्जिंग पॉइंट
      * प्रत्येक शयनस्थानाजवळ वाचण्यासाठी दिवा
      * वरच्या शयनस्थानाला जाण्यासाठी सोईच्या पायऱ्या
      * प्रत्येक डब्याला दोन शौचालय
      * प्रत्येक डब्यामध्ये बालकांसाठी कपडे बदलण्याची सुविधा
      * प्रत्येक डब्यामध्ये सीसीटीव्ही मॉनिटर स्क्रीन
      * प्रत्येक डब्यामध्ये कचऱ्याची पेटी

    याशिवाय सध्या रेल्वे डब्यात असलेल्या सुविधाही हमसफरमध्ये असणार आहेत. त्याचबरोबर रेल्वे डब्यांचे आकर्षक रंग असतील आणि आतील पडद्यांची रंगसंगती आनंददायक असणार आहे.


    एकूण 11 हमसफर एक्स्प्रेस विविध रेल मार्गांवर धावणार असून त्यापैकी सहा गाड्यांचे वेळापत्रक रेल्वे मंत्रालयाने जाहीर केले आहे. यामध्ये गोरखपूर-आनंदविहार, कामाख्या-बेंगलोर कॅन्टोनमेंट, हावडा-यशवंतपूर, श्रीगंगानगर-तिरुचिरापल्ली, दुर्ग-निजामुद्दीन, अहमदाबाद-चेन्नई सेंट्रल या गाड्यांचा समावेश आहे.


    B.Gokhale /S.Bedekar/P.Malandkar


    

    
    (Release ID: 1492805) Visitor Counter : 3
    
    
    
    
    

*