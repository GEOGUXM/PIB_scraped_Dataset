      अर्थ मंत्रालय

      वर्ष 2017 हे आर्थिक सुधारणा वर्ष म्हणून गाजणार - अर्जुन राम मेघवाल
      
      आयएमसीची 9वीं बँकिंग आणि वित्तीय सेवा परिषद
      
      भारतात एमएसएमई उपक्रमांच्या वाढीवर जोर देणार
      Posted On: 22 JUN 2017 5:56PM by PIB Mumbai


    मुंबई 22 जून 201 7


    वर्ष 2017 हे ऐतिहासिक आर्थिक सुधारणा आणि पुनर्संरचना वर्ष म्हणून गाजणार असल्याचे केंद्रीय वित्त राज्यमंत्री अर्जुन मेघवाल यांनी मुंबई इथे 9व्या बँकिग आणि वित्तीय सेवा परिषदेच्या उद्‌घाटन प्रसंगी सांगितले.


    ते पुढे म्हणाले की, विमुद्रीकरणानंतर डिजिटल व्यवहारात आणि करदात्यांच्या संख्येत सुद्धा वाढ झाली आहे. वर्ष 2017 मध्ये 91 लाख नवीन करदात्यांनी नोंदणी केली आहे. सर्वात निर्णायक बाब म्हणजे या वर्षीपासून रेल्वे आणि सर्वसाधरण अंदाज पत्रक एकत्रितरित्या सादर झाले. तसेच नादारी आणि बँक दिवाळखोरी (बँकरप्सी) कोडची अंमलबजावणी करण्यात आली. या सर्व निर्णायक गोष्टींमुळे मोठ्या प्रमाणावर आर्थिक सुधारणा होत असून, जी वस्तु आणि सेवा कर अंमलबजावणीसाठी पाठिंबा देणारी आहे.


    या आधी केंद्रीय वित्त राज्यमंत्री मेघवाल यांनी बॉम्बे स्टॉक एक्सचेंज मुंबई इथे पुणे महानगरपालिकेच्या महानगरपालिका कर्जरोखे सूची कार्यक्रमात सांगितले की, हे महानगरपालिका कर्जरोखे स्मार्ट सिटीज् अंतर्गत शहरी क्षेत्र विकास आणि आर्थिक पुनर्संरचनेचा एक भाग आहे.


    इंडियन मर्चंट कॉमर्सच्या 9व्या बँकिंग आणि वित्तीय सेवा परिषदेत रिझर्व्ह बँक ऑफ इंडियाचे गव्हर्नर उर्जित पटेल यांनी सांगितले की, रिझर्व्ह बँक चलनवाढ निर्धारित उद्दीष्ट प्रत्यक्षात आणण्यासाठी तसेच पारदर्शकता ठेवण्यासाठी प्रयत्नशील आहे. जीडीपी वाढवितांना चलनवाढ नियंत्रण आणि मूल्यस्थिरता राखण्यासाठी कुठलीही तडजोड करण्यात येणार नाही. चलनवाढ उद्दिष्ट निरंतर राखतांना नाणेनिधी धोरण लक्षात ठेवून दराच्या समायोजनेसाठी कृती आणि देशांतर्गत चलन पुरवठा तसेच फॉरेक्स रिझर्व्ह या सर्व गोष्टी वित्तीय क्षेत्र स्थिर राहण्यासाठी सक्षमतेने चालविण्यात येणार आहे.


    या प्रसंगी आयएमसी आणि केपीएमजी इंडियाचे लघु आणि माध्यम उपक्रम संशोधन अहवालाचे विमोचन अर्जुन मेघवाल यांच्या हस्ते करण्यात आले. सार्वजनिक उपक्रमांचे वरिष्ठ अधिकारी, विदेशी बँक, खाजगी बँक, वित्तीय सेवा क्षेत्र यांची या कार्यक्रमाला उपस्थिती होती.


    B.Gokhale /D.Rane

    
    
    (Release ID: 1493565) Visitor Counter : 4