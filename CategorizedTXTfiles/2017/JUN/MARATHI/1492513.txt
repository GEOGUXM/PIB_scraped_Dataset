      माहिती आणि प्रसारण मंत्रालय

      डॉ. सी. नारायण रेड्डी यांच्या निधनाबद्दल नायडू यांना शोक
      Posted On: 12 JUN 2017 1:51PM by PIB Mumbai


    नवी दिल्ली 12 जून 201 7


    ज्ञानपीठ पुरस्कार विजेते आणि माजी खासदार (राज्यसभेचे माजी सदस्य) डॉ. सी. नारायण रेड्डी यांच्या निधनाबद्दल केंद्रीय नगर विकास, गृहनिर्माण, शहरी दारिद्रय निर्मूलन आणि माहिती- प्रसारण खात्याचे मंत्री एम. व्यंकय्या नायडू यांनी शोक भावना व्यक्त केल्या आहेत. “ तेलगू साहित्य क्षेत्रामध्ये डॉ. रेड्डी एक उत्तुंग व्यक्तिमत्व होते. अतिशय उत्कृष्ट कवी असणारे रेड्डी तेलगू भाषेचे “ राजांचे राजा ” होते. त्यांच्या लेखनामुळे तेलगु समाजातला मोठा वर्ग मंत्रमुग्ध झाला. साहित्य, संस्कृती आणि कला यांची उत्तम जाण डॉ. रेड्डी यांना होती.


    त्यांच्या निधनामुळे केवळ तेलगू साहित्याची हानी झाली नाही, तर भारतीय साहित्याचे कधीही भरुन न येणारे नुकसान झाले आहे. डॉ. रेड्डी यांनी साहित्य क्षेत्रात दिलेले योगदान चिरंतन स्मरणात राहील. खासदार म्हणून राज्यसभेत कार्यरत असताना डॉ. रेड्डी यांनी अनेक विधायकात्मक सूचना आणि सल्ले दिले. डॉ. रेड्डी यांच्या निधनाबद्दल मी दु:ख व्यक्त करतो. त्यांच्या परिवाराला हा आघात सहन करण्याची ताकद मिळावी, अशी प्रार्थना करतो ” असे नायडू यांनी शोकसंदेशामध्ये म्हटले आहे.


    B.Gokhale /S.Bedekar/P.Malandkar


    

    
    (Release ID: 1492513) Visitor Counter : 6