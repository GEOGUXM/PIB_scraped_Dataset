      अर्थ मंत्रालय

      वस्तू आणि सेवा कराच्या सुविहित अंमलबजावणीसाठी जीएसटी परिषदेतर्फे 18 क्षेत्रीय गटांची स्थापना
      Posted On: 09 JUN 2017 4:22PM by PIB Mumbai


    नवी दिल्ली , 9 जून 201 7


    देशात वस्तू आणि सेवा कराच्या सुविहित अंमलबजावणीसाठी वस्तू आणि सेवा कर परिषदेतने 18 क्षेत्रीय गटाची स्थापना केली आहे. श्रीनगर येथे 18 आणि 19 मे रोजी झालेल्या परिषदेच्या बैठकीत याबाबतचा निर्णय घेण्यात आला होता. देशाच्या अर्थव्यवस्थेत महत्वपूर्ण योगदान देणाऱ्या विविध क्षेत्राचा समावेश या गटांमध्ये करण्यात आला आहे.


    आपापल्या क्षेत्रातील व्यापार आणि उद्योग प्रतिनिधींशी चर्चा करणे तसेच वस्तू आणि सेवा कर प्रणालीसंबंधी त्यांच्या समस्या समजून घेणे अशी कामे हे क्षेत्रीय गट करणार आहेत. या गटांमध्ये केंद्र आणि राज्य शासनाच्या सेवेतील वरिष्ठ अधिकाऱ्यांचा समावेश आहे.


    बँकींग, वित्त आणि विमा, दूरसंचार, निर्यात, परिवहन, वस्त्रोद्योग, तेल आणि वायू, रत्ने व आभूषणे, अन्नप्रक्रिया, पर्यटन, हस्तकला, औषधे, खाण उद्योग, प्रसार माध्यमे अशा विविध क्षेत्रीय गटांमार्फत वस्तू आणि सेवा कराच्या सुविहित अंमलबजावणीच्या दृष्टीने समस्या निराकरणाचे महत्वपूर्ण कार्य अपेक्षित आहे.


    B.Gokhale/M,Pange/Anagha


    

    
    (Release ID: 1492385) Visitor Counter : 6