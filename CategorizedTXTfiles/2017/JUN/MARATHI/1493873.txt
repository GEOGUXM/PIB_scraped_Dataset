      कार्मिक, सार्वजनिक तक्रार आणि निवृत्ती वेतन मंत्रालय

      जूनअखेरपर्यंत 25 मंत्रालये/विभागांचे रुपांतर ई-कार्यालयांमध्ये होणार-डॉ. जितेंद्र सिंह
      Posted On: 27 JUN 2017 6:20PM by PIB Mumbai


      नवी दिल्ली 27 जून 201 7


      स्वच्छता कृती योजनेच्या अंमलबजावणीचा आढावा घेण्यासाठी प्रधानमंत्री कार्यालयाचे तसेच कार्मिक, तक्रार निवारण आणि निवृत्तीवेतन खात्याचे राज्यमंत्री डॉ. जितेंद्र सिंह यांनी प्रशासकीय सुधारण आणि तक्रार निवारण विभागाच्या (डीएआरपीजी) कार्यालय परिसराला भेट दिली.


      पंतप्रधान नरेंद्र मोदी यांच्या मार्गदर्शनाखाली नागरिकांना कमाल प्रशासन पुरवण्यासाठी विभाग कटिबद्ध असल्याचे सिंह यांनी सांगितले. ई फाईल्सची संख्या मोठ्या प्रमाणात वाढली असून गेल्यावर्षीची 8000 ई-फाईल्सची संख्या 4,62,000 वर पोहोचली आहे. डीएआरपीजीकडे भारत सरकारचं एचआर विभाग म्हणून पाहिले जाते, असेही सिंह यांनी नमूद केले.


      केंद्रीकृत तक्रार निवारण आणि देखरेख यंत्रणेंतर्गत 100 टक्के तक्रारींचे निवारण झाल्याबद्दल सिंह यांनी समाधान व्यक्त केले.


      58 केंद्रीय मंत्रालये/विभाग आणि 33 राज्य व केंद्रशासित प्रदेशांची प्रतिज्ञापत्र आणि साक्षांकन रद्द केले असल्याची डीआरपीजीचे सचिव सी. विश्वनाथ यांनी यावेळी सांगितले.


      B.Gokhale /S.Kakde/P.Kor


    

    
    (Release ID: 1493873) Visitor Counter : 2