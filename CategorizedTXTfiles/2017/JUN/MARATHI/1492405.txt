      वाणिज्य आणि उदयोग मंत्रालय

      उद्योगांशी संबंधित पर्यावरणविषयक 90 पैकी केवळ 20 अटीच कायम
      Posted On: 09 JUN 2017 5:31PM by PIB Mumbai


      मुंबई 9 जून 201 7


      उद्योगांशी संबंधित जैवविविधता आणि पर्यावरणविषयक नियमनांना प्रोत्साहन देत केंद्र सरकारने सध्याच्या 90 पैकी केवळ 20 अटी कायम ठेवल्या आहेत. पर्यावरण, वन आणि हवामान बदल संबंधी मंत्रालयाच्या अपर सचिव डॉ. अमिता प्रसाद यांनी ही माहिती दिली. यासंदर्भात भारतीय उद्योग महासंघातर्फे मुंबईत आयोजित परिषदेत त्या काल बोलत होत्या.


      लहान शहरांमधल्या लघु आणि मध्यम उद्योगांमध्ये जैवविविधता आणि पर्यावरणातील बदलांबाबत जागृती करणे आवश्यक आहे, असे त्या म्हणाल्या.


      यूएनडीपीच्या ऊर्जा आणि पर्यावरण प्रमुख डॉ. प्रिती सोनी यांनीही यावेळी आपले विचार मांडले. जैवविविधता आणि वातावरणातील बदलविषयक सुधारणा तातडीने हाती घेतल्या नाही तर जगातील सकल अंतर्गत विकासाचा दर वर्षभरात 5 टक्क्यांपेक्षा कमी होईल असे त्या म्हणाल्या. यासाठीच्या प्रयत्नात काही थोडक्या देशांनी हातभार न लावल्यास जागतिक समुदायाचे मोठे नुकसान होईल, अशी भीती त्यांनी यावेळी व्यक्त केली.


      B.Gokhale /M.Pange/P.Kor


    

    
    (Release ID: 1492405) Visitor Counter : 8