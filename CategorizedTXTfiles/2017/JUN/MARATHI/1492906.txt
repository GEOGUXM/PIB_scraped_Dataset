      माहिती आणि प्रसारण मंत्रालय

      मुंबईत “सबका साथ, सबका विकास” संमेलनाचे आयोजन
      Posted On: 15 JUN 2017 5:01PM by PIB Mumbai


    मुंबई , 15 जून 201 7


    शिपिंग कॉर्पोरेशन ऑफ इंडिया अर्थात एससीआयच्या वतीने मुंबईत विलेपार्ले येथील भाईदास मंगल सभागृहात आज “ सबका साथ, सबका विकास ” संमेलनाचे आयोजन करण्यात आले. आमदार पराग अळवणी यांनी दिप प्रज्वलन करुन या संमेलनाचे उद्‌घाटन केले.


    केंद्र सरकारला तीन वर्ष पूर्ण झाल्यानिमित्त देशभरात सरकारच्या तीन वर्षाच्या कामगिरीचा आढावा “ सबका साथ,सबका विकास ” संमेलनातून घेतला जात आहे. या कार्यक्रमादरम्यान शिपिंग कॉर्पोरेशन ऑफ इंडियाचे मुख्य व्यवस्थापकीय संचालक कॅ. अनुप कुमार शर्मा यांनी यावेळी एससीआयच्या तीन वर्षाचा कामगिरीचा आढावा घेतला. शिपिंग कॉर्पोरेशनने इस्रोच्या पीएसएलव्ही-3 आणि 4 उपक्रमात “ यमुना ” आणि “ नालंदा ” या जहाजांच्या माध्यमातून तांत्रिक सहकार्य केले होते असे शर्मा यांनी यावेळी सांगितले. एससीआयने पवई येथील मेरी टाईम ट्रेनिंग इन्स्टीट्यूट येथे 353.5 केडब्ल्यूपी क्षमतेचा सोलार फोटो वोलॅटिक पॉवर प्लांट बसवला आहे. जो मुंबईत सर्वात मोठा म्हणून ओळखला जात आहे. याशिवाय अमरावती येथील श्री अच्युत महाराज हार्ट रुग्णालयाचे विस्तारीकरण, हिमाचल प्रदेशमधील पालमपूर येथील मेडिकल रिसर्च ट्रस्टला वैद्यकीय साहित्याच्या खरेदीसह विस्तारीकरणासाठी एससीआयने योगदान दिले आहे असे त्यांनी यावेळी स्पष्ट केले. तसेच महाराष्ट्र, राजस्थान, पश्चिम बंगाल, पंजाब आणि पोर्ट ब्लेअर येथे सार्वजनिक शौचालये बांधून स्वच्छ भारत अभियानातही एससीआयने सहभाग नोंदवल्याचे त्यांनी नमूद केले. तसेच ओरिसात गरीब मुलींना सायकलचे वाटपही एससीआयने केले आहे याशिवाय बिहारच्या पुरीया भागात एससीआयच्या पुढाकाराने सौर ऊर्जेवरील पथ दिवे बसवण्यात येत असल्याचे शर्मा यावेळी म्हणाले .


    या कार्यक्रमाला डायरेक्टर जनरल ऑफ शिपिंग मालिनी शंकर, अभिनेत्री आणि सामाजिक कार्यकर्त्या पूनम ढिल्लो तसेच इतर मान्यवर उपस्थित होते.


    A.Sharma/ S.Tupe/P.Malandkar


    

    
    (Release ID: 1492906) Visitor Counter : 5