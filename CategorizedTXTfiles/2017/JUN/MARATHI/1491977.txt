      अर्थ मंत्रालय

      वस्तू आणि सेवा कराच्या सुलभ अंमलबजावणीच्या दृष्टीने मार्गदर्शक यंत्रणा सुरु करण्याचे मंत्रिमंडळ सचिवांचे निर्देश
      Posted On: 06 JUN 2017 5:22PM by PIB Mumbai


    नवी दिल्ली, 6 जून 201 7


    वस्तू आणि सेवा कराच्या सुलभ अंमलबजावणीच्या दृष्टीने मार्गदर्शक यंत्रणा सुरु करण्याचे निर्देश मंत्रिमंडळ सचिव पी.के.सिन्हा यांनी दिले आहेत. येत्या 1 जुलैपासून देशभरात वस्तू आणि सेवा कर लागू होणार आहे, त्यापार्श्वभूमीवर सर्व संबंधित विभाग आणि मंत्रालयांनी महत्वपूर्ण उद्योग आणि व्यवसायांच्या संपर्कात रहावे, तसेच नव्या कर प्रणालीसंबंधी मार्गदर्शन करण्यासाठी कक्ष सुरु करावा, असे सिन्हा यांनी सांगितले आहे. यासंदर्भात त्यांनी सर्व मंत्रालये आणि विभागाना पत्र पाठवले असून, संबंधित मंत्रालय किंवा विभागाच्या वरिष्ठ अधिकाऱ्याने किंवा आर्थिक सल्लागाराने या सुविधा कक्षाच्या प्रमुख पदाची जबाबदारी सांभाळावी, असेही त्यांनी स्पष्ट केले आहे.


    वैयक्तिक करदात्यांना कायदेशीर तसेच आयकर संबंधित मार्गदर्शन करण्यासाठी वित्त मंत्रालयाचा महसूल विभाग हेल्पलाईन सुरु करणार असून, सुविधा केंद्रांमुळे उद्योग आणि व्यापार क्षेत्राला आपल्या समस्यांचे निराकरण करण्याची सुविधा प्राप्त होणार आहे.


    M.Desai/ M.Pange /D.Rane


    

    
    (Release ID: 1491977) Visitor Counter : 5