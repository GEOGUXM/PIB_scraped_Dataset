      కార్మిక, ఉపాధికల్పన మంత్రిత్వ శాఖ

      “ముద్ర’’ రుణాలను సులభంగా మంజూరు చేయాలి: కేంద్ర మంత్రి శ్రీ బండారు దత్తాత్రేయ
      - “గత మూడేళ్ళలో దేశవ్యాప్తంగా 2016-17 లో 3.93 కోట్ల మందికి 1.72 లక్షల కోట్లు రూపాయల రుణాల పంపిణీ’’

      Posted On: 09 JUN 2017 7:44PM by PIB Hyderabad

    లబ్దిదారులకు సులభంగా “ముద్ర’’ రుణాలు పంపిణీ చేయాలని బ్యాంకర్లకు కేంద్ర కార్మిక, ఉపాధి కల్పన శాఖ సహాయ మంత్రి (స్వతంత్ర హోదా) శ్రీ బండారు దత్తాత్రేయ విజ్ఞప్తి చేశారు. “ముద్ర’’ రుణాలపై ఈ రోజు హైదరాబాద్ లో ఏర్పాటైన అవగాహన కార్యక్రమంలొ శ్రీ బండారు దత్తాత్రేయ ప్రసంగించారు. గత ఆర్థిక సంవత్సరాలలో దేశంలో 3.93 కోట్ల మందికి 1.72 లక్షల కోట్ల రూపాయల రుణాలను పంపిణీ చేసినట్లు వివరించారు. తెలంగాణ రాష్ట్రంలో 4 లక్షల 82 వేల మంది లబ్దిదారులకు 3900 కోట్ల రూపాయలు పంపిణీ చేసినట్లు ఆయన తెలిపారు. ముద్ర రుణాలను మంజూరు చేయడంలో చిన్న వ్యాపారులు, స్వయం సహాయ బృందాలను కూడా బ్యాంకర్లు పరిశీలనలోకి తీసుకోవాలని శ్రీ దత్తాత్రేయ కోరారు. బ్యాంకులలో జన్ ధన్ ఖాతాలను తెరవడం, “ముద్ర’’ రుణాల అందజేత, దేశంలో బ్యాంకింగ్ ముఖ చిత్రాన్నే మార్చివేశాయని చెప్పారు. “ముద్ర’’ పథకంలో భాగంగా లబ్దిదారులు శిశు, కిశోర్, తరుణ్ విభాగాలలో రుణం పొందవచ్చని వివరించారు. శిశు విభాగంలో 50 వేల రూపాయల వరకు, కిశోర్ విభాగంలో 50 వేల రూపాయల నుంచి 5 లక్షల రూపాయల వరకు, తరుణ్ పథకంలో 5 లక్షల రూపాయల నుంచి 10 లక్షల రూపాయల వరకు రుణం మంజూరు చేయడం జరుగుతుందని కేంద్ర మంత్రి.


    శాసనసభ్యులు శ్రీ జి. కిషన్ రెడ్డి మాట్లాడుతూ, అంబర్ పేట్ నియోజకవర్గంలో మరిన్ని రుణాలు ఇవ్వాలని బ్యాంకర్లను కోరారు. అలాగే, రుణాలను సకాలంలో తిరిగి చెల్లించాలని కూడా ఆయన లబ్దిదారులకు సూచించారు. ఈ కార్యక్రమంలో ఎమ్ ఎల్ సి శ్రీ రామచంద్రరావు, ఎస్ఎల్ బిసి కన్వినర్, భారతీయ స్టేట్ బ్యాంకు జనరల్ మేనేజర్ శ్రీ యు.ఎన్.మయ్యా, సిడ్ బి జనరల్ మేనేజర్ శ్రీ సంపత్ కుమార్, కనీస వేతనాల సలహా మండలి సభ్యుడు శ్రీ బి. అశోక్ తో పాటు, పెద్ద సంఖ్యలో లబ్దిదారులు కూడా పాల్గొన్నారు.


    ***

    
    
    (Release ID: 1492464) Visitor Counter : 3
    
    
      Read this release in: English