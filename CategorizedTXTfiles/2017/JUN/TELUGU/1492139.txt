      PIB Headquarters

      సాయుధ బలగాలకు దీటైన సేవలను అందించడంలో
      వృత్తినైపుణ్యానికి, శ్రేష్ఠతకు కట్టుబడి ఉన్న రక్షణ అకౌంట్ల విభాగం: సిజిడిఎ
      విశాఖపట్నంలో ఈ రోజు నూతన కార్యాలయ భవనాన్ని ప్రారంభించిన సిజిడిఎ శ్రీమతి వీణా ప్రసాద్

      Posted On: 07 JUN 2017 6:35PM by PIB Hyderabad

    విశాఖపట్నంలో ఏరియా అకౌంట్స్ ఆఫీస్ (ఆర్మీ) నూతన కార్యాలయ భవనాన్ని కంట్రోలర్ జనరల్ ఆఫ్ డిఫెన్స్ అకౌంట్స్ (సిజిడిఎ) శ్రీమతి వీణా ప్రసాద్ ఈ రోజు ప్రారంభించారు. ఈ సందర్భంగా ఆమె ప్రసంగిస్తూ , రక్షణ అకౌంట్ల విభాగం (డిఎడి) 1750 నుంచి పనిచేస్తూ వస్తోందని , ఇది భారత ప్రభుత్వ అతి పురాతనమైన విభాగాలలో ఒకటని వివరించారు. సాంకేతిక సంబంధ పురోగతికి , ఇంకా అదనపు సేవలకై పెరుగుతున్న డిమాండ్లకు అనుగుణంగా విధుల , ప్రక్రియల నిర్వహణలో పలు వ్యవస్థాగత మార్పులకు తమ విభాగం ఆద్యురాలుగా నిలిచినట్లు ఆమె తెలిపారు.


    సాయుధ దళాలకు సంబంధించిన అకౌంటింగ్ పనులను సమర్ధంగా , సరైన రీతిలో , సకాలంలో పూర్తి చేయడం , చెల్లింపులు , అంతర్గత లెక్కల తనిఖీ , ఇంకా ఆర్థిక సంబంధ సలహా సేవలను అందజేయడానికి తమ విభాగం కంకణం కట్టుకుందని శ్రీమతి వీణా ప్రసాద్ చెప్పారు. ఈ విభాగం తన విధులన్నింటిలోను శ్రేష్ఠతను , వృత్తినైపుణ్యాన్ని కొనసాగించేందుకు కూడా తమ విభాగం కట్టుబడి ఉందని , తద్వారా వినియోగదారులకు సంతృప్తిని ప్రసాదించవచ్చని ఆమె పేర్కొన్నారు. ఈ విభాగం దేశవ్యాప్తంగా నెలకొన్న తన కార్యాలయాలకు , మరీ ముఖ్యంగా దేశంలోని సుదూర ప్రాంత కార్యాలయాలకు భవన వసతి , సిబ్బందికి నివాసాలు , ట్రాన్సిట్ సదుపాయాలు తదితర అంశాల విషయంలో స్వయంసమృద్ధిని సాధించాలని సిజిడిఎ స్పష్టంచేశారు. ఇందులో భాగంగానే విశాఖపట్నం లో ఏరియా అకౌంట్స్ ఆఫీస్ (ఆర్మీ) కోసం నూతన కార్యాలయ భవనాన్ని ఏర్పాటు చేయడం జరిగిందన్నారు. అనుకున్న తేదీ కన్నా ఎంతో ముందుగానే భవనాన్ని పూర్తి చేసి ఇచ్చినందుకుగాను చీఫ్ ఇంజినీర్ బ్రిగేడియర్ కుమరన్ ను , విశాఖపట్నం గ్యారిసన్ ఇంజినీర్ (ఎన్ డి) శ్రీ రాకేశ్ వర్మ ను , మెస్సర్స్ ఎస్.ఆర్. కన్ స్ట్రక్షన్స్ , విశాఖపట్నం ఎమ్ డి శ్రీ సూరిబాబును సిజిడిఎ అభినందించారు.


    ఈ సందర్బంగా కంట్రోలర్ ఆఫ్ డిఫెన్స్ అకౌంట్స్ అండ్ ఇంటిగ్రేటెడ్ ఫైనాన్షియల్ అడ్వైజర్ శ్రీ టి. రాంబాబు మాట్లాడుతూ , ఈ కొత్త భవనాన్ని 2 కోట్ల రూపాయల వ్యయంతో నిర్మించడం జరిగిందని , ఈ కార్యాలయ భవనంలో అనేక సౌకర్యాలను కల్పించినట్లు వివరించారు. ఐఎఫ్ఎ శ్రీ ఎమ్. శ్రీనివాస్, ఎస్ బిసి ప్రాజెక్ట్ డైరెక్టరు శ్రీ కె. ఒ. ఠకారే, సిజిసి (ఇఎస్) , అడిషనల్ డైరెక్టర్ జనరల్ శ్రీ కె.సి. పాండే లు ఈ కార్యక్రమంలో పాల్గొన్నారు. భారత నౌకాదళానికి , నౌకా నిర్మాణ కేంద్రానికి , భారతీయ కోస్తా తీర రక్షకదళానికి , రక్షణ అకౌంట్ల విభాగానికి , మిలటరీ ఇంజినీరింగ్ సేవలకు చెందిన పలువురు సీనియర్ అధికారులు కూడా ఈ కార్యక్రమానికి హాజరయ్యారు.


    ***

    
    
    (Release ID: 1492139) Visitor Counter : 6
    
    
      Read this release in: English