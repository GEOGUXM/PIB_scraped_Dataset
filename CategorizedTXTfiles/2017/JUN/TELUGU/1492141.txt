      PIB Headquarters

      తెలంగాణ, ఆంధ్ర ప్రదేశ్ రాష్ట్రాలలో బీడి, సినీ, గని కార్మికుల పిల్లలకు ఆర్థిక సహాయం పై వెల్ఫేర్ కమిషనర్ ప్రకటన
      Posted On: 07 JUN 2017 6:48PM by PIB Hyderabad


    తెలంగాణ, ఆంధ్ర ప్రదేశ్ రాష్ట్రాలలో 2017-18 విద్యా సంవత్సరానికి గాను బీడి వర్కర్లు/సున్నపు రాయి, డోలమైట్ గని కార్మికులు/ఇనుము, మాంగనీస్, క్రోమ్ ఖనిజ గనుల కార్మికులు/మైకా గనుల కార్మికులు/సినీ వర్కర్ల పిల్లలకు చదువు కొనేందుకు ఆర్థిక సహాయాన్ని అందిస్తామని కేంద్ర కార్మిక, ఉపాధి మంత్రిత్వ శాఖలోని వెల్ఫేర్ కమిషనర్ ఒక ప్రకటనలో తెలిపారు. ఈ రెండు రాష్ట్రాలలోను ప్రభుత్వ మరియు ప్రభుత్వ గుర్తింపు పొందిన పాఠశాలలు, కళాశాలల్లో విద్యను అభ్యసిస్తున్న పిల్లలలో ప్రీ మెట్రిక్ (1వ తరగతి నుంచి 10వ తరగతి వరకు), పోస్ట్ మెట్రిక్ (11వ తరగతి నుంచి ప్రొఫెషనల్ డిగ్రీ వరకు) విద్యార్థులకు ఆర్థిక సహాయాన్ని అందించేందుకు గాను ఆన్ లైన్ లో దరఖాస్తులను జాతీయ స్కాలర్ షిప్ పోర్టల్ ( http://scholarships.gov.in ) ద్వారా సమర్పించవలసిందిగా వెల్ఫేర్ కమిషనర్ సూచించారు. విద్యార్థి తన పేరుతో ఏదైనా జాతీయ బ్యాంకులో ఆన్ లైన్ సేవింగ్ బ్యాంకు అకౌంట్ ను కలిగి ఉండాలని, ఆ ఖాతా ఆధార్ సంఖ్యతో అనుసంధానమై ఉండి తీరాలని సూచించారు. ప్రీ మెట్రిక్ స్థాయి విద్యార్థులు వారి దరఖాస్తులను 2017 సెప్టెంబర్ 30వ తేదీ లోపల పోస్ట్ మెట్రిక్ విద్యార్థులు వారి దరఖాస్తులను 2017 అక్టోబర్ 31వ తేదీ లోపల ఆన్ లైన్ లో దాఖలు చేయాల్సి ఉంటుంది. మరిన్ని వివరాల కోసం పైన పేర్కొన్న http://scholarships.gov.in వెబ్ సైట్ ను గాని లేదా నేషనల్ స్కాలర్ షిప్ పోర్టల్ ను గాని, మరియు వెల్ఫేర్ కమిషనర్ ఆఫీసు, లేబర్ వెల్ఫేర్ ఆర్గనైజేషన్, రూమ్ నెంబర్ 54, కేంద్రీయ సదన్, సుల్తాన్ బజార్, హైదరాబాద్ - 500 095, ఫోన్: 040-24658026 ను గాని లేదా ఈ సంస్థకు చెందిన సమీప డిస్పెన్సిరీలను గాని సంప్రదించవచ్చు. మరేవైనా సందేహాలు ఉంటే వెబ్ సైట్ లోని హల్ప్ లైన్ నెంబర్లను సంప్రదించాలని పేర్కొన్నారు.


    ***

    
    
    (Release ID: 1492141) Visitor Counter : 2
    
    
      Read this release in: English