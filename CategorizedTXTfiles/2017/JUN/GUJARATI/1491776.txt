      પ્રધાનમંત્રીનું કાર્યાલય

      પ્રધાનમંત્રીએ 1 જુલાઈથી અમલમાં મૂકાનારા જીએસટીની પ્રગતિની સમીક્ષા કરી
      Posted On: 05 JUN 2017 4:50PM by PIB Ahmedabad


    નવી દિલ્હી, 05-06-2017


    પ્રધાનમંત્રી શ્રી નરેન્દ્ર મોદીએ આજે જીએસટીના અમલ માટેની સ્થિતિમાં થયેલી પ્રગતિની સમીક્ષા કરી હતી , જેનો 1 જુલાઈથી અમલ થવાનો છે.


    આ બેઠક આશરે અઢી કલાક ચાલી હતી. જેમાં નાણાં મંત્રી અરુણ જેટલી અને નાણાં , પીએમઓ મંત્રાલયના ટોચના અધિકારીઓ તથા કેબિનેટ સેક્રેટરી ઉપસ્થિત હતા.


    પ્રધાનમંત્રીએ આ બેઠકમાં આઇટીની તત્પરતા , માનવ સંસાધનની સજ્જતા , અધિકારીઓની તાલીમ અને તેમની સંવેદનશીલતા , પ્રશ્રોનું નિવારણ કરવાની વ્યવસ્થા અને નિરીક્ષણ જેવા અમલીકરણના વિવિધ પાસાઓની વિશેષ સમીક્ષા કરી હતી. પ્રધાનમંત્રીને જાણકારી આપવામાં આવી હતી કે આઇટી માળખું , અધિકારીઓની તાલીમ , બેંકો સાથે સંકલન તથા વર્તમાન કરદાતાઓ જેવા જીએસટીની વ્યવસ્થાના વિવિધ પાસા 1 જુલાઈ સુધીમાં જીએસટીના અમલીકરણ કરવાની તારીખ સુધીમાં સંપૂર્ણપણે સજ્જ થઈ જશે. માહિતીની સુરક્ષાની વ્યવસ્થા વિશે પણ વિગતવાર ચર્ચા થઈ હતી.


    પ્રશ્રોનો સમયસર જવાબ આપવા ટ્વિટર હેન્ડલ @askGst_GOI શરૂ થઈ ગયું છે. આ ઉદ્દેશ માટે રાષ્ટ્રીય સ્તરે ટોલ-ફ્રી ફોન 1800-1200-232 પણ કાર્યરત કરવામાં આવ્યો છે.


    પ્રધાનમંત્રીએ ભારપૂર્વક જણાવ્યું હતું કે , 1 જુલાઈથી જીએસટીનો અમલ રાજકીય પક્ષો , વેપાર અને ઉદ્યોગ સંસ્થાઓ સહિત તમામ પક્ષકારોના સહિયારા પ્રયાસોનું પરિણામ છે. તેમણે જીએસટીને અર્થતંત્ર માટે ટર્નિંગ પોઇન્ટ ગણાવ્યો હતો , જે ભારતના પરોક્ષ કરવેરાના ઇતિહાસમાં અભૂતપૂર્વ છે. તેમણે અધિકારીઓને સૂચના આપી હતી કે , એક રાષ્ટ્ર , એક બજાર , એક કરવેરાની વ્યવસ્થા ઊભી થવાથી સામાન્ય નાગરિકને મોટો લાભ થશે. પ્રધાનમંત્રીએ એવી સૂચના પણ આપી હતી કે , મહત્તમ ધ્યાન જીએસટી સાથે સંબંધિત આઇટી સિસ્ટમમાં સાયબર-સુરક્ષાને આપવામાં આવવું જોઈએ.


    AP/J.Khunt / GP

    
    
    (Release ID: 1491776) Visitor Counter : 11
    
    
      Read this release in: English