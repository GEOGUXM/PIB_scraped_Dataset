      ਵਿੱਤ ਮੰਤਰਾਲਾ

      ਜੀ ਐੱਸ ਟੀ ਨੂੰ ਅਸਾਨੀ ਨਾਲ ਲਾਗੂ ਕਰਨ ਲਈ ਪਿਛਲੇ 3 ਸਾਲ ਵਿੱਚ ਕੇਂਦਰ ਸਰਕਾਰ ਨੇ ਕਈ ਉਪ ਕਰ ਖਤਮ ਕੀਤੇ
      Posted On: 07 JUN 2017 10:23AM by PIB Chandigarh


    The Central Government abolished various Cesses in the last three years for smooth roll-out of GST


    ਜੀ ਐੱਸ ਟੀ ਨੂੰ ਅਸਾਨੀ ਨਾਲ ਲਾਗੂ ਕਰਨ ਲਈ ਪਿਛਲੇ 3 ਸਾਲ ਵਿੱਚ ਕੇਂਦਰ ਸਰਕਾਰ ਨੇ ਕਈ ਉਪ ਕਰ ਖਤਮ ਕੀਤੇ


    ਕੇਂਦਰ ਸਰਕਾਰ ਨੇ ਪਿਛਲੇ ਤਿੰਨ ਆਮ ਬਜਟਾਂ 2015-16 , 2016-17 ਅਤੇ 2017-18 ਵਿੱਚ ਹੌਲੀ ਹੌਲੀ ਵਸਤਾਂ ਅਤੇ ਸੇਵਾਵਾਂ ਉੱਤੇ ਲੱਗਣ ਵਾਲੇ ਕਈ ਉਪ ਕਰਾਂ ( Cesses ) ਨੂੰ ਖਤਮ ਕੀਤਾ ਜਿਸ ਨਾਲ ਮਾਲ ਅਤੇ ਸੇਵਾ ਟੈਕਸ (ਜੀ ਐੱਸ ਟੀ) ਨੂੰ 1 ਜੁਲਾਈ , 2017 ਤੋਂ ਅਸਾਨੀ ਨਾਲ ਲਾਗੂ ਕਰਨ ਦੀ ਜ਼ਮੀਨ ਤਿਆਰ ਕੀਤੀ ਜਾ ਸਕੀ । ਕੇਂਦਰ ਸਰਕਾਰ ਨੇ ਪੜਾਅ ਵਾਰ ਢੰਗ ਨਾਲ ਕਈ ਉਪ ਕਰਾਂ ਨੂੰ ਖਤਮ ਕਰਨ ਦਾ ਕਦਮ ਚੁੱਕਿਆ ਜਿਸ ਨਾਲ ਕਈ ਵਸਤਾਂ ਅਤੇ ਸੇਵਾਵਾਂ ਵਿੱਚ ਜੀ ਐੱਸ ਟੀ ਲਈ ਵੱਖ ਵੱਖ ਟੈਕਸ ਪੱਧਰਾਂ ਵਿੱਚ ਇਸ ਨੂੰ ਅਸਾਨੀ ਨਾਲ ਫਿਟ ਕੀਤਾ ਜਾ ਸਕੇ ।


    ਕੇਂਦਰ ਸਰਕਾਰ ਨੇ ਆਪਣੇ ਆਮ ਬਜਟ 2015-16 ਵਿੱਚ ਸਿੱਖਿਆ ਉੱਤੇ ਉਪ ਕਰ ਖਤਮ ਕੀਤਾ ਜਿਸ ਵਿੱਚ ਟੈਕਸਯੋਗ ਸੇਵਾਵਾਂ ਉੱਤੇ ਲਗਣ ਵਾਲਾ ਸੈਕੰਡਰੀ ਅਤੇ ਉੱਚ ਸਿੱਖਿਆ ਦਾ ਉਪ ਕਰ ਵੀ ਸ਼ਾਮਲ ਹੈ । ਇਸ ਤੋਂ ਇਲਾਵਾ ਐਕਸਾਈਜ਼ ਡਿਊਟੀ ਯੋਗ ਵਸਤਾਂ ਉੱਤੇ ਸਿੱਖਿਆ ਉੱਪ ਕਰ ਅਤੇ ਸੈਕੰਡਰੀ ਅਤੇ ਉੱਚ ਵਿੱਦਿਆ ਉਪ ਕਰ ਤੋਂ ਛੋਟ ਦਿੱਤੀ ।


    ਆਪਣੇ ਆਮ ਬਜਟ 2016-17 ਵਿੱਚ ਕੇਂਦਰ ਸਰਕਾਰ ਨੇ ਸੀਮੈਂਟ , ਗੱਤੇ 'ਤੇ ਉਪ ਕਰ ਖਤਮ ਕੀਤਾ । ਤਿੰਨ ਉਪ ਕਰਾਂ (ਮਜ਼ਦੂਰ ਭਲਾਈ ਉਪ ਕਰ 1976 ਵਿੱਚ ਸੋਧ ਕਰਕੇ ਲੋਹ ਧਾਤ ਖਾਨਾਂ , ਮੈਗਨੀਜ਼ ਧਾਤ ਦੀਆਂ ਖਾਨਾਂ ਅਤੇ ਕਰੋਮ ਧਾਤ ਖਾਨਾਂ ਉੱਤੇ ਉਪ ਕਰ) ਨੂੰ ਖਤਮ ਕੀਤਾ । ਤੰਬਾਕੂ ਉਪ ਕਰ ਕਾਨੂੰਨ 1975 ਵਿੱਚ ਸੋਧ ਕਰਕੇ ਤੰਬਾਕੂ ਉਪ ਕਰ ਅਤੇ ਸਿਨਮਾ ਮਜ਼ਦੂਰ ਕਲਿਆਣ ਉਪ ਕਰ ਕਾਨੂੰਨ 1981 ਵਿੱਚ ਸੋਧ ਕਰਕੇ ਸਿਨਮਾ ਮਜ਼ਦੂਰ ਕਲਿਆਣ ਉਪ ਕਰ ਖਤਮ ਕੀਤਾ ।


    ਕੇਂਦਰ ਸਰਕਾਰ ਨੇ ਆਪਣੇ ਆਮ ਬਜਟ 2017-18 ਵਿੱਚ ਸੋਧ ਅਤੇ ਵਿਕਾਸ ਉਪ ਕਰ ਕਾਨੂੰਨ ਵਿੱਚ ਸੋਧ ਕਰਕੇ ਖੋਜ ਅਤੇ ਵਿਕਾਸ ਉਪ ਕਰ ਖਤਮ ਕੀਤਾ ।


    ਟੈਕਸੇਸ਼ਨ ਕਾਨੂੰਨ ਸੋਧ ਨਿਯਮ 2017 ਰਾਹੀਂ ਹੇਠ ਲਿਖੇ ਉਪ ਕਰਾਂ ਨੂੰ ਖਤਮ ਕੀਤਾ ਗਿਆ । ਹਾਲਾਂਕਿ ਇਸ ਨੂੰ ਜੀ ਐੱਸ ਟੀ ਲਾਗੂ ਕਰਨ ਦੀ ਤਰੀਕ ਦੇ ਨਾਲ ਹੀ ਲਾਗੂ ਕੀਤਾ ਜਾਵੇਗਾ ।


     1. ਰਬੜ ਕਾਨੂੰਨ 1947- ਰਬੜ ਉੱਤੇ ਉਪ ਕਰ ।


     1. ਸਨਅਤ (ਵਿਕਾਸ ਅਤੇ ਰੈਗੂਲੇਸ਼ਨ) ਕਾਨੂੰਨ 1951 - ਆਟੋਮੋਬਾਈਲ ਉੱਤੇ ਉਪਕਰ ।


     1. ਚਾਹ ਕਾਨੂੰਨ 1953 - ਚਾਹ ਉੱਤੇ ਉਪਕਰ ।


     1. ਕੋਲਾ ਖਾਨ (ਸੁਰੱਖਿਆ ਅਤੇ ਵਿਕਾਸ) ਕਾਨੂੰਨ , 1974 - ਕੋਲੇ ਉੱਤੇ ਉਪਕਰ ।


     1. ਬੀੜੀ ਵਰਕਰ ਕਲਿਆਣ ਉਪ ਕਰ ਕਾਨੂੰਨ 1971 - ਬੀੜੀ ਉੱਤੇ ਉਪਕਰ ।


     1. ਪਾਣੀ (ਪ੍ਰਦੂਸ਼ਣ ਦੀ ਰੋਕਥਾਮ ਅਤੇ ਕੰਟਰੋਲ) ਉਪ ਕਰ ਕਾਨੂੰਨ 1977 - ਕੁਝ ਸਨਅਤਾਂ ਅਤੇ ਸਥਾਨਕ ਅਥਾਰਟੀਆਂ ਵਲੋਂ ਵਰਤੇ ਜਾਣ ਵਾਲੇ ਪਾਣੀ ਉੱਤੇ ਲਗਾਇਆ ਗਿਆ ਉੱਪ ਕਰ ।


     1. ਖੰਡ ਉਪ ਕਰ ਕਾਨੂੰਨ 1982,ਖੰਡ ਵਿਕਾਸ ਫੰਡ ਕਾਨੂੰਨ 1982 - ਖੰਡ ਉੱਤੇ ਉਪਕਰ ।


     1. ਪਟਸਨ ਉਤਪਾਦਕ ਉਪ ਕਰ ਕਾਨੂੰਨ 1983 - ਪਟਸਨ ਤੋਂ ਤਿਆਰ ਵਸਤਾਂ ਜਾਂ ਉਤਪਾਦ ਜਾਂ ਪਟਸਨ ਦੇ ਹਿੱਸੇ ਵਿੱਚ ਉਪ ਕਰ ।


     1. ਵਿੱਤ ( 2) ਕਾਨੂੰਨ 2004 - ਐਕਸਾਈਜ਼ ਡਿਊਟੀ ਵਾਲੀਆਂ ਵਸਤਾਂ ਉੱਤੇ ਸਿੱਖਿਆ ਉਪਕਰ ।


    10. ਵਿੱਤ ਕਾਨੂੰਨ 2007 - ਐਕਸਾਈਜ਼ ਡਿਊਟੀ ਵਾਲੀਆਂ ਵਸਤਾਂ ਉੱਤੇ ਸੈਕੰਡਰੀ ਅਤੇ ਉੱਚ ਸਿੱਖਿਆ ਉਪ ਕਰ ।


    11. ਵਿੱਤ ਕਾਨੂੰਨ 2010 - ਸਵੱਛ ਊਰਜਾ ਉਪਕਰ ।


    12. ਵਿੱਤ ਕਾਨੂੰਨ 2015 - ਸਵੱਛ ਭਾਰਤ ਉਪਕਰ ।


    13. ਵਿੱਤ ਕਾਨੂੰਨ 2016 - ਬੁਨਿਆਦੀ ਢਾਂਚਾ ਉਪ ਕਰ ਅਤੇ ਖੇਤੀ ਕਲਿਆਣ ਉਪ ਕਰ ।


    ਹਾਲਾਂਕਿ ਜੀ ਐੱਸ ਟੀ ਲਾਗੂ ਹੋਣ ਤੋਂ ਬਾਅਦ ਵੀ ਹੇਠ ਲਿਖੇ ਉਪ ਕਰ ਜਾਰੀ ਰਹਿਣਗੇ ਕਿਉਂਕਿ ਇਹ ਕਸਟਮ ਡਿਊਟੀ ਨਾਲ ਸਬੰਧਤ ਹਨ ਜੋ ਕਿ ਜੀ ਐੱਸ ਟੀ ਢਾਂਚੇ ਦੇ ਅਧੀਨ ਨਹੀਂ ਆਉਂਦੇ ।


     1. ਵਿੱਤ ( 2) ਕਾਨੂੰਨ 2004 - ਦਰਾਮਦੀ ਵਸਤਾਂ ਉੱਤੇ ਸਿੱਖਿਆ ਉਪ ਕਰ ।


     1. ਵਿੱਤ ਕਾਨੂੰਨ 2007 - ਦਰਾਮਦੀ ਵਸਤਾਂ ਉੱਤੇ ਸੈਕੰਡਰੀ ਅਤੇ ਉੱਚ ਸਿੱਖਿਆ ਉਪ ਕਰ ।


     1. ਤੇਲ ਉਦਯੋਗ ਵਿਕਾਸ ਕਾਨੂੰਨ 1974 ਅਧੀਨ ਕੱਚੇ ਪੈਟਰੋਲੀਅਮ ਤੇਲ ਉੱਤੇ ਉਪ ਕਰ ।


     1. ਮੋਟਰ ਸਪਿਰਟ (ਸੜਕ ਉਪ ਕਰ) ਉੱਤੇ ਐਡੀਸ਼ਨਲ ਐਕਸਾਈਜ਼ ਡਿਊਟੀ ।


     1. ਹਾਈ ਸਪੀਡ ਡੀਜ਼ਲ ਆਇਲ (ਸੜਕ ਉਪ ਕਰ) ਉੱਤੇ ਐਡੀਸ਼ਨਲ ਐਕਸਾਈਜ਼ ਡਿਊਟੀ ।


     1. ਮੋਟਰ ਸਪਿਰਟ ਉੱਤੇ ਵਿਸ਼ੇਸ਼ ਐਡੀਸ਼ਨਲ ਐਕਸਾਈਜ਼ ਡਿਊਟੀ ।


     1. ਤੰਬਾਕੂ ਅਤੇ ਤੰਬਾਕੂ ਉਤਪਾਦਾਂ ਅਤੇ ਕੱਚੇ ਪੈਟਰੋਲੀਅਮ ਤੇਲ ਉੱਤੇ ਐਨ ਸੀ ਸੀ ਡੀ ।


    

    
    (Release ID: 1492310) Visitor Counter : 2
    
    
    
    
    

1.