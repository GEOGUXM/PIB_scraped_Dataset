      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਹਿਮਾਚਲ ਪ੍ਰਦੇਸ਼ ਵਿੱਚ ਰਾਸ਼ਟਰੀ ਰਾਜਮਾਰਗ (ਐੱਨ ਐੱਚ) - 21 ਦੇ ਪੰਡੋਹ ਬਾਈਪਾਸ ਤੋਂ ਟਕੋਲੀ (Takoli) ਸੈਕਸ਼ਨ ਨੂੰ ਚਹੁ-ਮਾਰਗੀ ਕਰਨ ਦੀ ਪ੍ਰਵਾਨਗੀ ਦਿੱਤੀ
      Posted On: 07 JUN 2017 10:29AM by PIB Chandigarh


    Cabinet approves development of four laning from end of Pandoh bypass to Takoli section of National Highway (NH) - 21 in Himachal Pradesh


    ਮੰਤਰੀ ਮੰਡਲ ਨੇ ਹਿਮਾਚਲ ਪ੍ਰਦੇਸ਼ ਵਿੱਚ ਰਾਸ਼ਟਰੀ ਰਾਜਮਾਰਗ (ਐੱਨ ਐੱਚ) - 21 ਦੇ ਪੰਡੋਹ ਬਾਈਪਾਸ ਤੋਂ ਟਕੋਲੀ ( Takoli ) ਸੈਕਸ਼ਨ ਨੂੰ ਚਹੁ-ਮਾਰਗੀ ਕਰਨ ਦੀ ਪ੍ਰਵਾਨਗੀ ਦਿੱਤੀ


    ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਦੀ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ ਮੀਟਿੰਗ ਵਿੱਚ ਹਿਮਾਚਲ ਪ੍ਰਦੇਸ਼ ਵਿੱਚ ਰਾਸ਼ਟਰੀ ਰਾਜਮਾਰਗ (ਐੱਨ ਐੱਚ) -21 ਦੇ ਪੰਡੋਹ ਬਾਈਪਾਸ ਤੋਂ ਟਕੋਲੀ ( Takoli ) ਸੈਕਸ਼ਨ ਨੂੰ ਚਹੁ-ਮਾਰਗੀ ਕਰਨ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਇਸ ਦੀ ਅਨੁਮਾਨਤ ਲਾਗਤ 2775.93 ਕਰੋੜ ਰੁਪਏ ਹੋਵੇਗੀ । ਇਸ ਵਿੱਚ ਜ਼ਮੀਨ ਹਾਸਲ ਕਰਨ , ਰੀਸੈਟਲਮੈਂਟ , ਪੁਨਰਵਾਸ ਅਤੇ ਉਸਾਰੀ ਤੋਂ ਪਹਿਲਾਂ ਦੀਆਂ ਹੋਰ ਸਰਗਰਮੀਆਂ ਦਾ ਖਰਚਾ ਸ਼ਾਮਲ ਹੋਵੇਗਾ । ਤਿਆਰ ਹੋਣ ਵਾਲੀ ਸੜਕ ਦੀ ਕੁੱਲ ਲੰਬਾਈ ਤਕਰੀਬਨ 19 ਕਿਲੋਮੀਟਰ ਹੋਵੇਗੀ ।


    ਇਹ ਕੰਮ ਨੈਸ਼ਨਲ ਹਾਈਵੇਜ਼ ਡਿਵੈਲਪਮੈਂਟ ਪ੍ਰੋਜੈਕਟ (ਐੱਨ ਐੱਚ ਡੀ ਪੀ) ਫੇਸ -4 ਬੀ ਅਧੀਨ ਹਾਈਬ੍ਰਿਡ ਐੱਨਵਿਟੀ ਮੋਡ ਦੇ ਅਧਾਰ ਉੱਤੇ ਕੀਤਾ ਜਾਵੇਗਾ ।


    ਇਹ ਪ੍ਰੋਜੈਕਟ ਹਿਮਾਚਲ ਪ੍ਰਦੇਸ਼ ਵਿੱਚ ਢਾਂਚੇ ਸਬੰਧੀ ਸੁਧਾਰ ਵਿੱਚ ਤੇਜ਼ੀ ਲਿਆਉਣ ਲਈ ਅਤੇ ਯਾਤਰਾ ਦਾ ਸਮਾਂ ਅਤੇ ਖਰਚਾ ਘਟਾਉਣ ਦੇ ਉਦੇਸ਼ ਨਾਲ ਤਿਆਰ ਕੀਤਾ ਜਾ ਰਿਹਾ ਹੈ , ਖਾਸ ਤੌਰ ਤੇ ਭਾਰੀ ਗੱਡੀਆਂ ਦੀ ਯਾਤਰਾ ਦਾ ਸਮਾਂ ਅਤੇ ਖਰਚਾ ਘਟਾਉਣ ਦੇ ਉਦੇਸ਼ ਨਾਲ ਇਹ ਸੜਕ ਪੰਡੋਹ ਬਾਈਪਾਸ ਦੇ ਅੰਤ ਤੋਂ ਟਕੋਲੀ ਸੈਕਸ਼ਨ ਤੱਕ ਚਾਰ ਲੇਨ ਕੀਤੀ ਜਾ ਰਹੀ ਹੈ । ਇਸ ਹਿੱਸੇ ਦੇ ਵਿਕਾਸ ਨਾਲ ਸੂਬੇ ਦੇ ਇਸ ਖੇਤਰ ਵਿੱਚ ਸਮਾਜਿਕ ਅਤੇ ਆਰਥਿਕ ਸਥਿਤੀਆਂ ਵਿੱਚ ਸੁਧਾਰ ਹੋਵੇਗਾ ।


    ਇਸ ਨਾਲ ਪ੍ਰੋਜੈਕਟ ਦੀਆਂ ਸਰਗਰਮੀਆਂ ਵਿੱਚ ਸਥਾਨਕ ਮਜ਼ਦੂਰਾਂ ਨੂੰ ਰੋਜ਼ਗਾਰ ਦੇ ਮੌਕੇ ਮਿਲਣਗੇ । ਇਹ ਅੰਦਾਜ਼ਾ ਲਗਾਇਆ ਜਾ ਰਿਹਾ ਹੈ ਕਿ ਹਾਈਵੇ ਦੀ ਇੱਕ ਕਿਲੋਮੀਟਰ ਦੀ ਉਸਾਰੀ ਲਈ 4076 ਮਨੁੱਖੀ ਦਿਨਾਂ ਦੇ ਕੰਮ ਦੀ ਲੋੜ ਹੁੰਦੀ ਹੈ । ਇਸ ਤਰ੍ਹਾਂ ਅਨੁਮਾਨਤ 77,000 ਮਨੁੱਖੀ ਦਿਨਾਂ ਦਾ ਰੋਜ਼ਗਾਰ ਇਸ ਹਿੱਸੇ ਦੀ ਤਿਆਰੀ ਦੌਰਾਨ ਪੈਦਾ ਹੋਵੇਗਾ ।


    *****


    

    
    (Release ID: 1492312) Visitor Counter : 2