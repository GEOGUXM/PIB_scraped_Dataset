      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਉੱਤਰ ਪ੍ਰਦੇਸ਼ ਵਿੱਚ ਰਾਸ਼ਟਰੀ ਰਾਜ ਮਾਰਗ (ਐੱਨਐੱਚ) –2 ਦੇ ਚਕੇਰੀ-ਇਲਾਹਾਬਾਦ ਹਿੱਸੇ ਦੇ ਛੇ ਮਾਰਗੀ ਵਿਕਾਸ ਦੀ ਪ੍ਰਵਾਨਗੀ ਦਿੱਤੀ
      Posted On: 28 JUN 2017 11:58AM by PIB Chandigarh


    Cabinet approves development of six laning of Chakeri-Allahabad section of National Highway (NH) - 2 in Uttar Pradesh


    ਮੰਤਰੀ ਮੰਡਲ ਨੇ ਉੱਤਰ ਪ੍ਰਦੇਸ਼ ਵਿੱਚ ਰਾਸ਼ਟਰੀ ਰਾਜ ਮਾਰਗ ( ਐੱਨਐੱਚ ) –2 ਦੇ ਚਕੇਰੀ - ਇਲਾਹਾਬਾਦ ਹਿੱਸੇ ਦੇ ਛੇ ਮਾਰਗੀ ਵਿਕਾਸ ਦੀ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਹੋਈ ਆਰਥਿਕ ਮਾਮਲਿਆਂ ਦੀ ਕੈਬਨਿਟ ਕਮੇਟੀ ਨੇ ਉੱਤਰ ਪ੍ਰਦੇਸ਼ ਵਿੱਚ ਰਾਸ਼ਟਰੀ ਰਾਜ ਮਾਰਗ ( ਐੱਨਐੱਚ ) -2 ਦੇ ਚਕੇਰੀ - ਇਲਾਹਾਬਾਦ (Chakeri-Allahabad) ਹਿੱਸੇ ਦੇ ਛੇ ਮਾਰਗੀ ਵਿਕਾਸ ਦੀ ਪ੍ਰਵਾਨਗੀ ਦਿੱਤੀ ਹੈ।


    ਇਸ ਦੀ ਅਨੁਮਾਨਤ ਲਾਗਤ 3691.09 ਕਰੋੜ ਰੁਪਏ ਹੈ ਜਿਸ ਵਿੱਚ ਭੂਮੀ ਅਧਿਗ੍ਰਹਿਣ , ਪੁਨਰਵਾਸ ਅਤੇ ਨਿਰਮਾਣ ਤੋਂ ਪਹਿਲਾਂ ਦੀਆਂ ਹੋਰ ਗਤੀਵਿਧੀਆਂ ਦੀ ਲਾਗਤ ਸ਼ਾਮਿਲ ਹੈ। ਵਿਕਸਿਤ ਕੀਤੀ ਜਾਣ ਵਾਲੀ ਸੜਕ ਦੀ ਕੁੱਲ ਲੰਬਾਈ ਲਗਪਗ 145 ਕਿਲੋਮੀਟਰ ਹੈ।


    ਰਾਸ਼ਟਰੀ ਰਾਜ ਮਾਰਗ ਵਿਕਾਸ ਪ੍ਰੋ ਜੈਕਟ ( ਐੱਨਐੱਚਡੀਪੀ ) ਫੇਜ਼ 5 ਅਧੀਨ ਹਾਈਬ੍ਰਿਡ ਸਾਲਾਨਾ ਮੋਡ ' ਤੇ ਇਹ ਕਾਰਜ ਕੀਤਾ ਜਾਏਗਾ।


    ਪ੍ਰੋਜੈਕਟ ਨਾਲ ਉੱਤਰ ਪ੍ਰਦੇਸ਼ ਵਿੱਚ ਬੁਨਿਆਦੀ ਢਾਂਚੇ ਦੇ ਸੁਧਾਰ ਵਿੱਚ ਤੇਜੀ ਲਿਆਉਣ ਵਿੱਚ ਮਦਦ ਮਿਲੇਗੀ ਅਤੇ ਆਵਾਜਾਈ ਦੇ ਸਫਰ ਦੀ ਲਾਗਤ ਅਤੇ ਸਮਾਂ ਘਟੇਗਾ ਵਿਸ਼ੇਸ਼ ਤੌਰ ' ਤੇ ਚਕੇਰੀ - ਇਲਾਹਾਬਾਦ ਦਰਮਿਆਨ ਭਾਰੀ ਆਵਾਜਾਈ। ਰਾਜ ਦੇ ਇਸ ਖੇਤਰ ਦੇ ਇਸ ਹਿੱਸੇ ਦੇ ਵਿਕਾਸ ਨਾਲ ਸਮਾਜਿਕ - ਆਰਥਿਕ ਸਥਿਤੀ ਦੇ ਸੁਧਾਰ ਵਿੱਚ ਵੀ ਮਦਦ ਮਿਲੇਗੀ।


    ਐੱਨਐੱਚ -2 ' ਤੇ ਇਹ ਪ੍ਰੋਜੈਕਟ ਦਿੱਲੀ ਅਤੇ ਕੋਲਕਾਤਾ ਦਰਮਿਆਨ ਸਵਰਨ ਚਤੁਰਭੁਜ (Golden Quadrilateral) ਦਾ ਹਿੱਸਾ ਹੈ। ਇਹ ਪ੍ਰੋਜੈਕਟ ਸੜਕ ਉੱਤਰ ਪ੍ਰਦੇਸ਼ ਦੇ ਦੱਖਣੀ - ਪੱਛਮੀ ਹਿੱਸੇ ' ਤੇ ਸਿੱਧਾ ਪ੍ਰਭਾਵ ਪਾਏਗੀ। ਇਸ ਮਾਰਗ ' ਤੇ ਅਹਿਮ ਸ਼ਹਿਰ ਅਤੇ ਕਸਬਿਆਂ ਵਿੱਚ ਕਾਨਪੁਰ ਨਾਗਪੁਰ , ਰੁਮਾ , ਚੌਧਾਗਰਾ , ਮਾਲਵਾ , ਫਤਿਹਪੁਰ ਅਤੇ ਕੌਸ਼ੰਬੀ ਹਨ। ਕਾਨੁਪਰ ਉੱਤਰੀ ਭਾਰਤ ਦਾ ਸਭ ਤੋਂ ਪੁਰਾਣਾ ਅਤੇ ਪ੍ਰਸਿੱਧ ਸਨਅੱਤੀ ਸ਼ਹਿਰ ਹੈ। ਇਹ ਰਾਸ਼ਟਰੀ ਰਾਜਧਾਨੀ ਦੇ ' ਕਾਊਂਟਰ ਮੈਗਨੇਟ ਸ ' (Counter-Magnets) ਵਿੱਚ ਵੀ ਸ਼ਾਮਿਲ ਹੈ। ਇਲਾਹਾਬਾਦ ਕਈ ਪੁਰਾਤਨ ਇਤਿਹਾਸਕ ਸਮਾਰਕਾਂ ਅਤੇ ਇਮਾਰਤਾਂ ਦੇ ਨਾਲ ਨਾਲ ਕਈ ਸਿੱਖਿਆ ਸੰਸਥਾਵਾਂ ਵਾਲਾ ਪ੍ਰਸਿੱਧ ਤੀਰਥ ਕੇਂਦਰ ਹੈ।


    ਪ੍ਰੋਜੈਕਟ ਵਿੱਚ 11 ਟਰੱਕ ਅੱਡਿਆਂ ਦਾ ਪ੍ਰਾਵਧਾਨ ਹੈ ਜਿੱਥੇ ਟਰੱਕ ਮੁੱਖ ਤੌਰ ' ਤੇ ਸਾਮਾਨ ਚੜ੍ਹਾਉਣ ਅਤੇ ਉਤਾਰਨ ਲਈ ਰੁਕਣਗੇ। ਇਸ ਵਿੱਚ 18 ਸਥਾਨਾਂ ' ਤੇ ਬਸ ਅੱਡਿਆਂ ਦਾ ਪ੍ਰਾਵਧਾਨ ਵੀ ਹੈ। ਇਸ ' ਤੇ 14 ਵਾਹਨ ਰਸਤੇ ਅਤੇ 25 ਪੈਦਲ ਯਾਤਰੀ ਰਸਤਿਆਂ ਦੇ ਨਾਲ ਨਾਲ 9 ਫਲਾਈਓਵਰ ਵੀ ਪ੍ਰਸਤਾਵਿਤ ਹਨ।


    ਇਹ ਪ੍ਰੋਜੈਕਟ ਖੇਤਰ ਵਿੱਚ ਪ੍ਰੋਜੈਕਟ ਗਤੀਵਿਧੀਆਂ ਲਈ ਸਥਾਨਕ ਮਜ਼ਦੂਰਾਂ ਲਈ ਰੁਜ਼ਗਾਰ ਦੇ ਮੌਕਿਆਂ ਵਿੱਚ ਵੀ ਵਾਧਾ ਕਰੇਗਾ। ਇਹ ਅਨੁਮਾਨ ਹੈ ਕਿ ਰਾਜ ਮਾਰਗ ' ਤੇ ਇੱਕ ਕਿਲੋਮੀਟਰ ਦੇ ਨਿਰਮਾਣ ਲਈ ਕੁੱਲ 4,067 ਕਾਰਜ ਦਿਵਸ ਲੋੜੀਂਦੇ ਹਨ। ਇਸ ਤਰ੍ਹਾਂ ਇਸ ਹਿੱਸੇ ਦੇ ਨਿਰਮਾਣ ਲਈ 5,91,000 ( ਲਗਪਗ ) ਕਾਰਜ ਦਿਵਸਾਂ ਲਈ ਰੁਜ਼ਗਾਰ ਸਿਰਜਣ ਦੀ ਸਮਰੱਥਾ ਹੋਏਗੀ।


    *******


    
    

    
    (Release ID: 1494434) Visitor Counter : 2