      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਰਾਜਾਂ ਦੇ ਮੁੱਖ ਮੰਤਰੀਆਂ ਤੇ ਹੋਰਨਾਂ ਦਾ ਜੀਐੱਸਟੀ ਲਾਗੂ ਕਰਨ ਵਿੱਚ ਉਨ੍ਹਾਂ ਦੇ ਸਹਿਯੋਗ ਲਈ ਧੰਨਵਾਦ ਕੀਤਾ
      Posted On: 22 JUN 2017 5:03PM by PIB Chandigarh


    Cabinet expresses Gratitude to State CMs and others for their cooperation in introduction of GST


    ਮੰਤਰੀ ਮੰਡਲ ਨੇ ਰਾਜਾਂ ਦੇ ਮੁੱਖ ਮੰਤਰੀਆਂ ਤੇ ਹੋਰਨਾਂ ਦਾ ਜੀਐੱਸਟੀ ਲਾਗੂ ਕਰਨ ਵਿੱਚ ਉਨ੍ਹਾਂ ਦੇ ਸਹਿਯੋਗ ਲਈ ਧੰਨਵਾਦ ਕੀਤਾ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਇੱਕ ਮਤਾ ਪਾਸ ਕਰਕੇ ਰਾਜਾਂ ਦੇ ਮੁੱਖ ਮੰਤਰੀਆਂ ਤੇ ਹੋਰਨਾਂ ਦਾ ਉਨ੍ਹਾਂ ਦੇ ਜੀਐੱਸਟੀ ਲਾਗੂ ਕਰਨ ਵਿੱਚ ਦਿੱਤੇ ਸਹਿਯੋਗ ਲਈ ਧੰਨਵਾਦ ਕੀਤਾ ਹੈ।


    ‘ ਸੁਤੰਤਰ ਭਾਰਤ ਵਿੱਚ ਜੀਐੱਸਟੀ ਇੱਕ ਵੱਡਾ ਟੈਕਸ ਸੁਧਾਰ ਹੈ। ਇਹ ਵਿਸ਼ਵ ਦੇ ਕਿਸੇ ਸੰਘੀ ਰਾਜ ਵਿੱਚ ਅਸਿੱਧੇ ਟੈਕਸ ਸੁਧਾਰਾਂ ਵਿੱਚੋਂ ਇੱਕ ਹੈ , ਜਿਸ ਸਦਕਾ ਟੈਕਸਾਂ ਤੇ ਸੈੱਸਾਂ ਦੀ ਬਹੁਤਾਤ , ਦਰਾਂ ਦੀ ਬਹੁਤਾਤ ਤੇ ਕਰ ਪ੍ਰਣਾਲੀ ਦੀ ਕੈਸਕੇਡਿੰਗ ਜਿਹੀਆਂ ਪੇਚੀਦਗੀਆਂ ਦੂਰ ਹੋਣਗੀਆਂ। ਇਹ ਬਦਲਾਅ ਵਾਲੇ ਸੁਧਾਰ ਨਾਲ ਕਾਰੋਬਾਰ ਕਰਨ ਵਿੱਚ ਅਹਿਮ ਸੌਖ ਹੋਵੇਗੀ। ’


    ਜੀਐੱਸਟੀ ਆਪਣੇ ਆਪ ਵਿੱਚ ਉੱਤਮ ਰਾਸ਼ਟਰੀ ਏਕਤਾ ਅਤੇ ਵਿੱਤੀ ਸੰਘਵਾਦ ਦੀ ਚਮਕਦੀ ਮਿਸਾਲ ਹੈ। ਇਹ ਕੇਂਦਰ ਸਰਕਾਰ ਤੇ ਸਾਰੀਆਂ ਰਾਜ ਸਰਕਾਰਾਂ ਤੇ ਰਾਜਸੀ ਦਲਾਂ ਦੇ ਸਹਿਯੋਗ ਨਾਲ ਹੀ ਸੰਭਵ ਹੋਇਆ ਹੈ। ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ 22 ਜੂਨ 2017 ਨੂੰ ਹੋਈ ਮੰਤਰੀ ਮੰਡਲ ਦੀ ਮੀਟਿੰਗ ਨੇ ਮੰਨਿਆ ਹੈ ਕਿ ਇਸ ਵਿੱਚ ਸਾਰੀਆਂ ਸੂਬਾ ਸਰਕਾਰਾਂ ਦੇ ਮੁੱਖ ਮੰਤਰੀਆਂ ਤੇ ਰਾਜਾਂ ਦੇ ਵਿੱਤ ਮੰਤਰੀਆਂ ਅਤੇ ਸਾਰੀਆਂ ਰਾਜਸੀ ਪਾਰਟੀਆਂ ਨੇ ਹਿੱਸੇਦਾਰੀ ਪਾਈ ਹੈ ਤੇ ਇਸ ਨਾਲ ਹੀ ਪਹਿਲੀ ਜੁਲਾਈ 2017 ਤੋਂ ਦੇਸ਼ ਵਿੱਚ ਜੀਐੱਸਟੀ ਲਾਗੂ ਕਰਨਾ ਸੰਭਵ ਹੋ ਸਕਿਆ ਹੈ। ਕੇਂਦਰੀ ਮੰਤਰੀ ਮੰਡਲ ਨੇ ਸਾਰੇ ਰਾਜਾਂ ਦੇ ਮੁੱਖ ਮੰਤਰੀਆਂ , ਜੀਐੱਸਟੀ ਕੌਂਸਲ , ਰਾਸ਼ਟਰ ਪੱਧਰੀ ਤੇ ਸੂਬਾ ਪੱਧਰੀ ਰਾਜਸੀ ਪਾਰਟੀਆਂ ਦੇ ਮੁਖੀਆਂ , ਸਾਰੇ ਸਾਂਸਦਾਂ , ਸਾਰੇ ਰਾਜਾਂ ਦੇ ਵਿਧਾਇਕਾਂ , ਟਰੇਡ ਇੰਡਸਟਰੀ ਐਸੋਸੀਏਸ਼ਨਾਂ ਸਮੇਤ ਸਮਾਜ ਦੀਆਂ ਸਾਰੀਆਂ ਸ਼੍ਰੇਣੀਆਂ ਦਾ ਧੰਨਵਾਦ ਕੀਤਾ ਹੈ।


    **********


    

    
    (Release ID: 1493940) Visitor Counter : 2