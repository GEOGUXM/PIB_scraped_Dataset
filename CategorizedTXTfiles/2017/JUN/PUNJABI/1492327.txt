      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਏ ਆਈ ਐੱਮ ਏ ਦੀ ਡਾਇਮੰਡ ਜੁਬਲੀ ਦੇ ਵਿਸ਼ੇਸ਼ ਸੈਸ਼ਨ ਨੂੰ ਸੰਬੋਧਨ ਕੀਤਾ
      Posted On: 07 JUN 2017 11:21AM by PIB Chandigarh


    President addresses special session of AIMA organized to mark its Diamond Jubilee


    ਰਾਸ਼ਟਰਪਤੀ ਨੇ ਏ ਆਈ ਐੱਮ ਏ ਦੀ ਡਾਇਮੰਡ ਜੁਬਲੀ ਦੇ ਵਿਸ਼ੇਸ਼ ਸੈਸ਼ਨ ਨੂੰ ਸੰਬੋਧਨ ਕੀਤਾ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਪ੍ਰਣਬ ਮੁਖਰਜੀ ਨੇ ਆਲ ਇੰਡੀਆ ਮੈਨੇਜਮੈਂਟ ਐਸੋਸੀਏਸ਼ਨ (ਏ ਆਈ ਐੱਮ ਏ) ਦੇ ਡਾਇਮੰਡ ਜੁਬਲੀ ਦੇ ਮੌਕੇ ਤੇ ਅੱਜ (7 ਜੂਨ , 2017) ਨੂੰ ਰਾਸ਼ਟਰਪਤੀ ਭਵਨ ਵਿੱਚ ਆਯੋਜਿਤ ਵਿਸ਼ੇਸ਼ ਸੈਸ਼ਨ ਨੂੰ ਸੰਬੋਧਨ ਕੀਤਾ ।


    ਇਸ ਮੌਕੇ ’ਤੇ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਵਿੱਚ ਪ੍ਰਬੰਧਨ ਸਿੱਖਿਆ ਦੀ ਬਹੁਤ ਸਖ਼ਤ ਲੋੜ ਹੈ ਤਾਂਕਿ ਇਹ ਉੱਦਮੀਆਂ ਦੀ ਟ੍ਰੇਨਿੰਗ ਨੂੰ ਉਤਸ਼ਾਹਿਤ ਕਰਨ ਵਿੱਚ ਸਹਾਈ ਹੋ ਸਕੇ । ਸਾਡੀ ਕੰਮਕਾਜੀ ਅਬਾਦੀ ਵਿੱਚ ਲੱਖਾਂ ਨੌਜਵਾਨਾਂ ਲਈ ਰੋਜ਼ਗਾਰ ਪੈਦਾ ਕਰਨ ਲਈ ਸਟਾਰਟ ਅੱਪ ਅਤੇ ਛੋਟੇ ਕਾਰੋਬਾਰੀਆਂ ਨੂੰ ਅੱਗੇ ਆਉਣਾ ਚਾਹੀਦਾ ਹੈ । ਸ਼ਾਇਦ ਆਪਣੀ ਅਬਾਦੀ ਸਬੰਧ ਲਾਭ ਅੰਸ਼ ਦੀ ਪੂਰੀ ਵਰਤੋਂ ਦਾ ਸਾਡੇ ਕੋਲ ਇਹੋ ਇੱਕੋ ਇੱਕ ਰਾਹ ਹੋ ਸਕਦਾ ਹੈ । ਰੋਜ਼ਗਾਰ ਲਈ ਨੌਜਵਾਨਾਂ ਦੇ ਮੁਹਾਰਤ ਵਿਕਾਸ ਵੱਲ ਵੀ ਧਿਆਨ ਦੇਣਾ ਪਵੇਗਾ । ਉਨ੍ਹਾਂ ਪ੍ਰਬੰਧਨ ’ਤੇ ਉੱਦਮਤਾ ਕੌਸ਼ਲ ਦੇ ਖੇਤਰ ਵਿੱਚ ਨੌਜਵਾਨਾਂ ਨੂੰ ਟਰੇਨਿੰਗ ਦੇਣ ਲਈ ਇੱਕ ਪਰਿਸ਼ਦ ਦੇ ਗਠਨ ਨੂੰ ਲੈ ਕੇ ਏ ਆਈ ਐੱਮ ਏ ਦੀ ਪਹਿਲ ਦੀ ਪ੍ਰਸ਼ੰਸਾ ਕੀਤੀ । ਉਨ੍ਹਾਂ ਕਿਹਾ ਕਿ ਕੌਸ਼ਲ ਵਿਕਾਸ ਨਾਲ ਭਾਰਤੀ ਨੌਜਵਾਨਾਂ ਨੂੰ ਰੋਜ਼ਗਾਰ ਦੇ ਵੱਧ ਤੋਂ ਵੱਧ ਮੌਕੇ ਮਿਲਣਗੇ ਅਤੇ ਉਹ ਕਈ ਉੱਦਮਾਂ ਦੀ ਸਥਾਪਨਾ ਵਿੱਚ ਸਮਰੱਥ ਸਿੱਧ ਹੋਣਗੇ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਨੇ ਸਾਲ 1957 ਤੋਂ ਬਾਅਦ ਉਤਸ਼ਾਹਜਨਕ ਤਰੱਕੀ ਕੀਤੀ ਹੈ । ਇਸੇ ਸਾਲ ਏ ਆਈ ਐੱਮ ਏ ਨੇ ਆਪਣੀ ਯਾਤਰਾ ਸ਼ੁਰੂ ਕੀਤੀ । ਏ ਆਈ ਐੱਮ ਏ ਨੇ ਆਪਣੀ ਸਥਾਪਨਾ ਦੇ ਸਮੇਂ ਤੋਂ ਹੀ ਭਾਰਤ ਵਿੱਚ ਮੈਨੇਜਮੈਂਟ ਸੱਭਿਆਚਾਰ ਅਤੇ ਸਮਰੱਥਾ ਦੇ ਵਿਕਾਸ ਵਿੱਚ ਸ਼ਾਨਦਾਰ ਯੋਗਦਾਨ ਪਾਇਆ ਹੈ । ਮੈਨੇਜਮੈਂਟ ਵਿੱਚ ਭਾਰਤੀ ਪ੍ਰਬੰਧਕ ਬਿਹਤਰ ਮੰਨੇ ਜਾਂਦੇ ਹਨ ਅਤੇ ਉਨ੍ਹਾਂ ਦੀ ਚੰਗੀ ਮੰਗ ਹੈ । ਉਨ੍ਹਾਂ ਖੁਸ਼ੀ ਪ੍ਰਗਟਾਉਂਦੇ ਹੋਏ ਕਿਹਾ ਕਿ ਏ ਆਈ ਐੱਮ ਏ ਆਪਣੀਆਂ ਜ਼ਿੰਮੇਵਾਰੀਆਂ ਨੂੰ ਪੂਰਾ ਕਰਨ ਵਿੱਚ ਭਾਰੀ ਉਤਸ਼ਾਹ ਵਿਖਾ ਰਿਹਾ ਹੈ ਅਤੇ ਆਪਣੀਆਂ ਸਰਗਰਮੀਆਂ ਦਾ ਵਿਸਥਾਰ ਵੀ ਕਰ ਰਿਹਾ ਹੈ । ਉਨ੍ਹਾਂ ਉਮੀਦ ਪ੍ਰਗਟਾਈ ਕਿ ਏ ਆਈ ਐੱਮ ਏ 60 ਸਾਲ ਪਹਿਲਾਂ ਆਪਣੀ ਸਥਾਪਨਾ ਦੇ ਸਮੇਂ ਤੇ ਜਿਨ੍ਹਾਂ ਵਿਚਾਰਾਂ , ਸਿਧਾਂਤਾਂ ਅਤੇ ਫਲਸਫੇ ਉੱਤੇ ਚਲਿਆ ਸੀ, ਭੱਵਿਖ ਵਿੱਚ ਉਨ੍ਹਾਂ ਦੀ ਪਾਲਣਾ ਕਰਦਾ ਰਹੇਗਾ ।


    ਇਸ ਮੌਕੇ ਤੇ ਮੌਜੂਦ ਵਿਸ਼ੇਸ਼ ਮਹਿਮਾਨਾਂ ਵਿੱਚ ਏ ਆਈ ਐੱਮ ਏ ਦੇ ਮੁਖੀ ਅਤੇ ਹੀਰੋ ਕਾਰਪੋਰੇਟ ਸਰਵਿਸ ਦੇ ਚੇਅਰਮੈਨ ਸ਼੍ਰੀ ਸੁਨੀਲ ਕਾਂਤ ਮੁੰਜਾਲ , ਏ ਆਈ ਐੱਮ ਏ ਦੀ ਡਾਇਰੈਕਟਰ ਜਨਰਲ ਮਿਸ ਰੇਖਾ ਸੇਠੀ, ਏ ਆਈ ਐੱਮ ਏ ਦੇ ਸਾਬਕਾ ਪ੍ਰਧਾਨ ਅਤੇ ਅਪੋਲੋ ਹਾਸਪੀਟਲਜ਼ ਐਂਟਰਪ੍ਰਾਈਸਿਜ਼ ਲਿਮਟਿਡ ਦੇ ਉਪ ਮੁਖੀ ਸ਼੍ਰੀ ਪ੍ਰੀਥਾ ਰੈਡੀ ਸ਼ਾਮਲ ਸਨ ।

    
    
    (Release ID: 1492327) Visitor Counter : 3