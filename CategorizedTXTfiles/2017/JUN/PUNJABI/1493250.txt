      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ ਯੋਗ ਨੂੰ ਹਰਮਨਪਿਆਰਾ ਬਣਾਉਣ ਲਈ ਕਈ ਪ੍ਰੋਗਰਾਮ ਆਯੋਜਿਤ ਕਰੇਗਾ
      Posted On: 16 JUN 2017 6:06PM by PIB Chandigarh


    HRD Ministry to organize several programmes to popularise Yoga


    ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ ਯੋਗ ਨੂੰ ਹਰਮਨਪਿਆਰਾ ਬਣਾਉਣ ਲਈ ਕਈ ਪ੍ਰੋਗਰਾਮ ਆਯੋਜਿਤ ਕਰੇਗਾ


    ਯੋਗ ਜ਼ਿੰਦਗੀ ਦਾ ਇੱਕ ਢੰਗ ਹੈ ਜਿਸ ਦਾ ਉਦੇਸ਼ ' ਸਿਹਤਮੰਦ ਸਰੀਰ ਵਿੱਚ ਸਿਹਤਮੰਦ ਦਿਮਾਗ਼ ' ਵਸਾਉਣਾ ਹੈ ਅਤੇ ਸਾਡੇ ਰੋਜ਼ਾਨਾ ਜੀਵਨ ਵਿੱਚ ਯੋਗ ਦੇ ਲਾਭਾਂ ਤੋਂ ਜਾਣੂ ਕਰਵਾਉਣ ਲਈ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ ਨੇ ਇਸ ਨੂੰ ਦੇਸ਼ ਭਰ ਵਿੱਚ ਤੀਸਰੇ ਯੋਗ ਦਿਵਸ (21 ਜੂਨ , 2017) ਉੱਤੇ ਜਨਤਾ , ਖਾਸ ਤੌਰ `ਤੇ ਵਿਦਿਆਰਥੀਆਂ ਅਤੇ ਕਾਲਜਾਂ ਵਿੱਚ ਹਰਮਨ ਪਿਆਰਾ ਬਣਾਉਣ ਲਈ ਕਈ ਪਹਿਲਕਦਮੀਆਂ ਕੀਤੀਆਂ ਹਨ ।


    ਸਕੂਲ ਸਿੱਖਿਆ ਅਤੇ ਸਾਖ਼ਰਤਾ ਵਿਭਾਗ ਵੱਲੋਂ ਕੀਤੀਆਂ ਗਈਆਂ ਪਹਿਲਕਦਮੀਆਂ ਇਸ ਤਰ੍ਹਾਂ ਹਨ -


    ਯੋਗ ਓਲੰਪੀਆਡ 2017 , ਦੂਸਰਾ ਓਲੰਪੀਆਡ ਹੈ ਜਿਸ ਵਿੱਚ ਕਿ ਅੱਪਰ ਪ੍ਰਾਇਮਰੀ ਤੋਂ ਸੈਕੰਡਰੀ ਪੱਧਰ ਤੱਕ ਦੇ ਸਕੂਲੀ ਬੱਚੇ ਸ਼ਾਮਲ ਹੋਣਗੇ । ਇਸ ਦਾ ਆਯੋਜਨ ਵਿੱਦਿਅਕ ਖੋਜ ਅਤੇ ਟ੍ਰੇਨਿੰਗ ਬਾਰੇ ਰਾਸ਼ਟਰੀ ਕੌਸਲ (ਐੱਨ ਸੀ ਈ ਆਰ ਟੀ) ਵੱਲੋਂ 18 ਤੋਂ 20 ਜੂਨ 2017 ਤੱਕ ਐੱਨ ਸੀ ਈ ਆਰ ਟੀ ਨਵੀਂ ਦਿੱਲੀ ਵਿਖੇ ਕੀਤਾ ਜਾਵੇਗਾ ।


    ਓਲੰਪੀਆਡ ਦੇ ਆਯੋਜਨ ਪਿੱਛੇ ਉਦੇਸ਼ ਇਹ ਹੈ ਕਿ ਇਸ ਨੂੰ ਓਲੰਪਿਕ ਖੇਡਾਂ ਦੇ ਸਮਾਰੋਹ ਵਾਂਗ ਸਮਝਿਆ ਜਾਵੇ ਜਾਂ ਯੋਗ ਦੇ ਖੇਤਰ ਵਿੱਚ ਸ਼ਾਂਤੀ ਦੌੜ ਵਜੋਂ ਗਿਣਿਆ ਜਾਵੇ । ਯੋਗ ਓਲੰਪੀਆਡ ਦਾ ਸੰਦੇਸ਼ ਸ਼ਾਂਤੀ , ਇੱਕਸੁਰਤਾ ਅਤੇ ਪਿਆਰ ਹਾਸਲ ਕਰਨਾ ਹੈ । ਯੋਗ ਓਲੰਪੀਆਡ ਦਾ ਆਯੋਜਨ ਐੱਨ ਸੀ ਈ ਆਰ ਟੀ ਵੱਲੋਂ ਖੇਤਰੀ ਸਿੱਖਿਆ ਸੰਸਥਾਨ (ਆਰ ਆਈ ਈਜ਼) ਦੇ ਸਹਿਯੋਗ ਨਾਲ ਇਸ ਸਾਲ ਕੀਤਾ ਜਾ ਰਿਹਾ ਹੈ ।


    ਯੋਗ ਓਲੰਪੀਆਡ ਦਾ ਉਦੇਸ਼ ਯੋਗ ਦੇ ਢੰਗਾਂ ਨੂੰ ਸਮਝਣਾ ਅਤੇ ਇਹਨਾਂ ਨੂੰ ਜੀਵਨ ਵਿੱਚ ਅਪਣਾਉਣਾ ਹੈ । ਇਸ ਦਾ ਉਦੇਸ਼ ਬੱਚਿਆਂ ਵਿੱਚ ਸਿਹਤਮੰਦ ਆਦਤਾਂ ਅਤੇ ਮਨੁੱਖੀ ਕਦਰਾਂ -ਕੀਮਤਾਂ ਦੀ ਭਾਵਨਾ ਨੂੰ ਵਿਕਸਿਤ ਕਰਨਾ ਹੈ । ਯੋਗ ਓਲੰਪੀਆਡ ਦਾ ਥੀਮ ਹੈ 'ਸਿਹਤ ਅਤੇ ਸਦਭਾਵਨਾ ਲਈ ਯੋਗ' ( 'Yoga for Health and Harmony' ) ।


    ਐੱਨ ਸੀ ਈ ਆਰ ਟੀ ਪਹਿਲਾਂ ਹੀ 2017 ਵਿੱਚ ਯੋਗ ਓਲੰਪੀਆਡ ਕਰਵਾਉਣ ਲਈ ਕਾਰਵਾਈ ਸ਼ੁਰੂ ਕਰ ਚੁੱਕੀ ਹੈ ।


    ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ ਵੱਲੋਂ ਤੀਸਰੇ ਅੰਤਰਰਾਸ਼ਟਰੀ ਯੋਗਾ ਦਿਵਸ ਉੱਤੇ ਇੱਕ ਲੈਕਚਰ ਆਯੋਜਿਤ ਕੀਤਾ ਜਾ ਰਿਹਾ ਹੈ ਜਿਸ ਦਾ ਉਦੇਸ਼ ਕਰਮਚਾਰੀਆਂ ਵਿੱਚ ਯੋਗ ਕਸਰਤਾਂ ਰਾਹੀਂ ਢੁਕਵਾਂ ਮਾਹੌਲ ਬਣਾਉਣਾ ਹੈ ਅਤੇ ਅੰਤਰਰਾਸ਼ਟਰੀ ਯੋਗਾ ਦਿਵਸ 2017 ਦੇ ਸਮਾਰੋਹਾਂ ਲਈ ਵੱਡੇ ਪੱਧਰ ਉੱਤੇ ਪ੍ਰਚਾਰ ਕੀਤਾ ਜਾ ਰਿਹਾ ਹੈ ਜਿਸ ਨਾਲ ਕਿ ਮੰਤਰਾਲੇ ਦੇ ਕਰਮਚਾਰੀਆਂ ਵਿੱਚ ਵੱਡੇ ਪੱਧਰ ਉੱਤੇ ਯੋਗ ਅਪਣਾਉਣ ਦੀ ਭਾਵਨਾ ਪੈਦਾ ਹੋਵੇਗੀ ।

    
    
    (Release ID: 1493250) Visitor Counter : 2