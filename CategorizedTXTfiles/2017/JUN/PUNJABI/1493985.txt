      ਵਿੱਤ ਮੰਤਰਾਲਾ

      ਸੀਜੀਐਸਟੀ/ਐੱਸਜੀਐੱਸਟੀ ਐਕਟ 2017 ਦੀ ਟੀਡੀਐਸ (ਧਾਰਾ 51) ਅਤੇ ਟੀਸੀਐਸ (ਧਾਰਾ 52) ਨਾਲ ਸਬੰਧਿਤ ਪ੍ਰਬੰਧ ਨੂੰ ਮੁਲਤਵੀ ਕੀਤਾ
      Posted On: 26 JUN 2017 6:00PM by PIB Chandigarh


    Postponement of provision relating to TDS (Section 51) and TCS ( Section 52) of the CGST / SGST Act 2017
    
    ਸੀਜੀਐਸਟੀ/ਐੱਸਜੀਐੱਸਟੀ ਐਕਟ 2017 ਦੀ ਟੀਡੀਐਸ (ਧਾਰਾ 51) ਅਤੇ ਟੀਸੀਐਸ (ਧਾਰਾ 52) ਨਾਲ ਸਬੰਧਿਤ ਪ੍ਰਬੰਧ ਨੂੰ ਮੁਲਤਵੀ ਕੀਤਾ


    ਜੀਐਸਟੀ ਨੂੰ ਅਸਾਨੀ ਨਾਲ ਲਾਗੂ ਕਰਨ ਦੇ ਟਿੱਚੇ ਦੇ ਨਾਲ-ਨਾਲ ਸੀਜੀਐਸਟੀ/ਐੱਸਜੀਐੱਸਟੀ ਐਕਟ 2017 ਦੀ ਧਾਰਾ 51 ਤਹਿਤ ਸਰੋਤ ` ਤੇ ਕਰ ਦੀ ਕਟੌਤੀ (ਟੀਡੀਐਸ) ਅਤੇ ਸੀਜੀਐਸਟੀ/ਐੱਸਜੀਐੱਸਟੀ ਐਕਟ 2017 ਦੀ ਧਾਰਾ 52 ਦੇ ਤਹਿਤ ਸਰੋਤ ` ਤੇ ਕਰ ਦੇ ਸੰਗ੍ਰਿਹ (ਟੀਸੀਐਸ) ਨਾਲ ਸਬੰਧਿਤ ਪ੍ਰਬੰਧਾਂ ਬਾਰੇ ਵਪਾਰ ਅਤੇ ਉਦਯੋਗ ਖੇਤਰ ਤੋਂ ਪ੍ਰਾਪਤ ਫੀਡਬੈਕ ਨੂੰ ਧਿਆਨ ` ਚ ਰੱਖਦੇ ਹੋਏ ਹੇਠ ਲਿਖਿਆ ਫੈਸਲਾ ਲਿਆ ਗਿਆ ਹੈ:


    1. ਸਰੋਤ ` ਤੇ ਕਰ ਦੀ ਕਟੌਤੀ (ਸੀਜੀਐਸਟੀ/ਐੱਸਜੀਐੱਸਟੀ ਐਕਟ , 2017 ਦੀ ਧਾਰਾ 51) ਅਤੇ ਸਰੋਤ ` ਤੇ ਕਰ ਸੰਗ੍ਰਹਿ (ਸੀਜੀਐਸਟੀ/ਐੱਸਜੀਐੱਸਟੀ ਐਕਟ , 2017 ਦੀ ਧਾਰਾ 52) ਦੇ ਪ੍ਰਬੰਧਾਂ ਨੂੰ ਕਿਸੇ ਹੋਰ ਤਾਰੀਖ ਤੋਂ ਲਾਗੂ ਕੀਤਾ ਜਾਵੇਗਾ ਜਿਸ ਬਾਰੇ ਬਾਅਦ ` ਚ ਸੂਚਨਾ ਦਿੱਤੀ ਜਾਵੇਗੀ।


    2. ਉਹ ਵਿਅਕਤੀ ਜੋ ਸਰੋਤ ` ਤੇ ਵਸੂਲੀ ਜਾਂ ਟੈਕਸ ਇੱਕਠਾ ਕਰਨ ਲਈ ਜ਼ਿੰਮੇਵਾਰ ਹੋਣਗੇ , ਉਨ੍ਹਾਂ ਨੂੰ ਰਜਿਸਟਰੇਸ਼ਨ ਲੈਣ ਦੀ ਲੋੜ ਹੋਵੇਗੀ , ਪਰ ਟੈਕਸ ਘਟਾਉਣ ਜਾਂ ਇੱਕਠਾ ਕਰਨ ਦੀ ਜ਼ਿੰਮੇਵਾਰੀ ਸਬੰਧਤ ਵਰਗਾਂ ਨੂੰ ਲਾਗੂ ਹੋਣ ਦੀ ਮਿੱਤੀ ਤੋਂ ਸ਼ੁਰੂ ਹੋਵੇਗੀ।


    3. ਜਿਨ੍ਹਾਂ ਵਿਅਕਤੀਆਂ ਨੂੰ ਸੀਜੀਐਸਟੀ/ਐੱਸਜੀਐੱਸਟੀ ਐਕਟ , 2017 ਦੀ ਧਾਰਾ 24 ਦੇ ਸ਼ੈਕਸ਼ਨ ਦੇ ਤਹਿਤ ਰਜਿਸਟਰ ਕਰਵਾਉਣਾ ਸੀ ,( ਕਿਉਂਕਿ ਉਹ ਇਲੈਕਰੋਨਿਕ ਕਾੱਮਰਸ ਆਪਰੇਟਰ ਦੁਆਰਾ ਵਸਤੂਆਂ ਜਾਂ ਸੇਵਾਵਾਂ ਦੀ ਪੂਰਤੀ ਕਰਦੇ ਸਨ , ਜਿਸ ਲਈ ਧਾਰਾ 52 ਦੇ ਤਹਿਤ ਸਰੋਤਾਂ ` ਤੇ ਟੈਕਸ ਇੱਕਠਾ ਕਰਨਾ ਜਰੂਰੀ ਹੈ) ਉਹ ਉਦੋਂ ਤੱਕ ਰਜਿਸਟਰੇਸ਼ਨ ਕਰਵਾਉਣ ਲਈ ਜ਼ਿੰਮੇਵਾਰ ਨਹੀਂ ਹੋਣਗੇ ਜਦੋਂ ਤੱਕ ਸਰੋਤ ` ਤੇ ਟੈਕਸ ਇੱਕਠਾ ਕਰਨ ਦੇ ਪ੍ਰਬੰਧ ਲਾਗੂ ਨਹੀਂ ਹੋ ਜਾਦੇ।ਦੂਜੇ ਸ਼ਬਦਾਂ ` ਚ ਸ੍ਰੋਤ ` ਤੇ ਟੈਕਸ ਇਕੱਠਾ ਕਰਨ ਲਈ ਜ਼ਿੰਮੇਵਾਰ ਇਲੈਕਟਰੋਨਿਕ ਕਾੱਮਰਸ ਆਪਰੇਟਰ ਦੁਆਰਾ ਵਸਤੂਆਂ ਜਾਂ ਸੇਵਾਵਾਂ ਦੀ ਪੂਰਤੀ ਕਰਵਾਉਣ ਵਾਲੇ ਵਿਅਕਤੀ ਨੂੰ ਤੁਰੰਤ ਰਜ਼ਿਸਟਰੇਸ਼ਨ ਪ੍ਰਾਪਤ ਕਰਨ ਦੀ ਲੋੜ ਨਹੀਂ ਹੋਵੇਗੀ , ਜਦੋਂ ਤੱਕ ਉਹ ਸੈਕਸ਼ਨ 22 ਜਾਂ ਸੀਜੀਐਸਟੀ/ਐੱਸਜੀਐੱਸਟੀ ਐਕਟ 2017 ਦੀ ਧਾਰਾ 24 ਦੇ ਤਹਿਤ ਦਰਸਾਈ ਗਈ ਕਿਸੇ ਹੋਰ ਸ਼੍ਰੇਣੀ ਦੇ ਅਧੀਨ ਜ਼ਿੰਮੇਵਾਰ ਨਹੀਂ ਹੁੰਦੇ।


    ਇਹ ਕਦਮ ਸਰੋਤਾਂ/ ਈ-ਕਾੱਮਰਸ ਕੰਪਨੀਆਂ ਅਤੇ ਉਨ੍ਹਾਂ ਦੇ ਸਪਲਾਇਰਾਂ ` ਤੇ ਟੈਕਸ ਕੱਟਣ ਲਈ ਜ਼ਿੰਮੇਵਾਰ ਵਿਅਕਤੀਆਂ ਲਈ ਵਧੇਰੇ ਸਮਾਂ ਪ੍ਰਦਾਨ ਕਰਨ ਲਈ ਲਿਆ ਗਿਆ ਹੈ ਤਾਂ ਕਿ ਇਤਿਹਾਸਕ ਟੈਕਸ ਸੁਧਾਰ ਦੀ ਤਿਆਰੀ ਕੀਤੀ ਜਾ ਸਕੇ।

    

    
    (Release ID: 1493985) Visitor Counter : 2