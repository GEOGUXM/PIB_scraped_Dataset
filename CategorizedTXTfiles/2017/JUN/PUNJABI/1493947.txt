      ਆਯੂਸ਼

      ਯੋਗ ਦੀ ਤਰੱਕੀ ਅਤੇ ਵਿਕਾਸ ਵਿੱਚ ਸ਼ਾਨਦਾਰ ਯੋਗਦਾਨ ਲਈ ਪ੍ਰਧਾਨ ਮੰਤਰੀ ਪੁਰਸਕਾਰ ਦਾ ਐਲਾਨ ਰਾਮਮਣੀ ਅਯੰਗਾਰ ਮੈਮੋਰੀਅਲ ਯੋਗ ਇੰਸਟੀਟਿਊਟ, ਪੁਣੇ ਨੇ 2017 ਲਈ ਵੱਕਾਰੀ ਪੁਰਸਕਾਰ ਜਿੱਤਿਆ
      Posted On: 20 JUN 2017 5:12PM by PIB Chandigarh


    Prime Minister’s Award for Outstanding Contribution to Promotion and Development of Yoga announced


    Ramamani Iyengar Memorial Yoga Institute, Pune bags the prestigious Award for 2017


    ਯੋਗ ਦੀ ਤਰੱਕੀ ਅਤੇ ਵਿਕਾਸ ਵਿੱਚ ਸ਼ਾਨਦਾਰ ਯੋਗਦਾਨ ਲਈ ਪ੍ਰਧਾਨ ਮੰਤਰੀ ਪੁਰਸਕਾਰ ਦਾ ਐਲਾਨ


    ਰਾਮਮਣੀ ਅਯੰਗਾਰ ਮੈਮੋਰੀਅਲ ਯੋਗ ਇੰਸਟੀਟਿਊਟ , ਪੁਣੇ ਨੇ 2017 ਲਈ ਵੱਕਾਰੀ ਪੁਰਸਕਾਰ ਜਿੱਤਿਆ


    ਯੋਗ ਦੀ ਤਰੱਕੀ ਅਤੇ ਵਿਕਾਸ ਵਿੱਚ ਸ਼ਾਨਦਾਰ ਯੋਗਦਾਨ ਪਾਉਣ ਕਰਕੇ ਰਾਮਮਣੀ ਅਯੰਗਾਰ ਮੈਮੋਰੀਅਲ ਯੋਗ ਇੰਸਟੀਟਿਊਟ ਨੂੰ ਪਹਿਲੇ ਪ੍ਰਧਾਨ ਮੰਤਰੀ ਪੁਰਸਕਾਰ ਵਾਸਤੇ ਚੁਣਿਆ ਗਿਆ ਹੈ। ਇਸ ਪੁਰਸਕਾਰ ਦੀ ਸਥਾਪਨਾ ਦਾ ਐਲਾਨ ਪ੍ਰਧਾਨ ਮੰਤਰੀ ਵੱਲੋਂ ਚੰਡੀਗੜ੍ਹ ਵਿਖੇ 21 ਜੂਨ ,2016 ਨੂੰ ਦੂਜੇ ਅੰਤਰਰਾਸ਼ਟਰੀ ਦਿਵਸ ਮੌਕੇ ਕੀਤਾ ਗਿਆ ਸੀ।


    ਇਸ ਪੁਰਸਕਾਰ ਦੀ ਸਿਫਾਰਸ਼ ਇੱਕ ਮੁੱਲਾਂਕਣ ਕਮੇਟੀ (ਜਿਊਰੀ) ਵੱਲੋਂ ਕੀਤੀ ਗਈ ਜਿਹੜੀ ਕਿ ਮੰਤਰੀ ਮੰਡਲ ਸਕੱਤਰ ਦੀ ਪ੍ਰਧਾਨਗੀ ਹੇਠ ਬਣਾਈ ਗਈ ਸੀ ਅਤੇ ਇਸ ਵਿੱਚ ਪ੍ਰਧਾਨ ਮੰਤਰੀ ਦੇ ਐਡੀਸ਼ਨਲ ਪ੍ਰਧਾਨ ਸਕੱਤਰ , ਵਿਦੇਸ਼ ਸਕੱਤਰ , ਆਯੁਸ਼ ਸਕੱਤਰ ਅਤੇ ਡਾਕਟਰ ਵੀਰੇਂਦਰ ਹੈਗੜੇ ਬਤੌਰ ਮੈਂਬਰ ਸ਼ਾਮਲ ਸਨ। ਇਸ ਨੇ ਸਕਰੀਨਿੰਗ ਕਮੇਟੀ ( Screening Committee) ਦੀਆਂ ਸਿਫਾਰਸ਼ਾਂ ਨੂੰ ਵਾਚਿਆ ਅਤੇ ਹੋਰ ਇੰਸਟੀਟਿਊਟ ਅਤੇ ਲੋਕਾਂ ਵੱਲੋਂ ਪਾਈ ਹਿੱਸੇਦਾਰੀ ਦਾ ਆਪਣਾ ਜਾਇਜਾ ਲਿਆ ਅਤੇ ਇਸ ਮਹਾਨ ਐਵਾਰਡ ਵਾਸਤੇ ਰਾਮਮਣੀ ਅਯੰਗਾਰ ਮੈਮੋਰੀਅਲ ਯੋਗ ਇੰਸਟੀਟਿਊਟ ਪੁਣੇ ਦੀ ਸਿਫਾਰਸ਼ ਕੀਤੀ ਭਾਰਤ ਸਰਕਾਰ ਨੇ ਕਮੇਟੀ ਦੀ ਸਿਫਾਰਸ਼ ਨੂੰ ਮੰਨਦਿਆਂ ਹੋਇਆ। ਯੋਗ ਵਿਕਾਸ ਤੇ ਵਿਸਤਾਰ ਵਾਸਤੇ ਰਾਮਮਣੀ ਅਯੰਗਾਰ ਮੈਮੋਰੀਅਲ ਯੋਗ ਇੰਸਟੀਟਿਊਟ ਪੁਣੇ ਨੂੰ ਸਾਲ 2017 ਦਾ ਪ੍ਰਧਾਨ ਮੰਤਰੀ ਐਵਾਰਡ ਦੇਣ ਦਾ ਫੈਸਲਾ ਕੀਤਾ।


    ਆਯੁਸ਼ ਮੰਤਰਾਲੇ , ਭਾਰਤ ਸਰਕਾਰ ਨੇ ਖੁੱਲ੍ਹੇ ਇਸ਼ਤਿਹਾਰ ਰਾਹੀਂ ਪੁਰਸਕਾਰ ਲਈ ਨਾਮਜ਼ਦਗੀਆਂ ਮੰਗੀਆਂ ਸਨ , ਜਿਸ ਨੇ ਪੁਰਸਕਾਰ ਲਈ ਦਿਸ਼ਾ ਨਿਰਦੇਸ਼ ਤਿਆਰ ਕੀਤੇ ਸਨ । ਦੋ ਕਮੇਟੀਆਂ - ਸਕਰੀਨਿੰਗ ਕਮੇਟੀ (ਸ਼ੁਰੂਆਤੀ ਮੁੱਲਾਂਕਣ ਵਾਸਤੇ) ਅਤੇ ਮੁੱਲਾਂਕਣ ਕਮੇਟੀ (ਜਿਊਰੀ) ਬਣਾਈਆਂ ਗਈਆਂ ਸਨ ਤਾਂ ਕਿ ਪੁਰਸਕਾਰਾਂ ਬਾਰੇ ਅੰਤਿਮ ਫੈਸਲਾ ਲੈਣ ਲਈ ਪਾਰਦਰਸ਼ੀ ਪ੍ਰਕਿਰਿਆ ਨੂੰ ਅਪਣਾਇਆ ਜਾ ਸਕੇ ।


    ਪੁਰਸਕਾਰ ਦੀ ਚੋਣ 85 ਨਾਮਜ਼ਦਗੀਆਂ ਅਤੇ ਸਕਰੀਨਿੰਗ ਕਮੇਟੀ ਵੱਲੋਂ ਸਿਫ਼ਾਰਿਸ਼ ਕੀਤੇ 15 ਹੋਰ ਨਾਮਾਂ ਵਿੱਚੋਂ ਕੀਤੀ ਗਈ ਸੀ । ਸਕਰੀਨਿੰਗ ਕਮੇਟੀ ਨੇ ਵੱਖ-ਵੱਖ ਵਿਅਕਤੀਆਂ ਅਤੇ ਸੰਸਥਾਵਾਂ ਦੇ ਯੋਗਦਾਨ ਬਾਰੇ ਵਿਸਥਾਰਪੂਰਵਕ ਚਰਚਾ ਅਤੇ ਵਿਸ਼ਲੇਸ਼ਣ ਕਰਨ ਤੋਂ ਬਾਅਦ ਪ੍ਰਾਪਤ ਅਰਜ਼ੀਆਂ ਵਿੱਚੋਂ 16 ਨਾਮ ਛਾਂਟੇ । ਇਸ ਦੇ ਨਾਲ ਹੀ ਕਮੇਟੀ ਨੇ ਯੋਗ ਸਿਖਾਉਣ ਵਾਲੇ ਪ੍ਰਸਿੱਧ 15 ਵਿਅਕਤੀਆਂ / ਸੰਸਥਾਵਾਂ ਦੇ ਨਾਮਾਂ ` ਤੇ ਵੀ ਵਿਚਾਰ ਕਰਨ ਦੀ ਸਿਫਾਰਸ਼ ਕੀਤੀ , ਜਿਨ੍ਹਾਂ ਨੇ ਯੋਗ ਨੂੰ ਉਤਸ਼ਾਹਿਤ ਕਰਨ ਦੇ ਖੇਤਰ ` ਚ ਬਹੁਤ ਲੰਬੇ ਸਮੇਂ ਦੀ ਭਰੋਸੇਯੋਗਤਾ ਹਾਸਲ ਕੀਤੀ ਸੀ ਪਰ ਪ੍ਰਾਪਤ ਅਰਜ਼ੀਆਂ ਵਿੱਚ ਉਨ੍ਹਾਂ ਦੇ ਨਾਮ ਨਹੀਂ ਸਨ । ਸਾਰੇ ਸਬੰਧਤ ਤੱਥਾਂ ਅਤੇ ਹੋਰ ਪੱਖਾਂ ਨੂੰ ਘੋਖਣ ਤੋਂ ਬਾਅਦ ਜਿਊਰੀ ਨੇ ਰਾਮਮਣੀ ਅਯੰਗਾਰ ਮੈਮੋਰੀਅਲ ਯੋਗ ਇੰਸਟੀਟਿਊਟ , ਪੁਣੇ ਦਾ ਨਾਮ ਪੁਰਸਕਾਰ ਵਾਸਤੇ ਸਿਫਾਰਸ਼ ਕਰ ਦਿੱਤਾ।
    ਰਾਮਮਣੀ ਅਯੰਗਾਰ ਮੈਮੋਰੀਅਲ ਯੋਗ ਇੰਸਟੀਟਿਊਟ ਯੋਗ ਦੇ ਪ੍ਰਸਾਰ ਲਈ ਅੰਤਰਰਾਸ਼ਟਰੀ ਪੱਧਰ ` ਤੇ ਪਿਛਲੇ 4 ਦਹਾਕਿਆਂ ਤੋਂ ਵੀ ਵੱਧ ਸਮੇਂ ਤੋਂ ਕਰ ਕੰਮ ਰਿਹਾ ਹੈ । ਇੰਸਟੀਟਿਊਟ ਨੇ ਯੋਗ ` ਤੇ ਪੁਸਤਕਾਂ ਵੀ ਛਾਪੀਆਂ ਹਨ ਅਤੇ ਇਨ੍ਹਾਂ ਦਾ ਅਨੁਵਾਦ ਬਹੁਤ ਸਾਰੀਆਂ ਭਾਸ਼ਾਵਾਂ ਵਿੱਚ ਕੀਤਾ ਜਾ ਚੁੱਕਾ ਹੈ। ਅਯੰਗਾਰ ਇੰਸਟੀਟਿਊਟ ਦੇ ਹਜ਼ਾਰਾਂ ਅਧਿਆਪਕ ਸਾਰੀ ਦੁਨੀਆ ਵਿੱਚ ਯੋਗ ਨੂੰ ਹਰਮਨ-ਪਿਆਰਾ ਬਣਾ ਰਹੇ ਹਨ।


    *****


    

    
    (Release ID: 1493947) Visitor Counter : 2