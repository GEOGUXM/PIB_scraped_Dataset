      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵੱਲੋਂ ਪਹਿਲੀ ਜੁਲਾਈ ਨੂੰ ਸ਼ੁਰੂ ਹੋਣ ਵਾਲੀ ਜੀ.ਐਸ.ਟੀ. ਦੀ ਪ੍ਰਗਤੀ ਦਾ ਲੇਖਾ-ਜੋਖਾ
      Posted On: 05 JUN 2017 3:09PM by PIB Chandigarh


    PM reviews progress towards beginning of GST on July 1


    ਪ੍ਰਧਾਨ ਮੰਤਰੀ ਵੱਲੋਂ ਪਹਿਲੀ ਜੁਲਾਈ ਨੂੰ ਸ਼ੁਰੂ ਹੋਣ ਵਾਲੀ ਜੀ . ਐਸ . ਟੀ . ਦੀ ਪ੍ਰਗਤੀ ਦਾ ਲੇਖਾ - ਜੋਖਾ


    ਅੱਜ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ 1 ਜੁਲਾਈ ਤੋਂ ਸ਼ੁਰੂ ਹੋਣ ਵਾਲੀ ਜੀ . ਐਸ . ਟੀ . ਦੀ ਸਥਿਤੀ ਦਾ ਜਾਇਜ਼ਾ ਲਿਆ ।


    ਮੀਟਿੰਗ ਢਾਈ ਘੰਟੇ ਤੱਕ ਚੱਲੀ ਅਤੇ ਇਸ ਵਿਚ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ , ਵਿੱਤ ਮੰਤਰਾਲੇ ਅਤੇ ਪੀ . ਐਮ . ਓ ਦੇ ਉੱਚ ਅਧਿਕਾਰੀ ਅਤੇ ਕੈਬਨਿਟ ਸੈਕਟਰੀ ਸ਼ਾਮਲ ਹੋਏ ।


    ਮੀਟਿੰਗ ਦੇ ਦੌਰਾਨ ਪ੍ਰਧਾਨ ਮੰਤਰੀ ਨੇ ਜੀ . ਐਸ . ਟੀ . ਨੂੰ ਅਮਲ ਵਿੱਚ ਲਿਆਉਣ ਦੇ ਪੱਖਾਂ , ਜਿਵੇਂ ਕਿ ਆਈ . ਟੀ . ਤਿਆਰੀ , ਐਚ . ਆਰ . ਤਿਆਰੀ , ਅਫਸਰਾਂ ਦੀ ਸਿਖਲਾਈ ਅਤੇ ਸੰਵੇਦਨਸ਼ੀਲਤਾ , ਲੋਕਾਂ ਦੇ ਸੁਆਲਾਂ ਨਾਲ ਨਜਿਠਣ ਦਾ ਤਰੀਕਾ ਅਤੇ ਨਰੀਖਣ ਆਦਿ ਦਾ ਵਿਸ਼ੇਸ਼ ਜਾਇਜ਼ਾ ਲਿਆ । ਪ੍ਰਧਾਨ ਮੰਤਰੀ ਨੂੰ ਸੂਚਿਤ ਕੀਤਾ ਗਿਆ ਕਿ ਜੀ . ਐੱਸ . ਟੀ . ਸਬੰਧਤਪ੍ਰਣਾਲੀਆਂ ਜਿਵੇਂ ਕਿ ਆਈ . ਟੀ . ਮੂਲ ਢਾਂਚਾ , ਅਧਿਕਾਰੀਆਂ ਦੀ ਸਿਖਲਾਈ , ਬੈਂਕਾਂ ਨਾਲ ਇਕਜੁੱਟਤਾ ਅਤੇ ਮੌਜੂਦਾ ਟੈਕਸ ਦੇਣ ਵਾਲਿਆਂ ਨੂੰ ਸੂਚੀਬੱਧ ਕਰਨ ਆਦਿ ਦੀ ਤਿਆਰੀ 1 ਜੁਲਾਈ ਨੂੰ ਜੀ . ਐਸ . ਟੀ . ਲਾਗੂ ਕਰਨ ਤੋਂ ਪਹਿਲਾਂ ਸਮੇਂ ਸਿਰ ਹੀ ਮੁਕੰਮਲ ਕਰ ਲਈ ਜਾਵੇਗੀ । ਸੂਚਨਾ ਸੁਰੱਖਿਆ ਪ੍ਰਣਾਲੀਆਂ ਉੱਤੇ ਵਿਸਥਾਰ ਸਹਿਤ ਚਰਚਾ ਹੋਈ ।


    ਲੋਕਾਂ ਦੇ ਪ੍ਰਸ਼ਨਾਂ ਦੇ ਫ਼ੌਰੀ ਜਵਾਬ ਦੇਣ ਲਈ ਇੱਕ ਟਵਿੱਟਰ ਹੈਂਡਲ - @askGst_GOI ਸ਼ੁਰੂ ਕੀਤਾ ਗਿਆ ਹੈ । ਇਸ ਮਕਸਦ ਵਾਸਤੇ ਦੇਸ਼ ਵਿਆਪੀ ਇੱਕ ਮੁਫਤ ਟੈਲੀਫੋਨ 1800-1200-232 ਸੇਵਾ ਵੀ ਸ਼ੁਰੂ ਕੀਤੀ ਗਈ ਹੈ ।


    ਪ੍ਰਧਾਨ ਮੰਤਰੀ ਨੇ ਦਾਅਵਾ ਕੀਤਾ ਕਿ 1 ਜੁਲਾਈ ਨੂੰ ਜੀ . ਐਸ . ਟੀ . ਦਾ ਲਾਗੂ ਹੋਣਾ ਸਾਰੇ ਪ੍ਰਭਾਵਤ ਲੋਕਾਂ ( ਜਿਵੇਂ ਕਿ ਰਾਜਨੀਤਕ ਦਲ , ਵਪਾਰ ਅਤੇ ਉਦਯੋਗ ਆਦਿ ) ਦੀਆਂ ਸਾਂਝੀਆਂ ਕੋਸ਼ਿਸ਼ਾਂ ਦਾ ਨਤੀਜਾ ਹੈ । ਉਹਨਾਂ ਨੇ ਜੀ . ਐੱਸ . ਟੀ . ਨੂੰ ਅਰਥ ਵਿਵਸਥਾ ਲਈ ਇੱਕ ਨਵਾਂ ਮੋੜ ਅਤੇ ਵਿਲੱਖਣ ਇਤਿਹਾਸਕ ਕਾਰਵਾਈ ਬਿਆਨ ਕੀਤਾ । ਉਹਨਾਂ ਨੇ ਅਧਿਕਾਰੀਆਂ ਨੂੰ ਦੱਸਿਆ ਕਿ ਇੱਕ ਰਾਸ਼ਟਰ , ਇੱਕ ਮਾਰਕੀਟ , ਇੱਕ ਟੈਕਸ ਦੀ ਸਿਰਜਣਾ ਆਮ ਆਦਮੀ ਵਾਸਤੇ ਬਹੁਤ ਲਾਹੇਵੰਦ ਹੋਵੇਗੀ । ਪ੍ਰਧਾਨ ਮੰਤਰੀ ਨੇ ਨਿਰਦੇਸ਼ ਦਿੱਤਾ ਕਿ ਜੀ . ਐਸ . ਟੀ ਨਾਲ ਸੰਬੰਧਤ ਆਈ . ਟੀ . ਸਿਸਟਮ ਵਿਚਲੀ ਸਾਈਬਰ - ਸੁਰੱਖਿਆ ਵੱਲ ਖ਼ਾਸ ਧਿਆਨ ਦਿੱਤਾ ਜਾਵੇ ।

    
    
    (Release ID: 1492077) Visitor Counter : 3