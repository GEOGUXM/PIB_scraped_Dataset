      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਵਾਸ਼ਿੰਗਟਨ ਡੀ.ਸੀ. ਵਿੱਚ ਭਾਰਤੀ ਭਾਈਚਾਰੇ ਨਾਲ ਗੱਲਬਾਤ ਕੀਤੀ
      Posted On: 24 JUN 2017 3:04PM by PIB Chandigarh


    PM interacts with Indian Community in Lisbon, Portugal


    ਪ੍ਰਧਾਨ ਮੰਤਰੀ ਨੇ ਵਾਸ਼ਿੰਗਟਨ ਡੀ.ਸੀ. ਵਿੱਚ ਭਾਰਤੀ ਭਾਈਚਾਰੇ ਨਾਲ ਗੱਲਬਾਤ ਕੀਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਵਾਸ਼ਿੰਗਟਨ ਡੀ.ਸੀ. ਵਿੱਚ ਭਾਰਤੀ ਭਾਈਚਾਰੇ ਨਾਲ ਮਿਲ ਕੇ ਗੱਲਬਾਤ ਕੀਤੀ । ਉਨ੍ਹਾਂ ਕਿਹਾ ਕਿ ਜਦੋਂ ਵੀ ਭਾਰਤ ਤੋਂ ਅੱਛੀ ਖਬਰ ਆਈ , ਪ੍ਰਵਾਸੀ ਭਾਰਤੀਆਂ ਨੂੰ ਖੁਸ਼ੀ ਪ੍ਰਾਪਤ ਹੋਈ ਅਤੇ ਉਨ੍ਹਾਂ ਨੇ ਚਾਹਿਆ ਕਿ ਭਾਰਤ ਨਵੀਂਆਂ ਸਿਖਰਾਂ ਨੂੰ ਛੂਹੇ । ਉਨ੍ਹਾਂ ਨੇ ਅਮਰੀਕਨ ਅਰਥਵਿਵਸਥਾ ਵਿੱਚ ਪ੍ਰਵਾਸੀ ਭਾਰਤੀਆਂ ਦੇ ਯੋਗਦਾਨ ਦੀ ਸ਼ਲਾਘਾ ਕੀਤੀ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭਾਰਤ ਵਿੱਚ ਹੁਣ ਲੋਕਾਂ ਨੂੰ ਸਹੀ ਵਾਤਾਵਰਣ ਅਤੇ ਵਧੀਆ ਮੌਕੇ ਪ੍ਰਾਪਤ ਹੋ ਰਹੇ ਹਨ । ਉਨ੍ਹਾਂ ਵਿਸ਼ਵਾਸ ਪ੍ਰਗਟ ਕੀਤਾ ਕਿ ਜਲਦੀ ਹੀ ਉਹ ਮੁਲਕ ਦੀ ਕਾਇਆ ਪਲਟ ਦੇਣਗੇ ।


    ਪ੍ਰਧਾਨ ਮੰਤਰੀ ਨੇ ਦਾਅਵਾ ਕੀਤਾ ਕਿ ਪਿਛਲੇ ਤਿੰਨ ਸਾਲ ਦੌਰਾਨ ਕੇਂਦਰੀ ਸਰਕਾਰ ` ਤੇ ਇੱਕ ਵੀ ਰਿਸ਼ਵਤ ਦਾ ਇਲਜ਼ਾਮ ਨਹੀਂ ਲੱਗਿਆ ।


    ਪ੍ਰਧਾਨ ਮੰਤਰੀ ਰਿਸ਼ਵਤ ਘਟਾਉਣ ਵਿੱਚ ਟੈਕਨੋਲੋਜੀ ਦੀ ਭੂਮਿਕਾ ` ਤੇ ਵੀ ਬੋਲੇ । ਸਿੱਧਾ ਫਾਇਦਾ ਤਬਦੀਲ ਕਰਨ ( Direct Benefit Transfer) ਦੀ ਵਿਸਤ੍ਰਤ ਜਾਣਕਾਰੀ ਦਿੰਦੇ ਹੋਏ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਹ ਬਿਹਤਰ ਢੰਗ ਨਾਲ ਸਬਸਿਡੀ ਦਾ ਟੀਚਾ ਹਾਸਲ ਕਰਨ ਅਤੇ ਵੱਡੇ ਪੱਧਰ ` ਤੇ ਚੋਰ-ਮੋਰੀਆਂ ਖਤਮ ਕਰਨ ਵਿੱਚ ਸਹਾਈ ਹੋਇਆ ਹੈ । ਪ੍ਰਧਾਨ ਮੰਤਰੀ ਨੇ ਉਨ੍ਹਾਂ ਪਰਿਵਾਰਾਂ ਦਾ ਅਭਿਨੰਦਨ ਕੀਤਾ ਜਿਨ੍ਹਾਂ ਨੇ ਐੱਲ.ਪੀ.ਜੀ ਸਬਸਿਡੀ ਨਹੀਂ ਲਈ । ਉਨ੍ਹਾਂ ਨੇ 5 ਕਰੋੜ ਗ਼ਰੀਬ ਪਰਿਵਾਰਾਂ ਨੂੰ ਐੱਲ.ਪੀ.ਜੀ ਕੁਨੈਕਸ਼ਨ ਦੇਣ ਦਾ ਟੀਚਾ ਰੱਖਿਆ । ਉਨ੍ਹਾਂ ਨੇ ਅੱਗੇ ਕਿਹਾ , “ ਜਦ ਮੈਂ ਵਿਕਸਤ ਭਾਰਤ ਬਾਰੇ ਸੋਚਦਾ ਹਾਂ , ਮੈਂ ਤੰਦਰੁਸਤ ਭਾਰਤ ਬਾਰੇ ਸੋਚਦਾ ਹਾਂ ਖਾਸ ਕਰਕੇ ਸਾਡੇ ਰਾਸ਼ਟਰ ਦੀਆਂ ਇਸਤਰੀਆਂ ਅਤੇ ਬੱਚਿਆਂ ਦੀ ਸਿਹਤ ਬਾਰੇ ” । ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਟੈਕਨੋਲੋਜੀ ਨਾਲ ਚਲਾਏ ਜਾ ਰਹੇ ਰਾਜ-ਪ੍ਰਬੰਧ ਦੁਆਰਾ ਆਧੁਨਿਕ ਭਾਰਤ ਦੀ ਸਿਰਜਣਾ ਕੀਤੀ ਜਾ ਰਹੀ ਹੈ । ਉਨ੍ਹਾਂ ਕਿਹਾ ਕਿ ਜਦ ਢੁਕਵੀਆਂ ਨੀਤੀਆਂ ਅਤੇ ਰਾਜ-ਪ੍ਰਬੰਧ ਇੱਕ ਸਾਥ ਹੋ ਜਾਣ ਤਾਂ ਭਾਰਤ ਦੇ ਲੋਕਾਂ ਦੀਆਂ ਅਕਾਂਖਿਆਵਾਂ ਨੂੰ ਪੂਰਾ ਕੀਤਾ ਜਾ ਸਕਦਾ ਹੈ ।


    
    
    ਪ੍ਰਧਾਨ ਮੰਤਰੀ ਦਹਿਸ਼ਤਵਾਦ ਬਾਰੇ ਵੀ ਬੋਲੇ ਅਤੇ ਕਿਹਾ ਕਿ ਵਿਸ਼ਵ ਇਸ ਦੀ ਵੰਗਾਰ ਨੂੰ ਸਮਝ ਚੁੱਕਾ ਹੈ । ਇਸ ਸੰਦਰਭ ਵਿੱਚ ਪ੍ਰਧਾਨ ਮੰਤਰੀ ਨੇ ਭਾਰਤ ਦੁਆਰਾ ਕੁਝ ਸਮਾਂ ਪਹਿਲੇ ਕੀਤੀ ਗਈ ਸਰਜੀਕਲ ਸਟਰਾਈਕ ਬਾਰੇ ਦੱਸਿਆ ।


    
    ਪ੍ਰਧਾਨ ਮੰਤਰੀ ਨੇ ਵਿਦੇਸ਼ ਮੰਤਰਾਲੇ ਦੀ ਭੂਮਿਕਾ ਖਾਸ ਕਰਕੇ ਵਿਦੇਸ਼ ਮੰਤਰੀ ਸ਼੍ਰੀਮਤੀ ਸੁਸ਼ਮਾ ਸਵਰਾਜ ਵੱਲੋਂ ਦੁਨੀਆ ਭਰ ਵਿੱਚ ਮੁਸੀਬਤ ਵਿੱਚ ਫਸੇ ਲੋਕਾਂ ਦੀ ਸਹਾਇਤਾ ਕਰਨ ਲਈ ਪ੍ਰਸ਼ੰਸਾ ਕੀਤੀ ।


    ------

    
    
    (Release ID: 1508493) Visitor Counter : 3