      ਰਾਸ਼ਟਰਪਤੀ ਸਕੱਤਰੇਤ

      30 ਜੂਨ, 2017 ਨੂੰ ਪਾਰਲੀਮੈਂਟ ਦੇ ਸੈਂਟਰਲ ਹਾਲ ਤੋਂ ਮਾਲ ਅਤੇ ਸੇਵਾਵਾਂ ਕਰ (ਗੁਡਸ ਐਂਡ ਸਰਵਿਸਿਜ਼ ਟੈਕਸ) ਦੀ ਸ਼ੁਰੂਆਤ 'ਤੇ ਰਾਸ਼ਟਰਪਤੀ ਦੇ ਭਾਸ਼ਣ ਦਾ ਮੂਲ-ਪਾਠ
      Posted On: 30 JUN 2017 5:40PM by PIB Chandigarh


    Text of President’s speech on the launch of Goods & Services Tax from Central Hall of Parliament on June 30, 2017


    30 ਜੂਨ , 2017 ਨੂੰ ਪਾਰਲੀਮੈਂਟ ਦੇ ਸੈਂਟਰਲ ਹਾਲ ਤੋਂ ਮਾਲ ਅਤੇ ਸੇਵਾਵਾਂ ਕਰ ( ਗੁਡਸ ਐਂਡ ਸਰਵਿਸਿਜ਼ ਟੈਕਸ ) ਦੀ ਸ਼ੁਰੂਆਤ ' ਤੇ ਰਾਸ਼ਟਰਪਤੀ ਦੇ ਭਾਸ਼ਣ ਦਾ ਮੂਲ - ਪਾਠ

     1. ਹੁਣ ਤੋਂ ਕੁਝ ਮਿੰਟਾਂ ਬਾਅਦ ਅਸੀਂ ਦੇਸ਼ ਵਿੱਚ ਏਕੀਕ੍ਰਿਤ ਕਰ ਪ੍ਰਣਾਲੀ ਮਾਲ ਅਤੇ ਸੇਵਾਵਾਂ ਕਰ ( ਜੀਐੱਸਟੀ ) ਦੀ ਸ਼ੁਰੂਆਤ ਦੇਖਾਂਗੇ । ਇਹ ਇਤਿਹਾਸਕ ਪਲ ਚੌਦਾਂ ਸਾਲ ਦੇ ਲੰਬੇ ਸਫ਼ਰ ਦੀ ਸਮਾਪਤੀ ਹੈ ਜਿਸ ਦੀ ਸ਼ੁਰੂਆਤ ਦਸੰਬਰ , 2002 ਵਿੱਚ ਉਦੋਂ ਹੋਈ ਸੀ ਜਦੋਂ ਅਸਿੱਧੇ ਕਰਾਂ ' ਤੇ ਕੇਲਕਰ ਟਾਸਕ ਫੋਰਸ ਨੇ ਮੁੱਲ ਯੋਜਿਤ ਕਰ (Value Added Tax) ਸਿਧਾਂਤ ਦੇ ਅਧਾਰ ' ਤੇ ਵਿਆਪਕ ਮਾਲ ਅਤੇ ਸੇਵਾਵਾਂ ਕਰ ( ਜੀਐੱਸਟੀ ) ਦਾ ਸੁਝਾਅ ਦਿੱਤਾ ਸੀ । ਜੀਐੱਸਟੀ ਲਾਗੂ ਕਰਨ ਦਾ ਪ੍ਰਸਤਾਵ ਪਹਿਲੀ ਵਾਰ ਵਿੱਤੀ ਸਾਲ 2006-07 ਵਿੱਚ ਬਜਟ ਭਾਸ਼ਣ ਵਿੱਚ ਦਿੱਤਾ ਗਿਆ ਸੀ । ਕਿਉਂਕਿ ਪ੍ਰਸਤਾਵ ਵਿੱਚ ਕੇਂਦਰ ਸਰਕਾਰ ਵੱਲੋਂ ਲਾਗੂ ਅਸਿੱਧੇ ਕਰਾਂ ਵਿੱਚ ਨਾ ਕੇਵਲ ਪੁਨਰਗਠਨ ਅਤੇ ਸੁਧਾਰ ਸ਼ਾਮਲ ਸੀ , ਬਲਕਿ ਰਾਜਾਂ ਨੂੰ ਵੀ ਜੀਐੱਸਟੀ ਲਾਗੂ ਕਰਨ ਲਈ ਇੱਕ ਡਿਜ਼ਾਇਨ ਅਤੇ ਐਕਸ਼ਨ ਪਲਾਨ ਤਿਆਰ ਕਰਨ ਦੀ ਜ਼ਿੰਮੇਵਾਰੀ ਰਾਜਾਂ ਦੇ ਵਿੱਤ ਮੰਤਰੀਆਂ ਦੀ ਅਧਿਕਾਰ ਪ੍ਰਾਪਤ ਕਮੇਟੀ ਨੂੰ ਸੌਂਪੀ ਗਈ ਸੀ ਜਿਹੜੀ ਕਿ ਪਹਿਲਾਂ ਮੁੱਲ ਯੋਜਿਤ ਕਰ ਨੂੰ ਲਾਗੂ ਕਰਨ ਲਈ ਬਣਾਈ ਗਈ ਸੀ । ਅਧਿਕਾਰ ਕਮੇਟੀ ਨੇ ਮਾਲ ਅਤੇ ਸੇਵਾਵਾਂ ਕਰ ' ਤੇ ਪਹਿਲਾ ਚਰਚਾ ਪੱਤਰ ਨਵੰਬਰ , 2009 ਵਿੱਚ ਜਾਰੀ ਕੀਤਾ ਸੀ ।

    ਦੋਸਤੋ :

     1. ਜੀਐੱਸਟੀ ਦੀ ਸ਼ੁਰੂਆਤ ਰਾਸ਼ਟਰ ਲਈ ਇੱਕ ਇਤਿਹਾਸਕ ਘਟਨਾ ਹੈ । ਇਹ ਮੇਰੇ ਲਈ ਕੁਝ ਸੰਤੁਸ਼ਟੀ ਦਾ ਪਲ ਵੀ ਹੈ ਕਿਉਂਕਿ ਵਿੱਤ ਮੰਤਰੀ ਦੇ ਰੂਪ ਵਿੱਚ ਮੈਂ 22 ਮਾਰਚ , 2011 ਨੂੰ ਸੰਵਿਧਾਨਕ ਸੋਧ ਬਿਲ ਪੇਸ਼ ਕੀਤਾ ਸੀ । ਮੈਂ ਇਸ ਨੂੰ ਕਰੀਬ ਤੋਂ ਡਿਜ਼ਾਇਨ ਅਤੇ ਲਾਗੂ ਕਰਨ ਵਿੱਚ ਸ਼ਾਮਲ ਸੀ ਅਤੇ ਰਾਜਾਂ ਦੇ ਵਿੱਤ ਮੰਤਰੀਆਂ ਦੀ ਅਧਿਕਾਰ ਕਮੇਟੀ ਨੂੰ ਰਸਮੀ ਅਤੇ ਗੈਰ ਰਸਮੀ ਤੌਰ ' ਤੇ 16 ਵਾਰ ਮਿਲਣ ਦਾ ਮੌਕਾ ਮਿਲਿਆ ਹੈ । ਮੈਂ ਗੁਜਰਾਤ , ਬਿਹਾਰ , ਆਂਧਰਾ ਪ੍ਰਦੇਸ਼ ਅਤੇ ਮਹਾਰਾਸ਼ਟਰ ਦੇ ਮੁੱਖ ਮੰਤਰੀਆਂ ਨੂੰ ਵੀ ਕਈ ਵਾਰ ਮਿਲਿਆ ਹਾਂ । ਮੈਨੂੰ ਉਨ੍ਹਾਂ ਮੀਟਿੰਗਾਂ ਅਤੇ ਉਨ੍ਹਾਂ ਵਿੱਚ ਉਠਾਏ ਵੱਖ - ਵੱਖ ਮੁੱਦੇ ਯਾਦ ਹਨ । ਸੰਵਿਧਾਨਕ , ਕਾਨੂੰਨੀ , ਆਰਥਿਕ ਅਤੇ ਪ੍ਰਸ਼ਾਸਕੀ ਖੇਤਰ ਦੇ ਕਾਰਜਾਂ ਦੀ ਵਿਸ਼ਾਲਤਾ ਨੂੰ ਦੇਖਦੇ ਹੋਏ ਬਹੁਤ ਸਾਰੇ ਵਿਵਾਦਪੂਰਨ ਮੁੱਦੇ ਕੋਈ ਹੈਰਾਨੀ ਵਾਲੀ ਗੱਲ ਨਹੀਂ ਹੈ । ਫਿਰ ਵੀ ਮੈਂ ਮੁੱਖ ਮੰਤਰੀਆਂ , ਵਿੱਤ ਮੰਤਰੀਆਂ ਅਤੇ ਰਾਜਾਂ ਦੇ ਅਧਿਕਾਰੀਆਂ ਦੀਆਂ ਮੀਟਿੰਗਾਂ ਦੀ ਬਹੁਤੀ ਗੱਲਬਾਤ ਵਿੱਚ ਦੇਖਿਆ ਕਿ ਜ਼ਿਆਦਾਤਰ ਰਚਨਾਤਮਕ ਪਹੁੰਚ ਸੀ ਅਤੇ ਜੀਐੱਸਟੀ ਲਾਗੂ ਕਰਨ ਦੀ ਇੱਕ ਜ਼ਰੂਰੀ ਵਚਨਬੱਧਤਾ ਸੀ । ਇਸ ਲਈ ਮੈਨੂੰ ਵਿਸ਼ਵਾਸ ਸੀ ਕਿ ਜੀਐੱਸਟੀ ਸਮੇਂ ਦਾ ਮੁੱਦਾ ਹੈ ਅਤੇ ਆਖਿਰ ਇਹ ਲਾਗੂ ਹੋ ਜਾਏਗਾ । ਸੰਸਦ ਦੇ ਦੋਨੋਂ ਸਦਨਾਂ ਅਤੇ ਰਾਜਾਂ ਦੀਆਂ ਵਿਧਾਨ ਸਭਾਵਾਂ ਵੱਲੋਂ 8 ਸਤੰਬਰ , 2016 ਨੂੰ ਬਿਲ ਪਾਸ ਕਰਨ ' ਤੇ ਮੇਰਾ ਵਿਸ਼ਵਾਸ ਸਹੀ ਨਿਕਲਿਆ , ਮੇਰੇ ਕੋਲ ਸੰਵਿਧਾਨਕ ( ਇੱਕ ਸੌ ਇੱਕ ਵੀਂ ਸੋਧ ) ਐਕਟ ਲਈ ਪ੍ਰਵਾਨਗੀ ਦੇਣ ਦਾ ਵਿਸ਼ੇਸ਼ ਅਧਿਕਾਰ ਹੈ ।

    ਦੋਸਤੋ :


    3. ਸੰਵਿਧਾਨ ਵਿੱਚ ਸੋਧ ਤੋਂ ਬਾਅਦ ਸੰਵਿਧਾਨ ਦੇ ਅਨੁਛੇਦ 279 ਏ ਦੇ ਪ੍ਰਾਵਧਾਨਾਂ ਤਹਿਤ ਜੀਐੱਸਟੀ ਕੌਂਸਲ ਦੀ ਸਥਾਪਨਾ ਕੀਤੀ ਗਈ । ਕੌਂਸਲ ਜੋ ਕਿ ਜੀਐੱਸਟੀ ਸਬੰਧੀ ਕੇਂਦਰ ਅਤੇ ਰਾਜਾਂ ਨੂੰ ਸਾਰੀਆਂ ਸਿਫਾਰਸ਼ਾਂ ਕਰਨ ਲਈ ਜ਼ਿੰਮੇਵਾਰ ਹੈ ਜਿਵੇਂ ਕਿ ਆਦਰਸ਼ ਕਾਨੂੰਨ , ਦਰਾਂ , ਛੋਟਾਂ ਸਾਡੇ ਸੰਵਿਧਾਨ ਵਿੱਚ ਵਿਲੱਖਣ ਹਨ । ਇਹ ਕੇਂਦਰ ਅਤੇ ਰਾਜਾਂ ਦਾ ਸੰਯੁਕਤ ਮੰਚ ਹੈ ਜਿੱਥੇ ਨਾ ਹੀ ਕੇਂਦਰ ਅਤੇ ਨਾ ਹੀ ਰਾਜ ਦੂਜਿਆਂ ਦੇ ਸਮਰਥਨ ਤੋਂ ਬਿਨਾਂ ਕੋਈ ਫੈਸਲਾ ਲੈ ਸਕਦੇ ਹਨ । ਹਾਲਾਂਕਿ ਸੰਵਿਧਾਨ ਵਿੱਚ ਕੌਂਸਲ ਦੇ ਫੈਸਲੇ ਲੈਣ ਵਿੱਚ ਇੱਕ ਵਿਸਥਾਰਤ ਮਤਦਾਨ ਢਾਂਚਾ ਬਣਾਇਆ ਗਿਆ ਹੈ , ਇਹ ਜ਼ਿਕਰਯੋਗ ਹੈ ਕਿ ਹੁਣ ਤੱਕ ਕੀਤੀਆਂ ਗਈਆਂ 19 ਮੀਟਿੰਗਾਂ ਵਿੱਚ ਕੌਂਸਲ ਵਿੱਚ ਸਾਰੇ ਫੈਸਲੇ ਸਰਬਸੰਮਤੀ ਨਾਲ ਹੀ ਲਏ ਗਏ ਹਨ । ਰਾਜਾਂ ਵਿੱਚ ਵਿਆਪਕ ਵਿਭਿੰਨਤਾਵਾਂ ਨੂੰ ਦੇਖਦੇ ਹੋਏ ਉੱਥੇ ਇਹ ਡਰ ਸੀ ਕਿ ਕੀ ਹਜ਼ਾਰਾਂ ਵਸਤਾਂ ਲਈ ਦਰਾਂ ਤੈਅ ਕਰਨ ਦਾ ਕਾਰਜ ਜੀਐੱਸਟੀ ਕੌਂਸਲ ਵੱਲੋਂ ਪੂਰਾ ਕੀਤਾ ਜਾ ਸਕਦਾ ਹੈ । ਕੌਂਸਲ ਨੇ ਸਮੇਂ ' ਤੇ ਆਪਣਾ ਕਾਰਜ ਪੂਰਾ ਕਰਕੇ ਸਭ ਨੂੰ ਹੈਰਾਨ ਕਰ ਦਿੱਤਾ ਹੈ ।


    ਦੋਸਤੋ :

     1. ਕਰਾਂ ਦਾ ਨਵਾਂ ਯੁੱਗ ਜਿਸ ਨੂੰ ਅਸੀਂ ਕੁਝ ਹੀ ਮਿੰਟਾਂ ਵਿੱਚ ਸ਼ੁਰੂ ਕਰਨ ਵਾਲੇ ਹਾਂ , ਕੇਂਦਰ ਅਤੇ ਰਾਜਾਂ ਵਿਚਕਾਰ ਇੱਕ ਵਿਆਪਕ ਸਹਿਮਤੀ ਦਾ ਨਤੀਜਾ ਹੈ । ਇਸ ਸਹਿਮਤੀ ਨਾਲ ਨਾ ਸਿਰਫ਼ ਸਮਾਂ ਕੱਢਿਆ ਗਿਆ ਸਗੋਂ ਉਸਾਰੀ ਦਾ ਯਤਨ ਵੀ ਕੀਤਾ ਗਿਆ । ਇਹ ਕੋਸ਼ਿਸ਼ ਪੂਰੇ ਰਾਜਨੀਤਕ ਖੇਤਰ ਦੇ ਲੋਕਾਂ ਵੱਲੋਂ ਹੋਈ ਹੈ ਜੋ ਪੱਖਪਾਤਪੂਰਨ ਵਿਚਾਰਾਂ ਨੂੰ ਇੱਕ ਪਾਸੇ ਰੱਖਕੇ ਰਾਸ਼ਟਰ ਦੇ ਹਿਤਾਂ ਨੂੰ ਅੱਗੇ ਰੱਖਦੇ ਹਨ । ਇਹ ਭਾਰਤ ਦੇ ਲੋਕਤੰਤਰ ਦੀ ਪਰਿਪੱਕਤਾ ਅਤੇ ਗਿਆਨ ਦਾ ਇੱਕ ਗੌਰਵ ਹੈ ।

    ਦੋਸਤੋ :

     1. ਮੇਰੇ ਵਰਗਾ ਵਿਅਕਤੀ ਜੋ ਕਰ ਅਤੇ ਵਿੱਤ ਦੇ ਮਾਮਲਿਆਂ ਨਾਲ ਚੰਗੀ ਤਰ੍ਹਾਂ ਜੁੜਿਆ ਹੋਇਆ ਹੈ , ਸਾਡੇ ਵੱਲੋਂ ਲਿਆਂਦੀ ਗਈ ਤਬਦੀਲੀ ਸਚਮੁੱਚ ਯਾਦਗਾਰੀ ਹੈ । ਕੇਂਦਰੀ ਆਬਕਾਰੀ ਕਰ ਦਾ ਲੰਬਾ ਇਤਿਹਾਸ ਹੈ । ਮੇਰੇ ਵਿੱਤ ਮੰਤਰੀ ਵਜੋਂ ਵੱਖ - ਵੱਖ ਕਾਰਜਕਾਲਾਂ ਦੌਰਾਨ ਇਹ ਕੇਂਦਰੀ ਖਜ਼ਾਨੇ ਲਈ ਹਮੇਸ਼ਾ ਸਭ ਤੋਂ ਵੱਡਾ ਯੋਗਦਾਨ ਰਿਹਾ ਹੈ । ਸੇਵਾ ਕਰ ਮੁਕਾਬਲਤਨ ਨਵਾਂ ਹੈ , ਪਰ ਮਾਲੀਏ ਪੱਖੋਂ ਬਹੁਤ ਤੇਜ ਵਾਧਾ ਹੋਇਆ ਹੈ । ਮਾਲ ਅਤੇ ਸੇਵਾਵਾਂ ਕਰ ਦੇ ਦਾਇਰੇ ਤੋਂ ਬਾਹਰ ਕੁਝ ਮਾਲ ਨੂੰ ਛੱਡ ਕੇ ਹੁਣ ਇਹ ਅਤਿਰਿਕਤ ਕਸਟਮਜ਼ ਡਿਊਟੀ , ਵਿਸ਼ੇਸ਼ ਕਸਟਮਜ਼ ਡਿਊਟੀ ਅਤੇ ਕਈ ਪ੍ਰਕਾਰ ਦੇ ਹੋਰ ਕਰ ਅਤੇ ਸੈੱਸ ਖਤਮ ਹੋ ਜਾਣਗੇ । ਅੰਤਰਰਾਜੀ ਵਿਕਰੀ ' ਤੇ ਕੇਂਦਰੀ ਵਿਕਰੀ ਕਰ ਮਾਲ ਅਤੇ ਸੇਵਾਵਾਂ ਕਰ ਅਧੀਨ ਆ ਰਹੀਆਂ ਵਸਤਾਂ ' ਤੇ ਖਤਮ ਹੋਏਗਾ । ਰਾਜ ਪੱਧਰ ' ਤੇ ਪਰਿਵਰਤਨ ਦੀ ਵਿਸ਼ਾਲਤਾ ਘੱਟ ਨਹੀਂ ਹੈ । ਪ੍ਰਮੁੱਖ ਕਰਾਂ ਵਿੱਚ ਰਾਜ ਪੱਧਰ ਦੇ ਮਨੋਰੰਜਨ ਕਰ ਅਤੇ ਕਈ ਸੈੱਸਾਂ ਅਤੇ ਸਰਚਾਰਜ ਨਾਲ ਮੁੱਲ ਸੰਯੋਜਿਤ ਕਰ ਜਾਂ ਵਿਕਰੀ ਕਰ , ਵਿਗਿਆਪਨ ਕਰ , ਵਿਲਾਸਤਾ ਕਰ ਸ਼ਾਮਲ ਕੀਤੇ ਜਾ ਰਹੇ ਹਨ ।

    ਦੋਸਤੋ :


    6. ਜੀਐੱਸਟੀ ਸਾਡੇ ਨਿਰਯਾਤ ਨੂੰ ਜ਼ਿਆਦਾ ਮੁਕਾਬਲੇਬਾਜ਼ੀ ਵਾਲਾ ਵੀ ਬਣਾਏਗਾ ਅਤੇ ਆਯਾਤ ਪੂਰਾ ਕਰਨ ਲਈ ਘਰੇਲੂ ਉਦਯੋਗ ਵਿੱਚ ਇੱਕ ਪੱਧਰ ਦਾ ਕੰਮਕਾਜੀ ਮਾਹੌਲ ਪ੍ਰਦਾਨ ਕਰੇਗਾ । ਵਰਤਮਾਨ ਵਿੱਚ ਵਿਆਪਕਤਾ ਕਾਰਨ ਸਾਡੇ ਨਿਰਯਾਤ ਵਿੱਚ ਕੁਝ ਨਿਰਧਾਰਤ ਕਰ ਵੀ ਹੁੰਦੇ ਹਨ ਜੋ ਉਨ੍ਹਾਂ ਨੂੰ ਘੱਟ ਮੁਕਾਬਲੇਬਾਜ਼ੀ ਵਾਲਾ ਬਣਾਉਂਦੇ ਹਨ । ਇਸ ਤਰ੍ਹਾਂ ਹੀ ਵਹਾਅ ਨਾਲ ਛਿਪੇ ਪ੍ਰਭਾਵ ਦਾ ਅਰਥ ਹੈ ਕਿ ਘਰੇਲੂ ਉਦਯੋਗ ' ਤੇ ਕੁੱਲ ਦਰਾਂ ਪਾਰਦਰਸ਼ੀ ਨਹੀਂ ਹਨ । ਜੀਐੱਸਟੀ ਅਧੀਨ ਕਰ ਦਰਾਂ ਪਾਰਦਰਸ਼ੀ ਹੋਣਗੀਆਂ , ਜਿਸ ਨਾਲ ਨਿਰਯਾਤ ' ਤੇ ਕਰ ਦਾ ਬੋਝ ਅਤੇ ਆਯਾਤ ' ਤੇ ਘਰੇਲੂ ਕਰ ਦੀਆਂ ਦਰਾਂ ਨੂੰ ਦੂਰ ਕਰਨ ਦੇ ਸਮਰੱਥ ਹੋਏਗਾ ।


    ਦੋਸਤੋ :


    7. ਮੈਨੂੰ ਦੱਸਿਆ ਗਿਆ ਹੈ ਕਿ ਜੀਐੱਸਟੀ ਨੂੰ ਅਤਿ ਆਧੁਨਿਕ ਸੂਚਨਾ ਟੈਕਨੋਲੋਜੀ ( ਆਈਟੀ ) ਪ੍ਰਣਾਲੀ ਰਾਹੀਂ ਸੰਚਾਲਿਤ ਕੀਤਾ ਜਾਏਗਾ । ਮੈਨੂੰ ਯਾਦ ਹੈ ਕਿ ਜੁਲਾਈ 2010 ਵਿੱਚ ਮੈਂ ਸ਼੍ਰੀ ਨੰਦਨ ਨੀਲੇਕਨੀ ਦੀ ਪ੍ਰਧਾਨਗੀ ਹੇਠ ਜੀਐੱਸਟੀ ਸ਼ਾਸਨ ਲਈ ਲੋੜੀਂਦੀ ਆਈਟੀ ਪ੍ਰਕਿਰਿਆ ਦੇ ਵਿਕਾਸ ਲਈ ਇੱਕ ਅਧਿਕਾਰਤ ਸਮੂਹ ਦੀ ਸਥਾਪਨਾ ਕੀਤੀ ਸੀ । ਇਸ ਤੋਂ ਬਾਅਦ ਅਪ੍ਰੈਲ 2012 ਵਿੱਚ ਇੱਕ ਵਿਸ਼ੇਸ਼ ਪ੍ਰਯੋਜਨ ਵਾਹਨ ( ਸਪੈਸ਼ਲ ਪਰਪਜ਼ ਵਹੀਕਲ ) ਜੀਐੱਸਟੀਐੱਨ ( ਜੀਐੱਸਟੀ ਨੈੱਟਵਰਕ ) ਨੂੰ ਸਰਕਾਰ ਵੱਲੋਂ ਜੀਐੱਸਟੀ ਲਾਗੂ ਕਰਨ ਲਈ ਤਿਆਰੀ ਕਰਨ ਲਈ ਪ੍ਰਵਾਨਗੀ ਦਿੱਤੀ ਗਈ ਸੀ । ਇਹ ਯਕੀਨੀ ਬਣਾਉਣਾ ਸੀ ਕਿ ਅਸੀਂ ਸਮਾਂ ਬਰਬਾਦ ਨਹੀਂ ਕਰਨਾ ਅਤੇ ਜਦੋਂ ਵਿਧਾਨਕ ਢਾਂਚਾ ਸਥਿਤੀ ਵਿੱਚ ਹੋਵੇ ਤਾਂ ਤਕਨੀਕੀ ਬੁਨਿਆਦੀ ਢਾਂਚਾ ਜੀਐੱਸਟੀ ਨੂੰ ਅੱਗੇ ਵਧਾਉਣ ਲਈ ਤਿਆਰ ਰਹਿਣਾ ਚਾਹੀਦਾ ਹੈ । ਮੈਨੂੰ ਦੱਸਿਆ ਗਿਆ ਹੈ ਕਿ ਪ੍ਰਣਾਲੀ ਦੀ ਇੱਕ ਪ੍ਰਮੁੱਖ ਵਿਸ਼ੇਸ਼ਤਾ ਇਹ ਹੈ ਕਿ ਖਰੀਦਦਾਰ ਨੂੰ ਸਿਰਫ਼ ਉਦੋਂ ਹੀ ਭੁਗਤਾਨ ਕੀਤੇ ਕਰ ਲਈ ਕਰੈਡਿਟ ਮਿਲੇਗਾ ਜਦੋਂ ਵੇਚਣ ਵਾਲੇ ਨੇ ਅਸਲ ਵਿੱਚ ਸਰਕਾਰ ਨੂੰ ਕਰ ਅਦਾ ਕੀਤਾ ਹੈ । ਇਹ ਖਰੀਦਦਾਰਾਂ ਲਈ ਇਮਾਨਦਾਰ ਅਤੇ ਅਨੁਕੂਲ ਵਿਕਰੇਤਾ ਨਾਲ ਲੈਣ-ਦੇਣ ਲਈ ਇੱਕ ਮਜ਼ਬੂਤ ਪ੍ਰੇਰਨਾ ਪੈਦਾ ਕਰਦਾ ਹੈ ਜੋ ਉਨ੍ਹਾਂ ਦੇ ਬਕਾਏ ਨੂੰ ਤੁਰੰਤ ਅਦਾ ਕਰਦੇ ਹਨ ।


    ਦੋਸਤੋ :


    8. ਜੀਐੱਸਟੀ ਇੱਕ ਵਿਘਨਕਾਰੀ ਤਬਦੀਲੀ ( disruptive change ) ਹੈ । ਇਹ ਵੈਟ ਦੀ ਸ਼ੁਰੂਆਤ ਦੇ ਬਰਾਬਰ ਹੈ ਜਦੋਂ ਸ਼ੁਰੂਆਤੀ ਵਿਰੋਧ ਹੁੰਦਾ ਸੀ । ਜਦੋਂ ਇਸ ਪੱਧਰ ' ਤੇ ਤਬਦੀਲੀ ਕੀਤੀ ਜਾਂਦੀ ਹੈ , ਹਾਲਾਂਕਿ ਇਹ ਸਕਾਰਾਤਮਕ ਹੋ ਸਕਦਾ ਹੈ , ਸ਼ੁਰੂਆਤੀ ਪੜਾਅ ਵਿੱਚ ਕੁਝ ਪ੍ਰੇਸ਼ਾਨੀਆਂ ਅਤੇ ਮੁਸ਼ਕਲਾਂ ਹੋਣਗੀਆਂ । ਸਾਨੂੰ ਇਨ੍ਹਾਂ ਨੂੰ ਸਮਝ ਕੇ ਅਤੇ ਤੇਜੀ ਨਾਲ ਹੱਲ ਕਰਨਾ ਹੋਏਗਾ ਤਾਂ ਕਿ ਇਹ ਸੁਨਿਸ਼ਚਿਤ ਹੋ ਸਕੇ ਕਿ ਉਹ ਅਰਥਵਿਵਸਥਾ ਦੇ ਵਿਕਾਸ ਦੀ ਗਤੀ ਨੂੰ ਪ੍ਰਭਾਵਿਤ ਨਹੀਂ ਕਰੇਗਾ । ਅਜਿਹੀ ਵੱਡੀ ਤਬਦੀਲੀ ਦੀ ਸਫ਼ਲਤਾ ਹਮੇਸ਼ਾ ਉਨ੍ਹਾਂ ਦੀ ਪ੍ਰਭਾਵਸ਼ਾਲੀ ਸਥਾਪਨਾ ' ਤੇ ਨਿਰਭਰ ਕਰਦੀ ਹੈ । ਆਉਣ ਵਾਲੇ ਮਹੀਨਿਆਂ ਵਿੱਚ ਅਸਲੀ ਅਮਲ ਦੇ ਅਨੁਭਵ ' ਤੇ ਅਧਾਰਿਤ ਜੀਐੱਸਟੀ ਕੌਂਸਲ ਅਤੇ ਕੇਂਦਰੀ ਅਤੇ ਰਾਜ ਸਰਕਾਰਾਂ ਨੂੰ ਲਗਾਤਾਰ ਡਿਜ਼ਾਇਨ ਦੀ ਸਮੀਖਿਆ ਅਤੇ ਸੁਧਾਰ ਉਸੇ ਤਰ੍ਹਾਂ ਦੀ ਰਚਨਾਤਮਕਤਾ ਨਾਲ ਕਰਨੇ ਚਾਹੀਦੇ ਹਨ ਜਿਸ ਤਰ੍ਹਾਂ ਹੁਣ ਤੱਕ ਪ੍ਰਦਰਸ਼ਿਤ ਹੋ ਇ ਆ ਹੈ ।

     1. ਅੰਤ ਵਿੱਚ ਮੈਂ ਉਨ੍ਹਾਂ ਸਾਰੇ ਲੋਕਾਂ ਦੀ ਬਹੁਤ ਸ਼ਲਾਘਾ ਕਰਨੀ ਚਾਹਾਂਗਾ ਜਿਨ੍ਹਾਂ ਨੇ ਇਸ ਅਹਿਮ ਕਾਨੂੰਨ ਨੂੰ ਬਣਾਉਣ ਵਿੱਚ ਬਹੁਤ ਯਤਨ ਕੀਤੇ ਹਨ ।

    ****


    
    

    
    (Release ID: 1494498) Visitor Counter : 3
    
    
    
    
    

1.