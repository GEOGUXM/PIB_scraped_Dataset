      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਡਾਕਟਰ ਜਿਤੇਂਦਰ ਸਿੰਘ ਨੇ ‘‘ਕਸ਼ਮੀਰ ਸੁਪਰ 30’’ ਉਪਰਾਲੇ ਦੇ ਆਈਆਈਟੀ/ਐੱਨਆਈਟੀ/ਖੇਤਰੀ ਕਾਲਜਾਂ ਲਈ ਕੁਆਲੀਫਾਈ ਕਰਨ ਵਾਲੇ ਵਿਦਿਆਰਥੀਆਂ ਦਾ ਸਨਮਾਨ ਕੀਤਾ
      Posted On: 13 JUN 2017 3:46PM by PIB Chandigarh


    Dr Jitendra Singh felicitates the students of ‘Kashmir Super 30’ initiative qualifying for IITs/NITs/Regional colleges


    ਡਾਕਟਰ ਜਿਤੇਂਦਰ ਸਿੰਘ ਨੇ ‘‘ ਕਸ਼ਮੀਰ ਸੁਪਰ 30’’ ਉਪਰਾਲੇ ਦੇ ਆਈਆਈਟੀ / ਐੱਨਆਈਟੀ / ਖੇਤਰੀ ਕਾਲਜਾਂ ਲਈ ਕੁਆਲੀਫਾਈ ਕਰਨ ਵਾਲੇ ਵਿਦਿਆਰਥੀਆਂ ਦਾ ਸਨਮਾਨ ਕੀਤਾ


    ਕੇਂਦਰੀ ਰਾਜ ਮੰਤਰੀ ( ਸੁਤੰਤਰ ਚਾਰਜ ) ਉੱਤਰ-ਪੂਰਬੀ ਖੇਤਰ ਵਿਕਾਸ ( ਡੀਓਐਨਈਆਈਰ ), ਪ੍ਰਧਾਨ ਮੰਤਰੀ ਦਫ਼ਤਰ , ਪਰਸੋਨਲ , ਲੋਕ ਸ਼ਕਾਇਤਾਂ ਤੇ ਪੈਨਸ਼ਨ , ਪ੍ਰਮਾਣੂ ਊਰਜਾ ਤੇ ਪੁਲਾੜ , ਡਾਕਟਰ ਜਿਤੇਂਦਰ ਸਿੰਘ ਨੇ ਅੱਜ ਇਥੇ ਕਰਵਾਏ ਇੱਕ ਸਮਾਗਮ ਵਿੱਚ ਜੰਮੂ ਅਤੇ ਕਸ਼ਮੀਰ ਦੇ ਉਨਾਂ ਵਿਦਿਆਰਥੀਆਂ ਦਾ ਸਨਮਾਨ ਕੀਤਾ , ਜਿਨ੍ਹਾਂ ਨੇ ਆਈਆਈਟੀ / ਐੱਨਆਈਟੀ ਤੇ ਖੇਤਰੀ ਕਾਲਜਾਂ ਲਈ ਕੁਆਲੀਫਾਈ ਕੀਤਾ ਹੈ । ਇਹ ਵਿਦਿਆਰਥੀ ਭਾਰਤੀ ਸੈਨਾ ਦੇ ਟਰੇਨਿੰਗ ਪਾਰਟਨਰ ਸੈਂਟਰ ਫਾਰ ਸੋਸ਼ਲ ਰਿਸਪਾਂਸੀਬਲਿਟੀ ਐਂਡ ਲੀਡਰਸ਼ਿੱਪ ( ਸੀਐਸਆਰਐਲ ) ਐਂਡ ਪੈਟਰੋਨੈਟ ਐਨਐਨਜੀ ਲਿਮਿਟਡ ( ਪੀਐਲਐਲ ) ਨਾਲ ਚਲਾਏ ਕੀਤੇ ਗਏ ‘ ਕਸ਼ਮੀਰ ਸੁਪਰ 30’ ਨਾਲ ਸਬੰਧਤ ਹਨ । ਪ੍ਰੋਜੈਕਟ ਦਾ ਉਦੇਸ਼ ਕਸ਼ਮੀਰ ਦੇ ਆਰਥਕ ਪੱਖੋਂ ਕਮਜੋਰ ਸ਼੍ਰੇਣੀ ਦੇ ਸਹੂਲਤਾਂ ਵਿਹੁਣੇ ਹੋਣਹਾਰ ਵਿਦਿਆਰਥੀਆਂ ਨੂੰ ਇੰਜੀਨੀਅਰਿੰਗ ਐਂਟਰੈਂਸ ਪ੍ਰੀਖਿਆ ਕੋਚਿੰਗ ਦਿਵਾ ਕੇ ਵਿਦਿਅਕ ਸਫਲਤਾ ਦੀ ਪ੍ਰਾਪਤੀ ਲਈ ਉਨਾਂ ਦੀ ਮਦਦ ਕਰਨਾ ਹੈ । ਇਸ ਪ੍ਰੋਜੈਕਟ ਤਹਿਤ ਦਾਖਲ ਕੀਤੇ ਗਏ 40 ਵਿਦਿਆਰਥੀਆਂ ਵਿਚੋਂ 35 ਲੜਕਿਆਂ ਨੂੰ ਸ੍ਰੀਨਗਰ ਵਿਖੇ ਤੇ ਪੰਜ ਕੁੜੀਆਂ ਨੂੰ ਦਿੱਲੀ / ਐਨਸੀਆਰ ਵਿਖੇ ਕੋਚਿੰਗ ਦਿੱਤੀ ਗਈ । ਇਸ ਸਾਲ ਆਈਆਈਟੀ - ਜੇਈਈ ਦੇ ਐਲਾਨੇ ਨਤੀਜੇ ਵਿੱਚ 26 ਲੜਕਿਆਂ ਤੇ ਦੋ ਕੁੜੀਆਂ ਨੇ ਆਈਆਈਟੀ - ਜੇਈਈ ਦੀ ਮੁੱਖ ਪ੍ਰੀਖਿਆ ਵਿੱਚ ਸਫਲਤਾ ਪ੍ਰਾਪਤ ਕੀਤੀ ਹੈ । ਅੱਗੇ ਇਨਾਂ 28 ਵਿਦਿਆਰਥੀਆਂ ਵਿਚੋਂ ਨੌ ਵਿਦਿਆਰਥੀਆਂ ਨੇ ਆਈਆਈਟੀ ਵਿੱਚ ਵੀ ਸਫਲਤਾ ਹਾਸਲ ਕੀਤੀ ।


    ਵਿਦਿਆਰਥੀਆਂ ਨੂੰ ਸੰਬੋਧਨ ਕਰਦਿਆਂ ਡਾਕਟਰ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਇਨਾਂ ਵਿਦਿਆਰਥੀਆਂ ਨੇ ਹੋਰਾਂ ਲਈ ਇੱਕ ਮਿਸਾਲ ਕਾਇਮ ਕੀਤੀ ਹੈ ਤਾਂ ਜੋ ਉਹ ਇਨ੍ਹਾਂ ਦੀ ਰੀਸ ਕਰ ਸਕਣ । ਉਨਾਂ ਨੇ ਪੈਟਰੋਨੈਟ ਵੱਲੋਂ ਇਨਾਂ ਬੱਚਿਆਂ ਦੀ ਮਦਦ ਲਈ ਕੀਤੇ ਉਪਰਾਲਿਆਂ ਦੀ ਸਲਾਘਾ ਕੀਤੀ । ਉਨਾਂ ਕਿਹਾ ਕਿ ਉਹ ਜਿਹੜਾ ਕੰਮ ਕਰ ਰਹੇ ਹਨ , ਉਹ ਛੋਟਾ ਨਹੀਂ ਹੈ ਤੇ ਉਹ ਇਮਾਨਦਾਰੀ ਤੇ ਪ੍ਰਤੀਬੱਧਤਾ ਨਾਲ ਇਨ੍ਹਾਂ ਬੱਚਿਆਂ ਦੇ ਜੀਵਨ ਵਿੱਚ ਅਸਲ ਹਿੱਸੇਦਾਰੀ ਪਾ ਰਹੇ ਹਨ । ਉਨਾਂ ਨੇ ਨਤੀਜਾ - ਪ੍ਰਾਪਤੀ ਪਹੁੰਚ ’ ਤੇ ਧਿਆਨ ਕੇਂਦ੍ਰਿਤ ਕਰਨ ਦੀ ਪ੍ਰਸ਼ੰਸਾ ਵੀ ਕੀਤੀ ।


    ਡਾਕਟਰ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਕਸ਼ਮੀਰ ਵਿੱਚ ਸਾਡੇ ਕੋਲ ਸਭ ਤੋਂ ਵਧੀਆ ਪ੍ਰਤਿਭਾ ਹੈ । ਉਨਾਂ ਕਿਹਾ ਕਿ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ , ਨੌਜਵਾਨ - ਕੇਂਦਰਿਤ ਕਈ ਨਵੀਆਂ ਯੋਜਨਾਵਾਂ ਸ਼ੁਰੂ ਹੋਈਆਂ ਹਨ । ਉਨਾਂ ਕਿਹਾ ਕਿ ਭਾਰਤ ਦੀ 65 ਫੀਸਦੀ ਅਬਾਦੀ 40 ਸਾਲ ਉਮਰ ਤੋਂ ਘੱਟ ਵਾਲਿਆਂ ਦੀ ਹੈ , ਇਸ ਲਈ ਨੌਜਵਾਨ - ਉਮੀਦਾਂ ਸਾਡੀਆਂ ਤਰਜੀਹਾਂ ਤੈਅ ਕਰਨਗੀਆਂ । ਉਨਾਂ ਵਿਦਿਆਰਥੀਆਂ ਨੂੰ ਭਰੋਸਾ ਦਿਵਾਇਆ ਕਿ ਭਾਰਤ ਸਰਕਾਰ ਅਜਿਹੇ ਸਾਰੇ ਉਪਰਾਲਿਆਂ ਪ੍ਰਤੀ ਮਦਦ ਲਈ ਤਿਆਰ ਹੈ , ਜਿਨਾਂ ਨਾਲ ਉਨਾਂ ਦੀ ਪ੍ਰਤਿਭਾ ਉੱਭਰਦੀ ਹੈ । ਉਨਾਂ ਕਿਹਾ ਕਿ ਹਾਲ ਵਿੱਚ ਹੀ ਐਲਾਨੇ ਗਏ ਸਿਵਲ ਸਰਵਿਸਜ਼ ਪ੍ਰੀਖਿਆ ਨਤੀਜੇ ਵਿੱਚ ਜੰਮੂ ਅਤੇ ਕਸ਼ਮੀਰ ਤੋਂ 14 ਵਿਦਿਆਰਥੀ ਸੂਚੀ ਵਿੱਚ ਆਏ ਹਨ ।


    ***


    
    

    
    (Release ID: 1492894) Visitor Counter : 2