      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਬੇਟੀ ਬਚਾਓ ਬੇਟੀ ਪੜ੍ਹਾਓ : ਸਾਰਿਆਂ ਲਈ ਜਾਣਕਾਰੀ
      Posted On: 01 JUN 2017 5:51PM by PIB Chandigarh


    Beti Bachao Beti Padhao: Information for All


    ਬੇਟੀ ਬਚਾਓ ਬੇਟੀ ਪੜ੍ਹਾਓ : ਸਾਰਿਆਂ ਲਈ ਜਾਣਕਾਰੀ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ( ਐੱਮਡਬਲਿਊਸੀਡੀ ), ਭਾਰਤ ਸਰਕਾਰ ਦੀ ਜਾਣਕਾਰੀ ਵਿੱਚ ਆਇਆ ਹੈ ਕਿ ਕੁਝ ਅਣਅਧਿਕਾਰਤ ਸਾਈਟਾਂ / ਸੰਸਥਾਵਾਂ / ਗੈਰ ਸਰਕਾਰੀ ਸੰਗਠਨ / ਵਿਅਕਤੀ ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' ਯੋਜਨਾ ਤਹਿਤ ਨਕਦ ਪ੍ਰੋਤਸਾਹਨ ਦੇ ਨਾਂਅ ' ਤੇ ਗੈਰ ਕਾਨੂੰਨੀ ਫਾਰਮ ਵੰਡ ਰਹੇ ਹਨ। ਇਸ ਯੋਜਨਾ ਵਿੱਚ ਭਾਰਤ ਸਰਕਾਰ ਵੱਲੋਂ ਵਿਅਕਤਗੀਤ ਨਕਦ ਤਬਦੀਲੀ ਹਿੱਸੇ ਲਈ ਕੋਈ ਪ੍ਰਬੰਧ ਨਹੀਂ ਕੀਤਾ ਗਿਆ ਹੈ। ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' ਯੋਜਨਾ ਸਮਾਜਿਕ ਪ੍ਰਣਾਲੀ ਵਿੱਚ ਚੁਣੌਤੀਪੂਰਨ ਵਿਚਾਰਧਾਰਵਾਂ ਦੀਆਂ ਗਹਿਰੀਆਂ ਜੜ੍ਹਾਂ ਅਤੇ ਪੀਸੀ ਅਤੇ ਪੀਐੱਨਡੀਟੀ ਕਾਨੂੰਨ ਨੂੰ ਸਖਤੀ ਨਾਲ ਲਾਗੂ ਕਰਨ ਅਤੇ ਬੱਚੀਆਂ ਦੀ ਸਿੱਖਿਆ ਨੂੰ ਅੱਗੇ ਵਧਾਉਣ ' ਤੇ ਧਿਆਨ ਕੇਂਦਰਿਤ ਕਰਦੀ ਹੈ। ਇਸ ਤੋਂ ਇਲਾਵਾ ਇਸ ਵਿੱਚ ਜੀਵਨ ਚੱਕਰ ਦੀ ਨਿਰੰਤਰਤਾ ਵਿੱਚ ਮਹਿਲਾ ਸਸ਼ਕਤੀਕਰਨ ਦੇ ਮੁੱਦਿਆਂ ' ਤੇ ਵੀ ਧਿਆਨ ਕੇਂਦਰਿਤ ਕੀਤਾ ਗਿਆ ਹੈ। ਇਹ ਸਿੱਧਾ ਲਾਭ ਤਬਦੀਲ ( ਡੀਬੀਟੀ ) ਯੋਜਨਾ ਨਹੀਂ ਹੈ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਇਸ ਮਾਮਲੇ ਨੂੰ ਉਨ੍ਹਾਂ ਰਾਜ ਸਰਕਾਰਾਂ ਦੇ ਅਧਿਕਾਰੀਆਂ ਕੋਲ ਚੁੱਕਿਆ ਹੈ ਜਿੱਥੇ ਇਹ ਗੈਰ ਕਾਨੂੰਨੀ ਗਤੀਵਿਧੀਆਂ ਹੋਈਆਂ ਹਨ। ਇਨ੍ਹਾਂ ਰਾਜਾਂ ਵਿੱਚ ਉੱਤਰ ਪ੍ਰਦੇਸ਼ , ਹਰਿਆਣਾ , ਉੱਤਰਾਖੰਡ , ਪੰਜਾਬ , ਬਿਹਾਰ , ਮੱਧ ਪ੍ਰਦੇਸ਼ ਅਤੇ ਪੱਛਮੀ ਬੰਗਾਲ ਸ਼ਾਮਲ ਹਨ। ਮੰਤਰਾਲੇ ਨੇ ਪ੍ਰਿੰਟ ਮੀਡੀਆ ਦੇ ਨਾਲ-ਨਾਲ ਇਲੈਕਟ੍ਰੌਨਿਕ ਮੀਡੀਆ ' ਤੇ ਵੀ ਇਸ ਦੇ ਪ੍ਰਭਾਵ ਦੀ ਚਿਤਾਵਨੀ ਦਾ ਅਨੇਕ ਵਾਰ ਪ੍ਰਚਾਰ ਕਰਵਾਇਆ ਹੈ। ਮੰਤਰਾਲੇ ਨੇ ਸਲਾਹ ਦਿੱਤੀ ਸੀ ਕਿ ਇਸ ਸਬੰਧ ਵਿੱਚ ਕੋਈ ਵੀ ਨਿਜੀ ਜਾਣਕਾਰੀ ਸਾਂਝੀ ਨਾ ਕੀਤੀ ਜਾਵੇ ਅਤੇ ਕਿਸੇ ਵੀ ਵਿਅਕਤੀ ਨੂੰ ਇਸ ਤਰ੍ਹਾਂ ਦੀਆਂ ਧੋਖਾਧੜੀ ਭਰੀਆਂ ਯੋਜਨਾਵਾਂ ਦੀ ਮੈਂਬਰਸ਼ਿਪ ਨਹੀਂ ਲੈਣੀ ਚਾਹੀਦੀ। ਫਿਰ ਵੀ ਕੁਝ ਵਿਅਕਤੀ ਇਸ ਧੋਖਾਧੜੀ ਦਾ ਸ਼ਿਕਾਰ ਹੋ ਰਹੇ ਹਨ ਅਤੇ ਪੈਸੇ ਦਾ ਭੁਗਤਾਨ ਕਰ ਰਹੇ ਹਨ। ' ਬੇਟੀ ਬਚਾਓ ਬੇਟੀ ਪੜ੍ਹਾਓ ' - ਬੀਬੀਬੀਪੀ ਯੋਜਨਾ ਦੇ ਨਾਂਅ ' ਤੇ ਝੂਠ ਪੇਸ਼ਕਸ਼ ਕੀਤੇ ਜਾ ਰਹੇ ਅਜਿਹੇ ਗੈਰ ਮੌਜੂਦਾ ਲਾਭ ਦੇ ਨਾਂਅ ' ਤੇ ਹੁਣ ਵੀ ਲੋਕ ਵਿਅਕਤੀਗਤ ਜਾਣਕਾਰੀ ਦਾ ਖੁਲਾਸਾ ਕਰ ਰਹੇ ਹਨ। ਇਸ ਲਈ ਸਾਰਿਆਂ ਨੂੰ ਇੱਕ ਵਾਰ ਫਿਰ ਤੋਂ ਅਜਿਹੀ ਝੂਠੀ ਅਤੇ ਧੋਖਾਧੜੀ ਭਰੀ ਜਾਣਕਾਰੀ ਦਾ ਸ਼ਿਕਾਰ ਨਾ ਬਣਨ ਦੀ ਸਲਾਹ ਦਿੱਤੀ ਜਾਂਦੀ ਹੈ।


    *****


    

    

    
    (Release ID: 1491816) Visitor Counter : 2