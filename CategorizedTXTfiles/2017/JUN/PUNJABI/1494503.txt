      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ਜੀਐੱਸਟੀ ਦੀ ਸ਼ੁਰੂਆਤ ਕਰਨ ਲਈ ਸੰਸਦ ਦੇ ਵਿਸ਼ੇਸ਼ ਸੈਸ਼ਨ ਨੂੰ ਸੰਬੋਧਨ ਕੀਤਾ
      Posted On: 30 JUN 2017 6:01PM by PIB Chandigarh


    President of India addresses special function in Parliament organized to launch GST


    ਭਾਰਤ ਦੇ ਰਾਸ਼ਟਰਪਤੀ ਨੇ ਜੀਐੱਸਟੀ ਦੀ ਸ਼ੁਰੂਆਤ ਕਰਨ ਲਈ ਸੰਸਦ ਦੇ ਵਿਸ਼ੇਸ਼ ਸੈਸ਼ਨ ਨੂੰ ਸੰਬੋਧਨ ਕੀਤਾ


    ਭਾਰਤ ਦੇ ਰਾਸ਼ਟਰਪਤੀ, ਸ਼੍ਰੀ ਪ੍ਰਣਬ ਮੁਖਰਜੀ ਨੇ ਮਾਲ ਅਤੇ ਸੇਵਾਵਾਂ ਕਰ (ਜੀਐੱਸਟੀ-ਗੁਡਸ ਐਂਡ ਸਰਵਿਸਿਜ਼ ਟੈਕਸ) ਦੀ ਸ਼ੁਰੂਆਤ ਕਰਨ ਲਈ ਨਵੀਂ ਦਿੱਲੀ ਵਿੱਚ ਸੰਸਦ ਦੇ ਸੈਂਟਰਲ ਹਾਲ ਵਿੱਚ 30 ਜੂਨ -1 ਜੁਲਾਈ , 2017 ਦੀ ਅੱਧੀ ਰਾਤ ਨੂੰ ਆਯੋਜਿਤ ਕੀਤੇ ਵਿਸ਼ੇਸ਼ ਸੈਸ਼ਨ ਦੀ ਸ਼ੋਭਾ ਵਧਾਈ।


    ਇਸ ਅਵਸਰ ' ਤੇ ਉਨ੍ਹਾਂ ਕਿਹਾ ਕਿ ਜੀਐੱਸਟੀ ਦੀ ਸ਼ੁਰੂਆਤ ਰਾਸ਼ਟਰ ਲਈ ਇੱਕ ਇਤਿਹਾਸਕ ਘਟਨਾ ਹੈ। ਉਨ੍ਹਾਂ ਲਈ ਇਹ ਕੁਝੀ ਸੰਤੁਸ਼ਟੀ ਦਾ ਪਲ ਵੀ ਹੈ ਕਿਉਂਕਿ ਵਿੱਤ ਮੰਤਰੀ ਦੇ ਰੂਪ ਵਿੱਚ ਉਨ੍ਹਾਂ 22 ਮਾਰਚ , 2011 ਨੂੰ ਸੰਵਿਧਾਨਕ ਸੋਧ ਬਿਲ ਪੇਸ਼ ਕੀਤਾ ਸੀ। ਉਹ ਇਸ ਨੂੰ ਕਰੀਬ ਤੋਂ ਡਿਜ਼ਾਇਨ ਅਤੇ ਲਾਗੂ ਕਰਨ ਵਿੱਚ ਸ਼ਾਮਲ ਸਨ ਅਤੇ ਉਨ੍ਹਾਂ ਨੂੰ ਰਾਜਾਂ ਦੇ ਵਿੱਤ ਮੰਤਰੀਆਂ ਦੀ ਅਧਿਕਾਰ ਕਮੇਟੀ ਨੂੰ ਰਸਮੀ ਅਤੇ ਗੈਰ- ਰਸਮੀ ਤੌਰ ' ਤੇ 16 ਵਾਰ ਮਿਲਣ ਦਾ ਮੌਕਾ ਮਿਲਿਆ ਹੈ। ਉਹ ਗੁਜਰਾਤ , ਬਿਹਾਰ , ਆਂਧਰਾ ਪ੍ਰਦੇਸ਼ ਅਤੇ ਮਹਾਰਾਸ਼ਟਰ ਦੇ ਮੁੱਖ ਮੰਤਰੀਆਂ ਨੂੰ ਵੀ ਕਈ ਵਾਰ ਮਿਲੇ ਹਨ। ਉਨ੍ਹਾਂ ਨੂੰ ਮੀਟਿੰਗਾਂ ਅਤੇ ਉਨ੍ਹਾਂ ਵਿੱਚ ਉਠਾਏ ਵੱਖ - ਵੱਖ ਮੁੱਦੇ ਯਾਦ ਹਨ। ਉਨ੍ਹਾਂ ਕਿਹਾ ਕਿ ਸੰਵਿਧਾਨਕ , ਕਾਨੂੰਨੀ , ਆਰਥਕ ਅਤੇ ਪ੍ਰਸ਼ਾਸਕੀ ਖੇਤਰ ਦੇ ਕਾਰਜਾਂ ਦੀ ਵਿਸ਼ਾਲਤਾ ਨੂੰ ਦੇਖਦੇ ਹੋਏ ਬਹੁਤ ਸਾਰੇ ਵਿਵਾਦਪੂਰਨ ਮੁੱਦੇ ਕੋਈ ਹੈਰਾਨੀ ਵਾਲੀ ਗੱਲ ਨਹੀਂ ਹੈ। ਫਿਰ ਵੀ ਉਨ੍ਹਾਂ ਨੇ ਮੁੱਖ ਮੰਤਰੀਆਂ , ਵਿੱਤ ਮੰਤਰੀਆਂ ਅਤੇ ਰਾਜਾਂ ਦੇ ਅਧਿਕਾਰੀਆਂ ਦੀਆਂ ਮੀਟਿੰਗਾਂ ਦੀ ਬਹੁਤੀ ਗੱਲਬਾਤ ਵਿੱਚ ਦੇਖਿਆ ਹੈ ਕਿ ਜ਼ਿਆਦਾਤਰ ਰਚਨਾਤਮਕ ਪਹੁੰਚ ਹੁੰਦੀ ਸੀ ਅਤੇ ਜੀਐੱਸਟੀ ਲਾਗੂ ਕਰਨ ਦੀ ਇੱਕ ਜ਼ਰੂਰੀ ਵਚਨਬੱਧਤਾ ਸੀ। ਇਸ ਲਈ ਉਨ੍ਹਾਂ ਨੂੰ ਵਿਸ਼ਵਾਸ ਸੀ ਕਿ ਜੀਐੱਸਟੀ ਸਮੇਂ ਦਾ ਮੁੱਦਾ ਹੈ ਅਤੇ ਆਖਿਰ ਇਹ ਲਾਗੂ ਹੋ ਜਾਏਗਾ। ਸੰਸਦ ਦੇ ਦੋਨੋਂ ਸਦਨਾਂ ਅਤੇ ਰਾਜਾਂ ਦੀਆਂ ਵਿਧਾਨ ਸਭਾਵਾਂ ਵੱਲੋਂ 8 ਸਤੰਬਰ , 2016 ਨੂੰ ਬਿਲ ਪਾਸ ਕਰਨ ' ਤੇ ਉਨ੍ਹਾਂ ਦਾ ਵਿਸ਼ਵਾਸ ਸਹੀ ਨਿਕਲਿਆ , ਉਨ੍ਹਾਂ ਕੋਲ ਸੰਵਿਧਾਨਕ ( ਇੱਕ ਸੌ ਇੱਕ ਵੀਂ ਸੋਧ ) ਕਾਨੂੰਨ ਲਈ ਪ੍ਰਵਾਨਗੀ ਦੇਣ ਦਾ ਵਿਸ਼ੇਸ਼ ਅਧਿਕਾਰ ਹੈ।


    ਰਾਸ਼ਟਰਪਤੀ ਨੇ ਦੱਸਿਆ ਕਿ ਉਨ੍ਹਾਂ ਨੂੰ ਦੱਸਿਆ ਗਿਆ ਕਿ ਜੀਐੱਸਟੀ ਨੂੰ ਅਤਿ - ਆਧੁਨਿਕ ਸੂਚਨਾ ਟੈਕਨੋਲੋਜੀ ( ਆਈਟੀ ) ਪ੍ਰਣਾਲੀ ਰਾਹੀਂ ਸੰਚਾਲਿਤ ਕੀਤਾ ਜਾਏਗਾ। ਉਨ੍ਹਾਂ ਨੂੰ ਯਾਦ ਹੈ ਕਿ ਜੁਲਾਈ 2010 ਵਿੱਚ ਉਨ੍ਹਾਂ ਸ਼੍ਰੀ ਨੰਦਨ ਨੀਲੇਕਨੀ ਦੀ ਪ੍ਰਧਾਨਗੀ ਹੇਠ ਜੀਐੱਸਟੀ ਸ਼ਾਸਨ ਲਈ ਲੋੜੀਂਦੀ ਆਈਟੀ ਪ੍ਰਕਿਰਿਆ ਦੇ ਵਿਕਾਸ ਲਈ ਇੱਕ ਅਧਿਕਾਰਤ ਸਮੂਹ ਦੀ ਸਥਾਪਨਾ ਕੀਤੀ ਸੀ। ਇਸ ਤੋਂ ਬਾਅਦ ਅਪ੍ਰੈਲ 2012 ਵਿੱਚ ਇੱਕ ਵਿਸ਼ੇਸ਼ ਪ੍ਰਯੋਜਨ ਵਾਹਨ ( ਸਪੈਸ਼ਲ ਪਰਪਜ਼ ਵਹੀਕਲ ) ਜੀਐੱਸਟੀਐੱਨ ( ਜੀਐੱਸਟੀ ਨੈੱਟਵਰਕ ) ਨੂੰ ਸਰਕਾਰ ਵੱਲੋਂ ਜੀਐੱਸਟੀ ਲਾਗੂ ਕਰਨ ਲਈ ਤਿਆਰੀ ਕਰਨ ਲਈ ਪ੍ਰਵਾਨਗੀ ਦਿੱਤੀ ਗਈ ਸੀ। ਇਹ ਯਕੀਨੀ ਬਣਾਉਣਾ ਸੀ ਕਿ ਅਸੀਂ ਸਮਾਂ ਬਰਬਾਦ ਨਹੀਂ ਕਰਨਾ ਅਤੇ ਜਦੋਂ ਵਿਧਾਨਿਕ ਢਾਂਚਾ ਸਥਿਤੀ ਵਿੱਚ ਹੋਵੇ ਤਾਂ ਤਕਨੀਕੀ ਬੁਨਿਆਦੀ ਢਾਂਚਾ ਜੀਐੱਸਟੀ ਨੂੰ ਅੱਗੇ ਵਧਾਉਣ ਲਈ ਤਿਆਰ ਰਹਿਣਾ ਚਾਹੀਦਾ ਹੈ। ਉਨ੍ਹਾਂ ਨੂੰ ਦੱਸਿਆ ਗਿਆ ਕਿ ਪ੍ਰਣਾਲੀ ਦੀ ਇੱਕ ਪ੍ਰਮੁੱਖ ਵਿਸ਼ੇਸ਼ਤਾ ਇਹ ਹੈ ਕਿ ਖਰੀਦਦਾਰ ਨੂੰ ਸਿਰਫ਼ ਉਦੋਂ ਹੀ ਭੁਗਤਾਨ ਕੀਤੇ ਕਰ ਲਈ ਕਰੈਡਿਟ ਮਿਲੇਗਾ ਜਦੋਂ ਵੇਚਣ ਵਾਲੇ ਨੇ ਅਸਲ ਵਿੱਚ ਸਰਕਾਰ ਨੂੰ ਕਰ ਅਦਾ ਕੀਤਾ ਹੈ। ਇਹ ਖਰੀਦਦਾਰਾਂ ਲਈ ਇਮਾਨਦਾਰ ਅਤੇ ਅਨੁਕੂਲ ਵਿਕਰੇਤਾ ਨਾਲ ਲੈਣ - ਦੇਣ ਲਈ ਇੱਕ ਮਜ਼ਬੂਤ ਪ੍ਰੇਰਨਾ ਪੈਦਾ ਕਰਦਾ ਹੈ ਜੋ ਉਨ੍ਹਾਂ ਦੇ ਬਕਾਏ ਨੂੰ ਤੁਰੰਤ ਅਦਾ ਕਰਦੇ ਹਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਜੀਐੱਸਟੀ ਇੱਕ ਵਿਘਟਨਕਾਰੀ ਤਬਦੀਲੀ ਹੈ। ਇਹ ਵੈਟ ਦੀ ਸ਼ੁਰੂਆਤ ਦੇ ਬਰਾਬਰ ਹੈ ਜਦੋਂ ਸ਼ੁਰੂਆਤੀ ਵਿਰੋਧ ਹੁੰਦਾ ਸੀ। ਜਦੋਂ ਇਸ ਪੱਧਰ ' ਤੇ ਤਬਦੀਲੀ ਕੀਤੀ ਜਾਂਦੀ ਹੈ , ਹਾਲਾਂਕਿ ਇਹ ਸਾਕਾਰਾਤਮਕ ਹੋ ਸਕਦਾ ਹੈ , ਸ਼ੁਰੂਆਤੀ ਪੜਾਅ ਵਿੱਚ ਕੁਝ ਪ੍ਰੇਸ਼ਾਨੀਆਂ ਅਤੇ ਮੁਸ਼ਕਲਾਂ ਹੋਣਗੀਆਂ। ਸਾਨੂੰ ਇਨ੍ਹਾਂ ਨੂੰ ਸਮਝ ਕੇ ਅਤੇ ਤੇਜੀ ਨਾਲ ਹੱਲ ਕਰਨਾ ਹੋਏਗਾ ਤਾਂ ਕਿ ਇਹ ਸੁਨਿਸ਼ਚਿਤ ਹੋ ਸਕੇ ਕਿ ਉਹ ਅਰਥਵਿਵਸਥਾ ਦੇ ਵਿਕਾਸ ਦੀ ਗਤੀ ਨੂੰ ਪ੍ਰਭਾਵਿਤ ਨਹੀਂ ਕਰੇਗਾ। ਅਜਿਹੀ ਵੱਡੀ ਤਬਦੀਲੀ ਦੀ ਸਫ਼ਲਤਾ ਹਮੇਸ਼ਾਂ ਉਨ੍ਹਾਂ ਦੀ ਪ੍ਰਭਾਵਸ਼ਾਲੀ ਸਥਾਪਨਾ ' ਤੇ ਨਿਰਭਰ ਕਰਦੀ ਹੈ। ਆਉਣ ਵਾਲੇ ਮਹੀਨਿਆਂ ਵਿੱਚ ਅਸਲੀ ਅਮਲ ਦੇ ਅਨੁਭਵ ' ਤੇ ਅਧਾਰਿਤ ਜੀਐੱਸਟੀ ਕੌਂਸਲ ਅਤੇ ਸੈਂਟਰਲ ਅਤੇ ਰਾਜ ਸਰਕਾਰਾਂ ਨੂੰ ਲਗਾਤਾਰ ਡਿਜ਼ਾਇਨ ਦੀ ਸਮੀਖਿਆ ਅਤੇ ਸੁਧਾਰ ਉਸੇ ਤਰ੍ਹਾਂ ਦੀ ਰਚਨਾਤਮਕਤਾ ਨਾਲ ਕਰਨੇ ਚਾਹੀਦੇ ਹਨ ਜਿਸ ਤਰ੍ਹਾਂ ਹੁਣ ਤੱਕ ਪ੍ਰਦਰਸ਼ਿਤ ਹੋ ਚੁੱਕਿਆ ਹੈ।


    *****


    

    
    (Release ID: 1494503) Visitor Counter : 3