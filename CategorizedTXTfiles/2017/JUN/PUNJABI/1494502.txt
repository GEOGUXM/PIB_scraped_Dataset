      ਪ੍ਰਧਾਨ ਮੰਤਰੀ ਦਫਤਰ

      ਸੰਸਦ ਦੇ ਸੈਂਟਰਲ ਹਾਲ ਵਿੱਚ ਮਾਲ ਅਤੇ ਸੇਵਾਵਾਂ ਕਰ (ਗੁਡਸ ਐਂਡ ਸਰਵਿਸਿਜ਼ ਟੈਕਸ) ਦੀ ਸ਼ੁਰੂਆਤ ਸਮੇਂ ਵਿੱਤ ਮੰਤਰੀ ਦੇ ਭਾਸ਼ਣ ਦਾ ਸ਼ੁਰੂਆਤੀ ਮੂਲ - ਪਾਠ
      Posted On: 30 JUN 2017 5:57PM by PIB Chandigarh


    Preliminary Text of Finance Minister’s address at the launch Goods & Service Tax from Central Hall of Parliament


    ਸੰਸਦ ਦੇ ਸੈਂਟਰਲ ਹਾਲ ਵਿੱਚ ਮਾਲ ਅਤੇ ਸੇਵਾਵਾਂ ਕਰ (ਗੁਡਸ ਐਂਡ ਸਰਵਿਸਿਜ਼ ਟੈਕਸ) ਦੀ ਸ਼ੁਰੂਆਤ ਸਮੇਂ ਵਿੱਤ ਮੰਤਰੀ ਦੇ ਭਾਸ਼ਣ ਦਾ ਸ਼ੁਰੂਆਤੀ ਮੂਲ - ਪਾਠ


    ਮਾਨਯੋਗ ਰਾਸ਼ਟਰਪਤੀ ਸ਼੍ਰੀ ਪ੍ਰਣਬ ਮੁਖਰਜੀ ਜੀ , ਮਾਨਯੋਗ ਉੱਪ-ਰਾਸ਼ਟਰਪਤੀ ਸ਼੍ਰੀ ਹਾਮਿਦ ਅੰਸਾਰੀ ਜੀ, ਮਾਨਯੋਗ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਜੀ, ਲੋਕ ਸਭਾ ਦੇ ਮਾਨਯੋਗ ਸਪੀਕਰ ਸ਼੍ਰੀਮਤੀ ਸੁਮਿੱਤਰਾ ਮਹਾਜਨ ਜੀ, ਸਾਡੇ ਸਾਬਕਾ ਪ੍ਰਧਾਨ ਮੰਤਰੀ ਅਤੇ ਦੇਸ਼ ਦੇ ਸੀਨੀਅਰ ਨੇਤਾ ਸ਼੍ਰੀ ਐੱਚ ਡੀ ਦੇਵੇਗੌੜਾ ਜੀ, ਮੰਤਰੀ ਪਰਿਸ਼ਦ ਦੇ ਸਾਰੇ ਮੈਂਬਰ, ਰਾਜ ਸਰਕਾਰਾਂ ਦੇ ਮੰਤਰੀ, ਅਧਿਕਾਰੀ, ਸੰਸਦ ਮੈਂਬਰ ਅਤੇ ਇਸ ਇਤਿਹਾਸਕ ਮੌਕੇ `ਤੇ ਇਕੱਠੇ ਹੋਏ ਮਹਿਮਾਨੋ ।


    ਅਸੀਂ ਅੱਜ ਇੱਥੇ , ਆਪਣੇ ਦੇਸ਼ ਦੀ ਯਾਤਰਾ ਦੇ ਅਹਿਮ ਪਲ ਲਈ ਇਕੱਠੇ ਹੋਏ ਹਾਂ । ਅਸੀਂ ਇਤਿਹਾਸ ਬਣਾਉਣ ਦੀ ਪ੍ਰਕਿਰਿਆ ਵਿੱਚ ਹਾਂ । ਅੱਧੀ ਰਾਤ ਨੂੰ ਮਾਲ ਅਤੇ ਸੇਵਾਵਾਂ ਕਰ ( ਜੀਐੱਸਟੀ - ਗੁਡਸ ਐਂਡ ਸਰਵਿਸਿਜ਼ ਟੈਕਸ)ਲਾਂਚ ਹੋਣ ਨਾਲ ਅਸੀਂ ਆਪਣੇ ਇਤਿਹਾਸ ਦਾ ਸਭ ਤੋਂ ਵੱਡਾ ਅਤੇ ਸਭ ਤੋਂ ਖਾਹਿਸ਼ੀ ਟੈਕਸ ਅਤੇ ਆਰਥਿਕ ਸੁਧਾਰ ਪ੍ਰੋਗਰਾਮ ਲਾਂਚ ਕਰਾਂਗੇ । ਜੀਐੱਸਟੀ ਭਾਵੇਂ ਪਹੁੰਚ ਟੈਕਸ ਹੋਵੇ ਪਰ ਭਾਰਤ ਲਈ ਇੱਕ ਨਵੀਂ ਯਾਤਰਾ ਦੀ ਸ਼ੁਰੂਆਤ ਹੈ । ਇੱਕ ਅਜਿਹੀ ਯਾਤਰਾ ਹੈ ਜਿੱਥੇ ਭਾਰਤ ਆਪਣੇ ਆਰਥਿਕ ਦਿਸਹੱਦੇ ਅਤੇ ਮਾਣਮੱਤੇ ਸਿਆਸੀ ਵਿਜ਼ਨ ਨੂੰ ਵਿਸਤਾਰ ਦੇਣ ਦੀਆਂ ਅਸੀਮ ਸੰਭਾਵਨਾਵਾਂ ਲਈ ਜਾਗੇਗਾ । ਪੁਰਾਣਾ ਭਾਰਤ ਆਰਥਿਕ ਨਜ਼ਰੀਏ ਤੋਂ ਖੰਡਿਤ ਸੀ । ਨਵਾਂ ਭਾਰਤ ਇੱਕ ਦੇਸ਼ ਲਈ ਇੱਕ ਟੈਕਸ , ਇੱਕ ਬਜ਼ਾਰ ਬਣਾਵੇਗਾ । ਇੱਕ ਅਜਿਹਾ ਭਾਰਤ ਹੋਵੇਗਾ ਜਿੱਥੇ ਕੇਂਦਰ ਅਤੇ ਰਾਜ ਸਾਂਝੇ ਟੀਚੇ ਲਈ ਇਕੱਠੇ ਸਹਿਯੋਗੀ ਅਤੇ ਸਦਭਾਵਨਾ ਭਰੇ ਢੰਗ ਨਾਲ ਕੰਮ ਕਰਨਗੇ । ਅਜਿਹਾ ਭਾਰਤ ਹੋਵੇਗਾ ਜੋ ਨਵੀਂ ਕਿਸਮਤ ਲਿਖੇਗਾ ।


    ਜੀਐੱਸਟੀ ਪੂਰੇ ਦੇਸ਼ ਲਈ ਅਹਿਮ ਪ੍ਰਾਪਤੀ ਹੈ । ਜੀਐੱਸਟੀ ਕੌਂਸਲ ਦੇ ਸਹਿਮਤੀ ਆਧਾਰਿਤ ਕੰਮ ਵਿੱਚ ਸੰਵਿਧਾਨ ਸੋਧ ਲਈ ਸਰਬਸੰਮਤ ਹਿਮਾਇਤ ਇਹ ਦਰਸਾਉਂਦੀ ਹੈ ਕਿ ਭਾਰਤ ਸੌੜੀ ਸਿਆਸਤ ਤੋਂ ਉੱਪਰ ਉੱਠ ਸਕਦਾ ਹੈ ਅਤੇ ਵਿਆਪਕ ਕੌਮੀ ਹਿਤ ਲਈ ਇੱਕ ਸੁਰ ਵਿੱਚ ਬੋਲ ਸਕਦਾ ਹੈ । ਸੰਵਿਧਾਨ ਸੋਧ ਅਤੇ ਜੀਐੱਸਟੀ ਕੌਂਸਲ ਵਿੱਚ ਗੁਣਵੱਤਾ ਭਰਪੂਰ ਅਤੇ ਪਰਪੱਕ ਬਹਿਸ ਇਸ ਗੱਲ ਦੀ ਪ੍ਰਤੀਕ ਹੈ ਕਿ ਭਾਰਤ ਸਮੂਹਿਕ ਤੌਰ `ਤੇ ਸੋਚ ਸਕਦਾ ਹੈ ਅਤੇ ਵਿਆਪਕ ਉਦੇਸ਼ ਲਈ ਪਰਪੱਕਤਾ ਨਾਲ ਕੰਮ ਕਰ ਸਕਦਾ ਹੈ ।


    ਸੰਵਿਧਾਨ ਕਹਿੰਦਾ ਹੈ ਕਿ ਭਾਰਤ ਸੂਬਿਆਂ ਦਾ ਸੰਘ ਹੈ । ਸੰਘ ਤਾਂ ਹੀ ਸ਼ਕਤੀਸ਼ਾਲੀ ਹੋਵੇਗਾ ਜਦੋਂ ਸੂਬੇ ਅਤੇ ਕੇਂਦਰ ਮਜ਼ਬੂਤ ਹੋਣ । ਸਹਿਯੋਗੀ ਸੰਘਵਾਦ ਦਾ ਇਹੋ ਅਸਲ ਅਰਥ ਹੈ । ਜੀਐੱਸਟੀ ਬਣਾਉਂਦੇ ਹੋਏ ਨਾ ਤਾਂ ਕੇਂਦਰ ਨੇ ਅਤੇ ਨਾ ਹੀ ਸੂਬਿਆਂ ਨੇ ਆਪਣੀ ਪ੍ਰਭੂਸੱਤਾ ਛੱਡੀ । ਉਨ੍ਹਾਂ ਨੇ ਆਪਣੀ ਪ੍ਰਭੂਸੱਤਾ ਨੂੰ ਸਿੱਧੇ ਟੈਕਸੇਸ਼ਨ ਉੱਤੇ ਸਾਂਝਾ ਫੈਸਲਾ ਕਰਨ ਲਈ ਅੱਗੇ ਵਧਾਇਆ ਹੈ ।


    ਕੇਂਦਰ , ਵਿਧਾਨ ਸਭਾਵਾਂ ਸਮੇਤ 29 ਰਾਜਾਂ ਅਤੇ 2 ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਅਤੇ ਵਿਆਪਕ ਵੰਨ-ਸੁਵੰਨੇ ਹਿਤਾਂ ਵਾਲੇ ਬਹੁ-ਪਾਰਟੀ ਲੋਕਤੰਤਰ ਦੀ ਵਿਸ਼ਾਲ ਅਤੇ ਗੁੰਝਲਦਾਰ ਪ੍ਰਣਾਲੀ ਵਿੱਚ ਅਸੀਂ ਸੰਵਿਧਾਨ ਸੋਧ ਲਾਗੂ ਕੀਤੀ ਅਤੇ ਭਾਰਤੀ ਸਿਆਸਤ ਦੇ ਸਿਖ਼ਰ ਨੂੰ ਪ੍ਰਦਰਸ਼ਿਤ ਕਰਦੇ ਹੋਏ ਵਿਸ਼ਾਲ ਟੈਕਸ ਸੁਧਾਰ ਨੂੰ ਨੇਪਰੇ ਚਾੜ੍ਹਿਆ । ਅਸੀਂ ਇਹ ਕੰਮ ਅਜਿਹੇ ਸਮੇਂ ਕੀਤਾ ਹੈ ਜਦੋਂ ਕਿ ਪੂਰੀ ਦੁਨੀਆ ਮੰਦੇ , ਵੱਖਵਾਦ ਅਤੇ ਢਾਂਚੇ ਸਬੰਧੀ ਸੁਧਾਰਾਂ ਦੀ ਥੁੜ ਨਾਲ ਜੂਝ ਰਹੀ ਸੀ । ਜੀਐੱਸਟੀ ਰਾਹੀਂ ਭਾਰਤ ਨੇ ਇਹ ਵਿਖਾ ਦਿੱਤਾ ਹੈ ਕਿ ਸਮਾਵੇਸ਼ਨ , ਖੁਲ੍ਹੇ-ਪਨ ਅਤੇ ਦਲੇਰੀ ਨਾਲ ਇਨ੍ਹਾਂ ਤਾਕਤਾਂ ਉੱਤੇ ਕਾਬੂ ਪਾਇਆ ਜਾ ਸਕਦਾ ਹੈ । ਇਸ ਕੰਮ ਵਿੱਚ ਯੋਗਦਾਨ ਦੇਣ ਵਾਲੇ ਸਾਰੇ ਸੰਸਦ ਮੈਂਬਰਾਂ , ਸੂਬਾ ਸਰਕਾਰਾਂ, ਸਾਰੀਆਂ ਸਿਆਸੀ ਪਾਰਟੀਆਂ, ਸੂਬਿਆਂ ਦੇ ਵਿੱਤ ਮੰਤਰੀਆਂ ਅਤੇ ਕੇਂਦਰ ਅਤੇ ਸੂਬਾ ਸਰਕਾਰਾਂ ਦੇ ਸਾਡੇ ਅਧਿਕਾਰੀਆਂ ਦੀ ਸਮਰਪਿਤ ਟੀਮ ਦੀ ਭਾਰੀ ਪ੍ਰਸ਼ੰਸਾ ਕੀਤੀ ਜਾਣੀ ਚਾਹੀਦੀ ਹੈ ਅਤੇ ਇਨ੍ਹਾਂ ਦਾ ਧੰਨਵਾਦ ਕਰਨਾ ਚਾਹੀਦਾ ਹੈ ।


    ਰਾਸ਼ਟਰਪਤੀ ਜੀ ਇਹ ਜੋ ਯਾਤਰਾ ਸੀ , ਤੁਸੀਂ ਇਸ ਦੇ ਸਭ ਤੋਂ ਪ੍ਰਮੁੱਖ ਗਵਾਹ ਹੋ ਕਿ ਇਹ ਤਕਰੀਬਨ 15 ਸਾਲ ਪਹਿਲਾਂ ਸ਼ੁਰੂ ਹੋਈ ਸੀ । NDA-1 ਸਰਕਾਰ ਨੇ ਇੱਕ ਕਮੇਟੀ ਕਾਇਮ ਕੀਤੀ ਸੀ ਜਿਸ ਦੇ ਮੁਖੀ ਸ਼੍ਰੀ ਵਿਜੈ ਕੇਲਕਰ ਇਸ ਆਡੀਟੋਰੀਅਮ ਵਿੱਚ ਮੌਜੂਦ ਹਨ । ਉਨ੍ਹਾਂ ਨੇ ਸੰਨ 2003 ਵਿੱਚ ਇੱਕ ਇਤਿਹਾਸਕ ਰਿਪੋਰਟ ਦਿੱਤੀ ਸੀ ਕਿ ਇਸ ਦੇਸ਼ ਦੇ ਅੰਦਰ ਇੱਕ Value Based Taxation GST ਦੇ ਨਾਂਅ ਨਾਲ ਸ਼ੁਰੂ ਕੀਤਾ ਗਿਆ । 2006 ਦੇ ਬਜਟ ਵਿੱਚ UPA ਸਰਕਾਰ ਨੇ ਐਲਾਨ ਕੀਤਾ ਸੀ ਕਿ 2010 ਤੱਕ ਇਸ ਨੂੰ ਲਾਗੂ ਕਰਨ ਦੀ ਕੋਸ਼ਿਸ਼ ਹੋਵੇਗੀ ਅਤੇ 2011 ਦੇ ਬਜਟ ਵਿੱਚ ਜਦੋਂ ਮਾਨਯੋਗ ਰਾਸ਼ਟਰਪਤੀ ਜੀ ਨੇ ਉਸ ਵੇਲੇ ਵਿੱਤ ਮੰਤਰੀ ਦੀ ਹੈਸੀਅਤ ਵਿੱਚ ਬਜਟ ਪੇਸ਼ ਕੀਤਾ ਸੀ , ਤਾਂ ਉਸ ਤੋਂ ਤੁਰੰਤ ਬਾਅਦ ਤੁਸੀਂ ਸੰਵਿਧਾਨ ਸੋਧ ਵੀ ਦੇਸ਼ ਸਾਹਮਣੇ ਰੱਖੀ ਸੀ । ਜਿਸ ਦੇ ਜ਼ਰੀਏ ਸੂਬੇ ਅਤੇ ਕੇਂਦਰ ਆਪਣੇ ਅਧਿਕਾਰਾਂ ਨੂੰ ਇਕੱਠਾ ਕਰਕੇ Goods and Service Tax ਦੀ ਰਚਨਾ ਕਰਨ । ਤੁਹਾਡੀ ਉਸ Constitution... ਸੰਵਿਧਾਨ ਸੋਧ ਤੋਂ ਬਾਅਦ Parliament ਦੀ Standing Committee, ਉਸ ਨੇ ਬਹੁਤ ਯੋਗਦਾਨ ਲਾਇਕ ਸੁਝਾਅ ਦਿੱਤੇ ਸਨ । ਯਸ਼ਵੰਤ ਸਿਨ੍ਹਾ ਜੀ ਅੱਜ ਮੌਜੂਦ ਹਨ ਇਸ ਆਡੀਟੋਰੀਅਮ ਵਿੱਚ । ਉਹ ਉਸ ਦੇ ਚੇਅਰਮੈਨ ਸਨ ਅਤੇ ਉਸ ਦੀਆਂ ਸਭ ਤੋਂ ਅਹਿਮ ਸਿਫ਼ਾਰਸ਼ਾਂ ਵਿੱਚੋਂ ਇੱਕ ਸੀ ਕਿ GST Council ਦੀ ਰਚਨਾ ਕੀਤੀ ਜਾਵੇ ਜਿਸ ਵਿੱਚ ਇੱਕ ਤਿਹਾਈ ਵੋਟ ਕੇਂਦਰ ਦੀ ਹੋਵੇਗੀ , ਦੋ ਤਿਹਾਈ ਵੋਟਾਂ ਰਾਜਾਂ ਦੀਆਂ ਹੋਣਗੀਆਂ ਪਰ ਫੈਸਲਾ ਕਰਨ ਲਈ ਤਿੰਨ ਚੌਥਾਈ ਬਹੁਮਤ ਦੀ ਲੋੜ ਹੈ । Standing Committee, ਦੇ ਉਸ ਫੈਸਲੇ ਦਾ ਇਹ ਅਸਰ ਸੀ ਕਿ ਕੇਂਦਰ ਅਤੇ ਸੂਬਿਆਂ ਨੂੰ ਸੰਵਿਧਾਨਕ ਨਜ਼ਰੀਏ ਤੋਂ ਇਕੱਠੇ ਕੰਮ ਕਰਨ ਲਈ ਮਜਬੂਰ ਕੀਤਾ ਗਿਆ ਅਤੇ GST Council ਵਿੱਚ ਜੋ ਇੱਕ ਤਰ੍ਹਾਂ ਨਾਲ consensus ਬਣਿਆ ਉਸ ਵਿੱਚ ਇਸ ਦਾ ਇੱਕ ਬਹੁਤ ਵੱਡਾ ਯੋਗਦਾਨ Standing Committee, ਦੇ ਉਸ ਸੁਝਾਅ ਦਾ ਸੀ ।


    ਇੱਕ Parallel ਰਚਨਾ ਰਾਜਾਂ ਦੇ ਵਿੱਤ ਮੰਤਰੀਆਂ ਦੀ ਸੀ , ਇੱਕ Empowered Committee ਸੀ ਅਤੇ ਸਮੇਂ ਸਮੇਂ ਤੇ ਹਰ ਸਰਕਾਰ ਨੇ ਇੱਕ ਪਰੰਪਰਾ ਬਣਾਈ ਕਿ ਕਿਸੇ ਵਿਰੋਧੀ ਪਾਰਟੀ ਦੀ , ਜਿਸ ਸੂਬੇ ਵਿੱਚ ਸਰਕਾਰ ਹੋਵੇ, ਉਸ ਦਾ ਕੋਈ ਵਿੱਤ ਮੰਤਰੀ Empowered Committee ਦਾ ਮੁਖੀ ਰਹੇ । ਪਹਿਲੇ ਮੁਖੀ ਸ਼੍ਰੀ ਡਾ. ਅਸੀਮ ਦਾਸ ਗੁਪਤਾ ਸਾਡੇ ਦਰਮਿਆਨ ਹਨ ਅਤੇ ਬਹੁਤ ਸਾਲਾਂ ਤੱਕ ਦੇਸ਼ ਵਿੱਚ ਉਨ੍ਹਾਂ ਨੇ consensus ਬਣਾਉਣ ਦਾ ਇੱਕ ਬਹੁਤ ਵੱਡਾ ਕੰਮ ਕੀਤਾ । ਮੈਂ ਆਪ ਉਨ੍ਹਾਂ ਦਾ ਧੰਨਵਾਦ ਇਸ ਲਈ ਵੀ ਪ੍ਰਗਟ ਕਰਨਾ ਹੈ ਕਿ ਮੈਨੂੰ ਪਹਿਲੀ ਸਿੱਖਿਆ GST ਬਾਰੇ ਉਨ੍ਹਾਂ ਤੋਂ ਹੀ ਮਿਲੀ ਸੀ , ਇੱਕ ਮੀਟਿੰਗ ਵਿੱਚ ।


    ਪ੍ਰੋਫੈਸਰ ਦਾਸ ਗੁਪਤਾ ਤੋਂ ਬਾਅਦ ਜੰਮੂ ਕਸ਼ਮੀਰ ਦੇ ਸ੍ਰੀ ਅਬਦੁੱਲ ਰਹੀਮ ਰਾਥਰ , ਸ੍ਰੀ ਸੁਸ਼ੀਲ ਮੋਦੀ ਉਸ ਤੋਂ ਬਾਅਦ ਕੇਰਲ ਦੇ ਸ੍ਰੀ ਕੇ ਐੱਮ ਮਣੀ, I think Mr. Mani is also here ਅਤੇ ਫਿਰ ਬੰਗਾਲ ਦੇ ਡਾ. ਅਮਿਤ ਮਿੱਤਰਾ , ਇਹ ਸਾਰੇ ਰਾਜਾਂ ਦਰਮਿਆਨ ਆਮ ਰਾਏ ਬਣਾਉਂਦੇ ਰਹੇ । ਅਤੇ ਇਸ ਪੂਰੇ ਇਤਿਹਾਸ ਤੋਂ ਬਾਅਦ ਇਸ ਦੇਸ਼ ਦੀ ਰਾਜਨੀਤੀ ਨੇ ਅਜਿਹੀ maturity ਦੀ ਉੁਦਾਹਰਣ ਪੇਸ਼ ਕੀਤੀ ਜਿਸ ਦਾ ਸਭ ਤੋਂ ਵੱਡਾ ਸਬੂਤ ਇਹ ਸੀ ਕਿ ਸੰਵਿਧਾਨ ਸੋਧ ਸੰਸਦ ਦੇ ਦੋਹਾਂ ਸਦਨਾਂ ਵਿੱਚ ਸਰਵਸੰਮਤੀ ਨਾਲ ਪਾਸ ਹੋਈ ਜਿਸ ਨਾਲ GST council ਦੀ ਰਚਨਾ ਹੋਈ । ਉਸ ਰਚਨਾ ਤੋਂ ਬਾਅਦ Council ਦੀ ਪਹਿਲੀ ਜ਼ਿੰਮੇਵਾਰੀ ਸੀ ਕਿ ਕੇਂਦਰ ਲਈ ਅਤੇ ਸੂਬਿਆਂ ਲਈ ਕਾਨੂੰਨ ਬਣਾਏ । ਉਹ ਸਾਰੇ ਕਾਨੂੰਨ ਪੰਜਕੇਂਦਰ ਲਈ ਇੱਕ ਸਾਰੇ ਰਾਜਾਂ ਲਈ ਸਰਵਸੰਮਤੀ ਨਾਲ ਬਣੇ । ਸੰਸਦ ਨੇ ਉਸ ਨੂੰ ਸਰਵਸੰਮਤੀ ਨਾਲ ਪਾਸ ਕੀਤਾ , ਸੂਬਿਆਂ ਨੇ ਇੱਕ ਰਾਏ ਨਾਲ ਪਾਸ ਕੀਤਾ ਅਤੇ ਅੱਜ ਉਹ ਇੱਕ ਅਸਲੀਅਤ ਦੇ ਰੂਪ ਵਿੱਚ ਸਾਹਮਣੇ ਆਇਆ ਹੈ । GST Council 18 ਵਾਰੀ ਮਿਲ ਚੁੱਕੀ ਹੈ । ਕੁਝ ਮੀਟਿੰਗਾਂ ਸਵੇਰ ਤੋਂ ਸ਼ਾਮ ਤੱਕ ਅਤੇ ਦੋ-ਦੋ ਤਿੰਨ-ਤਿੰਨ ਦਿਨ ਤੱਕ ਚਲਦੀਆਂ ਸਨ ਅਤੇ ਇੱਕ ਵੀ ਫੈਸਲੇ ਉੱਤੇ ਵੋਟ ਕਰਵਾਉਣ ਦੀ ਅੱਜ ਤੱਕ ਲੋੜ ਨਹੀਂ ਪਈ । ਹਰ ਇੱਕ ਫੈਸਲਾ ਸਰਵਸੰਮਤੀ ਨਾਲ ਹੋਇਆ ਹੈ ਜਿਸ ਵਿੱਚ ਵੱਖ ਵੱਖ ਸਿਆਸੀ ਪਾਰਟੀਆਂ ਦੇ ਨੁਮਾਇੰਦੇ ਸਨ , ਵੱਖ - ਵੱਖ ਸੂਬਾ ਸਰਕਾਰਾਂ ਦੇ ਨੁਮਾਇੰਦੇ ਸਨ ਅਤੇ ਇੱਕ ਰਾਏ ਨਾਲ ਹਰ ਫੈਸਲਾ ਉਸ ਵਿੱਚ ਹੋਇਆ । ਹੁਣ ਤੱਕ 24 Regulations ਬਣ ਚੁੱਕੇ ਹਨ । ਸੂਬਿਆਂ ਅਤੇ ਅਧਿਕਾਰ ਖੇਤਰ ਬਾਰੇ ਵੰਡ ਕੀ ਰਹੇਗੀ , ਇਸ ਬਾਰੇ ਫੈਸਲਾ ਹੋ ਚੁੱਕਾ ਹੈ । 1211 commodities ਹਨ , ਜਿਨ੍ਹਾਂ ਬਾਰੇ Taxation ਤੈਅ ਕਰਨਾ ਸੀ । ਬਿਨਾਂ ਮਤ-ਭੇਦ ਦੇ , ਬਿਨਾਂ ਕਿਸੇ Dissent ਦੇ ਇੱਕ ਇੱਕ commodity ਦਾ Tax ਸਰਵਸੰਮਤੀ ਨਾਲ ਤੈਅ ਹੋਇਆ ਅਤੇ ਉਸ ਦੇ ਪਿੱਛੇ ਵੀ ਦੋ ਸਿਧਾਂਤ ਸਨ ਕਿ ਇੱਕ ਆਮ ਆਦਮੀ ਅਤੇ ਗ਼ਰੀਬ ਆਦਮੀ ਉੱਤੇ ਜ਼ਿਆਦਾ ਬੋਝ ਨਾ ਪਵੇ । Revenue Neutral ਰਹੇ ਅਤੇ ਜਿੰਨੀ ਰਕਮ ਸੂਬੇ ਅਤੇ ਕੇਂਦਰ ਇਕੱਠੀ ਕਰਦੇ ਹਨ , ਘੱਟੋ - ਘੱਟ ਉਹ ਬਰਕਰਾਰ ਰਹੇ ਅਤੇ ਜੋ ਮੌਜੂਦਾ Taxation ਢਾਂਚਾ ਹੈ ਉਸ ਨਾਲ ਬਹੁਤ ਵਧੇਰੇ ਕਿਸੇ ਉੱਤੇ ਬੋਝ ਨਾ ਪਵੇ । Principle of Equivalence, Revenue Neutrality and no unnecessary burden on weaker sections. ਅਤੇ ਇਸ ਦਾ ਸੁਭਾਵਕ ਇੱਕ ਲਾਭ ਸਾਡੇ ਦੇਸ਼ ਨੂੰ ਹੋਣ ਵਾਲਾ ਹੈ ।


    ਅੱਜ ਦੀ ਜੋ ਵਿਵਸਥਾ ਸੀ , ਉਸ ਵਿਵਸਥਾ ਵਿੱਚ ਸੂਬਿਆਂ ਅਤੇ ਕੇਂਦਰ ਨੂੰ ਮਿਲਾ ਕੇ 17 Transaction Tax ਹਨ , Seventeen, 23 cess ਹਨ , ਉਨ੍ਹਾਂ ਸਭ ਨੂੰ ਖਤਮ ਕਰ ਦਿੱਤਾ ਗਿਆ ਹੈ ਅਤੇ ਉਨ੍ਹਾਂ ਦੀ ਥਾਂ ਉੱਤੇ ਸਿਰਫ ਇੱਕ Tax ਰਹੇਗਾ । ਉਸ ਹਰ Tax ਲਈ ਵੱਖ return ਜਾਂਦੀ ਸੀ , ਹੁਣ ਇੱਕ return ਜਾਵੇਗੀ । ਹਰ ਇੱਕ assesse ਨੂੰ ਵੱਖ ਵੱਖ taxation ਅਧਿਕਾਰੀਆਂ ਨਾਲ interface ਕਰਨਾ ਪੈਂਦਾ ਸੀ । ਅੱਜ ਉਸ ਨੂੰ ਸਿਰਫ ਆਪਣੇ software ਨਾਲ ਇੱਕ return ਦੇ ਜ਼ਰੀਏ interface ਕਰਨਾ ਪਵੇਗਾ ਅਤੇ ਸਿਰਫ software ਦੇ ਉੱਪਰ registration ਲੈ ਲੈਣੀ ਅਤੇ ਉਸ registration ਤੋਂ ਬਾਅਦ ਹਰ ਮਹੀਨੇ ਦੀ 10 ਤਰੀਕ ਨੂੰ ਸਿਰਫ ਇੱਕ form ਭਰਨਾ computer ਉੱਤੇ ਕਿ ਮੇਰੀ ਪਿਛਲੇ ਮਹੀਨੇ ਦੀ transaction ਕੀ ਹੈ , ਉਸ ਵਿੱਚ ਪਾ ਦੇਣੀ । ਅਤੇ ਉਸ ਦੇ ਜ਼ਰੀਏ Tax ਦੇ ਉੱਪਰ Tax ਨਾ ਲਗਣਾ , ਇਹ ਉਸ ਦੀ ਇੱਕ ਵਿਸ਼ੇਸ਼ਤਾ ਹੈ ।


    ਪੂਰੇ ਦੇਸ਼ ਦੇ ਅੰਦਰ ਵੱਖ ਵੱਖ ਰਾਜਾਂ ਵਿੱਚ ਵੱਖ ਵੱਖ ਰੇਟ ਅਤੇ ਚੁੰਗੀ ਨਾਕਿਆਂਦੇ ਉੱਪਰ ਟਰੱਕਾਂ ਦੀ ਭੀੜ ਉਹ ਖਤਮ ਹੋਵੇਗੀ ਅਤੇ ਇੱਕ ਤਰ੍ਹਾਂ ਨਾਲ single flow good and services ਦਾ ਪੂਰੇ ਦੇਸ਼ ਦੇ ਅੰਦਰ ਉਸ ਤੋਂ ਬਾਅਦ ਹੋਵੇਗਾ ।


    ਅਤੇ ਇਸ ਦਾ ਇੱਕ ਹੋਰ ਲਾਭ ਹੈ ਕਿ ਜੋ ਇੱਕ ਵਾਰੀ ਤੁਸੀਂ Tax ਦੇ ਦਿੱਤਾ , inputs ਦੇ ਉੱਪਰ outputs ਦੇ ਪੱਧਰ ਉੱਤੇ ਇਸ ਦਾ ਤੁਹਾਨੂੰ ਲਾਭ ਮਿਲਣ ਲੱਗੇਗਾ । ਮਹਿੰਗਾਈ ਦੇ ਉੱਪਰ ਵੀ ਲਗਾਮ ਲੱਗੇਗੀ । ਟੈਕਸ avoidance ਮੁਸ਼ਕਿਲ ਹੋਵੇਗੀ , ਰੇਟ ਪਹਿਲਾਂ ਦੇ ਮੁਕਾਬਲੇ ਘੱਟ ਹੋਣਗੇ । ਦੇਸ਼ ਦੀ GDP ਨੂੰ ਲਾਭ ਮਿਲੇਗਾ ਅਤੇ ਜੋ ਵਧੇਰੇ ਰਾਜਾਂ ਨੂੰ ਅਤੇ ਕੇਂਦਰ ਨੂੰ ਸਾਧਨ ਮਿਲਣਗੇ , ਉਹ ਇਸ ਗ਼ਰੀਬ ਦੀ ਸੇਵਾ ਕਰਨ ਲਈ ਉਨ੍ਹਾਂ ਨੂੰ ਇੱਕ ਮੌਕਾ ਮੁਹੱਈਆ ਹੋਵੇਗਾ । ਰਾਜਾਂ ਨੇ , ਕੇਂਦਰ ਨੇ, ਸਾਰੀਆਂ ਸਿਆਸੀ ਪਾਰਟੀਆਂ ਨੇ, ਸਾਰੇ ਐੱਮ ਪੀਜ਼ ਨੇ, ਸਾਰੀਆਂ ਵਿਧਾਨ ਸਭਾਵਾਂ ਦੇ ਮੈਂਬਰਾਂ ਨੇ ਇੱਕ ਰਾਏ ਨਾਲ ਇਸ ਵਿੱਚ ਕੰਮ ਕੀਤਾ ਹੈ । ਇੱਥੇ ਵਿਸ਼ੇਸ਼ ਤੌਰ ਤੇ ਮੈਂ ਸਭ ਦਾ ਵਿਸ਼ੇਸ਼ ਤੌਰ ਤੇ ਧੰਨਵਾਦ ਪ੍ਰਗਟ ਕਰਦਾ ਹਾਂ ।


    GST Council ਦੇ ਜੋ ਮੈਂਬਰ ਹਨ , ਸੂਬਿਆਂ ਦੇ ਵਿੱਤ ਮੰਤਰੀ ਉਹ ਸਵੇਰ ਤੋਂ ਸ਼ਾਮ ਤੱਕ ਕਈ ਦਿਨਾਂ ਤੱਕ ਬੈਠੇ ਰਹੇ, ਇਨ੍ਹਾਂ ਫੈਸਲਿਆਂ ਨੂੰ ਲੈਣ ਲਈ ਅਤੇ ਇੱਕ ਲਗਨ ਨਾਲ ਉਨ੍ਹਾਂ ਦੀ ਸਹਾਇਤਾ ਵਿੱਚ ਜੋ ਅਧਿਕਾਰੀ ਸੂਬਿਆਂ ਦੇ ਅਤੇ ਕੇਂਦਰ ਦੇ ਰਾਤ ਰਾਤ ਭਰ ਲੱਗੇ ਰਹੇ, ਜੋ ਦੇਸ਼ ਨੂੰ , ਬਹੁਤਿਆਂ ਨੂੰ ਉਮੀਦ ਨਹੀਂ ਸੀ ਕਿ ਪਹਿਲੀ ਜੁਲਾਈ ਦਾ target meet ਹੋ ਸਕੇਗਾ । ਉਸ target ਤੱਕ ਪਹੁੰਚਣ ਦਾ ਅਸੀਂ ਲੋਕਾਂ ਨੇ ਅੱਜ ਜਦ ਉਸ ਦੇ ਲਈ ਤਿਆਰ ਕਰ ਦਿੱਤਾ ਹੈ । ਮੈਂ ਖਾਸ ਤੌਰ ਤੇ ਉਨ੍ਹਾਂ ਸਾਰੇ ਅਧਿਕਾਰੀਆਂ ਦਾ ਬਹੁਤ ਬਹੁਤ ਧੰਨਵਾਦੀ ਹਾਂ ਅਤੇ ਤੁਸੀਂ ਸਭ ਸੰਸਦ ਮੈਂਬਰ ਜੋ ਆਏ ਹੋ , ਉਨ੍ਹਾਂ ਸਭ ਦਾ ਬਹੁਤ - ਬਹੁਤ ਧੰਨਵਾਦ ਕਰਦੇ ਹੋਏ, ਮੈਂ ਮਾਨਯੋਗ ਪ੍ਰਧਾਨ ਮੰਤਰੀ ਜੀ ਨੂੰ ਬੇਨਤੀ ਕਰਾਂਗਾ ਕਿ ਤੁਹਾਡੇ ਜ਼ਰੀਏ ਤੁਹਾਨੂੰ ਅਤੇ ਪੂਰੇ ਦੇਸ਼ ਨੂੰ ਸੰਬੋਧਿਤ ਕਰਨ । ਧੰਨਵਾਦ ।


    ********


    

    
    (Release ID: 1494502) Visitor Counter : 3