      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਅਨੁਗਾ 2017 ਵਿੱਚ ਭਾਰਤ ਸਹਿ-ਪਾਰਟਨਰ ਦੇਸ਼ ਹੋਵੇਗਾ ਸ੍ਰੀਮਤੀ ਬਾਦਲ ਨੇ ਕਿਹਾ, ֈ “ਫੂਡ ਡਿਪਲੋਮੇਸੀ ਸਾਰੀਆਂ ਰੁਕਾਵਟਾਂ ਦੂਰ ਕਰੇਗੀ”
      Posted On: 13 JUN 2017 3:48PM by PIB Chandigarh


    India to be Co-Partner Country in ANUGA 2017

    
    “Food Diplomacy to bridge all Barriers”, Says Smt Badal


    ਅਨੁਗਾ 2017 ਵਿੱਚ ਭਾਰਤ ਸਹਿ - ਪਾਰਟਨਰ ਦੇਸ਼ ਹੋਵੇਗਾ


    ਸ੍ਰੀਮਤੀ ਬਾਦਲ ਨੇ ਕਿਹਾ, ֈ “ ਫੂਡ ਡਿਪਲੋਮੇਸੀ ਸਾਰੀਆਂ ਰੁਕਾਵਟਾਂ ਦੂਰ ਕਰੇਗੀ ”


    ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰੀ ਸ੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਅਨੁਗਾ ਦੇ ਆਯੋਜਕਾਂ ਨਾਲ ਕਰਵਾਈ ਗਈ ਸਾਂਝੀ ਪ੍ਰੈੱਸ ਕਾਨਫਰੰਸ ਨੂੰ ਸੰਬੋਧਨ ਕੀਤਾ । ਅਨੁਗਾ ਕਲੋਨ ਜਰਮਨੀ ਵਿਖੇ ਹੋਣ ਵਾਲੇ ਫੂਡ ਉਦਯੋਗ ਲਈ ਇੱਕ ਕੌਮਾਂਤਰੀ ਬਿਜਨਸ ਪਲੇਟਫਾਰਮ ਹੈ । ਸ੍ਰੀਮਤੀ ਬਾਦਲ ਨੇ ਅਨੁਗਾ ਆਯੋਜਕਾਂ ਕੋਲੰਮੈਸ ਜੀਐੱਮਬੀਐੱਚ ਦੀ ਚੀਫ ਆਪਰੇਟਿੰਗ ਅਫਸਰ ਮਿਸਕੈਥਰੀਨਾ ਸੀ ਹੰਮਾ ਨਾਲ ਸਹਿਮਤੀ ਪੱਤਰ ’ ਤੇ ਹਸਤਾਖਰ ਵੀ ਕੀਤੇ ।


    ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰੀ ਨੇ ਕਿਹਾ ਕਿ ਭਾਰਤ ਲਈ ਇਹ ਮਾਣ ਵਾਲੀ ਗੱਲ ਹੈ ਕਿ ਉਹ ਅਜਿਹੇ ਸਨਮਾਨ ਵਾਲੇ ਕੌਮਾਂਤਰੀ ਆਯੋਜਨ ਦਾ ਸਹਿ - ਪਾਰਟਨਰ ਬਣਿਆ ਹੈ । ‘‘ ਇਸ ਨਾਲ ਸਾਨੂੰ ਕੌਮਾਂਤਰੀ ਦਰਸ਼ਕਾਂ ਨੂੰ ਆਪਣੀ ਮਜਬੂਤੀ ਤੇ ਮੌਕੇ ਵਿਖਾਉਣ ਦਾ ਮੌਕਾ ਮਿਲਿਆ ਹੈ । ’ ਮੰਤਰੀ ਨੇ ਇਹ ਵੀ ਕਿਹਾ ਕਿ ਫੂਡ ਪ੍ਰੋਸੈਸਿੰਗ ਖੇਤਰ ਵਿੱਚ ਨਜਿੱਠਣ ਵਾਲੀਆਂ ਕਈ ਚੁਣੌਤੀਆਂ ਹਨ ਪਰ ਪਿਛਲੇ ਤਿੰਨ ਸਾਲਾਂ ਵਿੱਚ ਇਸ ਖੇਤਰ ਵਿੱਚ ਆਈਆਂ ਤਬਦੀਲੀਆਂ ਸਦਕਾ ਇਹ ਉਦਯੋਗ ਰੁਕਾਵਟਾਂ ਦੂਰ ਕਰਨ ਲਈ ਤਿਆਰ ਹੈ । ਸ੍ਰੀਮਤੀ ਬਾਦਲ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਪਿਛਲੇ ਤਿੰਨ ਸਾਲਾਂ ਵਿੱਚ ਸਾਡੀ ਸਰਕਾਰ ਨੇ ਕੋਲਡ ਚੇਨ ਢਾਂਚੇ ਦੀ ਮਜਬੂਤੀ ; 6000 ਕਰੋੜ ਰੁਪਏ ਦੀ ਵੰਡ ਨਾਲ ਕਿਸਾਨ - ਸੰਪਦਾ ਨੂੰ ਲਾਗੂ ਕਰਨਾ ; ਫੂਡ ਪ੍ਰੋਸੈਸਿੰਗ ਉਦਯੋਗ ਦੀਆਂ ਤਰਜੀਹਾਂ ਪੂਰੀਆਂ ਕਰਨ ਲਈ ਨਾਬਾਰਡ ਨਾਲ 2000 ਰੁਪਏ ਦਾ ਕਾਰਪਸ ਫੰਡ ਬਣਾਉਣਾ ; ਟੈਕਸਾਂ ਦੀ ਰੈਸ਼ਨੇਲਾਈਜਿੰਗ ; ਖੁਰਾਕ ਖੇਤਰ ਦੀ ਖੁਦਰਾ ਮਾਰਕੀਟ ਵਿੱਚ 100 ਫੀਸਦੀ ਐਫਡੀਆਈ ਪ੍ਰਵਾਨ ਕਰਨਾ ਆਦਿ ਨੌ ਮੈਗਾ ਫੂਡ ਪਾਰਕ ਸ਼ੁਰੂ ਕੀਤੇ ਹਨ । ਇਹ ਉਪਰਾਲੇ ਸਰਕਾਰ ਦੇ ਭਾਰਤ ਨੂੰ ਨਾ ਸਿਰਫ ਮਾਰਕੀਟ ਥਾਂ ਬਣਾਉਣ ਸਗੋਂ ਗਲੋਬਲ ਫੂਡ ਫੈਕਟਰੀ ਬਣਾਉਣ ਦੇ ਮਨਸੂਬੇ ਦੀ ਪ੍ਰਾਪਤੀ ਵਿੱਚ ਮਦਦ ਕਰਨਗੇ । ਮੰਤਰੀ ਨੇ ਕਿਹਾ , ‘‘ ਕਲੋਨ ਜਰਮਨੀ ਵਿੱਚ ਬ੍ਰਾਂਡ ਇੰਡੀਆ ਬ੍ਰਾਂਡ ਅਨੁਗਾ ਦੇ ਬਰਾਬਰ ਖੜੇਗਾ । ’’ ਸ੍ਰੀਮਤੀ ਬਾਦਲ ਨੇ ਕਿਹਾ ਕਿ ਅਸਲ ਵਿੱਚ ਛੇਤੀ ਹੀ ਭਾਰਤ ਵਿੱਚ ਹੋਣ ਵਾਲੇ ਵਰਲਡ ਫੂਡ ਇੰਡੀਆ ਵਿੱਚ ਜਰਮਨੀ ਨੂੰ ਪਾਰਟਨਰ ਵਜੋਂ ਸੱਦਾ ਦਿੱਤਾ ਜਾ ਸਕਦਾ ਹੈ । ਮੰਤਰੀ ਨੇ ਭਾਰਤ ਵੱਲੋਂ ਫਰਾਂਸ ਵਿਖੇ ਸਿਆਲ ਅਤੇ ਜਰਮਨੀ ਵਿਖੇ ਅਨੁਗਾ ਜਿਹੀਆਂ ਵੱਖ - ਵੱਖ ਕੌਮਾਂਤਰੀ ਫੂਡ ਪ੍ਰਦਰਸ਼ਨੀਆਂ ਵਿੱਚ ਹਿੱਸਾ ਲੈ ਕੇ ਇਸ ਦੀ ਫੂਡ ਪ੍ਰੋਸੈਸਿੰਗ ਉਦਯੋਗ ਵਿੱਚ ਮਜਬੂਤੀ ਪ੍ਰਦਰਸ਼ਤ ਕਰਨ ਦੀ ਮਹਤੱਤਾ ਦੀ ਪ੍ਰਮਾਣਿਕਤਾ ਕੀਤੀ ਹੈ ।


    ਸ੍ਰੀਮਤੀ ਬਾਦਲ ਨੇ ਦੁਹਰਾਇਆ , ‘‘ ਫੂਡ ਡਿਪਲੋਮੇਸੀ ਕਈ ਪਾੜੇ ਦੂਰ ਕਰੇਗੀ ਤੇ ਕਿਸਾਨਾਂ ਦੇ ਜੀਵਨ ਵਿੱਚ ਤਬਦੀਲੀ ਲਿਆਏਗੀ । ’’ ਫੂਡ ਪ੍ਰੋਸੈਸਿੰਗ ਉਦਯੋਗ ਦਾ ਵਿਕਾਸ ਕਿਸਾਨਾਂ ਦੀ ਆਮਦਨ 2022 ਤੱਕ ਦੁੱਗਣੀ ਕਰਨ ਦੇ ਟੀਚੇ ਦੀ ਪ੍ਰਾਪਤੀ ਵਿੱਚ ਮਦਦਗਾਰ ਹੋਵੇਗਾ । ਸਾਨੂੰ ਆਪਣੀ ਖੇਤੀ ਤਕਨੀਕਾਂ ਨੂੰ ਅਪਗ੍ਰੇਡ ਕਰਨ ਦੀ ਲੋੜ ਹੈ ਅਤੇ ਨਾ ਸਿਰਫ ਫੂਡ ਪ੍ਰੋਸੈਸਿੰਗ ਵਿੱਚ ਨਿਵੇਸ਼ , ਸਗੋਂ ਖੇਤੀ ਤਕਨੀਕਾਂ ਵਿੱਚ ਵੀ ਨਿਵੇਸ਼ ਕਰਨ ਦੀ ਲੋੜ ਹੈ । ਮੰਤਰੀ ਨੇ ਕਿਹਾ ਕਿ ਸਾਨੂੰ ਪੱਛਮ ਤੋਂ ਸਿੱਖਣ ਦੀ ਲੋੜ ਹੈ ਕਿ ਵਾਢੀ ਤੇ ਢੋਆ ਢੁਆਈ ਵਿੱਚ ਕਚਰੇ ’ ਤੇ ਕਿਵੇਂ ਕਾਬੂ ਪਾਇਆ ਜਾਵੇ ।


    ਵਣਜ ਤੇ ਉਦਯੋਗ ਮੰਤਰਾਲਾ ਅਤੇ ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ ਸਾਂਝੇ ਤੌਰ ’ ਤੇ ਅਨੁਗਾ , 2017 ਵਿੱਚ ਭਾਰਤੀ ਬ੍ਰਾਂਡਿੰਗ ਦੀ ਸਪਾਂਸਰਸ਼ਿੱਪ ਕਰ ਰਹੇ ਹਨ । ਵਧੇਰੇ ਜਾਣਕਾਰੀ www.anuga.com ’ ਤੇ ਉਪਲਬਧ ਹੈ ।

    
    
    (Release ID: 1492895) Visitor Counter : 3