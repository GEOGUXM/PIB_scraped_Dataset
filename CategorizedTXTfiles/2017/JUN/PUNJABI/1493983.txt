      ਉੱਤਰ-ਪੂਰਬੀ ਖੇਤਰ ਵਿਕਾਸ ਮੰਤਰਾਲਾ

      ਉੱਤਰ ਪੂਰਬੀ ਖੇਤਰ ਦੇ ਰਾਜਾਂ ਨੂੰ ਜੀ ਐੱਸ ਟੀ ਦਾ ਫਾਇਦਾ ਹੋਵੇਗਾ - ਡਾ. ਜਤਿੰਦਰ ਸਿੰਘ
      Posted On: 26 JUN 2017 5:57PM by PIB Chandigarh


    Northeast region states to benefit from GST: Dr Jitendra Singh


    ਉੱਤਰ ਪੂਰਬੀ ਖੇਤਰ ਦੇ ਰਾਜਾਂ ਨੂੰ ਜੀ ਐੱਸ ਟੀ ਦਾ ਫਾਇਦਾ ਹੋਵੇਗਾ - ਡਾ. ਜਤਿੰਦਰ ਸਿੰਘ


    30 ਜੂਨ ਅਤੇ 1 ਜੁਲਾਈ ਦੀ ਅੱਧੀ ਰਾਤ ਨੂੰ ਜੋ ਜੀ ਐੱਸ ਟੀ ਲਾਗੂ ਹੋ ਰਿਹਾ ਹੈ ਉਸ ਤੋਂ ਹੋਰਨਾਂ ਤੋਂ ਇਲਾਵਾ ਉੱਤਰ-ਪੂਰਬੀ ਖੇਤਰ ਦੇ 8 ਸੂਬਿਆਂ ਨੂੰ ਵੀ ਲਾਭ ਹੋਵੇਗਾ । ਕੁਝ ਹਲਕਿਆਂ ਵਿੱਚ ਗ਼ਲਤ ਧਾਰਨਾ ਪਾਈ ਜਾ ਰਹੀ ਹੈ , ਇਸ ਦੇ ਉਲਟ ਜੀ ਐੱਸ ਟੀ ਵਲੋਂ ਇਹਨਾਂ ਸੂਬਿਆਂ ਨੂੰ ਮਾਲੀ ਵਾਧੇ ਦਾ ਲਾਭ ਉਠਾਉਣ ਦਾ ਮੌਕਾ ਮਿਲੇਗਾ ਅਤੇ ਉਹ ਭਾਰਤ ਦੇ ਹੋਰ ਸੂਬਿਆਂ ਦੇ ਮੁਕਾਬਲੇ ਲਾਭ ਵਿੱਚ ਰਹਿਣਗੇ ਅਤੇ ਆਪਣੀਆਂ ਕਮੀਆਂ ਨੂੰ ਦੂਰ ਕਰ ਸਕਣਗੇ ।


    ਇਹ ਪ੍ਰਗਟਾਵਾ ਉੱਤਰ ਪੂਰਬੀ ਖੇਤਰ (ਡੀ ਓ ਐੱਨ ਈ ਆਰ) ਦੇ ਵਿਕਾਸ , ਪ੍ਰਧਾਨ ਮੰਤਰੀ ਦਫਤਰ, ਅਮਲਾ, ਜਨਤਕ ਸ਼ਿਕਾਇਤ, ਪੈਨਸ਼ਨਾਂ, ਪ੍ਰਮਾਣੂ ਊਰਜਾ ਅਤੇ ਪੁਲਾੜ ਸਬੰਧੀ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੇ ਜੀ ਐੱਸ ਟੀ ਬਾਰੇ ਪੱਤਰਕਾਰਾਂ ਨਾਲ ਗੱਲਬਾਤ ਕਰਦੇ ਹੋਏ ਕੀਤਾ । ਇਸ ਤੋਂ ਪਹਿਲਾਂ 'ਉੱਤਰ ਪੂਰਬੀ ਖੇਤਰ ਦਾ ਵਿਕਾਸ' ਵਿਸ਼ੇ ਉੱਤੇ ਇੱਕ ਇਕੱਠ ਨੂੰ ਸੰਬੋਧਨ ਕਰਦੇ ਹੋਏ ਉਨ੍ਹਾਂ ਕਿਹਾ ਕਿ ਕੇਂਦਰ ਸਰਕਾਰ ਦੇ ''2022 ਤੱਕ ਸਭ ਲਈ ਮਕਾਨ'' ਦਾ ਟੀਚਾ ਸਰਕਾਰੀ ਖਜ਼ਾਨੇ ਵਿੱਚ ਪੈਸਾ ਆਉਣ ਨਾਲ ਤੇਜ਼ੀ ਫੜੇਗਾ । ਅਜਿਹਾ ਜੀ ਐੱਸ ਟੀ ਨੂੰ ਲਾਗੂ ਕੀਤੇ ਜਾਣ ਨਾਲ ਟੈਕਸਾਂ ਦੀ ਆਮਦਨ ਵਧਣ ਨਾਲ ਹੋਵੇਗਾ ।


    ਡਾ. ਜਤਿੰਦਰ ਸਿੰਘ ਨੇ ਕਿਹਾ ਕਿ ਆਜ਼ਾਦ ਭਾਰਤ ਦੇ 70 ਸਾਲ ਦੇ ਵਿਕਾਸ ਵਿੱਚ ਜੀ ਐੱਸ ਟੀ ਸ਼ਾਇਦ ਇੱਕ ਬਹੁਤ ਹੀ ਸੋਚ ਸਮਝ ਨਾਲ ਕੀਤਾ ਗਿਆ ਸੁਧਾਰ ਹੈ ਅਤੇ ਇਸ ਦੇ ਅੰਤਿਮ ਰੂਪ ਵਿੱਚ ਆਉਣ ਤੋਂ ਪਹਿਲਾਂ ਇਸ ਉੱਤੇ ਵਿਚਾਰ ਲਈ ਕਈ ਮਹੀਨੇ ਅਤੇ ਸਾਲ ਲੱਗ ਗਏ । ਉਨ੍ਹਾਂ ਕਿਹਾ ਕਿ ਇਹ ਪਹਿਲਾ ਮੌਕਾ ਹੈ ਕਿ ਇਸ ਮਾਮਲੇ ਵਿੱਚ ਕੇਂਦਰੀ ਵਿੱਤ ਮੰਤਰੀ ਹਰ ਸੂਬੇ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ ਦੇ ਵਿੱਤ ਮੰਤਰੀਆਂ ਨੂੰ ਮਿਲੇ ਤਾਂਕਿ ਛੋਟੇ ਤੇਂ ਛੋਟੇ ਨੁਕਤੇ ਬਾਰੇ ਚਰਚਾ ਕਰਕੇ ਇਸ ਬਾਰੇ ਸਰਬਸੰਮਤੀ ਬਣਾਈ ਜਾ ਸਕੇ । ਜੇ ਕਿਸੇ ਮਾਮਲੇ ਵਿੱਚ ਪੂਰਨ ਏਕਤਾ ਨਹੀਂ ਹੁੰਦੀ ਸੀ ਤਾਂ ਉਸ ਬਾਰੇ ਸਰਬਸੰਮਤੀ ਹਾਸਲ ਕਰਨ ਲਈ ਕਈ ਮੀਟਿੰਗਾਂ ਕੀਤੀਆਂ ਜਾਂਦੀਆਂ ਸਨ ।


    ਡਾ. ਜਤਿੰਦਰ ਸਿੰਘ ਨੇ ਜ਼ੋਰ ਦਿੱਤਾ ਕਿ ਜਿਸ ਤਰ੍ਹਾਂ ਦੀਆਂ ਛੋਟ ਦੀਆਂ ਹੱਦਾ ਉਪਲੱਬਧ ਹਨ , ਉਸ ਨਾਲ ਬਹੁਤ ਸਾਰੇ ਵਪਾਰੀ ਅਤੇ ਕਈ ਦਰਮਿਆਨੇ ਵਰਗ ਦੇ ਵਪਾਰੀ ਜੀ ਐੱਸ ਟੀ ਦੇ ਦਾਇਰੇ ਵਿੱਚ ਆਉਣਗੇ ਹੀ ਨਹੀਂ ਅਤੇ ਇਸ ਤਰ੍ਹਾਂ ਉਨ੍ਹਾਂ ਨੂੰ ਕੋਈ ਟੈਕਸ ਦੇਣਾ ਹੀ ਨਹੀਂ ਪਵੇਗਾ । ਇਸੇ ਤਰ੍ਹਾਂ ਜੋ ਵਪਾਰੀ ਛੋਟ ਵਾਲੀਆਂ ਵਸਤਾਂ , ਦਾਲਾਂ ਵਗੈਰਾ ਦਾ ਕੰਮ ਕਰਦੇ ਹਨ, ਉਨ੍ਹਾਂ ਨੂੰ ਵੀ ਨਾ ਤਾਂ ਟੈਕਸ ਦੇਣਾ ਪਵੇਗਾ ਅਤੇ ਨਾ ਹੀ ਰਿਟਰਨ ਭਰਨੀ ਪਵੇਗੀ ।


    

    
    (Release ID: 1493983) Visitor Counter : 2