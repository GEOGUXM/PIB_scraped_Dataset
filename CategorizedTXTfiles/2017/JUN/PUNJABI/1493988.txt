      ਵਿੱਤ ਮੰਤਰਾਲਾ

      ਕੇਂਦਰੀ ਵਿੱਤ ਮੰਤਰੀ ਨੇ ਜੰਮੂ ਅਤੇ ਕਸ਼ਮੀਰ ਦੀ ਮੁੱਖ ਮੰਤਰੀ ਨੂੰ ਇਕ ਪੱਤਰ ਲਿਖਿਆ ਸ਼੍ਰੀ ਜੇਤਲੀ ਨੇ ਰਾਜ `ਚ ਜੀਐਸਟੀ ਲਾਗੂ ਕਰਨ ਲਈ ਮੁੱਖ ਮੰਤਰੀ ਮਹਿਬੂਬਾ ਮੁਫਤੀ ਸਈਦ ਨੂੰ ਬੇਨਤੀ ਕੀਤੀ
      Posted On: 28 JUN 2017 6:04PM by PIB Chandigarh


    Union Finance Minister writes a letter to the Chief Minister of Jammu & Kashmir.
    
    Shri Jaitley urges CM Membooba Mufti Sayeed to implement GST in the State.
    
    ਕੇਂਦਰੀ ਵਿੱਤ ਮੰਤਰੀ ਨੇ ਜੰਮੂ ਅਤੇ ਕਸ਼ਮੀਰ ਦੀ ਮੁੱਖ ਮੰਤਰੀ ਨੂੰ ਇਕ ਪੱਤਰ ਲਿਖਿਆ


    ਸ਼੍ਰੀ ਜੇਤਲੀ ਨੇ ਰਾਜ ` ਚ ਜੀਐਸਟੀ ਲਾਗੂ ਕਰਨ ਲਈ ਮੁੱਖ ਮੰਤਰੀ ਮਹਿਬੂਬਾ ਮੁਫਤੀ ਸਈਦ ਨੂੰ ਬੇਨਤੀ ਕੀਤੀ


    ਕੇਂਦਰੀ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਤਲੀ ਨੇ ਅੱਜ ਜੰਮੂ ਅਤੇ ਕਸ਼ਮੀਰ ਦੀ ਮੁੱਖ ਮੰਤਰੀ ਮਹਿਬੂਬਾ ਮੁਫਤੀ ਸਈਦ ਨੂੰ ਇੱਕ ਪੱਤਰ ਲਿਖ ਕੇ ਬਾਕੀ ਰਾਜਾਂ ਦੇ ਨਾਲ - ਨਾਲ ਜੰਮੂ ਅਤੇ ਕਸ਼ਮੀਰ ` ਚ 1 ਜੁਲਾਈ ,2017 ਤੋਂ ਵਸਤੂਆਂ ਅਤੇ ਸੇਵਾਵਾਂ ਟੈਕਸ ( ਜ ੀਐਸਟੀ ) ਲਾਗੂ ਕਰਨ ਲਈ ਬੇਨਤੀ ਕੀਤੀ ਹੈ।
    ਵਿੱਤ ਮੰਤਰੀ ਨੇ ਕਿਹਾ ਕਿ ਜੰਮੂ ਅਤੇ ਕਸ਼ਮੀਰ ਨੇ ਜੀਐਸਟੀ ਕੌਂਸਲ ਮੀਟਿੰਗਾਂ ` ਚ ਸਰਗਰਮੀ ਨਾਲ ਹਿੱਸਾ ਲਿਆ ਅਤੇ ਜੀਐਸਟੀ ਲਈ ਵੱਖ - ਵੱਖ ਕਾਨੂੰਨਾਂ ਅਤੇ ਨਿਯਮਾਂ ਨੂੰ ਬਣਾਉਣ ` ਚ ਅਰਥਪੂਰਣ ਯੋਗਦਾਨ ਪਾਇਆ ਹੈ। ਉਨ੍ਹਾਂ ਨੇ 18 ਤੋਂ 19 ਮਈ ,2017 ਤੱਕ ਸ਼੍ਰੀਨਗਰ ` ਚ ਹੋਈ ਜੀਐਸਟੀ ਕੌਂਸਲ ਦੀ ਚੌਦਵੀ ਬੈਠਕ ਦੀ ਮੇਜ਼ਬਾਨੀ ਲਈ ਮੁੱਖ ਮੰਤਰੀ ਦਾ ਧੰਨਵਾਦ ਕੀਤਾ , ਜਿੱਥੇ ਜੀਐਸਟੀ ਨਾਲ ਸਬੰਧਤ ਕੁਝ ਮਹੱਤਵਪੂਰਣ ਫੈਸਲੇ ਹੋਏ , ਜਿਨ੍ਹਾਂ ` ਚ ਜ਼ਿਆਦਾਤਰ ਟੈਕਸਾਂ ਦੇ ਫੈਸਲੇ ਲਏ ਗਏ।


    
    ਆਪਣੀ ਚਿੱਠੀ ` ਚ ਵਿੱਤ ਮੰਤਰੀ ਨੇ ਅੱਗੇ ਕਿਹਾ ਕਿ ਸੰਵਿਧਾਨ ਦੀ ਧਾਰਾ 370 ਦੇ ਅਨੁਸਾਰ , ਭਾਰਤ ਦੇ ਸੰਵਿਧਾਨ ` ਚ ਕੀਤੇ ਗਏ ਸੋਧ , ਰਾਜ ਸਰਕਾਰ ਦੀ ਸਹਿਮਤੀ ਨਾਲ ਜੰਮੂ ਅਤੇ ਕਸ਼ਮੀਰ ਰਾਜ ` ਤੇ ਵੀ ਲਾਗੂ ਹੁੰਦੇ ਹਨ , ਜਿਵੇਂ ਰਾਸ਼ਟਰਪਤੀ ਆਪਣੇ ਹੁਕਮ ਅਨੁਸਾਰ ਨਿਰਧਾਰਿਤ ਕਰ ਸਕਦੇ ਹਨ।ਉਨ੍ਹਾਂ ਨੇ ਰਾਸ਼ਟਰਪਤੀ ਦੇ ਹੁਕਮ ਲਈ , ਮੁੱਖ ਮੰਤਰੀ ਨੂੰ ਜੰਮੂ ਅਤੇ ਕਸ਼ਮੀਰ ਰਾਜ ਦੀ ਵਿਸ਼ੇਸ਼ ਸੰਵਿਧਾਨਕ ਸਥਿਤੀ ਨੂੰ ਧਿਆਨ ` ਚ ਰੱਖਦੇ ਹੋਏ , ਸੋਧਾਂ ਸਮੇਤ ਸੰਵਿਧਾਨ ( 101 ਵਾਂ ਸੋਧ ) ਐਕਟ ,2016 ਦੇ ਪੱਖ ` ਚ ਰਾਜ ਦੀ ਸਹਿਮਤੀ ਭੇਜਣ ਦੀ ਅਪੀਲ ਕੀਤੀ ਹੈ।
    ਇਸ ਤੋਂ ਇਲਾਵਾ ਵਿੱਤ ਮੰਤਰੀ ਨੇ ਮੁੱਖ ਮੰਤਰੀ ਨੂੰ ਬੇਨਤੀ ਕੀਤੀ ਹੈ ਕਿ 1 ਜੁਲਾਈ ਨੂੰ ਜੰਮੂ ਅਤੇ ਕਸ਼ਮੀਰ ਵਿੱਚ ਜੀਐਸਟੀ ਨੂੰ ਲਾਗੂ ਕਰਨ ਲਈ ਸਾਰੇ ਲੋੜੀਦੇ ਕਦਮ ਚੁੱਕੇ ਜਾਣ ਕਿਉਂਕਿ ਇਸ ` ਚ ਦੇਰੀ ਹੋਣ ਨਾਲ ਨਿਰਧਾਰਿਤ ਸਮੇਂ ਦੌਰਾਨ ਰਾਜ ਦੇ ਖਪਤਕਾਰਾਂ ਅਤੇ ਉਦਯੋਗ ਖੇਤਰ ਨੂੰ ਹੀ ਨੁਕਸਾਨ ਝੱਲਣਾ ਪਵੇਗਾ।


    

    
    (Release ID: 1493988) Visitor Counter : 2