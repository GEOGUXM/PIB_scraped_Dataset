      ਵਿੱਤ ਮੰਤਰਾਲਾ

      ਅਟਲ ਪੈਨਸ਼ਨ ਯੋਜਨਾ (ਏ ਪੀ ਵਾਈ) ਦਾ ਹੁਣ ਡਿਜੀਟਲ ਢੰਗ ਨਾਲ ਮੈਂਬਰ ਬਣਿਆ ਜਾ ਸਕਦਾ ਹੈ; ਈ ਐੱਨਪੀਐੱਸ ਚੈਨਲ (“APY@eNPS”) ਵਿੱਚ ਮੁਕੰਮਲ ਡਿਜੀਟਲ ਭਰਤੀ ਪ੍ਰਕਿਰਿਆ
      Posted On: 16 JUN 2017 11:04AM by PIB Chandigarh


    Atal Pension Yojana (APY) can now be subscribed digitally;
    
    eNPS Channel (“APY@eNPS) involves complete digital enrolment process


    ਅਟਲ ਪੈਨਸ਼ਨ ਯੋਜਨਾ (ਏ ਪੀ ਵਾਈ) ਦਾ ਹੁਣ ਡਿਜੀਟਲ ਢੰਗ ਨਾਲ ਮੈਂਬਰ ਬਣਿਆ ਜਾ ਸਕਦਾ ਹੈ ;


    ਈ ਐੱਨਪੀਐੱਸ ਚੈਨਲ ( “APY@eNPS” ) ਵਿੱਚ ਮੁਕੰਮਲ ਡਿਜੀਟਲ ਭਰਤੀ ਪ੍ਰਕਿਰਿਆ


    ਪੈਨਸ਼ਨ ਫੰਡ ਰੈਗੂਲੇਟਰੀ ਅਤੇ ਵਿਕਾਸ ਅਥਾਰਟੀ (ਪੀ ਐੱਫ ਆਰ ਡੀ ਏ) ਨੇ ਹੁਣ “APY@eNPS” ਦੀ ਸ਼ੁਰੂਆਤ ਕੀਤੀ ਹੈ ਜਿਸ ਵਿੱਚ ਇੱਕ ਮੁਕੰਮਲ ਡਿਜੀਟਲ ਦਾਖ਼ਲਾ ਅਮਲ ਸ਼ਾਮਲ ਹੈ । ਪੀ ਐੱਫ ਆਰ ਡੀ ਏ ਵੱਲੋਂ ਚੁੱਕੇ ਗਏ ਵੱਖ ਵੱਖ ਕਦਮਾਂ ਵਿੱਚ ਇਹ ਤਾਜ਼ਾ ਕਦਮ ਹੈ ਜਿਸ ਦਾ ਉਦੇਸ਼ ਅਟਲ ਪੈਨਸ਼ਨ ਯੋਜਨਾ (ਏ ਪੀ ਵਾਈ) ਦੇ ਦਾਇਰੇ ਨੂੰ ਵਧਾਉਣਾ , ਇਸ ਵਿੱਚ ਤੇਜ਼ੀ ਲਿਆਉਣਾ ਅਤੇ ਇਸ ਨੂੰ ਉਨ੍ਹਾਂ ਲੋਕਾਂ ਤੱਕ ਪਹੁੰਚਾਉਣਾ ਹੈ ਜਿਨ੍ਹਾਂ ਤੱਕ ਕਿ ਅਜੇ ਤੱਕ ਇਸ ਦੀ ਪਹੁੰਚ ਨਹੀਂ ਹੋ ਸਕੀ । ਪੀ ਐੱਫ ਆਰ ਡੀ ਏ ਨੇ ਬੈਂਕਾਂ ਅਤੇ ਡਾਕ ਵਿਭਾਗ ਦੇ ਕੋਲਕਾਤਾ , ਬੰਗਲੁਰੂ ਅਤੇ ਮੁੰਬਈ ਦੇ ਅਧਿਕਾਰੀਆਂ ਨਾਲ ਇਸ ਸਹੂਲਤ ਨੂੰ ਜਲਦੀ ਚਾਲੂ ਕਰਨ ਬਾਰੇ ਕਈ ਮੀਟਿੰਗਾਂ ਕੀਤੀਆਂ ।


    ਪੀ ਐੱਫ ਆਰ ਡੀ ਏ ਦੇ ਚੀਫ਼ ਜਨਰਲ ਮੈਨੇਜਰ , ਸ਼੍ਰੀ ਏ ਜੀ ਦਾਸ ਨੇ ਬੀਤੇ ਦਿਨੀਂ ਮੁੰਬਈ ਵਿੱਚ ਮੀਟਿੰਗਾਂ ਨੂੰ ਸੰਬੋਧਨ ਕੀਤਾ ਜਿੱਥੇ ਆਈ ਟੀ ਵਿਭਾਗ /ਬੈਂਕਾਂ/ ਡਾਕ ਵਿਭਾਗ ਦੇ ਨੋਡਲ ਅਫਸਰ ਮੌਜੂਦ ਸਨ । ਪੀ ਐੱਫ ਆਰ ਡੀ ਏ ਨੇ ਇਸ “APY@eNPS” ਪਲੇਟਫਾਰਮ ਦੇ ਲਾਭਾਂ ਬਾਰੇ ਉਨ੍ਹਾਂ ਨੂੰ ਜਾਣੂ ਕਰਵਾਇਆ । ਇਸ ਮੌਕੇ `ਤੇ 45 ਬੈਂਕ ਅਧਿਕਾਰੀ,ਆਈ ਟੀ ਅਧਿਕਾਰੀ ਨੋਡਲ ਅਫ਼ਸਰ ਮੌਜੂਦ ਸਨ । ਏ ਪੀ ਵਾਈ ਸਰਵਿਸ ਪ੍ਰਦਾਨ ਕਰਨ ਵਾਲਿਆਂ ਨੂੰ ਇੱਕ “APY@eNPS” ਚੈਨਲ ਸ਼ੁਰੂ ਕਰਨ ਬਾਰੇ ਦੱਸਿਆ ਗਿਆ ਜੋ ਕਿ 30 ਜੂਨ 2017 ਤੋਂ ਪਹਿਲਾਂ ਸ਼ੁਰੂ ਹੋ ਜਾਵੇਗਾ ।


    ਅਟਲ ਪੈਨਸ਼ਨ ਯੋਜਨਾ ( ਏ ਪੀ ਵਾਈ ) ਦੀ ਸ਼ੁਰੂਆਤ ਭਾਰਤ ਦੇ ਪ੍ਰਧਾਨ ਮੰਤਰੀ ਵੱਲੋਂ 9 ਮਈ , 2015 ਨੂੰ ਕੀਤੀ ਗਈ ਅਤੇ ਇਹ 1 ਜੂਨ 2015 ਤੋਂ ਅਮਲ ਵਿੱਚ ਆਈ । ਅਟਲ ਪੈਨਸ਼ਨ ਯੋਜਨਾ 18-40 ਸਾਲ ਉਮਰ ਵਰਗ ਦੇ ਦੇਸ਼ ਦੇ ਸਾਰੇ ਸ਼ਹਿਰੀਆਂ ਲਈ ਮੁਹੱਈਆ ਹੈ । ਏ ਪੀ ਵਾਈ ਅਧੀਨ ਗਾਹਕ ਘੱਟੋ ਘੱਟ ਗਾਰੰਟਿਡ 1000 ਰੁਪਏ ਮਹੀਨਾ , 2000 ਰੁਪਏ ਮਹੀਨਾ , 3000 ਰੁਪਏ ਮਹੀਨਾ , 4000 ਰੁਪਏ ਮਹੀਨਾ , 5000 ਰੁਪਏ ਮਹੀਨੇ ਦੀ ਪੈਨਸ਼ਨ 60 ਸਾਲ ਦੀ ਉਮਰ ਤੋਂ ਆਪਣੇ ਪਾਏ ਯੋਗਦਾਨ ਦੇ ਹਿਸਾਬ ਨਾਲ ਲੈਣ ਦੇ ਹੱਕਦਾਰ ਹੋਣਗੇ । ਇਹ ਰਕਮ ਏ ਪੀ ਵਾਈ ਵਿੱਚ ਸ਼ਾਮਲ ਹੋਣ ਦੀ ਉਮਰ ਦੇ ਹਿਸਾਬ ਨਾਲ ਵੱਧ-ਘੱਟ ਹੋ ਸਕਦੀ ਹੈ । ਏ ਪੀ ਵਾਈ ਗਾਹਕਾਂ ਦੀ ਗਿਣਤੀ 54 ਲੱਖ ਤੋਂ ਵੱਧ ਹੋ ਗਈ ਹੈ ।


    ਏ ਪੀ ਵਾਈ ਫੰਡ ਮੈਨੇਜਰ 13.91% ਦੀ ਵਾਪਸੀ ਪੈਦਾ ਕਰ ਚੁੱਕੇ ਹਨ ।

    
    
    (Release ID: 1493285) Visitor Counter : 2