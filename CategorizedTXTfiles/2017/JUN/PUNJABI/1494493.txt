      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਡਾ: ਜਿਤੇਂਦਰ ਸਿੰਘ ਨੇ ਰਾਜ ਸਰਕਾਰ ਦੇ ਕਰਮਚਾਰੀਆਂ ਲਈ ਇੱਕ ਨਵਾਂ ਟ੍ਰੇਨਿੰਗ ਪਰੋਗ੍ਰਾਮ ‘ਕਮਿੱਟ’ ਸ਼ੁਰੂ ਕੀਤਾ
      Posted On: 29 JUN 2017 5:28PM by PIB Chandigarh


    Dr Jitendra Singh launches new training programme ‘COMMIT’ for State Government officials
    COMMIT covers about 3.3 lakh officials every year, compared to 10,000 under ITP, says Dr Jitendra Singh


    ਡਾ : ਜਿਤੇਂਦਰ ਸਿੰਘ ਨੇ ਰਾਜ ਸਰਕਾਰ ਦੇ ਕਰਮਚਾਰੀਆਂ ਲਈ ਇੱਕ ਨਵਾਂ ਟ੍ਰੇਨਿੰਗ ਪਰੋਗ੍ਰਾਮ ‘ ਕਮਿੱਟ ’ ਸ਼ੁਰੂ ਕੀਤਾ


    ਇੰਡਕਸ਼ਨ ਟਰੇਨਿੰਗ ਪ੍ਰੋਗਰਾਮ ( ITP) ਅਧੀਨ 10,000 ਦੇ ਮੁਕਾਬਲੇ ਕਮਿੱਟ ਵਿੱਚ ਹਰ ਸਾਲ 3.3 ਲੱਖ ਕਰਮਚਾਰੀ ਸ਼ਾਮਲ ਕੀਤੇ ਜਾਣਗੇ


    ਉੱਤਰ ਪੂਰਬੀ ਖੇਤਰ ਦੇ ਵਿਕਾਸ ( ਇੰਚਾਰਜ ), ਪ੍ਰਧਾਨ ਮੰਤਰੀ ਦਫਤਰ , ਪ੍ਰਸਨੋਲ , ਜਨਤਕ ਸ਼ਿਕਾਇਤਾਂ ਤੇ ਪੈਨਸ਼ਨਾਂ , ਪ੍ਰਮਾਣੂ ਊਰਜਾ ਅਤੇ ਪੁਲਾੜ ਰਾਜ ਮੰਤਰੀ ਡਾਕਟਰ ਜਿਤੇਂਦਰ ਸਿੰਘ ਨੇ ਅੱਜ ਏਥੇ ਰਾਜ ਸਰਕਾਰ ਦੇ ਕਰਮਚਾਰੀਆਂ ਲਈ ਇੱਕ ਨਵੇਂ ਟਰੇਨਿੰਗ ਪਰੋਗ੍ਰਾਮ ਵਿਆਪਕ ਔਨਲਾਈਨ ਸੰਸੋਧਿਤ ਮੌਡਿਊਲ ਸਬੰਧੀ ਇੰਡਕਸ਼ਨ ਟਰੇਨਿੰਗ (ਕਮਿੱਟ) Comprehensive Online Modified Modules on Induction Training (COMMIT) ਦੀ ਸ਼ੁਰੂਆਤ ਕੀਤੀ । ਇਸ ਸਿਖਲਾਈ ਪਰੋਗ੍ਰਾਮ ਦਾ ਉਦੇਸ਼ ਲੋਕ ਸੇਵਾ ਵਿਤਰਣ ਵਿਧੀ ਵਿੱਚ ਸੁਧਾਰ ਕਰਨਾ ਅਤੇ ਦਿਨ ਪ੍ਰਤੀ ਦਿਨ ਨਾਗਰਕਾਂ ਦੇ ਸੰਪਰਕ ਵਿੱਚ ਆਉਣ ਵਾਲੇ ਕਰਮਚਾਰੀਆਂ ਦੇ ਸਮਰੱਥਾ ਨਿਰਮਾਣ ਦੁਆਰਾ ਨਾਗਰਕ ਕੇਂਦਰਤ ਪ੍ਰਸ਼ਾਸਨ ਮੁਹੱਈਆ ਕਰਨਾ ਹੈ ।


    ਇਸ ਮੌਕੇ ਤੇ ਬੋਲਦਿਆਂ ਡਾ : ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਨਵਾਂ ਟਰੇਨਿੰਗ ਪ੍ਰੋਗਰਾਮ ਪਹਿਲੇ ਟਰੇਨਿੰਗ ਪਰੋਗ੍ਰਾਮ ਦਾ ਪੂਰਕ ਹੋਵੇਗਾ ਅਤੇ COMMIT ਦਾ ਫਾਇਦਾ ਇਹ ਹੈ ਕਿ ਇਹ ਲਾਗਤ ਪ੍ਰਭਾਵੀ ਹੈ ਅਤੇ ਮੌਜੂਦਾ 10,000 ਕਰਮਚਾਰੀਆਂ ਦੀ ਸਮਰੱਥਾ ਵਾਲੇ 12- ਦਿਨਾਂ ਇੰਡਕਸ਼ਨ ਟਰੇਨਿੰਗ ਪਰੋਗ੍ਰਾਮ ਦੇ ਮੁਕਾਬਲੇ ਇਸ ਅਧੀਨ ਹਰ ਸਾਲ 3.3 ਲੱਖ ਕਰਮਚਾਰੀਆਂ ਨੂੰ ਸ਼ਾਮਲ ਕਰਨ ਦੀ ਸੰਭਾਵਨਾ ਹੈ । ਮੰਤਰੀ ਨੇ ਕਿਹਾ ਕਿ ਡਿਜੀਟਲ ਹੋਣ ਤੋਂ ਬਾਅਦ ਅਸੀਂ ਅਸਾਨੀ ਨਾਲ ਨਾਗਰਿਕਾਂ ਤੱਕ ਪਹੁੰਚ ਸਕਦੇ ਹਾਂ । ਉਹਨਾਂ ਕਿਹਾ ਕਿ ਵਧੀਆ ਪ੍ਰਸ਼ਾਸਨ ਹਾਸਲ ਕਰਨ ਵਾਸਤੇ ਇਹ ਜ਼ਰੂਰੀ ਹੈ ਕਿ ਕਰਮਚਾਰੀਆਂ ਨੂੰ ਅੱਛੇ ਤੋਂ ਅੱਛੇ ਹਰ ਸੰਭਵ ਯੰਤਰਾਂ ਨਾਲ ਲੈਸ ਕੀਤਾ ਜਾਵੇ ਤਾਂਕਿ ਉਹ ਆਪਣੀ ਯੋਗਤਾ ਦਾ ਵੱਧ ਤੋਂ ਵੱਧ ਇਸਤੇਮਾਲ ਕਰਕੇ ਕਾਰਜ ਨਿਭਾ ਸਕਣ ।


    ਪ੍ਰਸਨੋਲ ਟਰੇਨਿੰਗ ਵਿਭਾਗ (DoPT) ਦੇ ਸਕੱਤਰ , ਸ਼੍ਰੀ ਬੀ . ਪੀ . ਸ਼ਰਮਾ ਨੇ ਕਿਹਾ ਕਿ ਸ਼ੁਰੂ ਵਿੱਚ ਮੌਜੂਦਾ ਵਿੱਤੀ ਸਾਲ 2017-18 ਦੌਰਾਨ ਪ੍ਰਯੋਗ ਦੇ ਅਧਾਰ ਤੇ COMMIT ਅਸਾਮ , ਹਰਿਆਣਾ , ਮਹਾਂਰਾਸ਼ਟਰ , ਤਾਮਿਲਨਾਡੂ , ਤੇਲੰਗਾਨਾ ਅਤੇ ਪੱਛਮੀ ਬੰਗਾਲ ਆਦਿ 6 ਰਾਜਾਂ ਵਿੱਚ ਸ਼ੁਰੂ ਕੀਤਾ ਜਾਵੇਗਾ ਅਤੇ ਅਗਲੇ ਸਾਲ ਸਮੁੱਚੇ ਭਾਰਤ ਨੂੰ ਇਸ ਅਧੀਨ ਸ਼ਾਮਲ ਕੀਤੇ ਜਾਣ ਦੀ ਸੰਭਾਵਨਾ ਹੈ । ਉਨ੍ਹਾਂ ਕਿਹਾ ਕਿ COMMIT ਨੂੰ ਇਸ ਤਰ੍ਹਾਂ ਡਿਜ਼ਾਇਨ ਕੀਤਾ ਗਿਆ ਹੈ ਕਿ ਵਿਸ਼ੇ - ਵਸਤੂ ਨੂੰ ਸਥਾਨਕ / ਖੇਤਰੀ ਭਾਸ਼ਾਵਾਂ ਵਿੱਚ ਅਨੁਵਾਦ ਕੀਤਾ ਜਾ ਸਕੇ ।

    
    
    (Release ID: 1494493) Visitor Counter : 2