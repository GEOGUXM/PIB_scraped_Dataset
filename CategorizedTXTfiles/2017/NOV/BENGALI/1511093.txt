      তথ্যওসম্প্রচারমন্ত্রক

      উৎসব প্রদর্শিত সিনেমা নিয়ে সাংবাদিক সম্মেলনে আই.এফ.এফ.আই. ২০১৭-এর আন্তর্জাতিক জুরিগণ
      Posted On: 28 NOV 2017 1:28PM by PIB Kolkata


    নয়া দিল্লি: ২৭ নভেম্বর: গোয়ায় ভারতের আন্তর্জাতিক চলচ্চিত্র উত্সবের প্রখ্যাত ও সাংস্কৃতিকভাবে বিভিন্ন ক্ষেত্রের জুরিগণ নানা বিষয় তুলে ধরলেন সাংবাদিক সম্মেলনে| আই.এফ.এফ.আই.-এর জুরি চেয়ারম্যান জাতীয় পুরস্কার প্রাপক ভারতীয় চলচ্চিত্র নির্মাতা মুজফ্ফর আলি দীর্ঘদিন ধরে এই উত্সবের সঙ্গে জড়িত| সাংবাদিক সম্মেলনের শুরুতে তিনি উল্লেখ করেন যে, আই.এফ.এফ.আই. এখন এর বিষয়, আকার, গুণমান ও অংশগ্রহণের দিক দিয়ে বিশাল হয়ে উঠেছে|
    
    এ বছরের তাঁর অভিজ্ঞতার উল্লেখ করে তিনি বলেন, “বিশ্বের বিভিন্ন প্রান্তের সিনেমা প্রদর্শনের মাধ্যমে আমরা এর বিরাট অগ্রগতি আশা করছি| এরকম প্রখ্যাত জুরি সদস্যদের সঙ্গে কাজ করাটা একটা বিশাল অভিজ্ঞতা| এটা যেন অনেকগুলো বৃন্দবাদনের একসঙ্গে মিলে যাওয়ার মত, যার মধ্য দিয়ে আমরা আমাদের অভিজ্ঞতার আদান প্রদান করতে পারছি| বলা যায়, এটা একটা সিনেমাটিক অভিজ্ঞতা|”
    
    জুরিতে একমাত্র মহিলা সদস্য, মর্যাদাপূর্ণ এশিয়া প্যাসিফিক স্ক্রিন পুরস্কার-প্রাপক ম্যাক্সিন উইলিয়ামসন বলেন, আই.এফ.এফ.আই.-এউপস্থিত হতে পারাটা সত্যি এক অসাধারণ বিষয়| আমি গত দশ বছর ধরে এই উত্সবে আসছি| জুরি হিসেবে আমরা এক বিশেষ মুহূর্ত এখানে কাটিয়েছি| এবার বেশ কিছু অসাধারণ সিনেমা ছিল| এই প্রতিযোগিতায় আঞ্চলিক কিছু সিনেমা দেখে আমি সত্যি অভিভূত| এ এক শক্তিশালী প্রতিযোগিতা| তাই এর মধ্য থেকে বাছাই করার জন্য নির্ণয় নিতে পারাটা আমাদের কাছে বেশ কঠিন কাজ ছিল|
    
    আকাদেমি পুরস্কার-বিজয়ী প্রডাকশন ডিজাইনার রজার ক্রিস্টিয়ান বলেন, “আমি অনেক অনেক চলচ্চিত্র উত্সবে যাই| কেননা স্বাধীন চলচ্চিত্রের এই দুঃসময়ে কোনো চলচ্চিত্র নির্মাতা, বিশেষ করে নতুন কোনো চলচ্চিত্র নির্মাতা তাঁর ছবি প্রদর্শন করার সুযোগ অন্য কোথাও পান না| এই ধরনের চলচ্চিত্র উত্সবই এর একমাত্র প্রদর্শনের স্থান| উত্সবের মধ্য দিয়ে এগুলো প্রকাশ পায়|”
    
    বিভিন্ন ধরনের পুরস্কার বিজয়ী রাশিয়ান সিনেমাটোগ্রাফার ভ্লাদিস্ল্যাভ ওপেল্যান্টস বলেন, “আমাকে আমন্ত্রণ জানানোর জন্য ধন্যবাদ| এটা এক বিশেষ অভিজ্ঞতা| আমার ইংরেজি ভাষা খুব একটা ভালো না হলেও, আমরা সিনেমাটোগ্রাফারের ভাষায় কথা বলেছি| এই ভাষাটা শুধুমাত্র আবেগের| ধন্যবাদ ভারত, আমি এখানে আসতে পেরে আনন্দিত|”
    
    ইজরায়েলের প্রখ্যাত পরিচালক টজাহি গ্রেড এই উত্সবকে অন্যদের সংস্কৃতি জানার এক মাধ্যম হিসেবে উল্লেখ করেন| বিভিন্ন সংস্কৃতির চলচ্চিত্র যাচাই করার বিষয়ে এক প্রশ্নের উত্তরে তিনি বলেন, “প্রথমে আমরা মূলত সিনেমাটা দেখি| এটা কীভাবে প্রভাবিত করে সেটা যাচাই করি| অনুভব করা সহজ কিনা তা দেখি| অনেক ছায়াছবি রয়েছে যেগুলো আপনার চিন্তাভাবনাকে প্রভাবিত করতে পারে|”
    
    আই.এফ.এফ.আই.’র ৪৮তম উত্সব ২০ থেকে ২৮ নভেম্বর ২০১৭ সৈকত-রাজ্য গোয়ায় অনুষ্ঠিত হয়েছে|
    
    
    গোয়ার পানাজিতে ৪৮তম ভারতের আন্তর্জাতিক চলচ্চিত্র উত্সবের এক সাংবাদিক সম্মেলনে আই.এফ.এফ.আই.—২০১৭ এর আন্তর্জাতিক জুরি সদস্য মুজফ্ফর আলি, রজার ক্রিস্টিয়ান, টজাই গ্রেড, ম্যাক্সিন উইলিয়ামসন এবং ভ্লাদিস্ল্যাভ ওপেল্যান্টস, ২৫নভেম্বর ২০১৭|
    

    
    (Release ID: 1511093) Visitor Counter : 3