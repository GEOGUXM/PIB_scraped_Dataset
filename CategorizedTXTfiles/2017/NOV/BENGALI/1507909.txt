      কেন্দ্রীয়মন্ত্রিসভা

      কাস্টমস্‌ সংক্রান্ত বিষয়ে ভারত ও আর্মেনিয়ার মধ্যে চুক্তি সবাক্ষরের প্রস্তাবে সম্মতি কেন্দ্রীয় মন্ত্রিসভার
      Posted On: 01 NOV 2017 6:10PM by PIB Kolkata


    কাস্টমস্‌ সম্পর্কিত বিষয়ে সহযোগিতা প্রসারের লক্ষ্যে ভারত ও আর্মেনিয়ার মধ্যে একটি চুক্তি সম্পাদন ও তাকে সমর্থনের লক্ষ্যে আনীত এক প্রস্তাবে আজ সম্মতিদিল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত বৈঠকে স্থির হয়েছে যে, দুটি দেশের সরকারের কাছ থেকে প্রয়োজনীয় অনুমোদন লাভের পরইএই সহযোগিতা চুক্তিটি স্বাক্ষরিত হবে। দু’দেশের তরফে সংশ্লিষ্ট পক্ষগুলি কূটনৈতিকভাবে সমস্ত রকম আইনগত কাজকর্ম সেরে ফেলা হয়েছে, এই মর্মে বিজ্ঞপ্তি প্রকাশের পরই এই চুক্তিটি কার্যকর হবে।
    
    কাস্টমস্‌ সংক্রান্ত অপরাধ প্রবণতা রোধ এবং অপরাধমূলক ঘটনাবলীর তদন্ত ও অনুসন্ধানের ক্ষেত্রে প্রাসঙ্গিক তথ্য বিনিময়ের মাধ্যমে সহযোগিতা প্রসারের কথা বলা হয়েছে প্রস্তাবিত চুক্তির আওতায়। এর ফলে, দ্বিপাক্ষিক ব্যবসা-বাণিজ্যের সুবিধা ছাড়াও দু’দেশের মধ্যে পণ্য আমদানি-রপ্তানির বিষয়গুলিকে ছাড়পত্র দানেরও বিশেষ সুবিধা হবে।

    
    
    (Release ID: 1507909) Visitor Counter : 3