      প্রধানমন্ত্রীরদপ্তর

      ম্যানিলায় বসবাসকারী ভারতীয় সম্প্রদায়ের উদ্দেশে ভাষণ দিলেন প্রধানমন্ত্রী : আসিয়ান অঞ্চলের সঙ্গে ভারতের নিবিড় আবেগও অনুভূতির সম্পর্কের পুনরুচ্চারণ করলেন তিনি
      Posted On: 14 NOV 2017 4:33PM by PIB Kolkata


    প্রধানমন্ত্রী শ্রী নরেন্দ্র মোদী ফিলিপিন্স-এর ম্যানিলায় সোমবার এক বক্তব্য পেশ করেন সেখানে বসবাসকারী ভারতীয় সম্প্রদায়ের সদস্যদের সামনে।
    
    শ্রী মোদী তাঁর ভাষণে বলেন, আসিয়ান অঞ্চলটি ভারতের পক্ষে বিশেষভাবে গুরুত্বপূর্ণ। এই অঞ্চলটির সঙ্গে ভারতের সুপ্রাচীন মিলিত ঐতিহ্যের কথা উল্লেখ করে আবেগ ও অনুভূতির মাধ্যমে সুদৃঢ় বন্ধনের কথাও তুলে ধরেন তিনি। বিশেষ করে, গৌতম বুদ্ধ এবং রামায়ণের প্রসঙ্গ তিনি তুলে আনেন তাঁর বক্তব্যের মধ্যে। প্রধানমন্ত্রী বলেন, এই ঐতিহ্যকে লালনকরার ক্ষেত্রে সেখানকার ভারতীয় সম্প্রদায়ভুক্ত মানুষদের এক গুরুত্বপূর্ণ ভূমিকা রয়েছে।
    
    শ্রী মোদী বলেন, ভারত কখনই অন্য কোন দেশের ক্ষতি করতে চায় না। প্রথম এবং দ্বিতীয় বিশ্ব যুদ্ধের সময় দূরদূরান্তের দেশগুলিতে প্রায় ১.৫ লক্ষ ভারতীয় সেনা তাঁদের জীবন বিসর্জন দিয়েছিলেন।
    
    প্রধানমন্ত্রী বলেন, অতীতের মতো বর্তমান ভারত আজও সমান উজ্জ্বল ও প্রাণবন্ত। একুশের শতককে ‘এশিয়ার শতক’ বলে চিহ্নিত করা হয়েছে একথা যেমন সত্য, তেমনই এই শতকটিকে ‘ভারতের শতক’ করে তোলার লক্ষ্যে আমরা নিশ্চিতভাবেই সম্ভাব্য সকল রকম প্রচেষ্টা চালিয়ে যাব।
    
    দরিদ্র সাধারণ মানুষের ক্ষমতায়নে ‘জন ধন যোজনা’ এবং ‘উজ্জ্বলা’ যোজনার মতো যে সমস্ত উদ্যোগ ও কর্মসূচি তাঁর সরকার গ্রহণ করেছে, তার উল্লেখ করে শ্রী মোদী বলেন,ভর্তুকি সহায়তাদানের ক্ষেত্রে আধার যুক্ত করার ফলে সুফলই পাওয়া গেছে।

    
    
    (Release ID: 1509450) Visitor Counter : 3