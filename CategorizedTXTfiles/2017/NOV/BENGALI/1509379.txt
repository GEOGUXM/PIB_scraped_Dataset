      যুবওক্রীড়াবিষয়কমন্ত্রক

      ভারত যুব উন্নয়ন সূচক এবং প্রতিবেদন ২০১৭ এর আনুষ্ঠানিক প্রকাশ করলেন কর্নেল রাজ্যবর্ধন রাঠোর
      Posted On: 14 NOV 2017 11:43AM by PIB Kolkata


    নয়া দিল্লিতে সোমবার কেন্দ্রীয় যুববিষয়ক ও ক্রীড়া মন্ত্রকের স্বাধীন দায়িত্বপ্রাপ্ত প্রতিমন্ত্রী কর্নেল রাজ্যবর্ধন রাঠোর ভারত যুব উন্নয়ন সূচক ও প্রতিবেদন ২০১৭ এর আনুষ্ঠানিক প্রকাশ করলেন| এই ভারতযুব উন্নয়ন সূচক (ওয়াই.ডি.আই.) তৈরির উদ্দেশ্য হচ্ছে, রাজ্যগুলিতে যুব উন্নয়নেরপ্রবণতা চিহ্নিত করা| এই সূচকের মাধ্যমে রাজ্যগুলোর মধ্যে উন্নয়নের দিক দিয়ে উচ্চও নিম্ন প্রদর্শনের রাজ্যকে এবং এগুলোর মধ্যে দুর্বল ক্ষেত্রকে চিহ্নিত করা সম্ভবহয়| যা থেকে রাজ্যগুলোতে যুব উন্নয়নের জন্য হস্তক্ষেপের ক্ষেত্রে অগ্রাধিকারের বিষয়গুলো সম্পর্কে নীতি নির্ধারকদেরকে অবহিত করা হয়|
    
    তামিলনাড়ুর শ্রী পেরুম্বুদুর এলাকার রাজীব গান্ধী ন্যাশনাল ইনস্টিটিউট অফ ইউথ ডেভেলপমেন্ট (আর.জি.এন.আই.ওয়াই.ডি.)হচ্ছে জাতীয় ক্ষেত্রে গুরুত্বপূর্ণ একটি প্রতিষ্ঠান, যারা এই যুব উন্নয়ন সূচক ও প্রতিবেদন ২০১৭ উপস্থাপিত করেছে| ২০১০ সালে এই প্রতিষ্ঠান প্রথমবারের মত এ ধরনের প্রয়াস করেছিল, যার পরবর্তী পর্যায়ে এই ভারত যুব উন্নয়ন সূচক ২০১৭ করা হয়েছে|
    
    ২০১৭ সালের এই যুব উন্নয়ন সূচক তৈরিকরতে গিয়ে বৈশ্বিক তুলনা আনার জন্য ২০১৪ সালের ভারতের জাতীয় যুব নীতি এবং কমনওয়েলথের বিশ্ব যুব উন্নয়ন প্রতিবেদনের (১৫ থেকে ২৯ বছর) পাশাপাশি কমনওয়েলথ সূচকের মানদণ্ড ব্যবহার করা হয়েছে|
    
    ভারত যুব উন্নয়ন সূচক ২০১৭ এর মধ্যে প্রথম পাঁচটি মাত্রা বিশ্ব ওয়াই.ডি.আই.-এর সমান মাপের রাখা হয়েছে| রাজ্য পর্যায়েপ্রাপ্ত তথ্যের ওপর ভিত্তি করে এর নির্দেশক ও তথ্যকে উন্নত করা হয়েছে| বিশ্বওয়াই.ডি.আই. এর সঙ্গে ভারতের ওয়াই.ডি.আই.-এর একটি অনন্য তফাত রয়েছে, আর তা হচ্ছে ভারতের সমাজে পরিকাঠামোগত অসমতার ভিত্তিতে এর সামাজিক অন্তর্ভুক্তি নিরুপণ করার|এর ফলে নীতি নির্ধারণের সময় বিশেষভাবে জোর দেওয়ার ক্ষেত্রের ঘাটতির বিষয় চিহ্নিত করায় সহায়তা হয়|
    
    এই প্রতিবেদন ভৌগলিক অঞ্চল ও পর্যায়ের ভিত্তিতে তুলনা করার ক্ষেত্রে সহায়ক, যেভাবে মানব উন্নয়ন সূচক অঞ্চল, জাতীয় ও স্থানীয়ভাবে উন্নয়নের অবস্থার তুলনা করে থাকে| এই সূচক যুব উন্নয়নের ক্ষেত্রে পরামর্শের পাশাপাশি এক্ষেত্রে সাফল্যকেও পরিমাপ করে|
    
    একটি কার্যকর সিদ্ধান্ত-সহায়ক বিষয় হিসেবে ওয়াই.ডি.আই.-২০১৭ জাতীয় ও আঞ্চলিক ক্ষেত্রের অগ্রগতি নির্ধারণে যেমন নীতিনির্ধারকদের সহায়তা করবে, তেমনি যুব উন্নয়নের নীতি, পরিকল্পনা, অগ্রাধিকারের ক্ষেত্র চিহ্নিত করা এবং কৌশল রূপায়ণের ক্ষেত্রে সমস্যা সম্পর্কে জানতেও সাহায্য করবে|
    
    অনুষ্ঠানে বিভিন্ন বিষয় নিয়েআর.জি.এন.আই.ওয়াই.ডি.-এর অধিকর্তা অধ্যাপক (ডক্টর) মদন মোহন গোয়েলের একটি উপস্থাপনা ছিল| যুব বিষয়ক সচিব ডক্টর এ.কে. দুবে সহ অন্যরাও উপস্থিত ছিলেন এই অনুষ্ঠানে

    
    
    (Release ID: 1509379) Visitor Counter : 3