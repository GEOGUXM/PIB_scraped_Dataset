      অর্থমন্ত্রক

      ‘ প্যারাডাইস পেপার্স ’ সম্পর্কে তদন্ত ও অনুসন্ধানের কাজ দেখভালের দায়িত্বে একটি মাল্টি এজেন্সি গোষ্ঠী
      Posted On: 07 NOV 2017 12:14PM by PIB Kolkata


    ‘ প্যারাডাইস পেপার্স ’ শিরোনামে সংবাদমাধ্যমে আজ যে সংবাদ প্রকাশিত ও প্রচারিত হয়েছে তার বয়ান অনুযায়ী সংশ্লিষ্ট ১৮০টি দেশের মধ্যে ভারতের অবস্হান হল ১৯। ‘ প্যারাডাইস পেপার্স ’ -এ অন্তর্ভুক্ত ৭০ লক্ষ ঋণ সহায়তা চুক্তি, আর্থিক বিবৃতি, ই-মেল, ট্রাস্ট দলিল এবং অন্যান্য কাগজপত্র ফাঁস হয়ে যাওয়া দলিলগুলি থেকে জানা গেছে যে অপেক্ষাকৃত ছোট পারিবারিক মালিকানাধীন ট্রাস্ট সংস্হার ফাইল-ও সেখানে রয়েছে। সিঙ্গাপুরের ‘ এশিয়া সিটি ’ ছাড়াও আরও বেশ কয়েকটি সংস্হার নামও সেখানে উল্লেখ করা হয়েছে।
    
    সংবাদ মাধ্যমে প্রকাশিত ও প্রচারিত খবরে কয়েকজন মাত্র ভারতীয়-র নামই উল্লেখ করা হয়েছে। এমনকি আইসিআইজে-এর ওয়েবসাইটেও ( www.icij.org(http://www.icij.org/)) সবকটি সংস্হার নাম ও অন্যান্য বিবরণ প্রকাশ করা হয়নি। আইসিআইজে-এর ওয়েবসাইট থেকে অনুমান করা হচ্ছে যে পর্যায়ক্রমে এ সম্পর্কিত আরও তথ্য প্রকাশ করা হবে।
    
    আয়কর দপ্তরের অনুসন্ধান শাখাকে প্রকাশিত ও প্রচারিত এই সমস্ত সংবাদ সম্পর্কে সতর্ক থাকতে বলার পাশাপাশি প্রয়োজনীয় পদক্ষেপ গ্রহণের জন্য নির্দেশ দেওয়া হয়েছে। এ সম্পর্কিত আরও তথ্য পাওয়া গেলে আইনানুগ ব্যবস্হা গ্রহণ করা হবে।
    
    কেন্দ্রীয় সরকারের পক্ষ থেকে আরও নির্দেশ দেওয়া হয়েছে যে প্যরাডাইস পেপার্স সম্পর্কে তদন্ত ও অনুসন্ধানের কাজ দেখভালের দায়িত্ব পালন করবে কেন্দ্রীয় প্রত্যক্ষ কর পর্ষদের চেয়ারম্যানের নেতৃত্বে পুনর্গঠিত একটি মাল্টি এজেন্সি গোষ্ঠী। কেন্দ্রীয় প্রত্যক্ষকর পর্ষদ, ইডি, ভারতীয় শীর্ষ ব্যাঙ্ক এবং এফআইইউ-এর প্রতিনিধিদের নিয়ে এই মাল্টিএজেন্সি গোষ্ঠীটি পুনর্গঠিত হয়েছে।

    
    
    (Release ID: 1508453) Visitor Counter : 3