      তথ্যওসম্প্রচারমন্ত্রক

      ‘তথ্য ও বিষয় বস্তুর আদান-প্রদানের ক্ষেত্রে প্রযুক্তি এক গুরুত্বপূর্ণ হাতিয়ার’ : সিএএসবিএএ-র মঞ্চে তথ্য ও সম্প্রচার সচিব
      Posted On: 10 NOV 2017 10:51AM by PIB Kolkata


    তথ্য ও সম্প্রচার সচিব শ্রী এন কে সিনহা বলেছেন যে বর্তমানে যে সমস্ত যোগাযোগ প্রযুক্তি ব্যবহার করা হচ্ছে, তা বার্তার আদান-প্রদান, বিষয়বস্তুর প্রাসঙ্গিকতা এবং সঠিক ও নির্দিষ্ট গোষ্ঠীগুলির সঙ্গে নিরন্তর সংযোগ রক্ষা করারক্ষেত্রে এক গুরুত্বপূর্ণ হাতিয়ার হয়ে উঠেছে । এই কৌশল অবলম্বন করে কেন্দ্রীয় সরকার ‘মেকইন ইন্ডিয়া’, ‘ডিজিটাল ইন্ডিয়া’ এবং ‘খেলো ইন্ডিয়া’ সহ বিভিন্ন গুরুত্বপূর্ণকর্মসূচি সম্পর্কিত তথ্য প্রকাশ ও প্রচারের ব্যবস্থা করেছে। সংস্কার,কর্ম প্রচেষ্টা এবং রূপান্তরের লক্ষ্যে প্রধানমন্ত্রী শ্রী নরেন্দ্র মোদীর চিন্তাভাবনাকে অনুসরণ করে এই প্রযুক্তিগত ব্যবস্থার আশ্রয় গ্রহণ করা হচ্ছে।
    
    আজ ম্যাকাও-তে এশিয়ার কেব্‌ল এবং উপগ্রহ সম্প্রচার সমিতির (সিএএসবিএএ)মঞ্চে ভাষণদানকালে এই মন্তব্য করেন কেন্দ্রীয় তথ্য ও সম্প্রচার সচিব। বিষয়টির আরও ব্যাখ্যা করে তিনি বলেন, সরকার ও নাগরিক সাধারণের মধ্যে সংযোগ ও যোগাযোগ রক্ষারক্ষেত্রে প্রসার ভারতী একটি বিশেষ গুরুত্বপূর্ণ ভূমিকা পালন করে চলেছে। ‘মন কিবাত’ অনুষ্ঠানের কথা উল্লেখ করে তিনি বলেন, দেশের জনসাধারণের কাছে খুব সহজেই পৌঁছে যাওয়ার ক্ষেত্রে এটি হল এক গুরুত্বপূর্ণ উদ্ভাবনী মঞ্চ। শিক্ষা, কৃষি, স্বাস্থ্য,আর্থিক অন্তর্ভুক্তি, উদ্ভাবন প্রচেষ্টা এবং পরিচ্ছন্নতা রক্ষার ক্ষেত্রে উন্নতগুণমানের অনুষ্ঠান সম্প্রচার একান্ত জরুরি। এই বিশেষ ক্ষেত্রটিতে দূরদর্শন যে ভূমিকা পালন করে চলেছে, শ্রী সিনহা তার বিশেষ প্রশংসা করেন।
    
    প্রচার মাধ্যমের পরিবর্তনশীল প্রেক্ষাপট প্রসঙ্গে তথ্য ও সম্প্রচার সচিববলেন যে এই পরিবর্তিত পরিস্থিতিতে সরকারি প্রশাসন ও পরিচালনের ক্ষেত্রে এক গুরুত্বপূর্ণ অংশীদার হয়ে উঠেছেন দেশের নাগরিক সাধারণ। প্রচারমাধ্যম এবং বৈদ্যুতিন প্রযুক্তির সার্বিক বিকাশের সঙ্গে সঙ্গে স্থানীয় এবং আঞ্চলিক দিক থেকে গুরুত্বপূর্ণ বিষয়বস্তুর ওপর অনুষ্ঠান সম্প্রচারের প্রয়োজনীয়তা রয়েছে বলে তিনি মনেকরেন । বিভিন্ন আঞ্চলিক প্রচারমাধ্যমের সুযোগ ও সম্ভাবনা প্রসঙ্গে তিনি বলেন যে প্রচার মাধ্যমের ভবিষ্যৎ বিকাশ ও প্রসার আঞ্চলিক প্রচার মাধ্যমগুলির কাঠামোগত উন্নয়নের ওপর নির্ভরশীল। প্রযুক্তিগত পরিবর্তন, স্থানীয় তথা আঞ্চলিক পর্যায়ে কাজের পরিধির প্রসার এবং সমাজের বিভিন্ন ক্ষেত্রের রুচি বৈচিত্র্য এই ধরনের প্রচার মাধ্যমগুলির সার্বিক প্রসারের বিষয়টিকে আরও উজ্জ্বল ও সম্ভাবনাময় করে তুলেছে। তবে, আপামর জনসাধারণের কাছে তথ্যের গুণগত মান যাতে সঠিক থাকে তা নিশ্চিত করা একান্ত জরুরি বলে মন্তব্য করেন তথ্য ও সম্প্রচার সচিব।

    
    
    (Release ID: 1508874) Visitor Counter : 5