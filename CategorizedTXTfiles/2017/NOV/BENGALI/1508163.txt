      বিদ্যুৎমন্ত্রক

      এনটিপিসি প্রকল্পে দুর্ঘটনায় ঘটনাস্থলে ছুটে গেলেন কেন্দ্রীয় বিদ্যুৎপ্রতিমন্ত্রী : নিহত ও আহতদের জন্য এককালীন অর্থ সহায়তা ঘোষণা করলেন তিনি
      Posted On: 03 NOV 2017 5:29PM by PIB Kolkata


    গতকাল রায়বেরিলির এনটিপিসি প্রকল্পে ৫০০মেগাওয়াটের ৬ নং ইউনিটের একটি বয়লারে দুর্ভাগ্যজনক এক দুর্ঘটনা ঘটে। আজ ভোরেকেন্দ্রীয় বিদ্যুৎ এবং নতুন ও পুনর্নবীকরণযোগ্য জ্বালানি দপ্তরের (স্বাধীন দায়িত্বপ্রাপ্ত) প্রতিমন্ত্রী শ্রী আর কে সিং এনটিপিসি উঁচাহার প্রকল্পটি পরিদর্শন করে পরিস্থিতি নিয়ন্ত্রণে আনার জন্য প্রয়োজনীয় ব্যবস্থা গ্রহণ করেন। উত্তরপ্রদেশের জ্বালানি মন্ত্রী শ্রী শ্রীকান্ত শর্মাও তাঁর সঙ্গে সেখানে যান।
    
    ঐ দুর্ঘটনায় মৃত্যু হয় ২৯ জন ব্যক্তির। আহত ৮৫জনের চিকিৎসার ব্যবস্থা করা হয় রায়বেরিলি ও লক্ষ্ণৌ’র বিভিন্ন হাসপাতালে।
    
    বিধিবদ্ধ সহায়তা ছাড়াও নিহতদের পরিবারকে ২০ লক্ষটাকা, মারাত্মক ভাবে আহতদের ১০ লক্ষ টাকা এবং অন্যান্য আহতদের ২ লক্ষ টাকা করে অর্থ সহায়তার কথা তিনি এদিন ঘোষণা করেন।
    
    বিদ্যুৎ প্রতিমন্ত্রী এনটিপিসি’র সিএমডি শ্রীগুরদীপ সিং এবং অন্যান্য পদস্থ আধিকারিকদের সঙ্গে এক বৈঠকে মিলিত হন। রায়বেরিলির জেলা হাসপাতাল এবং লক্ষ্ণৌ’র হাসপাতালগুলিতে যে সমস্ত আহত ভর্তি রয়েছেন তাঁদের তিনি দেখতেও যান।
    
    দুর্ঘটনার পর প্রকল্পের ৫০০ মেগাওয়াটের ৬ নম্বর ইউনিটটি বন্ধ করে দেওয়া হয়েছে। তবে, অন্যান্য ইউনিটগুলির কাজ স্বাভাবিকভাবেই চালু রয়েছে।
    
    এনটিপিসি’র পক্ষ থেকে এই ঘটনায় গভীর দুঃখ, শোক ও সমবেদনা প্রকাশ করা হয়।
    

    
    (Release ID: 1508163) Visitor Counter : 4