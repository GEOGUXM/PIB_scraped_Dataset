      তথ্যওসম্প্রচারমন্ত্রক

      ‘পিহু’ ও ‘পুস্কর পুরাণ’ প্রদর্শনের মধ্য দিয়ে ভারতের আন্তর্জাতিক চলচ্চিত্র উত্সবের(আই.এফ.এফ.আই.) ভারতীয় প্যানোরামার সূচনা
      Posted On: 28 NOV 2017 5:05PM by PIB Kolkata


    ভারতীয় চলচ্চিত্রের প্রখ্যাত অভিনেত্রী শ্রীদেবী আজ এশিয়ার সর্ববৃহত চলচ্চিত্র উত্সব ‘ ভারতের আন্তর্জাতিক চলচ্চিত্র উত্সবের ’ (আই.এফ.এফ.আই.) ভারতীয় প্যানোরামা বিভাগের উদ্বোধন করলেন| ভারতীয় প্যানোরামা বিভাগের দু ’ টি উদ্বোধনী ছবি ‘ পুস্কর-পুরাণ ’ ও ‘ পিহু ’ রজন্য আজ এক বিশেষ সাংবাদিক সম্মেলনের আয়োজন করা হয়, যেখানে সিনেমা দু ’ টির পরিচালক কমল স্বরূপ ও বিনোদ কাপ্রি এবং শিশু অভিনেতা মায়রা বিশ্বকর্মা উপস্থিত ছিলেন|
    
    উপস্থিত সবার মধ্যে ‘পিহু ’ সিনেমাটি নিয়ে অনেক আগ্রহ ছিল| এই ছবিটি দু ’ বছরের এক শিশুকে নিয়ে, যে শিশুটি নিজের মা ’কে ডেকে জাগিয়ে তুলতে নাপেরে বিশাল বড় ফ্ল্যাটে খাবারের খোঁজ করতে থাকে| এর মধ্যে বাবার টেলিফোনের জন্য বারবার তার মনোযোগ নষ্ট হতে থাকে, যিনি তার স্ত্রীর সঙ্গে কথা বলার চেষ্টা করতে থাকেন| গোটা সিনেমাটি দর্শকদের কাছে এক রহস্য-রোমাঞ্চ ও একই সঙ্গে হাস্যরস নিয়েও হাজির হয়|
    
    ছবিটি সম্পর্কে নির্দেশক বিনোদ কাপ্রি বলেন, “পিহু ’র নায়ক দু ’বছরের এক শিশুবলে অথবা সিনেমাটিতে ওই শিশুটিই একমাত্র চরিত্র বলেই সেটা বিশেষ চলচ্চিত্র নয়, বরং এর সঙ্গে আরও একটা বিষয় রয়েছে, আর তা হচ্ছে যে, শিশু চরিত্রটির পুরো পরিবার এবং সিনেমাটির সমস্ত কর্মীরা শিশুটির মনোযোগ ওই চরিত্রটির দিকে নিয়ে আসার জন্য ওই একই ঘরে থাকেন| আই.এফ.এফ.আই. গোয়া ২০১৭-তে এই সিনেমাটি প্রদর্শন আমার কাছে এক বিরাট সুযোগ|” তিনি জানান, তাঁর মতো স্বাধীন চলচ্চিত্র নির্মাতাদের কাছে এ ধরনের মঞ্চ সম্মান ও মনোবল বৃদ্ধিতে বিশেষ সহায়ক|
    
    পরবর্তী উদ্বোধনী সিনেমাটি ছিল ‘ ওমদার-বি-দার ’ -খ্যাত চলচ্চিত্র নির্মাতা কমল স্বরূপের ‘ পুস্কর-পুরাণ ’ ,যিনি প্রায় তিন দশক পর তাঁর সিনেমা নিয়ে হাজির হয়েছেন| এই ছবিটির প্রেক্ষাপট হচ্ছে রাজস্থানের থর মরুভূমি| এতে দেখানো হয়েছে কীভাবে কার্তিক মাসে এই পুস্কর শহরটি গ্রামবাসী, লোকশিল্পী, সঙ্গীতশিল্পী, গোরু, উট, ঘোড়া, নাগরদোলা ইত্যাদি সহ একমেলায় পরিবর্তিত হয়ে যায়|
    
    সিনেমাটি প্রদর্শিত হওয়ার আগে নির্দেশক কমল স্বরূপ বলেন, “জুরি,আই.এফ.এফ.আই ’ র উদ্যোক্তা সহ আপনাদের সবাইকে ধন্যবাদ| আমি এই উত্সবকে খুব ভালোবাসি| আমি ভাগ্যবান যে, প্যানোরামায় উদ্বোধনী হিসেবে এটা আমার দ্বিতীয় ছবি|” তাছাড়া তিনি সাংবাদিকদের জানান, তিনি নিজে আজমেড়-এর বাসিন্দা হওয়ায় এই সিনেমাটি শুধুমাত্র কল্পনার প্রতিচ্ছবি নয়, এটা তাঁর বাস্তবঅভিজ্ঞতারও প্রতিরূপ|
    
    সৈকত রাজ্যগোয়ায় আই.এফ.এফ.আই. ’ র ৪৮তম এই আয়োজন চলবে আগামী ২৮নভেম্বর পর্যন্ত| আই.এফ.এফ.আই. হচ্ছে ভারতের সর্ববৃহত এবং এশিয়ার সবচেয়ে পুরনো চলচ্চিত্র উত্সব, যা গোটা পৃথিবীর কাছেই বিশেষ খ্যাতি ও মর্যাদার|

    
    
    (Release ID: 1511124) Visitor Counter : 3