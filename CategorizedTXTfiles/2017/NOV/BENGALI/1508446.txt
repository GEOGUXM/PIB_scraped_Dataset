      উত্তর-পূর্বাঞ্চলেরউন্নয়নসংক্রান্তমন্ত্রক

      ওয়ার্ল্ড ফুড ইন্ডিয়া-২০১৭ তে উত্তর পূর্বাঞ্চলের শিল্প সম্ভাবনা সংক্রান্ত আলোচনায় অংশগ্রহণ ডোনার প্রতিমন্ত্রীর
      Posted On: 07 NOV 2017 11:51AM by PIB Kolkata


    কেন্দ্রীয় উত্তর পূর্বাঞ্চল উন্নয়নমন্ত্রক ডোনার - এর স্বাধীন দায়িত্ব সহ অন্য কয়েকটি মন্ত্রকের প্রতিমন্ত্রী ড . জিতেন্দ্র সিংহ রবিবার ওয়ার্ল্ড ফুড ইন্ডিয়া – ২০১৭ - তে ‘ উত্তর পূর্ব ভারত : জৈব উৎপাদন হাব , অনাবিষ্কৃত সুযোগ সমূহ ’ শীর্ষক আলোচনায় যোগ দেন । তিনি বলেন , উত্তর পূর্ব ভারতকে অবশ্যই এক অনাবিষ্কৃত সুযোগ সুবিধার বিস্তীর্ণ ভূখন্ড হিসেবে দেখা যেতে পারে । তবে এখন শুধুই এগিয়ে যাওয়ার সময় । তবে কেমন করে এগিয়ে যেতে হবে , সেটাই প্রশ্ন, বলে উল্লেখ করেন ড . সিংহ । এই প্রসঙ্গে তিনি প্রধানমন্ত্রী শ্রী নরেন্দ্র মোদির নেতৃত্বে বর্তমান সরকার কি কিব্যবস্থা গ্রহণ করেছে , সেবিষয়ে বিস্তারিত আলোচনা করেন । উত্তর পূর্বের সম্ভাবনার ক্ষেত্রগুলি অনুসন্ধানের স্বার্থে ভারত সরকারের উদ্যোগ সমূহ অবশ্যই দেশের বাকি অংশের সঙ্গে এই অঞ্চলের নিবিড় যোগাযোগ গড়ে তোলারপক্ষে ইতিবাচক । তবে এতোদিন বলা হচ্ছিলো উত্তর পূর্বাঞ্চলকে দেশের বাকি অংশের কাছে যেতে , কিন্তু বর্তমানে দেশের বাকি অংশের প্রয়োজন উত্তরপূর্বের সঙ্গে নিবিড় সম্পর্ক গড়ে তোলা । তিনি আরও বলেন , আমাদের সবারই উত্তরপূর্ব থেকে অনেক কিছু শেখার আছে , কেন্দ্রীয় প্রতিমন্ত্রী মন্তব্য করেন , দেশের সার্বিক বিকাশ নিশ্চিত করতে হলে দেশের সমস্ত অঞ্চলে বিকাশগত ভারসাম্য বজায় রাখা জরুরি ।
    
    উত্তরপূর্বে সম্ভাবনার বিভিন্নক্ষেত্রে আলোকপাত করতে গিয়ে তিনি জানান, এই অঞ্চলে ৫০টির প্রজাতির বাঁশ, চৌদ্দটি প্রজাতির কলা এবং ১৭টি বিশেষ খাদ্যগুণ সম্পন্ন ফল উৎপাদনের সমৃদ্ধ ক্ষেত্র । আনারস, কমলালেবুর মতো ফল এখানেউদ্বৃত্ত । সেগুলি ঠিকভাবে রপ্তানির ব্যবস্থা না হলে নষ্ট হওয়ার আশঙ্কা থাকে । এই লক্ষ্যেই বর্তমান সরকার এই অঞ্চলে রেল ও সড়ক যোগাযোগ বাড়ানোর ব্যাপারে জোর দিয়েছে । এজন্য প্রথমবারের মতো উত্তর পূর্বের সড়ক ক্ষেত্রীয় বিকাশ প্রকল্প (এন ই আর এস ডি এস) চালু হয়েছে । এর আওতায় নতুন সড়ক পথের পাশাপাশি পুরোণো পরিত্যক্ত সড়কও পুনরুজ্জীবিত হচ্ছে ।
    
    তিনি খাদ্য প্রক্রিয়াকরণ প্রসঙ্গেজানান, উত্তরপূর্বের আসাম, ত্রিপুরা ও মিজোরামে তিনটে মেগা ফুড পার্ক গড়ে তোলা হয়েছে । দেশের প্রথম জৈব ব্যবস্থাপনার রাজ্য ঘোষিত হয়েছে উত্তর পূর্বের রাজ্য অরুণাচলপ্রদেশ । এই অঞ্চলের সংস্কৃতি ও চিরাচরিত উৎপাদন শৈলির বিকাশে ডোনার মন্ত্রক থেকে বিভিন্ন প্রোৎসাহন কর্মসূচির আয়োজন করা হচ্ছে । ইতিমধ্যেই দেশের রাজধানী দিল্লি ও সংলগ্ন এলাকা চন্ডিগড়ে উত্তর পূর্ব সংক্রান্ত উৎসব আয়োজিত হয়ে গেছে ।
    
    ডোনার প্রতিমন্ত্রী জৈব চাষাবাদপ্রসঙ্গে ভারত সরকার স্ট্যান্ড আপ ইন্ডিয়া, স্টার্ট আপ ইন্ডিয়া পদক্ষেপ রূপায়নের পাশাপাশি নবীনদের স্ব-উদ্যোগে উৎসাহ ব্যঞ্জক ভেনচার ফান্ডের কথাও তুলে ধরেন । তিনি জানান, এতে নবীন স্বউদ্যোগীদের বিপুল সাড়া লক্ষ্য করা যাচ্ছে । ইতিমধ্যেই ৬৫টি প্রস্তাব জমা পড়েছে । আগামী দিনে কর্মসংস্থানের প্রশ্নে নতুন ক্ষেত্র আবিষ্কারের চাহিদা যেভাবে বাড়ছে তাতে অনিবার্যভাবে উত্তর পূর্বাঞ্চলই ভবিষ্যতে অগ্রাধিকার হয়ে উঠবে ।
    
    এই আলোচনার আসরে ডোনার মন্ত্রকের সচিব শ্রী নবীন ভার্মা, কৃষি ও প্রক্রিয়াজাত পণ্য রপ্তানি বিকাশ কর্তৃপক্ষের জৈব চাষাবাদ সংক্রান্ত এন এ বি উপদেষ্টা ড. এ কে যাদব, নর্থ ইস্টার্ণ রিজিওন্যাল অ্যাগ্রিকালচার‍্যাল মার্কেটিং কর্পোরেশন লিমিটেডের ম্যানেজিং ডিরেক্টর শ্রী পঙ্কজকুমার প্রসাদ সহ স্টার্ট আপ ইন্ডিয়ার আওতায় বিভিন্ন নবীন উদ্যোগী এবং নানাশিল্প সংস্থার প্রতিনিধিরা যোগদান করেন ।

    
    
    (Release ID: 1508446) Visitor Counter : 3