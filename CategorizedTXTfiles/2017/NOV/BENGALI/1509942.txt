      মন্ত্রিসভারঅর্থনৈতিকবিষয়সংক্রান্তকমিটি

      সমস্ত রকম ডালের রফতানির অনুমোদন কেন্দ্রীয় মন্ত্রিসভায়
      Posted On: 17 NOV 2017 11:22AM by PIB Kolkata


    প্রধানমন্ত্রী শ্রী নরেন্দ্র মোদির পৌরহিত্যে অর্থনীতি বিষয়ক কেন্দ্রীয় মন্ত্রিসভা কমিটি বৃহস্পতিবার সমস্ত রকম ডালের রফতানির ওপর থেকে নিষেধাজ্ঞা প্রত্যাহারের ক্ষেত্রে অনুমোদন দিয়েছে, যাতে কৃষকরা তাদের উত্পাদিত পণ্যের জন্য বাজারের বৃহত্তর সুযোগ ও ভালো মূল্য পান|
    
    অর্থনীতি বিষয়ক কেন্দ্রীয় মন্ত্রিসভা কমিটি (সি.সি.ই.এ.) ডালের আমদানি/রফতানি নীতি পর্যালোচনার জন্য এবং এক্ষেত্রে বিভিন্ন বিষয় যেমন পরিমাণগত সীমাবদ্ধতা, আগে থেকে নথিভুক্ত হওয়া এবং দেশীয় উত্পাদন ও চাহিদার ওপর নির্ভর করে আমদানি শুল্কের পরিবর্তন, দেশীয় ও আন্তর্জাতিক মূল্য ও আন্তর্জাতিক বাণিজ্য পরিমাণ ইত্যাদি বিবেচনা করার জন্য একটি কমিটিকে ক্ষমতা প্রদান করেছে| খাদ্য ও জন-সংভরণবিভাগের (ডি.এফ.পি.ডি.) সচিবের পৌরহিত্যে গঠিত এই কমিটিতে এছাড়া রয়েছেন বাণিজ্য বিভাগ (ডি.ও.সি.), কৃষি, সমবায় ও কৃষি কল্যাণ বিভাগ (ডি.এ.সি. এন্ড এফ.ডব্লিউ.),রাজস্ব বিভাগ (ডি.ও.আর.), উপভোক্তা বিষয়ক বিভাগের (ডি.ও.সি.এ.) সচিবগণ এবং বৈদেশিক বাণিজ্যের মহানির্দেশক (ডি.জি.এফ.টি.)|
    
    সমস্ত রকম ডালের ক্ষেত্রে এই রফতানি উন্মুক্ত করার ফলে কৃষকরা তাঁদের পণ্যের লাভজনক দাম পাবেন এবং তাঁদেরকে চাষের ও বপনের এলাকা আরও বৃদ্ধিতে উত্সাহিত করবে| ডালের রফতানি এর উদ্বৃত্ত উত্পাদনের জন্য বিকল্প বাজার প্রদান করবে| ডালেরর ফতানির অনুমোদন দেশ এবং রফতানিকারীদেরকে তাদের বাজার পুনরায় ফিরে পাওয়ার জন্য সহায়তা করবে|
    
    এটা আশা করা যাচ্ছে যে, এর ফলে দেশে ডালের উত্পাদন বৃদ্ধি পাবে এবং ডালের আমদানির ওপর আমাদের নির্ভরতা যথেষ্ট পরিমাণে কমে যাবে| আর তা আমাদের দেশের মানুষকে উচ্চ মাত্রার প্রোটিন প্রদান করবে এবং পুষ্টি নিরাপত্তার লক্ষ্যে তা কাজ করবে| আন্তর্জাতিক সরবরাহ শৃঙ্খলায় এই সংযুক্তি আমাদের কৃষককে উন্নত চাষের পদ্ধতি গ্রহণে এবং আরো বেশি উত্পাদনে সহায়তা করবে|
    
    ২০১৬-১৭ সালের ডালের উত্পাদনের মরসুমে ভারতীয় কৃষকরা ডালের আমদানি কমানোর চ্যালেঞ্জকে মোকাবিলা করতে সমর্থ হয়েছেন এবং ২৩ মিলিয়ন টন ডাল উত্পাদনে সমর্থ হয়েছেন| সরকারও আমাদের কৃষকদের উচ্চ পরিমাণে ডালের উত্পাদনের জন্য নানা ধরনের পদক্ষেপ গ্রহণ করছেন| সরকার কৃষকদের কাছে থেকে সরাসরি সর্বোচ্চ সহায়ক মূল্য অথবাবাজার দরের মধ্যে যার মান বেশি সেই হিসেবে ২০ লক্ষ টন ডাল ক্রয় করেছে এবং তা এখন পর্যন্ত সর্বাধিক ক্রয়|
    
    ২০১৬-১৭ সালে দলের উত্পাদন ছিল খুব উত্সাহ ব্যঞ্জক এবং তা এযাবত কালেসর্বাধিক উত্পাদন| সরকার ডালের জন্য আকর্ষণীয় ন্যূনতম সহায়ক মূল্য (এম.এস.পি.) প্রদান করে কৃষকদের সহায়তা করছে| ২০১৬-১৭ সালে ডালের দেশীয় উত্পাদন ছিল ২২.৯৫ মিলিয়ন টন|চানা ডালের ক্ষেত্রে ২০১৫-১৬ সালের ৭.০৬ মিলিয়ন টন উত্পাদনের তুলনায় ৩২% বৃদ্ধি পেয়ে ২০১৬-১৭ সালে উত্পাদন হয়েছে ৯.৩৩ মিলিয়ন টন| অন্যান্য ডালের ক্ষেত্রে (মুসুর ডাল সহ) ২০১৫-১৬ সালের ২.৪৭ মিলিয়ন টন উত্পাদনের তুলনায় ২২% বৃদ্ধি পেয়ে ২০১৬-১৭সালে উত্পাদন হয়েছে ৩.০২ মিলিয়ন টন| ২০১৭-১৮ সালের জন্য সরকার ডালের উত্পাদনের ক্ষেত্রে ২২.৯০ মিলিয়ন টনের লক্ষ্যমাত্রা স্থির করেছে|

    
    
    (Release ID: 1509942) Visitor Counter : 3