      যুবওক্রীড়াবিষয়কমন্ত্রক

      ক্রীড়া ও যুব বিষয়ক ক্ষেত্রে ভারত ও মিশরের মধ্যে ব্যাপক নৈকট্য রয়েছে : কর্ণেল রাঠোর
      Posted On: 07 NOV 2017 12:20PM by PIB Kolkata


    কেন্দ্রীয় যুব বিষয়ক ও ক্রীড়া দপ্তরের স্বাধীন দায়িত্বপ্রাপ্ত এবং তথ্য ও সম্প্রচার প্রতিমন্ত্রী কর্ণেল রাজ্যবর্ধন সিং রাঠোর রবিবার মিশরের শর্ম-এল-শেখ-এ আয়োজিত বিশ্ব যুব ফোরামের এক পার্শ্ব অনুষ্ঠানে সে দেশের যুব বিষয়ক ও ক্রীড়ামন্ত্রী শ্রীখালেদ আবদ এল আজিজ-র সঙ্গে সাক্ষাৎ করেন।
    
    আগামী বছর রাশিয়ায় আয়োজিত বিশ্বকাপ ফুটবল প্রতিযোগিতার জন্য মিশর যোগ্যতা অর্জন করায় শ্রীআজিজকে কর্ণেল রাঠোর অভিনন্দন জানান। শ্রী আজিজ-ও ভারতে ফিফা অনুর্দ্ধ-১৭ বিশ্বকাপসফলভাবে আয়োজনের প্রশংসা করে ‘ মিশন১১ মিলিয়ন ’ (ফুটবলকে শিশুদের মধ্যে পৌঁছেদেওয়ার কর্মসূচি) সম্পর্কে গভীর আগ্রহ প্রকাশ করেন।
    
    দুই দেশের মধ্যে সাম্প্রতিক বহুমাত্রিক সম্পর্কের কথা উল্লেখ করে কর্ণেল রাঠার বলেন যে, ভারতের প্রধানমন্ত্রী শ্রী নরেন্দ্র মোদী ও মিশরেররাষ্ট্রপতি শ্রী আব্দেল ফাতেহ আল সিসি-র মধ্যে চারবার সাক্ষা ৎ হয়েছে এবং উভয়রাষ্ট্রনেতাই এই সম্পর্ককে এক নতুন উচ্চতায় নিয়ে যেতে সম্মত হয়েছেন। দ্রুততা ওবিচক্ষনতার পরিচয় দিয়ে দীর্ঘমেয়াদী সিদ্ধান্ত গ্রহনের ক্ষেত্রে ভারতের অগ্রনীভুমিকার প্রশংসা করেন মিঃ আজিজ। আর্থিক অন্তর্ভুক্তিকরণ, যুব সম্প্রদায়ের জন্যদক্ষতা বিকাশ, স্টার্টআপ ইন্ডিয়া, মুদ্রা ও মেক-ইন-ইন্ডিয়া - র মতো প্রধানমন্ত্রীর বিভিন্ন উচ্চাকাঙ্খী প্রকল্পসম্পর্কে কর্ণেল রাঠোর সে দেশের মন্ত্রীকে অবহিত করেন। কর্ণেল রাঠোর বলেন, ভারতযুব শক্তির দেশ, তাই এদের স্বপ্নগুলি বাস্তবায়িত করতে আমাদের এক উপযুক্ত বাতাবরণগড়ে তোলা প্রয়োজন।
    
    শ্রী আজিজ ভারতীয় ক্রীড়াবিদদের জন্য মিশরের অলিম্পিক কেন্দ্রেরমতো উ ৎকর্ষ প্রতিষ্ঠানগুলিতে প্রশিক্ষণের সুযোগ নেওয়ার প্রস্তাব দেন। কর্ণেল রাঠোর-ও ভারতীয় বিশ্ববিদ্যালয়গুলিতে মিশরের পড়ুয়াদের অধ্যায়নের সুযোগ নেওয়ার জন্য উৎসাহিত করতে সে দেশের মন্ত্রীকে আহ্বান জানান। আগামী মাসে ‘ খেলো ইন্ডিয়া স্কুল গেমস ’ প্রসঙ্গে-ও কর্ণেল রাঠোর সে দেশের মন্ত্রীকে অবহিত করেন। তিনি বলেন, “ আমরা ভারতীয়দের মধ্যে খেলাধুলার প্রতি মনোভাবে পরিবর্তন আনতে চাই। আমাদের লক্ষ্য ক্রীড়াক্ষেত্রে আরও উচ্চাকাঙ্খী হওয়া ” । রমজানের পবিত্র মাসে মিশরীয় নাগরিকরা আন্তর্জাতিক যোগ দিবস নিয়ে যে উৎসাহ দেখিয়েছেন, কর্ণেল রাঠোর সে ব্যাপারে মিশর সরকারের প্রশংসা করেন।
    
    উল্লেখ করা যেতে পারে, যে প্রধানমন্ত্রী শ্রী নরেন্দ্র মোদীর আগ্রহে কর্ণেল রাঠোর বিশ্বযুব ফোরামে অংশ নিয়েছেন। এবারের ফোরামে ৫২-টি দেশ অংশ নিয়েছে। মিশরের রাষ্ট্রপতি মিঃ আব্দেল ফাতেহ আল সিসি এই ফোরামের উদ্বোধন করেছেন।

    
    
    (Release ID: 1508459) Visitor Counter : 3