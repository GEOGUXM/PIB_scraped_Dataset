      যোগাযোগওতথ্যপ্রযুক্তিমন্ত্রক

      ভারত নেট ’ র জাতীয় সম্মেলন — সূচনা হবে পর্যায় II এর, মউ সবাক্ষর হচ্ছে রাজ্যগুলোর সঙ্গে এবং প্রদর্শিত হবে নেটওয়ার্ক ব্যবহারের বিষয়
      Posted On: 13 NOV 2017 5:08PM by PIB Kolkata


    *ভারত নেট-এর প্রথম পর্যায়ের অধীনে এক লক্ষ গ্রাম পঞ্চায়েতের সঙ্গে অপটিক্যাল ফাইবার কেবল সংযুক্ত করার পর, টেলি যোগাযোগ বিভাগ (ডি.ও.টি.) এখন এই জায়গা গুলোতে ব্রডব্যান্ড নির্ভর নাগরিক পরিষেবা প্রদানের বিষয় নিয়ে আলোচনা শুরু করেছে|
    
    *রাজ্যগুলোর সঙ্গে মউ স্বাক্ষর এবং পরিষেবা প্রদানকারীদের কাছে নেটওয়ার্কব্যবহারের বিষয় তুলে ধরা হবে ১৩ নভেম্বরের (২০১৭) জাতীয় সম্মেলনে|
    
    *এয়ারটেল, রিলায়েন্স জিও, ভোডাফোন এবং আইডিয়ার মত টেলি-যোগাযোগ কোম্পানিগুলি (টেলিকোস) ভারতনেট পরিকাঠামোতে শেষ দূরবর্তী প্রান্ত পর্যন্ত সংযোগ প্রদানে আগ্রহ প্রকাশ করেছে|
    
    *ভারত নেট পর্যায়-II রূপায়ণের জন্য রাজ্যগুলোর সঙ্গে সমঝোতা স্মারক (মউ)স্বাক্ষর হতে যাচ্ছে|
    
    ডি.ও.টি.সোমবার নয়া দিল্লিতে বিভিন্ন রাজ্য এবং পরিষেবা প্রদানকারীদের সঙ্গে এক জাতীয় সম্মেলনের আয়োজন করেছে| যেখানে ভারতনেট পরিকাঠামোকে এগিয়ে নিয়ে যাওয়ার বিভিন্ন মডেল প্রদর্শিত হবে এবং আলোচনা হবে| এই সম্মেলনে বিভিন্ন রাজ্যের তথ্য-প্রযুক্তিমন্ত্রী এবং এই দফতরের সচিবগণ যোগ দেবেন|
    
    ভারতনেট-এর প্রথম পর্যায়ের অংশ হিসেবে দেশজুড়ে এক লক্ষেরও বেশি গ্রাম পঞ্চায়েতে এখন অপটিক্যাল ফাইবার নেটওয়ার্কের মাধ্যমে ব্রডব্যান্ড পরিকাঠামো পাওয়া যাচ্ছে| রাজ্য সরকারগুলো ও ভারতনেট পরিকাঠামোকে এগিয়ে নিয়ে যাওয়ার জন্য তাদের পরিকল্পনার আদান-প্রদান করবে|ডি.ও.টি. তাদের কাজের অংশ হিসেবে এই পরিষেবাগুলোতে যুক্ত করা যায় এমন সব মডেলের প্রদর্শন করার উদ্যোগ নিয়েছে| ডি.ও.টি. ’ র সঙ্গে যেসব টেলিকম পরিষেবা প্রদানকারীগণ গ্রামীণ এলাকাগুলোতে ভারতনেট পরিকাঠামোর মাধ্যমে পরিষেবা প্রদানের বিষয়টির প্রদর্শন করার জন্য কেন্দ্র স্থাপনের উদ্যোগ নিয়েছে, সম্মেলনে তারাও তাদের অভিজ্ঞতার কথা তুলে ধরবে|
    
    গত ছয় মাসধরে ডি.ও.টি. এই প্রকল্পের প্রথম পর্যায় শেষ করার জন্য তাদের রূপায়ণের গতি উল্লেখযোগ্যভাবে বাড়িয়ে দিয়েছে| ভারতনেট প্রথম পর্যায়ের অধীনে দেশের বিভিন্ন প্রান্তের এক লক্ষেরও বেশি গ্রাম পঞ্চায়েতে অপটিক্যাল ফাইবার কেবল (ও.এফ.সি.)সংযোগ হয়ে গেছে| আগামী ডিসেম্বর (২০১৭) মাসের মধ্যেই এই এক লক্ষ গ্রাম পঞ্চায়েতেরসবগুলোই ভারতনেট পরিকাঠামোতে কার্যকর হয়ে যাবে| আজকের হিসেবে প্রায় ৯০,০০০টি যন্ত্র বসানো কাজও হয়ে গেছে, খুব শীঘ্রই এর মধ্যে ৮০,০০০ গ্রাম পঞ্চায়েতে পরিষেবা চালু হয়ে যাবে বলে আশা করা যাচ্ছে|
    
    এই সম্মেলনে ভারতনেট দ্বিতীয় পর্যায় রূপায়ণ করার জন্য রাজ্যগুলোর সঙ্গে সমঝোতা স্বাক্ষর করবে টেলিযোগাযোগ বিভাগ (ডি.ও.টি.)|

    
    
    (Release ID: 1509293) Visitor Counter : 3