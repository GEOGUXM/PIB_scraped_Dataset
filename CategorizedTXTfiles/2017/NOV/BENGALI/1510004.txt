      প্রধানমন্ত্রীরদপ্তর

      গ্রামীণ সড়ক, কয়লা, বিদ্যুৎ এবং আবাসন সংক্রান্ত পরিকাঠামো ক্ষেত্রগুলির অগ্রগতি পর্যালোচনা করলেন প্রধানমন্ত্রী
      Posted On: 17 NOV 2017 3:54PM by PIB Kolkata


    প্রধানমন্ত্রী গ্রামীণ সড়ক যোজনা, আবাসন, কয়লা এবং বিদ্যুতের মতো মূলপরিকাঠামো ক্ষেত্রগুলির কাজের অগ্রগতি বৃহস্পতিবার পর্যালোচনা করলেন প্রধানমন্ত্রী শ্রী নরেন্দ্র মোদী। প্রায় আড়াই ঘন্টার এই পর্যালোচনা বৈঠকে উপস্থিত ছিলেন প্রধানমন্ত্রীর দপ্তর, নীতি আয়োগ এবং কেন্দ্রীয় সরকারের পরিকাঠামো সম্পর্কিত মন্ত্রকগুলির শীর্ষ কর্তাব্যক্তিরা।
    
    নীতি আয়োগের সিইও’র উপস্থাপনায় জানা যায় যে, বেশ কয়েকটি গুরুত্বপূর্ণ ক্ষেত্রে ইতিমধ্যেই উল্লেখযোগ্য অগ্রগতি লক্ষ্য করা গেছে। প্রধানমন্ত্রী গ্রাম সড়ক যোজনার আওতায় ধার্য লক্ষ্যমাত্রার ৮১ শতাংশের কাজই সম্পূর্ণপ্রায়। সংখ্যার নিরিখে১ লক্ষ ৪৫ হাজার গ্রামকে এই কর্মসূচির সঙ্গে ইতিমধ্যেই যুক্ত করা হয়েছে। বাকিগ্রাম ও অঞ্চলগুলি সুনির্দিষ্ট সময়সীমার মধ্যেই কর্মসূচি রূপায়ণের সঙ্গে যুক্ত হয়ে যাবে বলে পর্যালোচনা বৈঠকে প্রধানমন্ত্রীকে অবহিত করেন সংশ্লিষ্ট আধিকারিকরা।
    
    এ প্রসঙ্গে প্রধানমন্ত্রী তাঁর মত ব্যক্ত করে বলেন যে, এই কাজের জন্য প্রাপ্ত সহায়সম্পদকে সর্বোচ্চ মাত্রায় ব্যবহার করে যেতে হবে সারা বছর ধরেই। কেন্দ্রীয় বাজেট পেশের দিনক্ষণ আরও এগিয়ে নিয়ে আসার ফলে রূপায়ণের অগ্রগতি আরও বিশেষভাবে উৎসাহিত হবে বলে মনে করেন তিনি। ‘মেরি সড়ক অ্যাপ’ সম্পর্কে যে সমস্ত অভিযোগ পাওয়া গেছে, তার দ্রুত নিরসনে গৃহীত ব্যবস্থাদি সম্পর্কে শ্রী মোদীকে অবহিত করেন সংশ্লিষ্ট আধিকারিকরা। এই সমস্ত অভিযোগগুলি পুঙ্খানুপুঙ্খভাবে বিশ্লেষণ করে প্রতিকারমূলক ব্যবস্থা গ্রহণের উপযোগী পদক্ষেপ নেওয়ার জন্য তাঁদের পরামর্শ দেন প্রধানমন্ত্রী।
    
    আগামী ২০১৯ সালের মধ্যে দেশের গ্রামাঞ্চলে ১ কোটি বাসস্থান নির্মাণ করে তাসুফল গ্রহীতাদের কাছে হস্তান্তরের যে রূপরেখা তৈরি করা হয়েছে, রূপায়ণের ক্ষেত্রেতার অগ্রগতি সম্পর্কেও খোঁজ খবর নেন শ্রী নরেন্দ্র মোদী। তিনি বলেন, এই সমস্ত বাসস্থান সুফল গ্রহীতাদের দৈনন্দিন জীবনযাত্রায় কতটা ইতিবাচক সুফল এনে দিতে পারে,তা বিশেষভাবে পরীক্ষা করে দেখা প্রয়োজন। কারণ, আমাদের মূল লক্ষ্যই হ’ল, সাধারণ ও দরিদ্র জনসাধারণের জীবনধারণের মানোন্নয়ন নিশ্চিত করে তোলা।
    
    এদিন কয়লা ক্ষেত্রের কাজকর্ম সম্পর্কেও বিশেষ আগ্রহ দেখান প্রধানমন্ত্রী। আধুনিকতম প্রযুক্তি ব্যবহারের মাধ্যমে খনি সংক্রান্ত কাজকর্ম এবং কয়লা থেকে গ্যাসআহরণ প্রচেষ্টায় পূর্ণ উদ্যমে কাজ করে যাওয়ার আহ্বান জানান তিনি। গ্রামীণ বৈদ্যুতিকীকরণ এবং বসত বাড়িতে বিদ্যুতের সুযোগ পৌঁছে দেওয়ার ক্ষেত্রে অগ্রগতির বিষয়টি সম্পর্কেও পর্যালোচনা বৈঠকে অবহিত করা হয় প্রধানমন্ত্রীকে।

    
    
    (Release ID: 1510004) Visitor Counter : 3