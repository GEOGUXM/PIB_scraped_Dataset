      রেলমন্ত্রক

      দেশের প্রথম ‘স্বর্ণ রাজধানী এক্সপ্রেস’ হিসেবে আজ সূচনা হল নয়াদিল্লি-শিয়ালদা রাজধানী এক্সপ্রেস ট্রেনটির
      Posted On: 30 NOV 2017 1:36PM by PIB Kolkata


    দেশের প্রথম স্বর্ণ রাজধানী রেক-এর আজ সূচনা হল নয়াদিল্লি স্টেশনে। ট্রেন নং ১২৩১৩নয়াদিল্লি-শিয়ালদা রাজধানী এক্সপ্রেসকে দেশের প্রথম স্বর্ণ রাজধানী এক্সপ্রেস রূপে চালু করার এই উদ্যোগ নেওয়া হল এক বিশেষ কর্মসূচির আওতায়। যাত্রী পরিষেবার প্রসার ওউন্নয়নে দেশের প্রধান প্রধান রাজধানী ও শতাব্দী ট্রেনগুলিকে এই বিশেষ ‘ স্বর্ণ ’ কর্মসূচির আওতায় নিয়ে আসা হচ্ছে।
    
    ‘ স্বর্ণ ’ কর্মসূচির আওতায় নির্দিষ্ট রাজধানী ও শতাব্দী এক্সপ্রেস ট্রেনগুলিতে কোচ-এর অন্দর সজ্জা, শৌচাগার, পরিষ্কার-পরিচ্ছন্নতা, নিয়মানুবর্তিতা, ক্যাটারিং পরিষেবা, লিনেন, যাত্রী সাধারণের সঙ্গে রেল কর্মীদের আচরণ, নিরাপত্তা, ট্রেন চলাকালীন বিনোদনের ব্যবস্হা এবং এ সম্পর্কিত ফিডব্যাক সংগ্রহের ব্যবস্হা থাকবে।
    
    এই বিশেষ কর্মসূচিটির জন্য ৯টি পৃথক টিম গঠন করে কেন্দ্রীয় রেলমন্ত্রক। প্রতিটি টিমের দায়িত্ব দেওয়া হয় রেল পর্ষদের দু ’ জন করে আধিকারিককে। প্রথম পর্যায়ে ১৪টি রাজধানী এক্সপ্রেস এবং ১৫টি শতাব্দী এক্সপ্রেস ট্রেনকে নিয়ে আসা হয়েছে এই স্বর্ণ কর্মসূচির আওতায়। এরই প্রথম ট্রেন হিসেবে আজ যাত্রা শুরু নতুন করে গড়ে তোলা শিয়ালদা-রাজধানী এক্সপ্রেস-এর।

    
    
    (Release ID: 1511308) Visitor Counter : 3