      প্রতিরক্ষামন্ত্রক

      আসাম ও অরুণাচল প্রদেশের অগ্রবর্তী বায়ুসেনা ও স্থল সেনা ঘাঁটি পরিদর্শনে কেন্দ্রীয় প্রতিরক্ষামন্ত্রী
      Posted On: 07 NOV 2017 11:56AM by PIB Kolkata


    কেন্দ্রীয় প্রতিরক্ষামন্ত্রী শ্রী নির্মলা সিতারমন রবিবার অরুণাচল প্রদেশে অগ্রবর্তী সেনা ফাঁড়ি ওপূর্ব আসামের বায়ুসেনার ঘাঁটি পরিদর্শন করেন । এর আগেরদিন শ্রীমতী সিতারামন অরুণাচল প্রদেশের বোমডিলা ও ইটানগর সফর করেন । সেখানে তিনি বুদ্ধ মহোৎসব-২০১৭-র উদ্বোধনী অনুষ্ঠানে যোগ দেন । সেরাজ্যের রাজ্যপালের সঙ্গে তিনি সৌজন্য সাক্ষাতেও মিলিত হন । রবিবারের সফরে কেন্দ্রীয় প্রতিরক্ষা মন্ত্রী পূর্ব অরুণাচল প্রদেশের কিবিঠুর অগ্রবর্তী সেনা ছাউনিতেও যান । মূলত: দেশের সংশ্লিষ্ট সীমান্তে প্রকৃত নিয়ন্ত্রণ রেখার পরিস্থিতি খতিয়ে দেখতেই শ্রীমতী সিতারামনের টানা সফরসূচি । সফরে তাঁর সঙ্গে ভারতীয় সেনার পূর্বাঞ্চলীয় কমান্ডের প্রধান লেফটান্যান্ট জেনারেল অভয় কৃষ্ণা সহ অন্য বরিষ্ঠ আধিকারিকরাও ছিলেন ।
    
    সীমান্তবর্তী সেনা ছাউনিগুলি পরিদর্শনকালে শ্রীমতী সিতারামন সেখানকার পরিস্থিতি ও প্রতিরক্ষা প্রস্তুতির বিষয়ে অবহিত হন । তিনি এমন প্রতিকূল পরিস্থিতিতেও সেনাবাহিনীর বিভিন্ন স্তরের কর্তব্যরত কর্মীদের সর্বস্ব নিবেদিত সেবার প্রয়াসের প্রশংসা করেন । তাঁর সফরের এক পর্বে পূর্ব আসামের ছাবুয়াতে বায়ুসেনা ঘাঁটি পরিদর্শন করেন । সেখানে উপস্থিত বিমান বাহিনীর পদস্থ আধিকারিকরা প্রতিরক্ষা মন্ত্রীকে স্বাগত জানান । সেখানেও বর্তমান পরিস্থিতি এবং প্রস্তুতি সংক্রান্ত বিষয়ে খোঁজ খবর নেন । সংশ্লিষ্ট ঘাঁটির পরিকাঠামোগত বিকাশের খুঁটিনাটি বিষয়েও তিনি অবহিত হন । বিভিন্ন যুদ্ধ বিমানের বিষয়ে তিনি খোঁজ খবর নেন । কথা বলেন, সেখানকার বিভিন্ন পর্যায়ের বায়ু সৈনিকদের সঙ্গেও । পেশাগত দায়িত্ব পালনে তাদের ভূমিকারও প্রশংসা করেন শ্রীমতী সিতারামন ।

    
    
    (Release ID: 1508447) Visitor Counter : 3