      মন্ত্রিসভারঅর্থনৈতিকবিষয়সংক্রান্তকমিটি

      বিভিন্ন সরকারি পুষ্টিদান কর্মসূচিতে ডাল শস্যের মজুত ভাণ্ডারের একাংশ ব্যবহারের অনুমতি দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি
      Posted On: 13 NOV 2017 3:47PM by PIB Kolkata


    কেন্দ্রীয় সরকারের বিভিন্ন কর্মসূচির আওতায় বিভিন্ন গোষ্ঠী ও সুফল গ্রহীতাদের কাছে প্রোটিন যুক্ত খাবারের পুষ্টিমান পৌঁছে দিতে সরকারি মজুত ভাণ্ডারের ডালশস্যের একাংশ ব্যবহার করার একটি প্রস্তাবে আজ সম্মতি জানাল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি (সিসিইএ)। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কমিটির বৈঠকে সংশ্লিষ্ট দপ্তর এবং মন্ত্রকগুলিকে ক্ষমতা দেওয়া হয়েছে তাদের বিভিন্ন কর্মসূচি ও নীতি-নির্দেশিকায় এজন্য প্রয়োজনীয় সংশোধন বাপরিবর্তন নিশ্চিত করার জন্য। এর ফলে, ডাল শস্যের মজুত ভাণ্ডার থেকে খাদ্য ও পুষ্টি সম্পর্কিত প্রকল্পগুলির জন্যসংশ্লিষ্ট দপ্তর ও মন্ত্রকগুলি অনুমোদন সাপেক্ষে প্রয়োজন মতো ডাল শস্য ব্যবহার করতে পারবে। ডালশস্যের মজুতভাণ্ডার থেকে বিভিন্ন রাজ্যকেনিয়মিতভাবে যে যোগান দেওয়া হয়, বা খোলা বাজারে যে ডালশস্য ছাড়া হয়, তার অতিরিক্ত ব্যবস্থা হিসেবে আজকের বৈঠকে এই অনুমোদন দেওয়া হল।
    
    মন্ত্রিসভার আজকের অনুমোদনের মূল লক্ষ্য হল আর্থিক সহায়তাদানের পরিবর্তে প্রোটিন খাদ্যগুণযুক্ত ডালশস্য চিহ্নিত গোষ্ঠী এবং সুফল গ্রহীতাদের কাছে পৌঁছে দেওয়া। এর ফলে, মিড-ডে মিল সহ বিভিন্ন সরকারি কর্মসূচির আওতায় পুষ্টিদান প্রকল্পের কাজ সহজতর হবে বলে আশা করা হচ্ছে।

    
    
    (Release ID: 1509255) Visitor Counter : 3