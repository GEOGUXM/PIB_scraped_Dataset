      মন্ত্রিসভারঅর্থনৈতিকবিষয়সংক্রান্তকমিটি

      ‘রাষ্ট্রীয় কৃষি বিকাশ যোজনা’ পরবর্তী তিন বছরে ‘রাষ্ট্রীয় কৃষি বিকাশ যোজনা - কৃষি ও সংশ্লিষ্ট ক্ষেত্রকে লাভজনক করে তোলার কর্মসূচি’ হিসাবে রূপায়ণের প্রস্তাবে সম্মতি কেন্দ্রীয় মন্ত্রিসভার
      Posted On: 01 NOV 2017 6:21PM by PIB Kolkata


    প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির এক বৈঠকে ‘রাষ্ট্রীয় কৃষি বিকাশ যোজনা’টি কে ‘রাষ্ট্রীয় কৃষি বিকাশ যোজনা – কৃষি ও সংশ্লিষ্ট ক্ষেত্রকে লাভজনক করে তোলার কর্মসূচি’ হিসাবে ২০১৭-১৮ থেকে ২০১৯-২০ এই তিন বছর ধরে রূপায়ণের জন্য একটি প্রস্তাব অনুমোদন করা হয়। এজন্য আর্থিক সংস্থান অনুমোদিত হবে ১৫৭২২ কোটি টাকার। কৃষিজীবী মানুষের কর্মপ্রচেষ্টা, ঝুঁকির হার হ্রাস এবং কৃষি-বাণিজ্যভিত্তিক শিল্পোদ্যোগকে উৎসাহদানের মাধ্যমে কৃষিকাজকে একটি লাভজনক অর্থনৈতিক প্রচেষ্টা রূপে গড়ে তোলা হবে।
    
    এই কর্মসূচি রূপায়ণে প্রয়োজনীয় অর্থের ৬০ শতাংশ দেওয়া হবে কেন্দ্রের পক্ষ থেকে। বাকি ৪০ শতাংশ অর্থের যোগান দেবে সংশ্লিষ্ট রাজ্যগুলি।তবে, দেশের উত্তর-পূর্বাঞ্চল এবং হিমালয় সন্নিহিত রাজ্যগুলির জন্য কেন্দ্রীয় অনুদানের মাত্রা দাঁড়াবে ৯০ শতাংশের মতো।
    
    প্রসঙ্গত উল্লেখ্য, একাদশ পঞ্চম বার্ষিকী পরিকল্পনার সময় থেকেই রাষ্ট্রীয় কৃষি বিকাশ যোজনা রূপায়িত হচ্ছে। কৃষি এবং সংশ্লিষ্ট ক্ষেত্রগুলিতে বিনিয়োগ ও সুযোগ-সুবিধা দানের ক্ষেত্রে রাজ্যগুলিকে এই কর্মসূচি রূপায়ণে বিশেষ ক্ষমতা ও নমনীয়তা দেওয়া হয়েছে। জেলা কৃষি পরিকল্পনা ওরাজ্য কৃষি পরিকল্পনা প্রস্তুত করার মাধ্যমে কৃষি ও সংশ্লিষ্ট ক্ষেত্রের বিকেন্দ্রীকৃত পরিকল্পনার জন্য প্রয়োজনীয় উদ্যোগ গ্রহণ করে রাজ্যগুলি। সংশ্লিষ্ট এলাকা বা অঞ্চলের কৃষি জলবায়ু পরিস্থিতি এবং প্রয়োজনীয় প্রাকৃতিক সহায়সম্পদ ও প্রযুক্তির সহজলভ্যতার বিষয়গুলি বিবেচনা করে রাজ্যগুলির তরফে এই পরিকল্পনা প্রস্তুত করা হয়। তবে, সংশ্লিষ্ট বিষয়টিতে রাজ্যের নমনীয়তা ও বিশেষ স্বায়ত্ত্বশাসন ক্ষমতার কোনও রকম ক্ষতি না করে জাতীয় অগ্রাধিকারের বিষয়গুলিকেই সাধারণভাবে গ্রহণকরা হয়। জাতীয় অগ্রাধিকারের বিষয়গুলি হ’ল – পূর্ব ভারতে সবুজ বিপ্লব সম্ভব করে তোলা, শস্য উৎপাদনের ক্ষেত্রে বৈচিত্র্যকরণ, চাষের জমি বা মাটি সম্পর্কিত কোনও সমস্যা থাকলে তার দ্রুত সমাধান, কৃষি সম্পর্কিত কর্ম প্রচেষ্টায় পা ও মুখের রোগনিয়ন্ত্রণ কর্মসূচি, উন্নতমানের গবাদি পশুখাদ্য উৎপাদন ইত্যাদি।

    
    
    (Release ID: 1507912) Visitor Counter : 3