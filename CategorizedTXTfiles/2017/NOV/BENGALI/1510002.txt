      প্রধানমন্ত্রীরদপ্তর

      জাতীয় সংবাদপত্র তথা সংবাদ মাধ্যম দিবসে শুভেচ্ছা ও অভিনন্দন প্রধানমন্ত্রীর
      Posted On: 17 NOV 2017 3:51PM by PIB Kolkata


    জাতীয় সংবাদ মাধ্যম দিবসে প্রচার মাধ্যমের সদস্যদের শুভেচ্ছা ও অভিনন্দন জানিয়েছেন প্রধানমন্ত্রী শ্রী নরেন্দ্র মোদী। এই উপলক্ষে এক বার্তায় তিনি বলেছেন :
    
    “জাতীয় সংবাদ মাধ্যম দিবসে প্রচার মাধ্যমের সকল বন্ধুকে অভিনন্দন জানাই।আমাদের সংবাদ মাধ্যমগুলির কর্মীদের কঠোর শ্রমের আমি প্রশংসা করি। বিশেষত, সংবাদ প্রতিনিধি এবং আলোকচিত্রীরা যেভাবে ঘটনাস্থলে উপস্থিত থেকে বিভিন্ন সংবাদ সংগ্রহের পর তা জাতীয় তথা আন্তর্জাতিক পর্যায়ে প্রচারের ব্যবস্থা করেন, তা নিঃসন্দেহে প্রশংসনীয়।
    
    বাণীহারার কন্ঠে প্রকাশের উপযোগী ভাষার যোগান দেওয়ার ক্ষেত্রে সংবাদমাধ্যমগুলির ভূমিকা সাধুবাদের দাবী রাখে। গত তিন বছরে ‘স্বচ্ছ ভারত মিশন’কে আরওবেশি করে শক্তি যুগিয়েছে প্রচার মাধ্যমগুলি। পরিচ্ছন্নতার বার্তাকে সফলভাবে আরও এগিয়ে নিয়ে যাওয়ার কাজেও বিশেষ কৃতিত্ব দেখিয়েছে তারা।
    
    বর্তমান দিনে এবং যুগে সোশ্যাল মিডিয়ার উত্থান আমরা লক্ষ্য করছি, এমনকি মোবাইল ফোনের মাধ্যমেও বিভিন্ন তথ্য ও সংবাদ সকলের নজরে নিয়ে আসা হচ্ছে। এই ধরণের অগ্রগতি যে সংবাদ মাধ্যমগুলি প্রসারে আরও বেশি মাত্রায় সাহায্য করবে, সে বিষয়ে আমি নিশ্চিত। শুধু তাই নয়, সংবাদ মাধ্যম ক্ষেত্রটি আরও গণতান্ত্রিক ও প্রতিনিধিত্বমূলক হয়ে উঠবে বলেই আমার বিশ্বাস।
    
    এক উজ্জ্বল ও প্রাণবন্ত গণতন্ত্রের মূল কথাই হ’ল সংবাদ মাধ্যমের স্বাধীনতা। সংবাদ মাধ্যম তথা সংবাদপত্রের স্বাধীনতাকে ঊর্ধ্বে রাখতে আমরা পুরোপুরি প্রতিশ্রুতিবদ্ধ। ১২৫ কোটি ভারতবাসীর শক্তি, দক্ষতা এবং সৃজনশীলতা প্রকাশের একটি উপযুক্ত ক্ষেত্র হয়ে উঠুক দেশের প্রচার মাধ্যমগুলি এই শুভেচ্ছা জানাই”।

    
    
    (Release ID: 1510002) Visitor Counter : 3