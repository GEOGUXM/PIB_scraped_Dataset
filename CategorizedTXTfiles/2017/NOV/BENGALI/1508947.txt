      প্রধানমন্ত্রীরদপ্তর

      অনূর্দ্ধ-১৭ ফিফা বিশ্বকাপে অংশগ্রহণকারী ভারতীয় খেলোয়াড়দের সঙ্গে এক আলাপচারিতায় মিলিত হলেন প্রধানমন্ত্রী
      Posted On: 10 NOV 2017 3:39PM by PIB Kolkata


    সদ্য সমাপ্ত অনূর্ধ্ব-১৭ফিফা বিশ্বকাপে অংশগ্রহণকারী ভারতীয় খেলোয়াড়দের সঙ্গে আজ এখানে এক সাক্ষাৎকারে মিলিত হলেন প্রধানমন্ত্রী শ্রী নরেন্দ্র মোদী।
    
    আলাপচারিতার সময় ফিফা বিশ্বকাপের খেলা চলাকালীন মাঠের ভেতর ও বাইরে তাঁদের অভিজ্ঞতার কথা খেলোয়াড়রা বর্ণনা করেন প্রধানমন্ত্রীর কাছে।
    
    টুরনামেন্টের ফলাফলে হতাশ না হওয়ার জন্য তাঁদের উৎসাহ দেন প্রধানমন্ত্রী। তিনি বলেন, এই খেলাটিছিল তাঁদের কাছে শেখার একটি বড় সুযোগ। আত্মবিশ্বাস এবং উৎসাহ-উদ্দীপনাই যে সাফল্যের প্রথম ধাপ একথাও তিনি তাঁদের বুঝিয়ে বলেন।
    
    শ্রী মোদীর মতে, ফুটবলে ভারতের সাফল্যের সম্ভাবনা রয়েছে যথেষ্ট। খেলাধুলো ব্যক্তিত্ব গড়েতোলার পাশাপাশি আত্মবিশ্বাসেরও জন্ম দেয় – একথার উল্লেখ করে তিনি বলেন, সার্বিক বিকাশের লক্ষ্যে এই দুটি বিষয় একান্ত জরুরি।
    
    কেন্দ্রীয় ক্রীড়া ও যুব বিষয়ক দপ্তরের প্রতিমন্ত্রী (স্বাধীন দায়িত্বপ্রাপ্ত) শ্রীরাজ্যবর্ধন সিং রাঠোর-ও এদিন উপস্থিত ছিলেন আলাপচারিতাকালে।

    
    
    (Release ID: 1508947) Visitor Counter : 3