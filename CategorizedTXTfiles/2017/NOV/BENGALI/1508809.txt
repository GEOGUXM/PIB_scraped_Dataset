      নীতিআয়োগ

      নিতি আয়োগের উদ্যোগে দিল্লির আইআইআইটি-তে চারদিনের ব্লকচেন সম্মেলন
      Posted On: 09 NOV 2017 4:59PM by PIB Kolkata


    আগামীকাল অর্থাৎ, ১০ নভেম্বর থেকে ১৩ নভেম্বর পর্যন্ত আইআইআইটিদিল্লিতে একটি ব্লকচেন সম্মেলন এবং হ্যাকাথনের আয়োজন করছে নিতি আয়োগ। এমআইটি এবং হার্ভার্ড-এর স্নাতকদের প্রতিষ্ঠিত ‘প্রোফার’ নামে একটি ব্লকচেন স্টার্ট আপ-এর সঙ্গে মিলিতভাবে এই কর্মসূচির আয়োজন করা হয়েছে। এর লক্ষ্য হল, দক্ষতা, স্বচ্ছতা, ব্যয়সাশ্রয় ইত্যাদির সাহায্যে এবং গোপনীয়তা সুরক্ষিত রাখার মাধ্যমে ব্লকচেন কাঠামো ভারতের নতুন ডিজিটাল পরিকাঠামোকে কিভাবে সাহায্য করতে পারে তার পন্থাপদ্ধতি উদ্ভাবন।


    আইআইআইটি, এমআইটি, হার্ভার্ড, বার্কলে এবং বিশ্বের বিভিন্ন প্রান্তের শীর্ষ স্থানীয় ইঞ্জিনিয়ারিং শিক্ষা প্রতিষ্ঠানগুলির দেড় হাজারেরও বেশি ছাত্রছাত্রী এই সম্মেলনে অংশগ্রহণ করছেন।তবে, আইআইআইটি, দিল্লির ক্যাম্পাসে উপস্থিত থাকবেন ৫০০ জনের মতো অংশগ্রহণকারী। সরকারি এবং বিভিন্ন শিল্পোদ্যোগ ক্ষেত্রে পরিকাঠামো, আর্থিক বিনিয়োগ, শক্তি ও জ্বালানির বিপণন, যোগাযোগ শৃঙ্খল, বিকেন্দ্রিভূত আধার পরিচিতি, তথ্য বিনিময় এবং সংশ্লিষ্ট অন্যান্য সমস্যার সমাধানে সেরা পাঁচটি ব্লকচেন উদ্ভাবকদের জন্য ১৭,০০০ মার্কিন ডলারেরও বেশি পুরস্কারের ব্যবস্থা করা হয়েছে মাইক্রোসফ্‌ট, আইবিএম, অ্যাক্সেল, কয়েনবেস এবং অ্যামাজন এডব্ল্যুএস-এর সৌজন্যে।


    আগামীকাল সন্ধ্যায় এই সম্মেলনে মূল বক্তব্য রাখবেন নিতি আয়োগের সিইও শ্রী অমিতাভ কান্ত।


    এই সম্মেলন সম্পর্কিত যাবতীয় তথ্য এবং নথিভুক্তির জন্য https://proffer.network/hackathon - এই ওয়েব পোর্টালটিতে যোগাযোগ করা যেতে পারে।

    
    
    (Release ID: 1508809) Visitor Counter : 5