      তথ্যওসম্প্রচারমন্ত্রক

      ‘ভারতীয় সিনেমায় শিশু চলচ্চিত্র ’—আই.এফ.এফ.আই. ২০১৭-তে এক প্যানেল আলোচনা
      Posted On: 28 NOV 2017 5:09PM by PIB Kolkata


    ‘ ভারতের আন্তর্জাতিক চলচ্চিত্র উত্সবের ’ (আই.এফ.এফ.আই.) দ্বিতীয় দিনে ‘ ভারতীয় সিনেমায় শিশু চলচ্চিত্র ’ শীর্ষক একপ্যানেল আলোচনার আয়োজন করা হয়েছিল, যেখানে উপস্থিত ছিলেন কেন্দ্রীয় চলচ্চিত্র প্রামাণ্যকরণ পর্ষদের মুখ্য কার্যনির্বাহী আধিকারিক প্রসূন যোশি, নির্দেশক ও চলচ্চিত্র নির্মাতা নীতেশ তিওয়ারি, গ্রিন গোল্ড অ্যানিমেশনের প্রতিষ্ঠাতা ও পরিচালন অধিকর্তা রাজীব চিলাকা এবং ডিজনির কার্য নির্বাহী অধিকর্তা শ্রীমতি দেবিকা প্রভূ| প্যানেলের বিশেষজ্ঞগণ শিশু ও কিশোরদের জন্য চলচ্চিত্র নির্মাণের গুরুত্বের ওপর আলোকপাত করেন| তারা বলেন, নানা সময় শিশু চলচ্চিত্রের ক্ষেত্রে উত্থান-পতনএসেছে, কিন্তু তারপরও বিনোদনের উত্স হিসেবে এর প্রাসঙ্গিকতা হারিয়ে যায়নি| এই প্যানেল আলোচনার আয়োজন করেন আই.এফ.এফ.আই. ২০১৭-এর পরিচালনা সমিতির সদস্য শ্রীমতিবাণী ত্রিপাঠি এবং নির্দেশক শ্রী সুনিত টেন্ডন|
    
    নীতেশ তিওয়ারি, রাজীব চিলাকা ও দেবিকা প্রভূ ’ র সঙ্গে যোগ দিয়ে প্রসূন যোশি বুদ্ধিদীপ্ত এক প্রশ্নের মধ্য দিয়ে প্যানেল আলোচনার সূচনা করেন| তিনি প্রশ্ন তুলেন যে, ‘ শিশুদের নিয়ে সিনেমা ’ এবং ‘ শিশুদের জন্য সিনেমা ’ র মধ্যে তফাত রয়েছে কি? শিশু চলচ্চিত্রগুলো কি শিশুদের নিয়ে, নাকি শিশুদের জন্য? যার উত্তর দিয়ে নীতেশ তিওয়ারি বলেন, সিনেমাটির বিষয়বস্তু ও কোন ধারণার ওপর তা নির্মিত, তার ওপর সেটা নির্ভর করবে| তিনি ‘ তারে জমিন পর ’ সিনেমাটির উদাহরণ টেনে বলেন, এই ছবিটি শিক্ষার বিষয়ের ওপর নির্মিত, যাকে বিনোদন ও হালকা ভঙ্গিতে উপস্থাপিত করা হয়েছে| তিনি আরও বলেন, বাণিজ্যিক সাফল্য এবং সৃজনশীলতার অভাব চলচ্চিত্র নির্মাতাদের শিশু-চলচ্চিত্র তৈরি থেকে সরিয়ে রেখেছে| এখন সিনেমা তৈরির খরচ বা বরাদ্দ স্ক্রিপ্টের ওপর নির্ভর করে না, সিনেমাটিতে কোন তারকা রয়েছেন, তার ওপর নির্ভর করে|
    
    শিশুদের জন্য চলচ্চিত্র নির্মাণের এক বিশেষ পদ্ধতি নিয়ে ভাবার কথা উল্লেখ করে নীতেশ তিওয়ারি বলেন, তাঁর ‘ চিল্লর পার্টি ’ সিনেমাটি ভাবা হয়েছিল কম বয়েসিরাই বেশি পছন্দ করবে, কিন্তু বাস্তবে সমস্ত বয়সেরমানুষই তা পছন্দ করেছেন| শিশুদের জন্য সিনেমা নির্মাণের ক্ষেত্রে তাই বিশেষ কিছু উপাদান যুক্ত করতে হবে| শিশুদের জন্য আমাদেরকে আরও বেশি চলচ্চিত্র নির্মাণ করতেহবে, কিন্তু তা সব বয়সের মানুষের কাছেই যাতে আগ্রহের হয়ে উঠতে পারে, তা দেখতে হবে|
    
    হায়দ্রাবাদের গ্রিন গোল্ড অ্যানিমেশনের প্রতিষ্ঠাতা ও পরিচালন অধিকর্তা এবং টিভিতে ‘ কৃষ্ণা কার্টুন সিরিজ ’ ও ‘ ছোটাভীম ’ কার্টুনের স্রষ্টা ডক্টর রাজীব চিলাকা বলেন, শিশুদের জগত এক আলাদা ভূবন| তিনি শিশু চলচ্চিত্র নিয়ে এই আলোচনায় প্রচুর মানুষের উপস্থিতিতে সন্তোষ ব্যক্ত করেন| তিনি উল্লেখ করেন যে, টেলিভিশন দর্শকদের মধ্যে ৫০ শতাংশেরও বেশি হচ্ছে ১৪ বছরের কম বয়সের ছেলেমেয়ে| তাই শিশুদের সম্পর্কিত চলচ্চিত্রের বাজার অনেক বড়| তিনি বলেন, আমাদের সবাইকে শিশুদের নিয়ে এমন ছবি তৈরি আরও বেশি করে করতে হবে, যেসব ছবি সব বয়সের মানুষই দেখেন| তিনি জানান যে,তাঁরা চারটি অ্যানিমেশন ছবি তৈরি করেছেন| যেসব ছেলেমেয়েরা এই ছবিগুলো দেখতে এসেছে,তারা তা খুব ভালোভাবে উপভোগ করেছে এবং এই চলচ্চিত্রগুলোর টি.আর.পি. খুব বেড়েছে|
    
    সৈকত রাজ্য গোয়ায় আই.এফ.এফ.আই. ’ র ৪৮তম এই আয়োজন চলবে আগামী ২৮ নভেম্বর পর্যন্ত| আই.এফ.এফ.আই. হচ্ছে ভারতের সর্ববৃহত এবং এশিয়ার সবচেয়ে পুরনো চলচ্চিত্র উত্সব, যা গোটা পৃথিবীর কাছেই বিশেষ খ্যাতি ও মর্যাদার|

    
    
    (Release ID: 1511126) Visitor Counter : 3