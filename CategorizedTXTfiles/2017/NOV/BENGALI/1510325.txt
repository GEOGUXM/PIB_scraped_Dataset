      তথ্যওসম্প্রচারমন্ত্রক

      গোয়ায় আজ ভারতের আন্তর্জাতিক চলচ্চিত্র উৎসবের উদ্বোধন হবে
      Posted On: 21 NOV 2017 3:20PM by PIB Kolkata


    ভারত সরকারের তথ্য ও সম্প্রচার মন্ত্রকের প্রেস ইনফরমেশন ব্যুরো, পুরনো জিএমসি ভবনে আইএফএফআই ২০১৭ বিষয়ে বিভিন্ন তথ্য এবং দৈনিক কাজকর্মের খতিয়ান প্রকাশ করার জন্য একটি অত্যাধুনিক ও সম্পূর্ণ কার্যকর গণমাধ্যম কেন্দ্র চালু করেছে। ভারত আন্তর্জাতিক চলচ্চিত্র উৎসব আইএফএফআই সংক্রান্ত বিভিন্ন তথ্য নথিভুক্ত সংবাদ কর্মীরা এসএমএস, ই-মেল, ছবি ও বিজ্ঞপ্তি (যা pib.nic.in – এ প্রকাশ করা হবে) পাবেন। এছাড়াও, বিভিন্ন সোশ্যাল মিডিয়া হ্যান্ডেলেও যেমন - @PIB_India, @PIBHindi @MIB_India, @MIB_Hindi@PIB_Panaji @IFFIGoa, @airnewsalerts @DDNewsLive @DDNational, @prasarbharati থেকেও চলচ্চিত্র উৎসব বিষয়ে প্রয়োজনীয় তথ্য পাওয়া যাবে। ট্যুইটারের মাধ্যমে তাৎক্ষণিক ভিত্তিতে ছবি ও তথ্য সংগ্রহ করা যাবে। এছাড়া, IFFI Goa , Ministry of I&B , PIB New Delhi এবং PIB Goa . IFFI Goa –এর ফেসবুক পেজ থেকে প্রতিদিনকার সর্বশেষ খোঁজখবর মিলবে। এছাড়া, প্রেস ইনফরমেশন ব্যুরো’র ইউটিউব চ্যানেলেও প্রধান ঘটনাগুলি লাইভ দেখানো হবে। সোশ্যাল মিডিয়ায় #IFFI2017 – এর মাধ্যমে চলচ্চিত্র উৎসবকে তুলে ধরা হয়েছে। ইউটিউব, ফেসবুক এবং পেরিস্কোপের মাধ্যমে উদ্বোধনী ও সমাপ্তি অনুষ্ঠান সরাসরি দেখানোর ব্যবস্থা হয়েছে।
    
    ২০১৭’র ২১ নভেম্বর থেকে সাংবাদিক সম্মেলনগুলি চলবে। ‘বিয়ন্ড দ্য ক্লাউডস্‌’ ছবি বিষয়ে বিশিষ্ট চলচ্চিত্র নির্মাতা মজিদ মজিদী প্রথম সাংবাদিক সম্মেলন করবেন। এছাড়াও, এই সাংবাদিক সম্মেলনে বক্তব্য রাখবেন বিশাল ভরদ্বাজ ( সংলাপ রচয়িতা ), ইশান খট্টর (অভিনেতা),মালবিকা মোহানন (অভিনেত্রী) রেজা মজিদ মজিদী (পরিচালক), এ আর রহমান (সুর স্রষ্টা ), শারিন মন্ত্রী(নামা পিকচার্স, প্রযোজক), সুজয় কুট্টি (জি স্টুডিওজ,প্রযোজক) এবং কিশোর অরোরা (নামা পিকচার্স প্রযোজক)। দ্বিতীয় সাংবাদিক সম্মেলনটি হবে ‘কান্ট্রি ফোকাস – কানাডা’।
    
    আইএফএফআই ২০১৭’তে প্রথম অনেকগুলি বিষয়কে সংযুক্তির ফলে বেশ চাঞ্চল্য সৃষ্টি হয়েছে। এই চলচ্চিত্র উৎসব আন্তর্জাতিক প্রযোজক সংস্থা(এফআইএপিএফ) কর্তৃক গ্রেড ‘এ’ মর্যাদা পেয়েছে এবং ৮২টি দেশের ১৯৫টি ছবি এখানে প্রদর্শিত হবে, তার মধ্যে ১০টির ওয়ার্ল্ড প্রিমিয়ার, ১০টির এশীয় এবং আন্তর্জাতিক প্রিমিয়ার এবং ৬৪টিরও বেশি ভারতীয় প্রিমিয়ার হিসেবে প্রদর্শিত হবে।
    
    উৎসবের সূচনা হবে বিশিষ্ট চলচ্চিত্র নির্মাতা মজিদ মজিদী পরিচালিত, বহুল আলোচিত নতুন কাহিনীচিত্র ‘বিয়ন্ড দ্য ক্লাউড্‌স’ ছবিটি প্রদর্শনের মধ্য দিয়ে। এই ছবিটি নামা পিকচার্স এবং জি স্টুডিওজ পরিবেশন করবে। এছাড়া, বিশিষ্ট পরিচালক পাবলো সিজার নির্মিত ভারত-আর্জেন্টিনীয় যৌথ প্রযোজনার ‘থিকিং অফ হিম’ নামে ছবির ওয়ার্ল্ড প্রিমিয়ারের মধ্য দিয়ে উৎসব শেষ হবে। উৎসবের উদ্বোধনী অনুষ্ঠানে বিশেষ অতিথি হিসেবে উপস্থিত থাকবেন বিখ্যাত চলচ্চিত্র অভিনেতা শাহরুখ খান এবং সমাপ্তি অনুষ্ঠানে উপস্থিত থাকবেন প্রখ্যাত অভিনেতা সলমন খান। এছাড়াও, চলচ্চিত্র শিল্পের সঙ্গে যুক্ত বহু বিখ্যাত ব্যক্তিত্ব, আন্তর্জাতিক অতিথি এবং অভিনেতা ও তারকারাও এই উৎসবে অংশ নেবেন।
    
    ২১ নভেম্বর থেকে সংবাদমাধ্যম এবং প্রতিনিধিদের জন্য চলচ্চিত্র প্রদর্শনের মাধ্যমে ভারতীয় প্যানোরামা সেকশনের উদ্বোধন হবে। এর উদ্বোধন করবেন প্রখ্যাত অভিনেত্রী শ্রীদেবী। ঐদিনই ‘কান্ট্রি ফোকাস’ বিভাগে কানাডার ছবি প্রদর্শন শুরু হবে। কানাডার বিখ্যাত অভিনেতা-অভিনেত্রীদের উপস্থিতিতে এই অনুষ্ঠান হবে।কানাডা সরকার এবং টেলিফিল্ম কানাডা নামে একটি সংস্থার সঙ্গে যৌথ উদ্যোগে টরন্টো আন্তর্জাতিক চলচ্চিত্র উৎসবে নির্বাচিত ছবিগুলি এই বিভাগে প্রদর্শিত হবে।
    
    আইএফএফআই, ২০১৭-র আন্তর্জাতিক প্রতিযোগিতা বিভাগে এবছরের সেরা ১৫টি ছবি দেখানো হবে। এই বিভাগে প্রতিযোগিতা হবে স্বর্ণ এবং রৌপ্য ময়ূর পুরস্কারের জন্য। এছাড়া, এতে ১ কোটি টাকার মোট আর্থিক পুরস্কার রয়েছে। আন্তর্জাতিক প্রতিযোগিতার জুরিদের মধ্যে রয়েছেন বিখ্যাত চলচ্চিত্র নির্মাতা মুজফ্‌ফর আলি।এছাড়া থাকছেন, অস্ট্রেলিয়া চলচ্চিত্র উৎসব অধিকর্তা ম্যাক্সিন উইলিয়ামসন, ইজরায়েলের অভিনেতা-পরিচালক জাহি গ্রাদ, রাশিয়ার সিনেমাটোগ্রাফার ভ্লাদিস্লাভ ওপেলিয়ান্টস এবং ইংল্যান্ডের চলচ্চিত্র পরিচালক ও প্রোডাকশন ডিজাইনার রজার ক্রিশ্চিয়ান।
    
    এবারের চলচ্চিত্র উৎসবে রেকর্ড সংখ্যায় মহিলা চলচ্চিত্র নির্মাতাদের ছবি প্রদর্শিত হবে (৩০টিরও বেশি)। এছাড়াও থাকছে সারা বিশ্বের বেশ কিছু পুনর্নিমিত ধ্রূপদী চলচ্চিত্রের প্রদর্শনী। এর মধ্যে রয়েছে, সম্প্রতি পুনর্নিমিত ফ্রিট্‌জ ল্যাং-এর ‘মেট্রোপলিস’ এবং তারকোভোস্কির ‘স্যাক্রিফাইস’।
    
    আইএফএফআই, ২০১৭-য় যে যে বিষয়গুলি এবারই প্রথম হচ্ছে তার মধ্যে রয়েছে, বিশেষভাবে নির্বাচিত জেম্‌স বন্ড-এর থ্রিলার ছবি। এই বিভাগে ন’জন বিখ্যাত অভিনেতার কিংবদন্তী গোয়েন্দা জেম্‌স বন্ড-এর চরিত্রে অভিনয় করা ছবিগুলি দেখানো হবে। এর অতিরিক্ত হিসাবে এই প্রথম ভেনিস আন্তর্জাতিক চলচ্চিত্র উৎসবের সঙ্গে সহযোগিতায় বিয়েনেল কলেজের নবীন চলচ্চিত্র পরিচালকদের চারটি ছবি প্রদর্শিত হবে।এই প্রসঙ্গে ভেনিস আন্তর্জাতিক চলচ্চিত্র উৎসবের অধিকর্তা আলবার্তো বারবেরা জানিয়েছেন, “ভেনিস চলচ্চিত্র উৎসবের সঙ্গে সহযোগিতায় বিয়েনেল কলেজ সিনেমার এইচারটি ছবি এখানে প্রদর্শনের জন্য আমি ভারতীয় চলচ্চিত্র উৎসব আয়োজকদের কাছে কৃতজ্ঞ।এই প্রকল্পে আমরা অত্যন্ত গর্বের সঙ্গে সারা পৃথিবীর নবীন চলচ্চিত্র নির্মাতাদেরসহায়তা প্রদান করে থাকি। আমার বিশ্বাস, কম বাজেটে তৈরি এই ছবিগুলির গুণমান এইচলচ্চিত্র উৎসবের বোদ্ধা দর্শক-শ্রোতাদের কাছে প্রশংসিত হবে। এছাড়া, ভেনিসের পরদ্বিতীয়বারের জন্য এই ছবিগুলি প্রদর্শিত হওয়ায় অনেক বেশি দর্শকের কাছে তা পৌঁছেযাবে। প্রতিভাবান চলচ্চিত্র পরিচালকদের নির্মিত উচ্চমানের চলচ্চিত্রের জন্য আমাদের অভিন্ন অনুভূতির অঙ্গ হিসাবে দুই চলচ্চিত্র উৎসবের মধ্যে সহযোগিতা যেন অব্যাহতথাকে, আমি তেমনটাই আশা করি।”
    
    ২০১৭-র এই চলচ্চিত্র উৎসবে ভারচ্যুয়েল রিয়েলিটি এবং অগমেন্টেড রিয়েলিটি-ভিত্তিক বেশ কিছু ছবি দেখানো হবে। এছাড়াও, বিনোদন শিল্পের সঙ্গে যুক্তবহু ব্যক্তিত্ব, চলচ্চিত্র পরিচালক বিভিন্ন ধরনের ‘প্যানেল ডিসকাশন’-এ অংশ নেবেন।এঁদের মধ্যে উল্লেখযোগ্য হলেন, বিশিষ্টি চলচ্চিত্র নির্মাতা অ্যাটম এগোয়াম, শেখর কাপুর, নীতেশ তিওয়ারি, ফারাহ খান এবং অস্কার পুরস্কার জয়ী শব্দের জাদুকর ক্রেগম্যান।
    
    এবারের আন্তর্জাতিক চলচ্চিত্র উৎসবে বর্ষ সেরা ভারতীয় চলচ্চিত্র ব্যক্তিত্ব পুরস্কার প্রখ্যাত অভিনেতা অমিতাভ বচ্চনের হাতে তুলে দেওয়াহবে। এছাড়া, লাইফ টাইম অ্যাচিভমেন্ট অ্যাওয়ার্ড প্রদান করা হবে কানাডার প্রখ্যাত চলচ্চিত্র পরিচালক অ্যাটম এগোয়ামকে।
    

    
    (Release ID: 1510325) Visitor Counter : 5