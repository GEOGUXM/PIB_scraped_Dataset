      বৈদ্যুতিন ও তথ্যপ্রযুক্তি মন্ত্রক

      আধার সংক্রান্ত তথ্যের গোপনীয়তা, কখনই লঙ্ঘিত হয়নি অথবা বাইরে প্রকাশিত হয়নি : ইউআইডিএআই
      Posted On: 21 NOV 2017 3:11PM by PIB Kolkata


    ভারতের অনন্য পরিচিতি কর্তৃপক্ষ(ইউআইডিএআই), ‘২১০টি সরকারি ওয়েবসাইট আধার সংক্রান্ত তথ্য প্রকাশ করে দিয়েছে’ বলে গণমাধ্যমের একাংশে প্রকাশিত একটি সংবাদ প্রতিবেদনের প্রতিক্রিয়ায় জানিয়েছে যে, এইসংবাদে মনে হতে পারে যে আধার-এর তথ্যের গোপনীয়তা লঙ্ঘিত হয়েছে অথবা প্রকাশিত হয়েছে। এই ধরনের সংবাদে সত্য প্রতিফলিত হয়নি। ইউআইডিএআই এক বিবৃতিতে জানিয়েছে যে,আধার সংক্রান্ত তথ্য সম্পূর্ণ নিরাপদ এবং সুরক্ষিত রয়েছে, তথ্যের গোপনীয়তা লঙ্ঘিত হয়নি অথবা প্রকাশ করা হয়নি।
    
    ইউআইডিএআই তাদের বিবৃতিতে জানিয়েছে যে, উল্লিখিত তথ্যগুলি, তথ্য জানার অধিকার আইনে প্রকাশ্য মঞ্চে জনসাধারণের জন্য সংশ্লিষ্ট সরকারি ও প্রাতিষ্ঠানিক ওয়েবসাইটগুলি প্রকাশ্যে এনেছে।এর মধ্যে রয়েছে – বিভিন্ন ধরনের জনকল্যাণমূলক প্রকল্পের জন্য তৃতীয়পক্ষ/ব্যবহারকারীদের কাছ থেকে সংগৃহীত আধার সংখ্যা, নাম, ঠিকানা, ব্যাঙ্ক অ্যাকাউন্ট এবং অন্যান্য তথ্য। তথ্য জানার অধিকার আইনের আওতাতেই সংগৃহীত এইসব তথ্যগুলি প্রকাশ্য মঞ্চে দেওয়া হয়েছে। এর কোনওটিই ইউআইডিএআই-এর তথ্য ভাণ্ডার অথবা সার্ভার থেকে প্রকাশ করা হয়নি।
    
    ইউআইডিএআই বলেছে যে, এই ঘটনার পরিপ্রেক্ষিতে তারা এবং বৈদ্যুতিন ও তথ্য প্রযুক্তি মন্ত্রক সংশ্লিষ্ট সরকারি দপ্তর/মন্ত্রককে তাদের ওয়েবসাইট থেকে অবিলম্বে এই তথ্যগুলি সরিয়ে দেওয়ার নির্দেশ দিয়েছে এবং ভবিষ্যতে যাতে এই ধরনের ঘটনা না ঘটে, তা নিশ্চিত করার জন্যও বলা হয়েছে।বিভিন্ন পর্যায়ে আরও বেশ কয়েকটি পদক্ষেপ নেওয়া হয়েছে, যাতে ভবিষ্যতে আধার সংক্রান্ত তথ্য এইভাবে প্রকাশ না করা হয়। ইউআইডিএআই-এর তাৎক্ষণিক ব্যবস্থার ফলে সংশ্লিষ্ট ওয়েবসাইটগুলি থেকে সঙ্গে সঙ্গে এইসব তথ্য মুছে ফেলা হয়েছে। তবে,সংবাদপত্রে প্রকাশিত খবরটি এমনভাবে পেশ করা হয়েছে যাতে ২১০টি ওয়েবসাইটে আধারসংক্রান্ত তথ্য প্রকাশ করা হয়েছে বা এইসব তথ্যের গোপনীয়তা লঙ্ঘিত হয়েছে বলে পাঠকরা বিভ্রান্ত হতে পারেন এবং এর নিরাপত্তা বিষয়ে সন্ধিহান হয়ে উঠতে পারেন ।
    
    ইউআইডিএআই পুনরায় জানিয়েছে যে,আধার-এর নিরাপত্তা ব্যবস্থা আন্তর্জাতিক মানের এবং আধার-এর তথ্যগুলি সম্পূর্ণ সুরক্ষিত। ইউআইডিএআই-এ আধার-এর কোনও তথ্যের গোপনীয়তা লঙ্ঘিত হয়নি বা তা বাইরে প্রকাশিত হয়নি। এছাড়া, সংশ্লিষ্ট ওয়েবসাইটগুলিতে যেসব আধার সংখ্যা প্রকাশিত হয়েছে,তাতে সংশ্লিষ্ট ব্যক্তিদের ভয় পাওয়ার কোনও কারণ নেই, কারণ – বায়োমেট্রিক তথ্য কখনই প্রকাশ করা হয় না এবং ইউআইডিএআই-তে সর্বোচ্চ সতর্কতার মধ্যে তা সম্পূর্ণ সুরক্ষিত রাখা হয়েছে। তাছাড়া, বায়োমেট্রিক তথ্য ছাড়া, শুধুমাত্র পরিচয় সংক্রান্ত জনসংখ্যাগত তথ্যের অপব্যবহারের কোনও সম্ভাবনা নেই।
    
    ইউআইডিএআই সুস্পষ্টভাবে জানিয়েছে যে, আধার সংখ্যা কোনও গোপনীয় সংখ্যা নয়।দায়িত্বপ্রাপ্ত এজেন্সির সঙ্গে কোনও বিশেষ ধরনের পরিষেবা বা সরকারের জনকল্যাণ মূলকপ্রকল্পের সুবিধা নিতে হলে তা জানাতে হয়। কিন্তু তার মানে এই নয় যে, আধার সংখ্যা র এই ধরনের ব্যবহার থেকে নিরাপত্তা অথবা আর্থিক ক্ষয়ক্ষতির সম্ভাবনা রয়েছে। শুধুমাত্র আধার সংখ্যা প্রকাশকে কোনওভাবেই নিরাপত্তার ক্ষেত্রে বিপজ্জনক ভাবা বা এক্ষেত্রে কোনও আর্থিক ক্ষয়ক্ষতি বাপ্রতারণার আশঙ্কা নেই। কারণ, ব্যক্তির পরিচয় যথাযথভাবে যাচাই করার জন্য আঙুলের ছাপ ও সংশ্লিষ্ট ব্যক্তির চোখের মণির ছবি থাকা দরকার। এছাড়াও, যে কোনও ধরনের পরিচিতি যাচাইয়ের ঘটনা সংশ্লিষ্ট পরিষেবাদাতা সংস্থার কর্মীদের উপস্থিতিতেই করা হয়ে থাকে, যার ফলে এই ব্যবস্থাটি নিরাপদ থাকে।
    
    এছাড়া, ইউআইডিএআই নিরাপত্তা ব্যবস্থাটি জনসাধারণের অংশগ্রহণের ভিত্তিতে করা এক ব্যবস্থা। বায়োমেট্রিক তথ্যের চাবিটি ইউআইডিএআই পোর্টালেই থাকে, যা কেবলমাত্র (http://www.uidai.gov.in/">www.uidai.gov.in . ওয়েবসাইট থেকে সংশ্লিষ্ট ব্যক্তির গোপন চাবি ব্যবহার করে ই একমাত্র খোলা সম্ভব।
    

    
    (Release ID: 1510323) Visitor Counter : 6