      পানীয়জলওস্বাস্থ্যব্যবস্থামন্ত্রক

      উদয় প্রকল্পের আওতাভুক্ত নাগাল্যান্ড,আন্দামান ও নিকোবর দ্বীপপুঞ্জ, দাদরা ও নগর হাভেলি এবং দমন ও দিও
      Posted On: 22 NOV 2017 12:24PM by PIB Kolkata


    উজ্জ্বল ডিসকম অ্যাসুরেন্স যোজনা (উদয়)-র দ্বিতীয় বর্ষ পূর্তি উপলক্ষে মঙ্গলবার এই প্রকল্পে চারটে মৌ স্বাক্ষরিত হয়। এর আওতায় আছে নাগাল্যান্ড রাজ্য এবং কেন্দ্র শাসিত অঞ্চল আন্দামান ও নিকোবর দ্বীপপুঞ্জ, দাদরা ও নগর হাভেলি এবং দমন ও দিও। এই রাজ্য ও কেন্দ্রশাসিত অঞ্চলগুলি কাজের মান বাড়ানোর জন্য প্রকল্পভুক্ত হয়েছে। তবে এই প্রকল্পে আর্থিক পুনর্গঠনের প্রক্রিয়া বা বন্ডজারি করার বিষয় থাকবে না। নতুন চারটে রাজ্য ও কেন্দ্রশাসিত অঞ্চলের অন্তর্ভূক্তির ফলে উদয় প্রকল্পের আওতাভুক্ত হলো ২৭টি রাজ্য এবং চারটে কেন্দ্রশাসিত অঞ্চল।
    
    এই বিষয়ে সার্বিক সুবিধার পরিমান নাগাল্যান্ডের জন্য ৫৫১ কোটি টাকা, আন্দামান ও নিকোবরের জন্য ১৮ কোটি টাকা , দাদরা ও নগর হাভেলির জন্য ১৩ কোটি টাকা এবং দমন ও দিও-র জন্য দশ কোটি টাকা। এই প্রকল্পেযোগদানের ফলে ক্যাপেক্সের জন্য কম খরচের তহবিল, এটিঅ্যান্ডসি ও সংবহন ক্ষতিরক্ষেত্রে ছাড়, শক্তি সক্ষমতার মতো ক্ষেত্রে হস্তক্ষেপের বিষয়ে সুনির্দিষ্ট মেয়াদের মধ্যে ভারত সরকারের পক্ষ থেকে লক্ষ্য রাখা হবে।


    এই প্রকল্পের আওতায় রাজ্য ও কেন্দ্রশাসিত অঞ্চলগুলির পক্ষ থেকে কার্যগত সক্ষমতা বাড়িয়ে বিদ্যুৎ শক্তি সরবরাহের খরচ কমিয়ে আনতে হবে। কেন্দ্রীয় সরকার এক্ষেত্রে সংশ্লিষ্ট রাজ্য ও কেন্দ্রশাসিত অঞ্চলগুলিতে বিদ্যুৎ পরিকাঠামোর মান বাড়াতে এবং আরও খরচ সাশ্রয়ের লক্ষ্যে ইনসেনটিভেরব্যবস্থা করবে| এছাড়া কেন্দ্রীয় শক্তি মন্ত্রক এবং নবীন ও পুনর্নবীকরণযোগ্য শক্তিমন্ত্রকের দীনদয়াল উপাধ্যায় গ্রামজ্যোতি যোজনা(ডিডিইউজিজেওয়াই),সুসংহত বিদ্যুত শক্তি বিকাশ প্রকল্প (আইপিডিএস), বিদ্যুৎ ক্ষেত্র বিকাশ তহবিলের মত বিভিন্ন কেন্দ্রীয় প্রকল্পে অর্থের সংস্থান ইতিমধ্যেই করা হচ্ছে|
    
    উদয় প্রকল্পের আওতায় শক্তি সাশ্রয়কর এলইডিবাল্ব,কৃষিক্ষেত্রে ব্যবহৃত পাম্প, পাখা, এয়ার কন্ডিশনার প্রভৃতির পাশাপাশি সক্রিয়তা, সফলতা, ব্যবসা-বানিজ্যকরণ(পিএটি)-র মাধ্যমে বেশি প্রয়োজনের সময় শক্তি সাশ্রয়কর পদ্ধতিতে শিল্পোদ্যোগ সামগ্রী ব্যবহারের মাধ্যমে আরও সক্ষমতার মান বাড়ানোয়জোর দেওয়া হয়েছে|
    
    এর ফলে স্বাভাবিকভাবেই মৌ স্বাক্ষরিত রাজ্য ও কেন্দ্রশাসিত অঞ্চলের সার্বিক অবস্থার উন্নতির মাধ্যমে সেখানকার জনগণের অবস্থার উন্নতি নিশ্চিত হবে, বলাই বাহুল্য!

    
    
    (Release ID: 1510400) Visitor Counter : 3