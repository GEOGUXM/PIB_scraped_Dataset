      প্রধানমন্ত্রীরদপ্তর

      ফিলিপিন্স-এর উদ্দেশে রওনা হওয়ার আগে প্রধানমন্ত্রীর বিবৃতি
      Posted On: 13 NOV 2017 3:26PM by PIB Kolkata


    ফিলিপিন্স সফরের উদ্দেশে রওনা হওয়ার আগে প্রধানমন্ত্রী শ্রী নরেন্দ্র মোদীর বিবৃতি।
    
    “আমি ১২ নভেম্বর থেকে তিন দিনের সফরে ম্যানিলায় থাকব। এটিই হবে ফিলিপিন্সে আমার প্রথম দ্বিপাক্ষিক সফর, যেখানে আমি আসিয়ান-ভারত এবং পূর্ব এশিয়ার দেশগুলির শীর্ষ বৈঠকেও অংশগ্রহণ করব। এই দুটি বৈঠকে আমার অংশগ্রহণ, আশিয়ান সদস্য রাষ্ট্রগুলির সঙ্গে সম্পর্ক গভীরতর করার লক্ষ্যে ভারতের প্রত্যয়ের প্রতীক। এছাড়া,আমাদের সরকারের ‘পূবে কাজ কর’ নীতির কাঠামো অনুসারে সাধারণভাবে ভারত-প্রশান্ত মহাসাগরীয় অঞ্চলের দেশগুলির সঙ্গেও সম্পর্ক জোরদার করার ক্ষেত্রে আমাদের উদ্যোগের প্রতীক।
    
    এই দুটি শীর্ষ বৈঠক ছাড়া আমি ‘আসিয়ান’ রাষ্ট্র জোটের ৫০তম বার্ষিকী উপলক্ষেআয়োজিত বিশেষ অনুষ্ঠান, আঞ্চলিক সার্বিক অর্থনৈতিক অংশীদারিত্ব (আরসিইপি) বিষয়েনেতৃবৃন্দের বৈঠক এবং আশিয়ান বাণিজ্য ও বিনিয়োগ সংক্রান্ত শীর্ষ বৈঠকেও অংশগ্রহণকরব।
    
    আসিয়ান সদস্য রাষ্ট্রগুলির সঙ্গে আমাদের বাণিজ্যিক সম্পর্ক আরও বৃদ্ধিরক্ষেত্রে, আসিয়ান বাণিজ্য ও বিনিয়োগ সংক্রান্ত শীর্ষ বৈঠক, আমাদের মধ্যেকার সহযোগিতা আরও বাড়াবে। এই দেশগুলির সঙ্গে আমাদের মোট বৈদেশিক বাণিজ্যের ১০.৮৫ শতাংশ হয়ে থাকে।
    
    ফিলিপিন্সে আমার প্রথম সফরকালে আমি সেদেশের রাষ্ট্রপতি মাননীয় মিঃ রড্রিগোদুতার্তে-এর সঙ্গে দ্বিপাক্ষিক বৈঠকের জন্য অপেক্ষা করে আছি। আমি অন্যান্য আসিয়ান ও পূর্ব এশীয় দেশগুলির শীর্ষ বৈঠকের নেতৃবৃন্দের সঙ্গেও আলাপ-আলোচনা করব।
    
    ফিলিপিন্সে বসবাসকারী ভারতীয় বংশোদ্ভূতদের সঙ্গেও যোগাযোগের জন্য আমি অপেক্ষা করে আছি। ম্যানিলাতে আমার অবস্থানকালে আমি আন্তর্জাতিক ধান্য গবেষণা ইন্সটিটিউট (আইআরআরআই) এবং মহাবীর ফিলিপিন্স ফাউন্ডেশন ইঙ্ক (এমপিএফআই) পরিদর্শনে যাব।
    
    আন্তর্জাতিক ধান্য গবেষণা ইন্সটিটিউট (আইআরআরআই) তাদের বিজ্ঞান-ভিত্তিকগবেষণা ও উন্নয়নের মাধ্যমে উন্নত প্রজাতির ধানের বীজ তৈরি করেছে এবং খাদ্য সংক্রান্ত সঙ্কট মোকাবিলায় বিশ্বকে সহায়তা করেছে। আইআরআরআই সংস্থায় বিরাট সংখ্যায় ভারতীয় বিজ্ঞানীরা কাজ করছেন এবং এক্ষেত্রে গবেষণা ও উন্নয়নে অবদান রাখছেন। ২০১৭’র ১২ জুলাই আমার মন্ত্রিসভা বারাণসীতে দক্ষিণ এশীয় আঞ্চলিক কেন্দ্র গড়ার জন্য ঐ সংস্থার প্রস্তাব অনুমোদন করেছে। এটিই হবে তাদের সদর দপ্তরের বাইরে আইআরআরআই-এর প্রথম গবেষণা কেন্দ্র। বারাণসীর এই গবেষণা কেন্দ্রটি ধানের উৎপাদন বৃদ্ধি করে,উৎপাদন ব্যয় হ্রাস করে, মূল্য সংযুক্তি ঘটিয়ে, কৃষিকার্যে বৈচিত্র্য এনে এবং কৃষকদের দক্ষতা বৃদ্ধির মাধ্যমে, তাদের আয় বৃদ্ধির ক্ষেত্রে সহায়ক ভূমিকা নেবে।
    
    মহাবীর ফিলিপিন্স ফাউন্ডেশন ইঙ্ক (এমপিএফআই)-এ আমার সফরের মধ্য দিয়ে অঙ্গ-প্রত্যঙ্গহীন মানুষদের জন্য ‘জয়পুর ফুট’-এর মতো সরঞ্জাম বিনামূল্যে বিতরণের কাজে এই সংস্থার উদ্যোগের প্রতি ভারতের সমর্থন ব্যক্ত হবে। ১৯৮৯ সালে এই সংস্থা স্থাপনের পর ফিলিপিন্স-এ প্রায় ১৫ হাজার অঙ্গহীন মানুষের জন্য ‘জয়পুর ফুট’ প্রদান করে তাঁদের নতুন করে বাঁচার স্বপ্ন দেখিয়েছে। ভারত সরকার এই সংস্থার মহান মানবিক কাজে সহায়তার জন্য কিছু অর্থ দিচ্ছে।
    
    আমার এই ম্যানিলা সফর ফিলিপিন্স-এর সঙ্গে দ্বিপাক্ষিক সম্পর্কে নতুন জোয়ার আনার ক্ষেত্রে এবং আমাদের সঙ্গে আসিয়ান দেশগোষ্ঠীর সম্পর্কের মধ্যেকার রাজনৈতিক-নিরাপত্তা, অর্থনৈতিক এবং আর্থ-সাংস্কৃতিক স্তম্ভগুলিকে আরও শক্তিশালী করবে বলে আমি আস্থা রাখি।
    

    
    (Release ID: 1509251) Visitor Counter : 3