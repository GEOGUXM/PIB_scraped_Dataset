      ক্রেতা, খাদ্যএবংগণবন্টনমন্ত্রক

      ভারতীয় মানক ব্যুরো আইনের আওতায় ‘ হলমার্ক ’ নিয়ম নীতিগুলিকে নিয়ে আসার লক্ষ্যে কাজ করছে উপভোক্তাবিষয়ক দপ্তর , বললেন শ্রী রামবিলাস পাসোয়ান
      Posted On: 07 NOV 2017 12:16PM by PIB Kolkata


    ‘ হলমার্ক ’ সংক্রান্ত নিয়মনীতিগুলিকে ২০১৬-র নতুন ভারতীয় মানকব্যুরো (বি.আই.এস.) আইনের আওতায় নিয়ে আসার লক্ষ্যে কেন্দ্রীয় উপভোক্তা বিষয়ক দপ্তর কাজ শুরু করেছে বলে জানালেন কেন্দ্রীয় উপভোক্তা বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান। শুক্রবার নয়াদিল্লিতে ৪৮-তম বিশ্ব মানক দিবস উপলক্ষে ভারতীয় মানক ব্যুরো আয়োজিত ‘ উ ৎকর্ষ কেন্দ্রিক শহরগুলিকে আরও আধুনিক করে তোলা ’ শীর্ষক এক আলোচনাচক্রের উদ্বোধন করে শ্রী পাসোয়ান ভাষন দিচ্ছিলেন। ‘ হলমার্ক ’ ব্যবস্হার আওতায় সোনার গয়নাকে মান অনুযায়ী তিন বিভাগে (১৪,১৮ ও ২২ ক্যারেট) বিভক্ত করার উদ্যোগের তিনি প্রশংসা করেন। তিনি অভিমত প্রকাশ করেন যে, নতুন গ্রাহক সুরক্ষা আইন এবং বি.আই.এস. আইনের মাধ্যমে গ্রাহক স্বার্থ ও সুরক্ষা উভয়ই বৃদ্ধি পাবে।
    
    শ্রী পাসোয়ান স্মার্ট সিটিগুলির জন্য তথ্য ও যোগাযোগ প্রযুক্তি ভিত্তিক এক আগাম অভিন্ন, সুরক্ষিত ও স্হিতিশীল প্রতিবেদন প্রকাশ করে বলেন, স্মার্টসিটি গড়ে তোলা এক জটিল কাজ, কেননা এক্ষেত্রে বিভিন্ন ধরনের চ্যালেঞ্জ রয়েছে। তাই,এই চ্যালেঞ্জগুলি সমাধানে মানক-ই হল একমাত্র আদর্শ বিভাজক। জাতীয় মানক ব্যবস্হাগুলি স্মার্ট সিটি গড়ে তোলার কর্মকান্ডকে নিরাপদ ও মসৃন করে তুলতে সাহায্য করছে বলে মন্তব্য করে শ্রী পাসোয়ান বলেন, নগর জীবনের বিভিন্ন দিক যেমন-বিদ্যু ৎ সাশ্রয়ী ভবন, দ্রুত ও আধুনিক পরিবহন, বর্জ্য ব্যবস্হাপনা প্রভৃতি গুরুত্বপূর্ণ ক্ষেত্রে এই ব্যবস্হা বড় ভূমিকা পালন করছে। এগুলি সবই এক সুস্হায়ী সমাজ ব্যবস্হা গড়ে তোলার প্রয়োজনীয় শর্ত বলে শ্রী পাসোয়ান মন্তব্য করেন।
    
    মন্ত্রকের প্রতিমন্ত্রী শ্রী সি.আর. চৌধুরী আন্তর্জাতিক স্তরে সহযোগিতার ক্ষেত্রে মানকে-র গুরুত্ব উল্লেখ করেন। বর্তমান বৈশ্বিক-চ্যালেঞ্জগুলি মোকাবিলার ক্ষেত্রে এই মানক ব্যবস্হা এক গুরুত্বপূর্ণ হাতিয়ার হয়ে উঠেছে। এর আগে,মন্ত্রকের সচিব শ্রী অবিনাশ কে শ্রীবাস্তব জাতীয় ও আন্তর্জাতিক স্তরে ভারতীয় মানকব্যুরোর ভূমিকার কথা বিশদে ব্যাখ্যা করেন।

    
    
    (Release ID: 1508457) Visitor Counter : 3