      উত্তর-পূর্বাঞ্চলেরউন্নয়নসংক্রান্তমন্ত্রক

      দেশের প্রথম ‘এয়ার ডিসপেন্সারি’ হচ্ছে উত্তর-পূর্বাঞ্চলে: ডক্টর জিতেন্দ্র সিং
      Posted On: 14 NOV 2017 11:47AM by PIB Kolkata


    দেশের মধ্যে প্রথম ‘এয়ার ডিসপেন্সারি’ হতে যাচ্ছে উত্তর-পূর্বাঞ্চলে| একটি হেলিকপ্টারের মধ্যে এই এয়ার ডিসপেন্সারি করার জন্য উত্তর-পূর্বাঞ্চল উন্নয়ন মন্ত্রক (ডোনার) ইতোমধ্যেই প্রাথমিকভাবে ২৫ কোটি টাকা দিয়েছে|
    
    নয়া দিল্লিতে রবিবার এক বৈঠকে এই বিষয়টি জানিয়ে উত্তর-পূর্বাঞ্চল উন্নয়ন মন্ত্রকের (ডোনার) স্বাধীন দায়িত্বপ্রাপ্ত প্রতিমন্ত্রী তথা প্রধানমন্ত্রীর দফতর,কর্মচারী বিষয়ক, জন-অভিযোগ, পেনশন, পরমাণু শক্তি ও মহাকাশ বিষয়ক মন্ত্রকের প্রতিমন্ত্রী ডক্টর জিতেন্দ্র সিং বলেন, কয়েক মাস ধরেই ডোনার মন্ত্রক এভাবে হেলিকপ্টারের মধ্যে ডিসপেন্সারি করার বিষয়টি নিয়ে চিন্তা ভাবনা করছে| যেসব প্রত্যন্ত ও দূরবর্তী এলাকাগুলোতে কোনো চিকিত্সা পরিষেবা নেই এবং মানুষ চিকিত্সার সুযোগ পান না, সেই অঞ্চলগুলোর কথা ভেবেই এই উদ্যোগ| বৈঠকে বিমান পরিবহন ক্ষেত্রেরএবং হেলিকপ্টার পরিষেবা/পবন হনসের বিভিন্ন প্রতিনিধি উপস্থিত ছিলেন|
    
    ডক্টর জিতেন্দ্র সিং বলেন, ডোনার মন্ত্রক বিশেষ আগ্রহ নিয়ে এই প্রস্তাব রাখছে, যাতে ২০১৮ সালের শুরুতেই উত্তর-পূর্বাঞ্চলের মানুষের জন্য কেন্দ্রীয় সরকারের তরফে এটি একটি উপহার হতে পারে|
    
    ডক্টর জিতেন্দ্র সিং উল্লেখ করেন যে,আজও দেশের এক-তৃতীয়াংশ জনসংখ্যার কাছে হাসপাতালের সঠিক পরিচর্যা উপলব্ধ নয় এবং এর ফলে প্রত্যন্ত অঞ্চলের দরিদ্র মানুষ জরুরি চিকিত্সা পরিষেবা থেকে বঞ্চিত হন|উত্তর-পূর্বাঞ্চলের এই পরীক্ষামূলক উদ্যোগকে কেন্দ্রীয় সরকার জম্মু-কাশ্মির,হিমাচলপ্রদেশ সহ বিভিন্ন জায়গার প্রত্যন্ত এলাকায় ব্যবহার করবে|
    
    ডক্টর জিতেন্দ্র সিং জানান, পরিকল্পনা অনুযায়ী প্রাথমিক এই দুটি হেলিকপ্টার থাকবে মনিপুরের ইম্ফলে এবং মেঘালয়ের শিলঙে|এই দুটি শহরে স্নাতকোত্তর মেডিক্যাল প্রতিষ্ঠান রয়েছে এবং সেখান থেকে বিশেষজ্ঞ চিকিত্সকগণ ও প্যারা-মেডিক্যাল কর্মীরা হেলিকপ্টারে করে আটটি রাজ্যের যেকোন অংশেসহজে পৌঁছে গিয়ে সেখানে ডিসপেন্সারির কাজ করতে পারবেন| একইসঙ্গে এই হেলিকপ্টারে করে অসুস্থ রোগীকে শহরের হাসপাতালে নিয়ে আসাও সম্ভব হবে| এছাড়াও উত্তর-পূর্বাঞ্চলে আরও কিছু হেলিকপ্টার পরিষেবা প্রদানের পরিকল্পনা নিয়ে তিনি খুলে বলেন| তিনি জানান,ইম্ফল, গুয়াহাটি ও ডিব্রুগরের ছয়টি রুটে প্রাথমিকভাবে ব্যবহার করার জন্য আরও তিনটি দুই-ইঞ্জিনের হেলিকপ্টার নিয়ে আসার পরিকল্পনা করা হচ্ছে|

    
    
    (Release ID: 1509380) Visitor Counter : 3