      রেলমন্ত্রক

      রেলমন্ত্রীর নির্দেশে সারা দেশে সমস্ত স্তরের রেল কর্মীদের মানোন্নতির জন্য ব্যাপক প্রশিক্ষণ কর্মসূচি
      Posted On: 15 NOV 2017 5:46PM by PIB Kolkata


    ভারতীয় রেলেরকর্মীদের জ্ঞান ও দক্ষতার মানোন্নতির লক্ষ্যে কেন্দ্রীয় রেল ও কয়লা মন্ত্রী শ্রী পীযুষ গোয়েলের নির্দেশে ব্যাপক প্রশিক্ষণ কর্মসূচির পরিকল্পনা গ্রহণ করা হয়েছে । এই প্রশিক্ষণ কর্মসূচির নাম দেওয়া হয়েছে ‘ প্রজেক্ট সক্ষম ’ । এটি রেল কর্মীদের সক্ষমতা ও সৃজনশীলতা বাড়ানোর ক্ষেত্রে সহায়ক হবে ।
    
    এর আওতায় প্রত্যেক অঞ্চলের সমস্ত কর্মীকে পরবর্তী এক বছরের মধ্যে কাজের সঙ্গে সংশ্লিষ্ট বিষয়ের পাশাপাশি দক্ষতার ওপর জোর দিয়ে এক সপ্তাহের এই প্রশিক্ষণ সূচি তৈরি করা হবে । এইপ্রসঙ্গে রেলওয়ে বোর্ডের চেয়ারম্যান শ্রী অশ্বিনী লোহানির পক্ষ থেকে রেলের সমস্ত আঞ্চলিক কেন্দ্র ও উৎপাদন কেন্দ্র সমূহের জেনারেল ম্যানেজারকে অবহিত করা হয়েছে । সেই সঙ্গে প্রত্যেক পর্যায়ের কর্মীর জন্য দ্রুত প্রশিক্ষণ প্রদানের অগ্রাধিকারের বিষয় বাছাই করার জন্যও প্রত্যেক অঞ্চলের জেনারেল ম্যানেজারকে উপদেশ প্রদান করা হয়েছে । প্রশিক্ষণের বিষয় বাছাইয়ের প্রক্রিয়া সম্পন্ন করে সমস্ত অঞ্চলের জন্য সুনির্দিষ্ট প্রশিক্ষণ সূচি তৈরির কাজ চলতি বছরের শেষ দিনের মধ্যে সমাধা করতে হবে ।
    
    এমনিতে রেলের সুসংহত ভাবনা বা দর্শন ও মানসিকতা অনুযায়ী ক্রমাগত শিখতে থাকা এবং প্রশিক্ষণ প্রক্রিয়ার অন্তর্ভুক্ত হওয়ার বিষয় স্বাভাবিকতার অঙ্গ । কিন্তু একই সঙ্গে সমস্ত স্তরের কর্মীদের সুনির্দিষ্ট বিষয় বাছাই করে সংক্ষিপ্ত সময়ের প্রশিক্ষণের মাধ্যমে উৎপাদনশীলতা ও সক্ষমতার চাহিদা পূর্তি হবে ।
    
    রেল পরিষেবার পরিসীমা বাড়ানোর পাশাপাশি আজকের দিনে নতুন ট্রেন, বিভিন্ন রকম উচ্চ গুণমানের পরিষেবার বিষয়ও নিয়ে আসছে রেলওয়ে । একই সঙ্গে ভারত সরকারও সর্বোচ্চ মানের এবং নিরাপদ রেল পরিষেবা প্রদানের ব্যাপারে প্রতিশ্রুতিবদ্ধ । যাত্রী সাধারণের পাশাপাশি নিয়মিত রেল পরিষেবা গ্রহণকারী সবারই প্রত্যাশা ক্রমাগত বেড়ে চলেছে । সেই প্রত্যাশা ও প্রতিশ্রুতি মোতাবেক কর্মীদের সক্ষমতা ও দক্ষতা বৃদ্ধি খুবই জরুরি হয়ে পড়েছে । আর সেই লক্ষ্য পূরণেই প্রশিক্ষণের এই আয়োজন ।
    
    রেলের প্রশিক্ষণকেন্দ্রে সপ্তাহের পাঁচটি কর্মদিনে সাজানো এই প্রশিক্ষণ ব্যবস্থাপনা বা ক্লাসরুম ট্রেনিঙের বিষয় প্রশিক্ষণ ধাঁচ অনুযায়ী নির্দিষ্ট করা হবে । যাইহোক, প্রশিক্ষণ গ্রহনকারি সমস্ত কর্মী ও তাঁদের ম্যানেজাররা প্রাক-প্রশিক্ষণ ও প্রশিক্ষণ পরবর্তী প্রক্রিয়াসহ সার্বিক প্রশিক্ষণ সম্পাদনের রিপোর্ট রেলওয়ে বোর্ডের কাছে প্রেরণ করবেন । এতে প্রশিক্ষণের প্রাথমিক প্রভাবের ব্যাপারেও উল্লেখ করা হবে । মোট কথা ভারতীয় রেল ব্যবস্থাপনা পরবর্তী ৯ মাসে ‘ প্রজেক্ট সক্ষম ’ এর আওতায় প্রশিক্ষণ কর্মসূচির সমস্ত বিষয় সম্পন্ন করার মধ্য দিয়ে মানোন্নত দক্ষতার রেল পরিষেবা নিশ্চিত করা সহ সুদূর প্রসারী সুফল সংশ্লিষ্ট সবার জন্য নিয়ে আসতে পারবে, বলাই বাহুল্য ।

    
    
    (Release ID: 1509639) Visitor Counter : 3