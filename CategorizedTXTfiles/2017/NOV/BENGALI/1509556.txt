      জাহাজচলাচলমন্ত্রক

      গঙ্গানদীর ওপর জলপথ বিকাশ প্রকল্পের কাজ দ্রুত সম্পূর্ণ করার ওপর ভারতের অভ্যন্তরীণ জলপথ কর্তৃপক্ষ উদ্যোগ নিয়েছে হলদিয়া ও ফারাক্কায় এই প্রকল্পে প্রযুক্তিগত সহায়তার জন্য বিশেষজ্ঞ’কে কাজে লাগানো হচ্ছে
      Posted On: 15 NOV 2017 12:04PM by PIB Kolkata


    ভারতের অভ্যন্তরীণ জলপথ কর্তৃপক্ষ হলদিয়ায় একটি মাল্টি মোডাল টার্মিনাল এবং ফারাক্কায় নতুন ন্যাভিগেশন লক্‌ স্থাপন করতে, প্রযুক্তিগত সহায়তার জন্য একটি প্রখ্যাত উপদেষ্টা সংস্থাকে বরাত দিয়েছে। এই প্রকল্পগুলি ১ নম্বর জাতীয় জলপথ (গঙ্গানদী)-এর ওপর জল মার্গ বিকাশ প্রকল্পের অঙ্গ এবং বিশ্ব ব্যাঙ্কের প্রযুক্তিগত ও আর্থিক সহায়তায় আনুমানিক ৫৩৬৯ কোটি টাকা ব্যয়ে রূপায়ণ করা হচ্ছে। এই উদ্যোগের লক্ষ্য হচ্ছে, নির্দিষ্ট সময়সীমা এবং প্রকল্পের জন্য নির্দিষ্ট বাজেট বরাদ্দের মধ্যেই কাজশেষ করা। এছাড়া, অন্যান্য নীতি-নির্দেশিকাগুলিও মেনে কর্মসম্পাদন করা।
    
    জল মার্গ বিকাশপ্রকল্পের আওতায় যে দুটি বরাত, ভারতীয় অভ্যন্তরীণ জলপথ কর্তৃপক্ষ দিয়েছে, উপদেষ্টা সংস্থা দক্ষতার সঙ্গে তার পরিচালন নিশ্চিত করবে। তারা এই প্রকল্পের জন্য সার্বিকপ্রযুক্তিগত সহায়তা, দৈনন্দিন দেখভাল, নক্‌শার ভুলভ্রান্তি সংশোধন, গুণমান এবং নিরাপত্তা সংক্রান্ত সব ধরনের পরিষেবা দেবে। এছাড়াও, সংশ্লিষ্ট সকল পক্ষের সঙ্গেসমন্বয়ের মাধ্যমে কাজটি পরিচালনা করবে। চুক্তিবদ্ধ এই উপদেষ্টা সংস্থা এছাড়াও,পরিবেশ পরিচালন পরিকল্পনা এবং সামাজিক প্রভাব পরিচালন পরিকল্পনার বিষয়টির ওপরও নজরদারি করবে।
    
    জল মার্গ বিকাশপ্রকল্প রূপায়ণের মাধ্যমে গঙ্গানদী হলদিয়া থেকে বারাণসীর মধ্যে দীর্ঘ জলপথে১৫০০-২০০০ টন পণ্য পরিবহণ ক্ষমতাসম্পন্ন জলযান চলাচলের ব্যবস্থা করা হবে। এইপ্রকল্পের আওতায় প্রধান যে কাজগুলি করা হচ্ছে, তা হল – জলপথের উন্নয়ন, মাল্টিমোডাল টার্মিনাল, নদী জলপথ পরিচালন ব্যবস্থাকে শক্তিশালী করা, আবর্জনা পরিষ্কারকরা, আধুনিক নদী তথ্য ব্যবস্থা গড়ে তোলা, ডিজিটাল গ্লোবাল পজিশনিং সিস্টেম,নৈশকালীন নৌ-চালন ব্যবস্থার সুবিধা এবং চ্যানেল মার্কিং-এর আধুনিক পদ্ধতি।

    
    
    (Release ID: 1509556) Visitor Counter : 3