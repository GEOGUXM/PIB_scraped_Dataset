      স্বরাষ্ট্র মন্ত্রক

      আন্দামান ও লাক্ষাদ্বীপের ন’টি দ্বীপের সার্বিক উন্নয়ন পরিকল্পনা অনুমোদন করল দ্বীপ উন্নয়ন সংস্থা
      Posted On: 10 NOV 2017 11:09AM by PIB Kolkata


    কেন্দ্রীয় স্বরাষ্ট্র মন্ত্রী শ্রী রাজনাথ সিং-এর নেতৃত্বে আজ এখানে দ্বীপ উন্নয়ন সংস্থার (আইডিএ)দ্বিতীয় বৈঠক অনুষ্ঠিত হয়। বৈঠকে আন্দামান ও নিকোবর দ্বীপপুঞ্জের চারটি এবং লাক্ষাদ্বীপের পাঁচটি অর্থাৎ, মোট ন’টি দ্বীপের সার্বিক বিকাশ পরিকল্পনার বিষয়গুলি পর্যালোচনা করা হয়। আন্দামান ও নিকোবর দ্বীপপুঞ্জের যেচারটি দ্বীপকে এই উন্নয়ন কর্মসূচির আওতায় নিয়ে আসা হয়েছে সেগুলি হল – স্মিথ, রস,লং এবং অ্যাভিস। অন্যদিকে, লাক্ষাদ্বীপের চিহ্নিত দ্বীপগুলি হল – মিনিকয়,বাঙ্গারাম, থিনাক্কাড়া, চেরিয়াম এবং সুহেলি। নিতি আয়োগের উদ্যোগে এই উন্নয়ন কর্মসূচি রূপায়ণের লক্ষ্য হল, সংশ্লিষ্ট দ্বীপভূমিগুলিতে সামুদ্রিক অর্থনীতির সার্বিক প্রসার ও বিকাশ।
    
    এ বছরের ২৪ জুলাই তারিখে আইডিএ-রশেষ বৈঠকটির পর থেকে কাজকর্ম যেভাবেএগিয়ে গেছে, তাতে বিশেষ সন্তোষ প্রকাশ করেন কেন্দ্রীয় স্বরাষ্ট্র মন্ত্রী। জল এবং বিদ্যুতের যোগান সহ সংযোগ ও পরিকাঠামোগত ব্যবস্থা গড়ে তোলার নির্দেশ দেওয়া হয়েছিল আগের বৈঠকটিতে।
    
    আজকের বৈঠকে স্থির হয়েছে যে মিনিকয় দ্বীপে একটি বিমানবন্দর গড়ে তোলা সহ বিভিন্ন প্রকল্প রূপায়ণে সরকারি-বেসরকারি অংশীদারিত্বের ওপর বিশেষ জোর দেওয়া হবে যাতেপর্যটন সম্ভাবনাকে বাস্তবায়িত করে তোলা যায়। লাক্ষাদ্বীপের অধিবাসীদের জীবিকার্জনের বিষয়টিকে আরও উন্নত করে তুলতে টুনা মাছ শিল্পের বিকাশের ওপরও বিশেষ গুরুত্ব দেওয়া হয়। সংশ্লিষ্ট দ্বীপগুলিতে যে সমস্ত মূল পরিকাঠামো গড়ে তোলার কাজ বর্তমানে চলছে, তার রূপায়ণকে দ্রুততর করে তোলার নির্দেশ দেন শ্রী রাজনাথ সিং। সংশ্লিষ্ট সকলপক্ষের সঙ্গে পরামর্শ ক্রমে সমষ্টি-ভিত্তিক পর্যটনের প্রসারেও গুরুত্ব দেন তিনি।
    
    প্রসঙ্গত উল্লেখ্য, দেশের দ্বীপভূমিগুলির সার্বিক বিকাশের লক্ষ্যে প্রধানমন্ত্রীর পর্যালোচনা বৈঠকে গৃহীত সিদ্ধান্ত অনুসারে দ্বীপ উন্নয়ন সংস্থা গঠনকরা হয় এ বছর ১ জুন তারিখে।
    
    আজকের বৈঠকে অন্যান্যদের মধ্যে উপস্থিত ছিলেন আন্দামান ও নিকোবর দ্বীপপুঞ্জের লেঃ গভর্নর অ্যাডমিরাল ডি কে যোশী, ক্যাবিনেট সচিব শ্রী পি কে সিনহা,নিতি আয়োগের সিইও শ্রী অমিতাভ কান্ত, কেন্দ্রীয় স্বরাষ্ট্র সচিব শ্রী রাজীব গাউবা,পরিবেশ, অরণ্য ও জলবায়ু পরিবর্তন মন্ত্রকের সচিব শ্রী সি কে মিশ্র এবং বিদ্যুৎ,পর্যটন, প্রতিরক্ষা, স্বাস্থ্য, দূরসঞ্চার এবং অসামরিক বিমান পরিবহণ মন্ত্রকের প্রতিনিধিবৃন্দ।

    
    
    (Release ID: 1508880) Visitor Counter : 6