      প্রধানমন্ত্রীরদপ্তর

      ভারতের প্রধানমন্ত্রী সকাশে ফ্রান্সের ইওরোপ এবং বিদেশ সংক্রান্ত বিষয়ের মন্ত্রী মিঃ জ্যাঁ লা দ্রায়াঁ
      Posted On: 17 NOV 2017 6:14PM by PIB Kolkata


    ফ্রান্সের ইওরোপ এবং বিদেশ সংক্রান্ত বিষয়ের মন্ত্রী মিঃ জ্যাঁ-ওয়াইভেজ লা দ্রায়াঁ আজ এখানে এক সাক্ষাৎকারে মিলিত হন ভারতের প্রধানমন্ত্রী শ্রী নরেন্দ্র মোদীর সঙ্গে। ভারত-ফ্রান্স দ্বিপাক্ষিক সম্পর্ক প্রসারের ক্ষেত্রে সাম্প্রতিক অগ্রগতির বিষয়গুলি সম্পর্কে তিনি অবহিত করেন প্রধানমন্ত্রীকে। এবছর জুন মাসে শ্রী মোদীর ফ্রান্স সফরের পরবর্তীকালে দ্বিপাক্ষিক সম্পর্কের প্রসার ও উন্নয়নের বিভিন্ন বিষয় তিনি আজ তুলে ধরেন তাঁর এই সাক্ষাৎকার বৈঠকে।
    
    ভারত ওফ্রান্স – এই দুটি দেশের দ্বিপাক্ষিক সম্পর্কের ক্ষেত্রটি যেভাবে উত্তরোত্তর প্রসার লাভ করছে, তাতে মিঃ লা দ্রায়াঁ-র বিশেষ অবদানের ভূয়সী প্রশংসা করেন শ্রীনরেন্দ্র মোদী। বর্তমানের বিদেশ দপ্তর ছাড়াও অতীতে ফ্রান্সের প্রতিরক্ষা মন্ত্রী হিসাবে তাঁর কার্যকালেও তাঁকে এই ধরনের ভূমিকা পালন করতে দেখা গেছে বলে প্রসঙ্গত স্মরণ করেন ভারতের প্রধানমন্ত্রী।
    
    শ্রী মোদী বলেন, ভারত-ফ্রান্স কৌশলগত অংশীদারিত্বের বিষয়টি শুধুমাত্র দ্বিপাক্ষিক সম্পর্ক প্রসারের মধ্যেই সীমাবদ্ধ নেই, বরং আঞ্চলিক তথা বিশ্ব পরিস্থিতিতে শান্তি ও স্থিতিশীলতা নিশ্চিত করার ক্ষেত্রে তা এক উল্লেখযোগ্য ভূমিকা পালন করেছে।
    
    ফ্রান্সের প্রেসিডেন্ট ম্যাকঁর-কে অদূর ভবিষ্যতে ভারতে স্বাগত জানানোর জন্য তিনি অধীর আগ্রহে অপেক্ষা করছেন বলে মিঃ লা দ্রায়াঁ-কে জানান ভারতের প্রধানমন্ত্রী।

    
    
    (Release ID: 1510059) Visitor Counter : 3