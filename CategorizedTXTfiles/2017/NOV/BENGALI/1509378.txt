      কর্মী, জন-অভিযোগএবংপেনশনমন্ত্রক

      যুব অংশের মধ্যে ডায়াবেটিস রোগ প্রতিরোধে জোর দিলেন ডক্টর জিতেন্দ্র সিং
      Posted On: 14 NOV 2017 11:36AM by PIB Kolkata


    উত্তর-পূর্বাঞ্চল উন্নয়ন মন্ত্রকের (ডোনার) স্বাধীন দায়িত্বপ্রাপ্ত প্রতিমন্ত্রী তথা প্রধানমন্ত্রীর দফতর, কর্মচারী বিষয়ক, জন-অভিযোগ, পেনশন, পরমাণুশক্তি ও মহাকাশ বিষয়ক মন্ত্রকের প্রতিমন্ত্রী ডক্টর জিতেন্দ্র সিং বলেছেন, আগামী বছরগুলিতে বিশ্বের জন্য, বিশেষ করে ভারতের জন্য বার্তা হচ্ছে যুব অংশের মধ্যে ডায়াবেটিস রোগের প্রতিরোধ| নয়া দিল্লিতে সোমবার বিশ্ব ডায়াবেটিস দিবস উপলক্ষে আয়োজিতএক অনুষ্ঠানে তিনি একথা বলেন| দেশের যুবশক্তিকে তিনি স্বাস্থ্যকর ও গঠনমূলক কর্মকাণ্ডে যুক্ত করার ওপর জোর দেন|
    
    ডক্টর জিতেন্দ্র সিং উল্লেখ করেন যে,ডায়াবেটিস রোগের আক্রমণের সংখ্যাগত দিকের জন্য ‘ভারত পৃথিবীর ডায়াবেটিস রাজধানী’| ডায়াবেটিস যে যুব অংশের মধ্যে নানা দিক দিয়ে প্রভাবিত করে তিনি তার ব্যাখ্যা করেবলেন, যুব অংশের মধ্যে ডায়াবেটিস স্বাস্থ্যকর জীবনযাপনকে প্রভাবিত করার পাশাপাশি তাদের ভবিষ্যত জীবনেও নানাভাবে আর্থিক ক্ষতি সূচিত করে| তিনি বলেন, জাতীয় স্বার্থেই একটি স্বাস্থ্যকর যুবসমাজপূর্ণ জাতি তৈরি করা প্রয়োজন, যারা সংক্রামক ওঅ-সংক্রামক রোগ থেকে মুক্ত থাকবে এবং তাদের সম্ভাবনার সর্বোত্তম ব্যবহার করা সম্ভব হবে|
    
    প্রধানমন্ত্রী শ্রী নরেন্দ্র মোদির আহ্বানে উদ্বুদ্ধ হওয়ার জন্য ডক্টর জিতেন্দ্র সিং যুব সমাজকে আহ্বান জানিয়ে বলেনযে, দেশের সত্তর শতাংশ মানুষের বয়স এখন চল্লিশ বছরের কম, তাই স্বাস্থ্যকর যুবশক্তির ব্যবহারের মাধ্যমে প্রধানমন্ত্রীর ‘নব ভারত’-এর লক্ষ্য বাস্তব রূপ পাবে| তিনি ডায়াবেটিস প্রতিরোধের জন্য একটি জন-সচেতনতা অভিযানের ওপর এবং যাদের এই রোগ রয়েছে,তারা যাতে একটি সঠিক নিয়ন্ত্রণ পদ্ধতির মাধ্যমে তা নিয়ন্ত্রিত রাখতে পারেন তার ওপর গুরুত্বারোপ করেন| তিনি এর জন্য সংশ্লিষ্ট সবার অংশ গ্রহণের মধ্য দিয়ে একটি পরিকাঠামো গঠনের প্রয়োজনীয়তার কথা উল্লেখ করেন|
    
    ডক্টর জিতেন্দ্র সিং বলেন, চিন,শ্রীলংকা ও বাংলাদেশের মত প্রতিবেশী দেশগুলোও ডায়াবেটিস রোগে প্রভাবিত| তাই ডায়াবেটিস প্রতিরোধে, বিশেষ করে যুব অংশের মধ্যে এই রোগের মোকাবিলায় যৌথভাবে সুসংহত দৃষ্টিভঙ্গি প্রয়োজন| তিনি ডায়াবেটিসে আক্রান্ত যুব অংশের মানুষদের কেনিয়মিতভাবে রক্ত পরীক্ষার কথা বলেন| তাছাড়া ডায়াবেটিস রোগকে তিনি দেশের জন্য একটি আর্থিক চাপ হিসেবে উল্লেখ করেন| কেননা শ্রমদিবসের ওপর এর প্রভাব পড়ে, এমনকি যুব অংশের জীবনকালের মেয়াদ কমিয়ে দেয় এই রোগ এবং যুবশক্তির কার্যকর ব্যবহার করা সম্ভব হয়না| একজন চিকিত্সক হওয়ায় এবং এই বিষয়টি নিয়ে একজন সমাজকর্মী হিসেবে কাজ করারজন্য তিনি বলেন, দেশের জনসংখ্যার প্রতি তিন অথবা চারজনের মধ্যে একজন ডায়াবেটিসেআক্রান্ত| তিনি উল্লেখ করেন যে, বিশ্ব ডায়াবেটিস দিবস উপলক্ষে যুব সমাজের মধ্যেসঠিক সাংস্কৃতিক, সামাজিক, চিকিত্সা ও শারীরিক কার্যক্রমকে সুনিশ্চিত করার মাধ্যমে স্বাস্থ্যকর জীবনযাত্রায় উত্সাহ দেওয়ার জন্য একটি সমন্বিত সংকল্প গ্রহণ করা উচিত| তিনি ডায়াবেটিসের মূল কারণ মোকাবিলা করার জন্য সমাজের সকল অংশের মানুষের অংশগ্রহণের পরামর্শ দেন| তিনি বলেন, যুব সমাজের স্বাস্থ্যকর খাবার খাওয়ার অভ্যাস গড়ে তোলার পাশাপাশি জাংক ফুড এড়িয়ে চলার প্রয়োজনীয়তা নিয়েও সতর্ক থাকা উচিত|
    
    অনুষ্ঠানে ডক্টর জিতেন্দ্র সিং ডায়াবেটিস নিয়ন্ত্রণ ও প্রতিরোধের লক্ষে একটি ‘মোবাইল ভ্যান’-এরও সূচনা করেন| তিনি ডায়াবেটিস সচেতন কেন্দ্রে সচেতনতার জন্য হাঁটায়ও অংশ গ্রহণ করেন| এই ডায়াবেটিস কেন্দ্রটি ডায়াবেটিস শনাক্ত করা, পরীক্ষা করা, প্রতিরোধ ও নিয়ন্ত্রণের সর্বাধুনিক প্রযুক্তির যন্ত্রপাতি নিয়ে গঠিত হয়েছে|

    
    
    (Release ID: 1509378) Visitor Counter : 3