      কেন্দ্রীয়মন্ত্রিসভা

      দেশে অধস্তন বিচার বিভাগের জন্য দ্বিতীয় জাতীয় বিচার বিভাগীয় বেতন কমিশন নিয়োগে কেন্দ্রীয় মন্ত্রিসভার অনুমোদন
      Posted On: 13 NOV 2017 3:58PM by PIB Kolkata


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ অধস্তন বিচার বিভাগের জন্য দ্বিতীয় জাতীয় বিচার বিভাগীয় বেতন কমিশন নিয়োগ অনুমোদিত হয়েছে।
    
    সুপ্রিম কোর্টের অবসরপ্রাপ্ত বিচারপতি শ্রী জে পি ভেঙ্কটরামা রেড্ডি এই কমিশনের নেতৃত্বে থাকবেন। কেরল হাইকোর্টের প্রাক্তন বিচারপতিশ্রী আর বসন্ত এই কমিশনের সদস্য হবেন।
    
    কমিশন রাজ্য সরকারগুলিকে তার সুপারিশ আগামী ১৮মাসের মধ্যেই জানিয়ে দেবে বলে আশা করা হচ্ছে।
    
    এই কমিশন রাজ্য ও কেন্দ্রশাসিত অঞ্চলগুলির বিচার বিভাগীয় আধিকারিকদের বেতন কাঠামো ও চাকরির শর্ত ইত্যাদি খতিয়ে দেখবে এবং বেতনের অতিরিক্ত হিসাবে ঐ আধিকারিকরা যেসব বিভিন্ন ভাতা ও সুযোগ-সুবিধা পেয়ে থাকেন,সেগুলি যুক্তি সঙ্গত করা ও সরলীকরণের জন্য কাজের পরিবেশ ও কর্মপ্রক্রিয়াও খতিয়ে দেখবে।
    
    কমিশন এই কাজ সম্পূর্ণ করার জন্য আপন প্রক্রিয়া নির্ধারণ করবে এবং তার লক্ষ্য হবে, দেশ জুড়ে এইসব বিচার বিভাগীয় আধিকারিকদের বেতন কাঠামো ও চাকরির শর্তাদি সুষম করে তোলা।
    
    কমিশনের সুপারিশগুলি বিচার বিভাগীয় প্রশাসনের দক্ষতা বৃদ্ধি, বিচার বিভাগের সর্বোত্তম আকার নির্ধারণ প্রভৃতির পাশাপাশি আগের নানা সুপারিশের ফলে দেখা দেওয়া বৈষম্য অপসারণের পক্ষে সহায়ক হবে।

    
    
    (Release ID: 1509261) Visitor Counter : 3