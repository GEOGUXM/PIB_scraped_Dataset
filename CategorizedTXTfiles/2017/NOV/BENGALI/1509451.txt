      প্রধানমন্ত্রীরদপ্তর

      ফিলিপিন্স-এরলস ব্যানোজ-এ আন্তর্জাতিক ধান গবেষণা সংস্থা পরিদর্শন করলেন প্রধানমন্ত্রী
      Posted On: 14 NOV 2017 4:36PM by PIB Kolkata


    সোমবার ফিলিপিন্স-এর লস ব্যানোজ-এ আন্তর্জাতিক ধান গবেষণা সংস্থা (আইআরআরআই)পরিদর্শনে যান প্রধানমন্ত্রী শ্রী নরেন্দ্র মোদী। ধান সম্পর্কে গবেষণা এবং বৈজ্ঞানিক চিন্তাভাবনার প্রসারের মাধ্যমে ক্ষুধা ও দারিদ্র্য হ্রাস করার ক্ষেত্রে একটি অগ্রণী প্রতিষ্ঠান হিসেবে কাজ করে চলেছে আইআরআরআই। সংস্থার লক্ষ্য হল, ধানের উৎপাদক এবং তার ক্রেতা সাধারণের স্বাস্থ্য ও কল্যাণ নিশ্চিত করা। সেইসঙ্গে, ভবিষ্যৎ প্রজন্মের জন্য ধানের ফলনের উপযোগী পরিবেশকে সুরক্ষাদানও এই সংস্থাটির এক বিশেষলক্ষ্য ও উদ্দেশ্য।
    
    বন্যার মতো পরিস্থিতি সত্ত্বেও বিভিন্ন জাতের ধান উৎপাদন অক্ষুণ্ণ এবং অব্যাহত রাখার পন্থা-পদ্ধতি সম্পর্কে আয়োজিত এক আলোকচিত্র প্রদর্শনীও এই প্রতিষ্ঠানটিতে ঘুরে দেখেন প্রধানমন্ত্রী। বিভিন্ন জাতের ধানের নমুনা তুলে ধরা হয়েছে এই প্রদর্শনীতে। কোন কোন জাতের ধানের উৎপাদন খরা পরিস্থিতি সত্ত্বেও অক্ষত থাকতে পারে। আবার, লবনাক্ত জলেও বেড়ে উঠতে পারে বেশ কিছু জাতের ধান গাছ। এ সমস্ত কিছুর ছবিই স্থান পেয়েছে এই চিত্র প্রদর্শনীটিতে। এছাড়া, মহিলা পরিচালিত কৃষি সমবায় প্রতিষ্ঠানগুলির সঙ্গে আইআরআরআই-এর কর্ম প্রচেষ্টার কথাও তুলে ধরা হয় এই বিশেষ প্রদর্শনীতে।
    
    পরিবেশ সহিষ্ণুজাতের ধান উৎপাদনের জন্য এক নতুন ধানক্ষেতে মাটি খননের প্রতীকি এক অনুষ্ঠানে অংশগ্রহণ করেন ভারতের প্রধানমন্ত্রী। ‘শ্রী নরেন্দ্র মোদী ধানক্ষেত গবেষণা কেন্দ্র’-এর উদ্বোধন উপলক্ষে একটি ফলকের আবরণও উন্মোচন করেন তিনি। আইআরআরআই জিনব্যাঙ্কে দুটি ভিন্ন ভিন্ন জাতের ভারতীয় ধানের বীজ উপহার দেন তিনি।
    
    আইআরআরআই পরিদর্শনকালে এই প্রতিষ্ঠানটিতে কর্মরত কয়েকজন ভারতীয় বিজ্ঞানীর সঙ্গেও আলোচনা ও মত বিনিময়ের মাধ্যমে মিলিত হন তিনি।
    
    ম্যানিলার মহাবীর ফিলিপিন ফাউন্ডেশনও এদিন পরিদর্শন করেন প্রধানমন্ত্রী। ভারত ও ফিলিপিন্স-এর মধ্যে এটি হল দীর্ঘদিন ধরে কাজ করে যাওয়া মানবতাবাদী এক সমবায় প্রতিষ্ঠান। এর প্রতিষ্ঠাতা ম্যানিলার ভারতীয় বংশোদ্ভূত এক মেয়র ডঃ রামন বগতসিং। মহাবীর বিকলাঙ্গ সহায়তা সমিতির সঙ্গে সহযোগিতা ক্রমে যাঁদের অঙ্গচ্ছেদ ঘটেছে, তাঁদের কাছে জয়পুর ফুট পৌঁছে দেওয়ার ক্ষেত্রে এই ফাউন্ডেশন এক দৃষ্টান্তমূলক কাজ করে চলেছে। জয়পুর ফুট ব্যবহার করে যাঁরা উপকৃত হয়েছেন,তাঁদের সঙ্গেও এদিন এক আলাপচারিতায় মিলিত হন ভারতের প্রধানমন্ত্রী।

    
    
    (Release ID: 1509451) Visitor Counter : 3