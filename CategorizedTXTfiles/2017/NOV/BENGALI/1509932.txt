      রেলমন্ত্রক

      ভারতীয় রেল কার্বন নির্গমন কমানোর লক্ষ্যে অগ্রসর হচ্ছে
      Posted On: 17 NOV 2017 10:37AM by PIB Kolkata


    ভারতীয় রেল জার্মানীর বন-শহরে বিশ্বের ২৩টি দেশের প্রতিনিধিদের নিয়ে আয়োজিত ‘ কপ-২৩ ’ সম্মেলনের ভারতীয় প্যাভিলিয়নে গত মঙ্গলবার ভারতীয় পরিবহন ক্ষেত্র : সুস্হায়ী গতিশীলতার লক্ষ্যে অগ্রগতির দিশায় শীর্ষক এক সমাবেশের আয়োজন করে। এই সমাবেশের প্রথমার্ধে ভারতীয় রেলের কার্বন নির্গমন হ্রাসের ক্ষেত্রে গৃহীত বিভিন্ন প্রচেষ্টার বিষয়ে এবং দ্বিতীয়ার্ধে ভারতীয় পরিবহন ক্ষেত্রে এক সুস্হায়ী গতিশীলতা অর্জন প্রসঙ্গে বিবরণী পেশ করা হয়। সমাবেশে জাতীয় ও আন্তর্জাতিক ক্ষেত্রে প্রায় ৫০ জন প্রতিনিধি অংশ নেন।জাতীয় ও আন্তর্জাতিক ক্ষেত্রের বিশিষ্ট বক্তা, নীতি প্রণেতা, শিল্পোদ্যোগী ও প্রতিনিধিরা যোগ দেওয়ায় সমাবেশের আলাপ-আলোচনা পর্বগুলি খুবই মনোজ্ঞ ও যুক্তি সঙ্গত হয়ে ওঠে।
    
    ভারতীয় পরিবহণ ক্ষেত্রের ভূমিকা নিয়ে আলাপ-আলোচনায় দেশের গণ-পরিবহণের কেন্দ্র স্হলে থাকা ভারতীয় রেলের গুরুত্বপূর্ণ ভূমিকা বিশেষত দেশের জাতীয়স্তরের স্হিরীকৃত অবদান-এর লক্ষ্যপূরণে রেলের কৃতিত্ব নিয়ে বিশেষভাবে আলোচনা হয়। সভার শুরুতেই ভারতীয় রেলের কার্বন নির্গমন হ্রাসের লক্ষ্যে গৃহীত পদক্ষেপগুলি নিয়ে একটি স্বল্প দৈর্ঘ্যের চলচ্চিত্র দেখানো হয়। এই চলচ্চিত্রে ভারতীয় রেলে বৈদ্যুতিকরণ, বিদ্যু ৎ সাশ্রয়, পুনর্নবীকরনযোগ্য শক্তির উন্নয়নের মতো বিষয়গুলি গুরুত্ব পায়।
    
    স্বচ্ছ ও দূষণমুক্ত রূপান্তর : ভারতীয় পরিবহণের প্রশস্ত অগ্রগতি শীর্ষক সভায় জার্মানী সফররত রেল মন্ত্রকের সদস্য (রোলিং স্টক) শ্রী রবীন্দ্র গুপ্তা সুস্হায়ী গতিশীলতা অর্জনের লক্ষ্যে ভারতীয় রেলের অপরিহার্য ভূমিকা নিয়ে বিস্তারিত বক্তব্য পেশ করেন। তিনি বলেন, কার্বন নির্গমনের হার শূন্যতে নামিয়ে আনার লক্ষ্যে ভারতীয় রেলের পুনর্নবীকরনযোগ্য শক্তির ব্যবহার বাড়ানো প্রয়োজন। ভারতের প্রধানমন্ত্রী শ্রী নরেন্দ্র মোদীর উচ্চাকাঙ্খী ‘ স্বচ্ছ ভারত ’ ও ভারতকে উন্মুক্ত স্হানে শৌচকর্ম বর্জিত দেশ হিসেবে উদ্যোগের সঙ্গে সাযুজ্য রেখে ভারতীয় রেল ‘ বায়ো-টয়লেট ’ ব্যবহারের যে উদ্যোগ নিয়েছে শ্রী গুপ্তা তার প্রশংসা করেন। রেলমন্ত্রী শ্রী পীয়ূষ গোয়েলের নির্দেশে সমস্ত ট্রেনে বায়ো-টয়লেট বসানোর পরিকল্পনা ২০১৮-র ডিসেম্বর পর্যন্ত চূড়ান্ত হয়েছে। বক্তাদের ভাষণ শেষে উপস্হিত দর্শক-শ্রোতাদের সঙ্গেও বিভিন্ন বিষয়ে মত বিনিময় সভার আয়োজন করা হয়।

    
    
    (Release ID: 1509932) Visitor Counter : 3