      পরমাণুশক্তিদপ্তর

      ভারত হোমি ভাবা’র পরমাণু শান্তি অভিযানের যথার্থতাকে প্রতিপাদন করেছে: ডক্টর জিতেন্দ্র সিং
      Posted On: 01 NOV 2017 6:36PM by PIB Kolkata


    উত্তর-পূর্বাঞ্চল উন্নয়ন মন্ত্রকের (ডোনার) স্বাধীন দায়িত্বপ্রাপ্ত প্রতিমন্ত্রী তথা প্রধানমন্ত্রীর দফতর, কর্মচারীবিষয়ক, জন-অভিযোগ, পেনশন, পরমাণু শক্তি ও মহাকাশ বিষয়ক মন্ত্রকের প্রতিমন্ত্রী ডক্টর জিতেন্দ্র সিং বলেছেন, ভারতের পরমাণু শক্তি কর্মসূচির জনক ডক্টর হোমি জে.ভাবা ’র পরমাণু শান্তি অভিযান যে সমস্ত রকম নেতিবাচক ভুমিকা-মুক্ত, তা প্রমাণ করেছে ভারত|
    
    শুক্রবার দেশের রাজধানীতে নবম পরমাণু শক্তি সম্মেলনের উদ্বোধন করে ডক্টর জিতেন্দ্র সিং বলেন, ষাট বছর পর আমরা গোটা বিশ্বের সামনে এটা দাবি করার অবস্থায় রয়েছি যে, ভারতের পরমাণু কর্মসূচি আর্থিক বৃদ্ধি ও উন্নয়নের জন্য দেশের বিদ্যুতের প্রয়োজনীয়তাকে সম্পূর্ণ করার এক প্রধান উপাদান| তিনি বলেন, বর্তমানে দেশের প্রায় ৬০ শতাংশ বিদ্যুত উত্পাদন কয়লা ও অন্যউপাদান থেকে হয়ে থাকে, কিন্তু আগামী দিন গুলোতে পরমাণু শক্তি সহ বিদ্যুত উত্পাদনের সমস্ত রকম সবুজ উত্সই বিদ্যুত উত্পাদনের ক্ষেত্রে প্রধান বিষয় হয়ে উঠবে|
    
    এ বছরের সম্মেলনের বিষয় হিসেবে চিকিত্সা ক্ষেত্র ও অন্যান্য এ ধরনের ক্ষেত্রে পরমাণু শক্তির ব্যবহারের বিষয় যুক্ত করার জন্য ডক্টর জিতেন্দ্র সিং অভিনন্দন জানিয়ে বলেন, বিদ্যুত ছাড়াও পরমাণু শক্তির অন্যান্য সমস্ত ব্যবহার হয়ত জানা নেই অথবা এখন তার ব্যবহার শুরুহয়েছে| এক্ষেত্রে তিনি গত এক বছরে কৃষি, খাদ্য পণ্য ইত্যাদিতে পরমাণু শক্তির বিভিন্ন ব্যবহারের অভিজ্ঞতার ওপর আলোকপাত করেন|
    
    ডক্টর জিতেন্দ্র সিং বলেন,প্রধানমন্ত্রী শ্রী নরেন্দ্র মোদি প্রকৃতিগতভাবেই বিজ্ঞানের প্রতি আগ্রহী একমানুষ| এমন একজন মানুষ দেশের কান্ডারী হওয়ায় গত তিন বছরে বিশেষ অগ্রগতি হয়েছে|তাঁর আগ্রহেই দেশের পরমাণু শক্তি কর্মসূচির বিশেষ বিস্তারে জোর দিতে আমরা সক্ষম হয়েছি| আমাদের দেশের দক্ষিণাঞ্চলের রাজ্যগুলোতেই মূলত আটকে থাকা পরমাণু কার্যক্রমকে তাঁর আগ্রহেই উত্তর ভারতেও ছড়িয়ে দেওয়ার কাজ চলছে| যেমন দিল্লির কাছেহরিয়ানার গোরখপুরে একটি পরমাণু কেন্দ্র স্থাপনের কাজ চলছে|
    
    শুধু তাই নয়, ডক্টর জিতেন্দ্রসিং বলেন, ভারত বর্তমানে পরমাণু শক্তিতে সক্ষম দেশগুলোর মধ্যে সামনের সারিতে রয়েছেএবং আগামী দিনগুলে তা আরও বৃদ্ধি পাবে| এটা প্রধানমন্ত্রী শ্রী নরেন্দ্র মোদির ‘ মেকইন ইন্ডিয়া ’ কর্মসূচিরও এক বিশেষ উদাহরণ|
    
    প্রখ্যাত পরমাণু বিজ্ঞানীডক্টর অনিল কাকোদকর, ডক্টর এস.কে. শর্মা এবং অন্য বিশেষজ্ঞরাও এই অনুষ্ঠানেবক্তব্য রাখেন|

    
    
    (Release ID: 1507919) Visitor Counter : 3