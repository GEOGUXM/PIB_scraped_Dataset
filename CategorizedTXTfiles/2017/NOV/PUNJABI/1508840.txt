      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਸ਼੍ਰੀ ਨਿਤਿਨ ਗਡਕਰੀ ਵੱਲੋਂ ਵਾਯੂ ਪਰਦੂਸ਼ਣ (Air Pollution) ਘਟਾਉਣ ਵਾਸਤੇ ਦਿੱਲੀ ਐੱਨਸੀਆਰ (NCR) ਦੇ ਆਲੇ-ਦੁਆਲੇ ਦੇ ਸ਼ਾਹਰਾਹ ਪ੍ਰੋਜੈਕਟਾਂ ਨੂੰ ਨਿਰਦੇਸ਼
      Posted On: 09 NOV 2017 5:58PM by PIB Chandigarh


    Shri Nitin Gadkari directs highways projects around Delhi NCR to take steps to reduce air pollution


    ਸ਼੍ਰੀ ਨਿਤਿਨ ਗਡਕਰੀ ਵੱਲੋਂ ਵਾਯੂ ਪਰਦੂਸ਼ਣ ( Air Pollution ) ਘਟਾਉਣ ਵਾਸਤੇ ਦਿੱਲੀ ਐੱਨਸੀਆਰ ( NCR ) ਦੇ ਆਲੇ-ਦੁਆਲੇ ਦੇ ਸ਼ਾਹਰਾਹ ਪ੍ਰੋਜੈਕਟਾਂ ਨੂੰ ਨਿਰਦੇਸ਼


    ਕੇਂਦਰੀ ਰੋਡ ਟ੍ਰਾਂਸਪੋਰਟ ਅਤੇ ਹਾਈਵੇਜ਼, ਜਹਾਜ਼ਰਾਨੀ ਜਨ ਸੰਸਾਧਨ, ਨਦੀ ਵਿਕਾਸ, ਅਤੇ ਗੰਗਾ ਕਾਇਆਕਲਪ ਮੰਤਰੀ, ਸ਼੍ਰੀ ਨਿਤਿਨ ਗਡਕਰੀ ਨੇ ਕਿਹਾ ਹੈ ਕਿ ਨਿਰਮਾਣ ਦੇ ਕੰਮਾਂ ਦੀ ਵਜ੍ਹਾ ਕਰਕੇ ਪਰਦੂਸ਼ਣ ਨੂੰ ਘਟਾਉਣ ਸਬੰਧੀ ਸਖ਼ਤ ਕਦਮ ਚੁੱਕਣ ਵਾਸਤੇ ਦਿੱਲੀ ਐੱਨਸੀਆਰ ( Delhi NCR ) ਦੇ ਆਲੇ- ਦੁਆਲੇ ਚਲ ਰਹੇ ਸ਼ਾਹਰਾਹ ਪ੍ਰੋਜੈਕਟਾਂ ‘ ਤੇ ਕੰਮ ਕਰ ਰਹੇ ਪ੍ਰੋਜੈਕਟ ਡਾਇਰੈਕਟਰਾਂ, ਠੇਕੇਦਾਰਾਂ ਅਤੇ ਖੇਤਰੀ ਪੱਧਰ ਦੇ ਕਰਮਚਾਰੀਆਂ ਨੂੰ ਹਦਾਇਤਾਂ ਜਾਰੀ ਕਰ ਦਿਤੀਆਂ ਗਈਆਂ ਹਨ। ਚੁੱਕੇ ਜਾਣ ਵਾਲੇ ਕਦਮਾਂ ਵਿੱਚ ਉਸਾਰੀ ਵਾਲੀਆਂ ਥਾਵਾਂ ਅਤੇ ਕੈਂਪਾਂ ਵਿੱਚ ਪਾਣੀ ਦਾ ਛਿੜਕਣਾ, ਸਫਾਈ ਐਸ਼ ਸਮੇਤ ਨਿਰਮਾਣ ਢੋਣ ਸਮੇਂ ਡੰਪਰਾਂ ਨੂੰ ਢਕਣਾ, ਉਸਾਰੀ ਵਾਲੇ ਸਥਾਨਾਂ ‘ ਤੇ ਖਾਲੀ ਭੂਮੀ ਨੂੰ ਢਕਣਾਂ ਅਤੇ ਸਾਰੀ ਮਸ਼ੀਨਰੀ ਤੇ ਪਲਾਟਾਂ ਵਲੋਂ ਵਧੀਆ ਹਵਾ ਦੇ ਮਿਆਰਾਂ ਦੀ ਪਾਲਣਾ ਕਰਨਾ ਸ਼ਾਮਲ ਹੈ। ਖੇਤਰੀ ਕਰਮਚਾਰੀਆਂ ਨੂੰ ਨਿਰਦੇਸ਼ ਦਿਤੇ ਗਏ ਹਨ ਕਿ ਉਹ ਉਸਾਰੀ ਵਾਲੀਆਂ ਥਾਵਾਂ ਨੂੰ ਲਗਾਤਾਰ ਚੈੱਕ ਕਰਦੇ ਰਹਿਣ ਤਾਂ ਕਿ ਹਵਾ ਨੂੰ ਪ੍ਰਦੂਸ਼ਿਤ ਕਰਨ ਤੋਂ ਰੋਕਣ ਵਾਲੀਆਂ ਸਾਰੀਆਂ ਕੋਸ਼ਿਸਾਂ ਦੀ ਸਖ਼ਤ ਤਰੀਕੇ ਨਾਲ ਪਾਲਣਾ ਕਰਨ ਨੂੰ ਯਕੀਨੀ ਬਣਾਇਆ ਜਾ ਸਕੇ ।


    ਸ਼੍ਰੀ ਗਡਕਰੀ ਨੇ ਇਹ ਵੀ ਕਿਹਾ ਕਿ ਇਸ ਪਰਦੂਸ਼ਣ ਦਾ ਕਾਰਨ ਪਤਾ ਕਰਨ ਲਈ ਪੂਰੀ ਖ਼ੋਜ ਕਰਨ ਦੀ ਲੋੜ ਹੈ। ਉਨ੍ਹਾਂ ਕਿਹਾ ਕਿ ਇਸ ਸਾਲ ਪਟਾਕਿਆਂ ‘ ਤੇ ਰੋਕ ਲਾਉਣ ਅਤੇ ਫ਼ਸਲਾਂ ਨੂੰ ਸਾੜਨ ‘ ਤੇ ਪਾਬੰਦੀ ਲਾਉਣ ਦੇ ਬਾਵਜੂਦ ਵੀ ਗੰਦਲੀ ਧੁੰਦ ਹੋ ਗਈ ਹੈ। ਮੰਤਰੀ ਨੇ ਹੋਰ ਅੱਗੇ ਕਿਹਾ ਕਿ ਰੋਡ ਟ੍ਰਾਂਸਪੋਰਟ ਅਤੇ ਹਾਈਵੇਜ਼ ਮੰਤਰਾਲਾ ਅਜਿਹੀ ਖੋਜ ਵਾਸਤੇ ਹਰ ਸੰਭਵ ਸਹਾਇਤਾ ਕਰੇਗਾ।


    ****

    
    
    (Release ID: 1508840) Visitor Counter : 4