      ਪੇਂਡੂ ਵਿਕਾਸ ਮੰਤਰਾਲਾ

      ਸਰਕਾਰ ਨੇ ਗ੍ਰਾਮੀਣ ਆਵਾਸ ਪ੍ਰੋਗਰਾਮ - ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਗ੍ਰਾਮੀਣ (ਪੀਐੱਮਏਵਾਈ-ਜੀ) 'ਚ ਟੀਚੇ ਨਿਰਧਾਰਤ ਦੀ ਦਿਸ਼ਾ ਵਿੱਚ ਪ੍ਰਗਤੀ ਕੀਤੀ
      Posted On: 29 NOV 2017 4:40PM by PIB Chandigarh


    Government on course to achieve targets under Rural Housing Programme – Pradhan Mantri Awaas Yojana- Gramin (PMAY-G)
    
    A record of 10 lakh houses built in a year


    ਸਰਕਾਰ ਨੇ ਗ੍ਰਾਮੀਣ ਆਵਾਸ ਪ੍ਰੋਗਰਾਮ - ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਗ੍ਰਾਮੀਣ (ਪੀਐੱਮਏਵਾਈ-ਜੀ) ' ਚ ਟੀਚੇ ਨਿਰਧਾਰਤ ਦੀ ਦਿਸ਼ਾ ਵਿੱਚ ਪ੍ਰਗਤੀ ਕੀਤੀ


    ਇੱਕ ਵਰ੍ਹੇ ਵਿੱਚ ਰਿਕਾਰਡ ਦੱਸ ਲੱਖ ਮਕਾਨਾਂ ਦੀ ਉਸਾਰੀ ਹੋਈ


    ਮਾਨਯੋਗ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ 20 ਨਵੰਬਰ,2016 ਨੂੰ ਆਗਰਾ ਤੋਂ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਗ੍ਰਾਮੀਣ) ਦੀ ਸ਼ੁਰੂਆਤ ਕੀਤੀ ਸੀ। ਇਸ ਯੋਜਨਾ ਦੇ ਤਹਿਤ 31 ਮਾਰਚ 2019 ਤੱਕ ਇੱਕ ਕਰੋੜ ਨਵੇਂ ਮਕਾਨਾਂ ਦੀ ਉਸਾਰੀ ਕੀਤੀ ਜਾਣੀ ਹੈ। ਇਸ ਵਿੱਚ 31 ਮਾਰਚ 2018 ਤੱਕ 51 ਲੱਖ ਮਕਾਨ ਬਣਾਏ ਜਾਣੇ ਹਨ । ਇਸ ਚੁਨੌਤੀ ਨੂੰ ਪੂਰਾ ਕਰਨ ਲਈ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਗ੍ਰਾਮੀਣ) ਦੇ ਤਹਿਤ 51 ਲੱਖ ਮਕਾਨ ਮਾਰਚ 2018 ਤੱਕ ਬਣਾਉਣ ਲਈ ਗ੍ਰਾਮੀਣ ਵਿਕਾਸ ਮੰਤਰਾਲਾ ਰਾਜ ਸਰਕਾਰਾਂ ਨਾਲ ਮਿਲਕੇ ਕਈ ਕਦਮ ਉਠਾ ਰਿਹਾ ਹੈ। ਇਸ ਦੇ ਲਈ ਮਹੀਨੇ ਦਾ ਟੀਚਾ ਨਿਰਧਾਰਤ ਕੀਤਾ ਗਿਆ ਹੈ, ਤਾਂਕਿ ਮਕਾਨਾਂ ਦੀ ਉਸਾਰੀ ਕੀਤੀ ਜਾ ਸਕੇ। ਨਵੰਬਰ,2017 ਤੱਕ 10 ਲੱਖ ਮਕਾਨ ਬਣਾਉਣ ਦਾ ਟੀਚਾ ਨਿਰਧਾਰਤ ਕੀਤਾ ਗਿਆ ਸੀ। ਟੀਚੇ ਦੀ ਆਖਰੀ ਮਿਤੀ ਤੋਂ ਪਹਿਲਾਂ ਹੀ ਅੱਜ 29 ਨਵੰਬਰ,2017 ਨੂੰ ਇਹ ਟੀਚਾ ਪੂਰਾ ਕਰ ਲਿਆ ਗਿਆ ਹੈ। ਆਸ ਲਗਾਈ ਜਾ ਰਹੀ ਹੈ ਕਿ 31 ਦਸੰਬਰ,2017 ਤੱਕ 15 ਲੱਖ ਮਕਾਨਾਂ ਦੀ ਉਸਾਰੀ ਹੋ ਜਾਵੇਗੀ। 31 ਜਨਵਰੀ, 2018 ਤੱਕ 25 ਲੱਖ, 28 ਫਰਵਰੀ,2018 ਤੱਕ 35 ਲੱਖ ਅਤੇ 31 ਮਾਰਚ, 2018 ਤੱਕ 51 ਲੱਖ ਮਕਾਨਾਂ ਦੀ ਉਸਾਰੀ ਹੋ ਜਾਣ ਦੀ ਆਸ ਲਗਾਈ ਜਾ ਰਹੀ ਹੈ।


    ਮਾਰਚ , 2018 ਤੱਕ 51 ਲੱਖ ਮਕਾਨਾਂ ਦੀ ਉਸਾਰੀ ਕਾਰਜ ਨੂੰ ਪੂਰਾ ਕਰਨ ਲਈ 56.90 ਲੱਖ ਲਾਭ-ਪਾਤਰਾਂ ਨੂੰ ਮਕਾਨਾਂ ਦੀ ਮੰਜ਼ੂਰੀ ਦਿੱਤੀ ਗਈ ਹੈ । 51.39 ਲੱਖ ਲਾਭ-ਪਾਤਰਾਂ ਨੂੰ ਪਹਿਲੀ ਕਿਸਤ ਮਿਲ ਚੁੱਕੀ ਹੈ । 31.03 ਲੱਖ ਲਾਭ-ਪਾਤਰਾਂ ਨੇ ਆਪਣੇ ਮਕਾਨਾਂ ਦੀ ਛੱਤ ਬਣਾ ਲਈ ਹੈ ਅਤੇ 16.05 ਲੱਖ ਲਾਭ-ਪਾਤਰਾਂ ਦੇ ਘਰ ਦੀ ਉਸਾਰੀ ਦਾ ਕੰਮ ਲਗਭਗ ਖ਼ਤਮ ਹੋਣ ਵਾਲਾ ਹੈ । ਛੱਤੀਸਗੜ੍ਹ , ਝਾਰਖੰਡ , ਮੱਧ ਪ੍ਰਦੇਸ਼ , ਮਹਾਰਾਸ਼ਟਰ , ਓਡਿਸ਼ਾ , ਰਾਜਸਥਾਨ , ਉੱਤਰ ਪ੍ਰਦੇਸ਼ ਅਤੇ ਪੱਛਮ ਬੰਗਾਲ ਵਿੱਚ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਗ੍ਰਾਮੀਣ) ਦੇ ਲਾਭ-ਪਾਤਰਾਂ ਦੀ ਗਿਣਤੀ ਸਭ ਤੋਂ ਜ਼ਿਆਦਾ ਹੈ । ਇਨ੍ਹਾਂ ਰਾਜਾਂ ਦੇ ਲੋਕਾਂ ਨੇ ਨਿਰਧਾਰਤ ਸਮੇਂ ਅੰਦਰ ਆਪਣੇ ਮਕਾਨਾਂ ਦੀ ਉਸਾਰੀ ਕੀਤੀ ਹੈ ।


    ਬਿਹਤਰ ਗੁਣਵੱਤਾ ਦੇ ਮਕਾਨਾਂ ਦੀ ਤੇਜ਼ੀ ਨਾਲ ਉਸਾਰੀ ਦੇ ਲਈ ਲਾਭ-ਪਾਤਰਾਂ ਦੇ ਖ਼ਾਤਿਆਂ ਵਿੱਚ ਪ੍ਰਤੱਖ ਤਬਾਦਲੇ ਦੁਆਰਾ ਆਈਟੀ-ਡੀਬੀਟੀ ਦੁਆਰਾ ਸਬਸਿਡੀ ਦਿੱਤੀ ਗਈ ਹੈ। ਬਿਹਤਰ ਗੁਣਵੱਤਾ ਦੇ ਮਕਾਨਾਂ ਦੀ ਉਸਾਰੀ ਲਈ ਗ੍ਰਾਮੀਣ ਮਜ਼ਦੂਰਾਂ ਅਤੇ ਮਿਸਤਰੀਆਂ ਨੂੰ ਸਿਖਲਾਈ ਦਿੱਤੀ ਹੈ। ਸਪੇਸ ਟੈਕਨੋਲੋਜੀ ਅਤੇ ਸੂਚਨਾ ਟੈਕਨੋਲੋਜੀ ਰਾਹੀਂ ਮਕਾਨਾਂ ਦੀ ਉਸਾਰੀ ਲਈ ਪੂਰੀ ਪ੍ਰਕ੍ਰਿਆ ਦੀ ਨਿਗਰਾਨੀ ਕੀਤੀ ਜਾ ਰਹੀ ਹੈ । ਲਾਭ-ਪਾਤਰਾਂ ਦੇ ਮਕਾਨਾਂ ਦੇ ਉਸਾਰੀ-ਕਾਰਜ ਦੇ ਵੱਖ-ਵੱਖ ਕਦਮਾਂ ' ਤੇ ਨਜ਼ਰ ਰੱਖੀ ਜਾ ਰਹੀ ਹੈ। ਰਾਜਾਂ ਨੇ ਉਸਾਰੀ ਸਾਮਗਰੀ ਨੂੰ ਰਿਆਇਤੀ ਮੁੱਲ ' ਤੇ ਉਪਲੱਬਧ ਕਰਾਉਣ ਲਈ ਕਈ ਕਦਮ ਚੁੱਕੇ ਹਨ , ਤਾਂਕਿ ਮਕਾਨਾਂ ਦੇ ਉਸਾਰੀ ਕਾਰਜ ਅਤੇ ਉਸਦੀ ਗੁਣਵੱਤਾ ਪ੍ਰਭਾਵਿਤ ਨਾ ਹੋਵੇ । ਇਨ੍ਹਾਂ ਮਕਾਨਾਂ ਵਿੱਚ ਪਖ਼ਾਨਾ, ਐੱਲਪੀਜੀ ਕਨੈਕਸ਼ਨ ਅਤੇ ਪੀਣ ਦੇ ਪਾਣੀ ਦੀਆਂ ਸੁਵਿਧਾਵਾਂ ਦਿੱਤੀਆਂ ਗਇਆਂ ਹਨ । ਕੁਝ ਰਾਜਾਂ ਵਿੱਚ ਇਸ ਯੋਜਨਾ ਦੇ ਤਹਿਤ ਕਲਸਟਰ ਅਤੇ ਕਾਲੋਨੀਆਂ ਵੀ ਬਣਾਇਆਂ ਗਇਆਂ ਹਨ, ਜਿਸ ਨਾਲ ਭੂਮੀਹੀਨ ਲੋਕਾ ਨੂੰ ਲਾਭ ਹੋਵੇਗਾ । ਇਨ੍ਹਾਂ ਮਕਾਨਾਂ ਦੀ ਉਸਾਰੀ ਦਿੱਲੀ ਦੇ ਯੂਐੱਨਡੀਪੀ ਨੇ ਕੀਤੀ ਹੈ ਅਤੇ ਸਬੰਧਤ ਰਾਜਾਂ ਦੇ ਲਾਭ-ਪਾਤਰਾਂ ਨੂੰ ਇਹ ਸਹੂਲਤ ਦਿੱਤੀ ਗਈ ਹੈ ਕਿ ਉਹ ਆਪਣੇ ਮਕਾਨਾਂ ਦਾ ਡਿਜ਼ਾਇਨ ਚੁਣ ਸਕਣ । ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ( ਗ੍ਰਾਮੀਣ ) ਦੀ ਉੱਨਤੀ ਦੀ ਪੂਰੀ ਜਾਣਕਾਰੀ ਲੋਕਾਂ ਲਈ ਉਪਲੱਬਧ ਹੈ , ਇਸ ਨੂੰ awaassoft.nic.in ਤੋਂ ਵੇਖਿਆ ਜਾ ਸਕਦਾ ਹੈ । ਸੰਪੂਰਣ ਫੋਟੋ ਅਤੇ ਲਾਭ-ਪਾਤਰਾਂ ਦਾ ਪੂਰਾ ਵੇਰਵਾ ਅਤੇ ਭੁਗਤਾਨ ਦੀ ਜਾਣਕਾਰੀ ਵੀ ਹਾਸਲ ਕੀਤੀ ਜਾ ਸਕਦੀ ਹੈ ।


    <><><><><>

    
    
    (Release ID: 1511235) Visitor Counter : 4