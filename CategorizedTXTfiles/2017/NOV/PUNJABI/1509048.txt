      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਡਾਕਟਰਾਂ, ਅਧਿਆਪਕਾਂ ਅਤੇ ਧਾਰਮਿਕ ਨੇਤਾਵਾਂ ਨੂੰ ਕਿਹਾ ਅੰਗਦਾਨ ਬਾਰੇ ਜਾਗਰੂਕਤਾ ਫੈਲਾਉਣ
      Posted On: 10 NOV 2017 1:29PM by PIB Chandigarh


    Spread awareness about organ donation, President tells doctors, teachers and religious leaders


    ਰਾਸ਼ਟਰਪਤੀ ਨੇ ਡਾਕਟਰਾਂ, ਅਧਿਆਪਕਾਂ ਅਤੇ ਧਾਰਮਿਕ ਨੇਤਾਵਾਂ ਨੂੰ ਕਿਹਾ ਅੰਗਦਾਨ ਬਾਰੇ ਜਾਗਰੂਕਤਾ ਫੈਲਾਉਣ


    ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ 10 ਨਵੰਬਰ, 2017 ਨੂੰ ਨਵੀਂ ਦਿੱਲੀ ਵਿਖੇ ਦਧੀਚੀ ਦੇਹ-ਦਾਨ ਸਮਿਤੀ ਵੱਲੋਂ ਆਯੋਜਿਤ ਦੇਹਦਾਨੀਓ ਕਾ ਉਤਸਵ ( Dehdaniyon Ka Utsav ) ਪ੍ਰੋਗਰਾਮ ਵਿੱਚ ਸ਼ਮੂਲੀਅਤ ਕੀਤੀ।


    ਇਸ ਮੌਕੇ `ਤੇ ਰਾਸ਼ਟਰਪਤੀ ਨੇ ਕਿਹਾ ਕਿ ਦੇਹ/ਅੰਗ ਦਾ ਦਾਨ ਕਰਨਾ ਸਾਡੀ ਪ੍ਰਾਚੀਨ ਸੱਭਿਅਤਾ ਵਿੱਚ ਲੋਕਾਚਾਰ ਦਾ ਅਭਿੰਨ ਹਿੱਸਾ ਰਿਹਾ ਹੈ। ਅਜਿਹਾ ਮੰਨਿਆ ਜਾਂਦਾ ਹੈ ਕਿ ਮਹਾਰਿਸ਼ੀ ਦਧਿਚੀ ਨੇ ਅਪਣਾ ਸ਼ਰੀਰ ਦੇਵਤਿਆਂ ਨੂੰ ਦਾਨ ਵਿੱਚ ਦੇ ਦਿੱਤਾ ਸੀ ਤਾਂ ਕਿ ਉਹ ਉਨ੍ਹਾਂ ਦੀ ਅਸਥੀਆਂ ਨਾਲ ਹਥਿਆਰ ਬਣਾ ਕੇ ਰਾਕਸ਼ਾ ਨੂੰ ਹਰਾ ਸਕਣ। ਅਜਿਹੀ ਭਾਵਨਾ ਮਾਨਵਤਾ ਅਤੇ ਪ੍ਰੇਰਣਾ ਦਾ ਪ੍ਰਤੀਕ ਹੈ ਕਿ ਜਿਉਂਦੇ-ਜੀ ਜਾਂ ਮੌਤ ਤੋਂ ਬਾਅਦ ਸਾਡਾ ਸ਼ਰੀਰ ਜਾਂ ਇਸ ਦੇ ਅੰਗ ਲੋਕਾਂ ਦੇ ਕੰਮ ਆ ਸਕਣ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਅਨੁਮਾਨ ਹੈ ਕਿ ਹਰੇਕ ਵਰ੍ਹੇ ਸਾਡੇ ਦੇਸ਼ ਵਿੱਚ ਲਗਭਗ 5 ਲੱਖ ਲੋਕਾਂ ਦੀ ਅੰਗ ਦੀ ਕਮੀ ਕਾਰਨ ਮੌਤ ਹੋ ਜਾਂਦੀ ਹੈ। ਇਸ ਵਿੱਚ 2 ਲੱਖ ਲੋਕ ਜਿਗਰ ਦੇ ਰੋਗਾਂ ਅਤੇ 50 ਹਜ਼ਾਰ ਦਿਲ ਦੀਆਂ ਧਮਣੀਆ ਨਾਲ ਜੁੜੀਆਂ ਬਿਮਾਰੀਆਂ ਨਾਲ ਪੀੜਤ ਹੁੰਦੇ ਹਨ। ਇਸ ਤੋਂ ਇਲਾਵਾ ਕਰੀਬ 1.50 ਲੱਖ ਲੋਕ ਗੁਰਦੇ ਟ੍ਰਾਂਸਪਲਾਂਟ ਕਰਾਉਣ ਦਾ ਇੰਤਜਾਰ ਕਰਦੇ ਮਰ ਜਾਂਦੇ ਹਨ। ਰਾਸ਼ਟਰਪਤੀ ਨੇ ਡਾਕਟਰਾਂ, ਸਿੱਖਿਅਕ ਸੰਸਥਾਵਾ ਅਧਿਆਪਕਾਂ ਅਤੇ ਧਾਰਮਿਕ ਨੇਤਾਵਾਂ ਨੂੰ ਲੋਕਾਂ ਵਿੱਚ ਅੰਗ ਦਾਨ ਪ੍ਰਤੀ ਜਾਗਰੂਕਤਾ ਫੈਲਾਉਣ ਦੀ ਅਪੀਲ ਕੀਤੀ। ਉਨ੍ਹਾਂ ਨੇ ਕਿਹਾ ਕਿ ਗ਼ਰੀਬੀ ਕਾਰਨ ਕੁਝ ਲੋਕਾਂ ਨੂੰ ਆਪਣੇ ਸ਼ਰੀਰ ਦੇ ਅੰਗਾਂ ਨੂੰ ਵੇਚਣ ਲਈ ਮਜ਼ਬੂਰ ਹੋਣਾ ਪੈਂਦਾ ਹੈ ਜੋ ਸਹੀ ਨਹੀਂ ਹੈ। ਅਗਰ ਅਸੀਂ ਸਵੈ-ਇੱਛਤ ਅੰਗਦਾਨ ਦੇ ਸੱਭਿਆਚਾਰ ਨੂੰ ਕਾਇਮ ਕਰੀਏ ਤਾਂ ਅੰਗਾਂ ਦੀ ਖ਼ਰੀਦ-ਫ਼ਰੋਖਤ ਆਪਣੇ ਆਪ ਬੰਦ ਹੋ ਜਾਵੇਗੀ।


    .***

    
    
    (Release ID: 1509048) Visitor Counter : 3