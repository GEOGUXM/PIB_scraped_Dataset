      ਨੀਤੀ ਆਯੋਗ

      ਪ੍ਰਧਾਨ ਮੰਤਰੀ ਕੱਲ ਹੈਦਰਾਬਾਦ ਵਿਖੇ ਗਲੋਬਲ ਉੱਦਮਤਾ ਸਿਖਰ ਸੰਮੇਲਨ ਦਾ ਉਦਘਾਟਨ ਕਰਨਗੇ
      Posted On: 27 NOV 2017 6:01PM by PIB Chandigarh


    Prime Minister to inaugurate Global Entrepreneurship Summit tomorrow in Hyderabad


    Over 52.5 per cent of the participants in GES to be women


    Advisor to the President of USA Ivanka Trump to lead the U.S. contingent


    ਪ੍ਰਧਾਨ ਮੰਤਰੀ ਕੱਲ ਹੈਦਰਾਬਾਦ ਵਿਖੇ ਗਲੋਬਲ ਉੱਦਮਤਾ ਸਿਖਰ ਸੰਮੇਲਨ ਦਾ ਉਦਘਾਟਨ ਕਰਨਗੇ


    ਸਿਖਰ ਸੰਮੇਲਨ ਹਿੱਸਾ ਲੈਣ ਵਾਲਿਆਂ ਵਿੱਚ 52.5 ਫੀਸਦੀ ਤੋਂ ਵੱਧ ਮਹਿਲਾਵਾਂ ਹੋਣਗੀਆਂ


    ਅਮਰੀਕੀ ਰਾਸ਼ਟਰਪਤੀ ਦੀ ਸਲਾਹਕਾਰ ਇਵਾਂਕਾ ਟਰੰਪ ਅਮਰੀਕੀ ਵਫਦ ਦੀ ਅਗਵਾਈ ਕਰਨਗੇ


    ਵਿਸ਼ਵ ਉੱਦਮਤਾ ਸਿਖਰ ਸੰਮੇਲਨ ( Global Entrepreneurship Summit ) 28 ਤੋਂ 30 ਨਵੰਬਰ ਤੱਕ ਭਾਰਤ ਦੇ ਸ਼ਹਿਰ ਹੈਦਰਾਬਾਦ ਵਿੱਚ ਹੋ ਰਿਹਾ ਹੈ । ਭਾਰਤ ਵਿੱਚ ਪਹਿਲੀ ਵਾਰ ਇਹ ਦੱਖਣੀ ਏਸ਼ੀਆਈ ਸੰਮੇਲਨ ਹੋ ਰਿਹਾ ਹੈ । ਸੰਮੇਲਨ ਦਾ ਆਯੋਜਨ ਭਾਰਤ ਅਤੇ ਅਮਰੀਕਾ ਦੀਆਂ ਸਰਕਾਰਾਂ ਵਲੋਂ ਮਿਲ ਕੇ ਕੀਤਾ ਜਾ ਰਿਹਾ ਹੈ । ਭਾਰਤ ਦੇ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਵਲੋਂ ਇਸ ਦਾ ਉਦਘਾਟਨ ਕੀਤਾ ਜਾਵੇਗਾ ਅਤੇ ਅਮਰੀਕਾ ਦੇ ਰਾਸ਼ਟਰਪਤੀ ਦੀ ਸਲਾਹਕਾਰ ਇੰਵਾਕਾ ਟਰੰਪ ਇਸ ਵਿੱਚ ਅਮਰੀਕੀ ਵਫਦ ਦੀ ਅਗਵਾਈ ਕਰਨਗੇ ।


    ਇਹ ਵਿਸ਼ਵ ਉਦਮਤਾ ਸਿਖਰ ਸੰਮੇਲਨ ਦਾ 8ਵਾਂ ਐਡੀਸ਼ਨ ਹੈ ਅਤੇ ਵਿਸ਼ਵ ਭਰ ਤੋਂ ਉਦਮੀ , ਨਿਵੇਸ਼ਕ ਅਤੇ ਉਨ੍ਹਾਂ ਦੇ ਹਮਾਇਤੀ ਇਸ ਵਿੱਚ ਹਿੱਸਾ ਲੈ ਰਹੇ ਹਨ । ' ਮਹਿਲਾਵਾਂ ਪਹਿਲਾਂ , ਸਭ ਲਈ ਖੁਸ਼ਹਾਲੀ' ਇਸ ਸਿਖਰ ਸੰਮੇਲਨ ਦਾ ਵਿਸ਼ਾ ਹੋਵੇਗਾ ਅਤੇ ਇਸ ਵਿੱਚ ਸ਼ਾਮਿਲ ਹੋਣ ਵਾਲੀਆਂ ਔਰਤਾਂ ਦੀ ਗਿਣਤੀ ਕੁਲ ਸ਼ਾਮਿਲ ਹੋਣ ਵਾਲਿਆਂ ਵਿਚੋਂ 52.5 ਫੀਸਦੀ ਹੋਵੇਗੀ ।


    10 ਤੋਂ ਵੱਧ ਦੇਸ਼ਾਂ ਦੀ ਨੁਮਾਇੰਦਗੀ ਸਿਰਫ ਮਹਿਲਾਵਾਂ ਦੇ ਵਫਦ ਹੀ ਕਰਨਗੇ । ਇਨ੍ਹਾਂ 10 ਦੇਸ਼ਾਂ ਵਿੱਚ ਅਫਗਾਨਿਸਤਾਨ, ਸਾਊਦੀ ਅਰਬ ਅਤੇ ਇਸਰਾਈਲ ਵੀ ਸ਼ਾਮਿਲ ਹਨ ।


    ਇਸ ਉੁੱਚ ਪੱਧਰੀ ਸਿਖਰ ਸੰਮੇਲਨ ਦਾ ਉਦਘਾਟਨ ਸੈਸ਼ਨ ਮੰਗਲਵਾਰ ਨੂੰ ਹੈਦਰਾਬਾਦ ਦੇ ਕਨਵੈਨਸ਼ਨ ਸੈਂਟਰ ਵਿਖੇ ਹੋਵੇਗਾ । ਇਸ ਤੋਂ ਬਾਅਦ ਦੋ ਦਿਨ ਲਈ ਨੈੱਟਵਰਕਿੰਗ , ਮੈਨਟੋਰਿੰਗ ਅਤੇ ਵਰਕਸ਼ਾਪਾਂ, ਉਦਮੀਆਂ ਨੂੰ ਵਿਚਾਰ ਵਟਾਂਦਰਾ ਕਰਨ ਲਈ ਢੁਕਵੇਂ ਵਾਤਾਵਰਨ ਨੂੰ ਪ੍ਰਫੁੱਲਤ ਕਰਨਾ ਅਤੇ ਜਾਗਰੂਕਤਾ ਪੈਦਾ ਕਰ ਸਕਣਗੇ ਅਤੇ ਭਾਵਨਾਵਾਂ ਨੂੰ ਅਗਲੇ ਪੱਧਰ ਤਕ ਲਿਜਾ ਸਕਣਗੇ ।


    ਸੰਮੇਲਨ ਵਿੱਚ ਦੁਨੀਆ ਭਰ ਤੋਂ 150 ਦੇਸ਼ਾਂ ਦੇ 1500 ਉੱਦਮੀ , ਨਿਵੇਸ਼ਕ, ਅਤੇ ਉੱਦਮੀਆਂ ਦੇ ਹਮਾਇਤੀ ਇਸ ਵਿੱਚ ਸ਼ਾਮਿਲ ਹੋਣਗੇ ।


    ਸਿਖਰ ਸੰਮੇਲਨ ਨੇ ਰਜਿਸਟਰਡ ਡੈਲੀਗੇਟਾਂ ਵਿੱਚ ਨਿਰੰਤਰ ਨੈੱਟਵਰਕਿੰਗ ਨੂੰ ਕਾਇਮ ਰੱਖਣ ਲਈ ਇੱਕ ਮੋਬਾਈਲ ਐਪ ਸ਼ੁਰੂ ਕੀਤਾ ਹੈ । ਇੱਕ ਯੰਤਰ ਜਿਸ ਵਿੱਚ ਇਹ ਐਪ ਫਿੱਟ ਹੋਵੇਗਾ , ਸਾਰੇ ਡੈਲੀਗੇਟਾਂ ਨੂੰ ਪ੍ਰਦਾਨ ਕੀਤਾ ਜਾਵੇਗਾ ਤਾਂ ਕਿ ਇਸ ਸੰਮੇਲਨ ਦੌਰਾਨ ਉਹ ਇਸ ਦੀ ਵਰਤੋਂ ਕਰ ਸਕਣ । ਹੁਣ ਤੱਕ 1500 ਡੈਲੀਗੇਟਾਂ ਨੇ ਇਸ ਐਪ ਨੂੰ ਡਾਊਨਲੋਡ ਕਰ ਲਿਆ ਹੈ , 20,000 ਪ੍ਰੋਫਾਈਲ ਵੇਖੇ ਜਾ ਚੁੱਕੇ ਹਨ, 4,000 ਮੈਸਜਾਂ ਅਤੇ 6,000 ਵਪਾਰਕ ਕਾਰਡਾਂ ਦਾ ਆਦਾਨ-ਪ੍ਰਦਾਨ ਹੋ ਚੁੱਕਾ ਹੈ ਅਤੇ 500 ਮੀਟਿੰਗਾਂ ਵੀ ਹੋ ਚੁੱਕੀਆਂ ਹਨ ।


    ਸਿਖਰ ਸੰਮੇਲਨ ਅਤੇ ਹੋਰ ਬੁਲਾਰਿਆਂ ਬਾਰੇ ਜਾਣਕਾਰੀ ਲੈਣ ਲਈ ਕ੍ਰਿਪਾ ਕਰਕੇ www.ges 2017. gov.in. ਉੱਤੇ ਜਾਓ । ਸਿੱਖਰ ਸੰਮੇਲਨ ਬਾਰੇ ਮੀਡੀਆ ਵਾਲੇ summitmediastate.gov. ਤੇ ਸੰਪਰਕ ਕਰ ਸਕਦੇ ਹਨ ।


    

    
    (Release ID: 1511023) Visitor Counter : 3