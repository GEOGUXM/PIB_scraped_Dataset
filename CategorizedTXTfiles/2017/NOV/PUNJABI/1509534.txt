      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ 37ਵੇਂ ਅੰਤਰਰਾਸ਼ਟਰੀ ਵਪਾਰ ਮੇਲਾ-2017 ਦਾ ਉਦਘਾਟਨ ਕੀਤਾ
      Posted On: 14 NOV 2017 10:43AM by PIB Chandigarh


    President of India inaugurates 37th India International Trade Fair-2017


    ਭਾਰਤ ਦੇ ਰਾਸ਼ਟਰਪਤੀ ਨੇ 37ਵੇਂ ਅੰਤਰਰਾਸ਼ਟਰੀ ਵਪਾਰ ਮੇਲਾ-2017 ਦਾ ਉਦਘਾਟਨ ਕੀਤਾ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ (14 ਨਵੰਬਰ , 2017) ਨੂੰ ਨਵੀਂ ਦਿੱਲੀ ਵਿਖੇ 37ਵੇਂ ਅੰਤਰਰਾਸ਼ਟਰੀ ਵਪਾਰ ਮੇਲਾ (ਆਈਆਈਟੀਐੱਫ) -2017 ਦਾ ਉਦਘਾਟਨ ਕੀਤਾ । ਇਸ ਮੌਕੇ ਤੇ ਬੋਲਦਿਆਂ , ਰਾਸ਼ਟਰਪਤੀ ਨੇ ਕਿਹਾ ਕਿ ਆਈਆਈਟੀਐੱਫ ਇੱਕ ਵਪਾਰ ਮੇਲਾ ਜਾਂ ਪ੍ਰਦਰਸ਼ਨੀ ਹੀ ਨਹੀਂ ਸਗੋਂ ਇਨ੍ਹਾਂ ਤੋਂ ਵੀ ਅਹਿਮ ਹੈ । ਹਰ ਸਾਲ 14 ਨਵੰਬਰ ਨੂੰ ਸ਼ੁਰੂ ਹੋਣ ਵਾਲਾ ਇਹ ਮੇਲਾ ਵਿਸ਼ਵ ਮੰਚ ਉੱਤੇ ਭਾਰਤ ਨੂੰ ਪ੍ਰਦਰਸ਼ਿਤ ਕਰਦਾ ਹੈ । ਇਹ ਅੰਤਰਰਾਸ਼ਟਰੀ ਵਪਾਰ ਪ੍ਰਤੀ ਭਾਰਤ ਦੀ ਪ੍ਰਾਚੀਨ ਅਤੇ ਲੰਬੇ ਸਮੇਂ ਤੱਕ ਰਹਿਣ ਵਾਲੀ ਵਚਨਬੱਧਤਾ ਦਾ ਵੀ ਪ੍ਰਤੀਕ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸਾਡਾ ਸਮਾਜ ਸਹਿਜ ਤੌਰ ‘ਤੇ ਖੁੱਲ੍ਹਾ ਹੈ , ਜਿਹੜਾ ਮੁਕਤ ਵਪਾਰਕ ਪ੍ਰਵਾਹ ਅਤੇ ਸੱਭਿਆਚਾਰਕ ਅਦਾਨ-ਪ੍ਰਦਾਨ ਲਈ ਹਮੇਸ਼ਾ ਖੁੱਲ੍ਹਾ ਹੈ । ਅਸੀਂ ਹਮੇਸ਼ਾ ਹੀ ਉਦਾਰਵਾਦੀ ਨਿਯਮ ਅਧਾਰਤ ਰਾਸ਼ਟਰੀ ਵਪਾਰ ਨੂੰ ਅਹਿਮੀਅਤ ਦਿੱਤੀ ਹੈ । ਇਹ ਸਾਡੇ ਡੀਐੱਨਏ ਦਾ ਹਿੱਸਾ ਹੈ ਅਤੇ ਇਹ ਇਕ ਵਿਰਾਸਤ ਹੈ ਜਿਸ ਉੱਤੇ ਆਧੁਨਿਕ ਭਾਰਤ ਅਤੇ ਆਈਆਈਟੀਐੱਫ ਦਾ ਨਿਰਮਾਣ ਹੋ ਰਿਹਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਇਸ ਸਾਲ ਆਈਆਈਟੀਐੱਫ ਅਜਿਹੇ ਸਮੇਂ ਆਯੋਜਿਤ ਹੋ ਰਿਹਾ ਹੈ ਜਦੋਂ ਵਿਸ਼ਵ ਅਰਥਵਿਵਸਥਾ ਵਿੱਚ ਭਾਰਤ ਨੂੰ ਉਭਰਦੀ ਹੋਈ ਅਰਥਵਿਵਸਥਾ ਦੇ ਰੂਪ ਵਿੱਚ ਮਾਨਤਾ ਦਿੱਤੀ ਗਈ ਹੈ । ਵਿਸ਼ਵ ਨੇ ਭਾਰਤ ਵਿੱਚ ਕਾਰੋਬਾਰ ਦੇ ਵਾਤਾਵਰਣ ਵਿੱਚ ਤਬਦੀਲੀ ਅਤੇ ਵਪਾਰ ਕਰਨ ਵਿੱਚ ਸੁਗਮਤਾ ਨੂੰ ਸਵੀਕਾਰ ਕੀਤਾ ਹੈ । ਵਸਤੂ ਅਤੇ ਸੇਵਾ ਟੈਕਸ ਸ਼ੁਰੂ ਕਰਨਾ ਇਕ ਅਸਾਧਾਰਣ ਕਦਮ ਹੈ । ਇਸ ਨਾਲ ਰਾਜਾਂ ਦਰਮਿਆਨ ਰੁਕਾਵਟਾਂ ਦੂਰ ਹੋਈਆਂ ਹਨ ਇਸ ਨਾਲ ਆਮ ਬਜ਼ਾਰ ਅਤੇ ਵਧੇਰੇ ਰਸਮੀ ਅਰਥਵਿਵਸਥਾ ਤਿਆਰ ਕਰਨ ਦੇ ਨਾਲ ਹੀ ਨਿਰਮਾਣ ਖੇਤਰ ਦੀ ਮਜ਼ਬੂਤੀ ਨੂੰ ਉਤਸ਼ਾਹ ਮਿਲਿਆ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ 222 ਵਿਦੇਸ਼ੀ ਕੰਪਨੀਆਂ ਸਮੇਤ 3000 ਪੱਥ ਪ੍ਰਦਰਸ਼ਕ ਆਈਆਈਟੀਐੱਫ -2017 ਵਿੱਚ ਸ਼ਾਮਲ ਹੋ ਰਹੇ ਹਨ । ਇਸ ਵਿੱਚ ਭਾਰਤ ਦੇ 32 ਰਾਜ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ ਸ਼ਾਮਲ ਹੋ ਰਹੇ ਹਨ । ਸਵੈ ਸਹਾਇਤਾ ਗਰੁੱਪਾਂ ਤੋਂ ਲੈ ਕੇ ਵੱਡੇ ਵਪਾਰਕ ਘਰਾਣਿਆਂ ਅਤੇ ਛੋਟੇ ਅਤੇ ਦਰਮਿਆਨੇ ਵਪਾਰਕ ਉੱਦਮਾਂ ਤੋਂ ਲੈ ਕੇ ਡਿਜੀਟਲ ਸਟਾਰਟ ਅੱਪਸ ਸੰਸਥਾਨ ਇਸ ਵਿੱਚ ਹਿੱਸਾ ਲੈ ਰਹੇ ਹਨ । ਆਈਆਈਟੀਐੱਫ ਇਕ ਛੋਟਾ ਭਾਰਤ ਹੈ । ਇਹ ਵਨਸੁਵੰਨਤਾ ਦਾ ਚਿੱਤਰ ਹੈ ਅਤੇ ਉਪਮਹਾਦੀਪ ਦੀ ਸੰਪੂਰਨ ਉਰਜਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਦੇ ਆਰਥਿਕ ਸੁਧਾਰਾਂ ਅਤੇ ਨੀਤੀਆਂ ਦਾ ਕੇਂਦਰ ਬਿੰਦੂ ਗ਼ਰੀਬੀ ਹਟਾਉਣਾ ਅਤੇ ਲੱਖਾਂ ਆਮ ਪਰਿਵਾਰਾਂ ਨੂੰ ਖੁਸ਼ਹਾਲ ਕਰਨਾ ਹੈ । ਵਪਾਰ ਤੋਂ ਆਮ ਆਦਮੀ ਦੀ ਮਦਦ ਹੋਣੀ ਚਾਹੀਦੀ ਹੈ । ਉਹ ਹੀ ਅੰਤਿਮ ਹਿਤਪੂਰਕ ਹੈ । ਭਾਰਤ ਸਰਕਾਰ ਦੀ ਮੇਕ ਇਨ ਇੰਡੀਆ , ਡਿਜੀਟਲ ਇੰਡੀਆ , ਸਟਾਰਟ ਅੱਪ ਇੰਡੀਆ , ਸਟੈਂਡ ਅੱਪ ਇੰਡੀਆ , ਸਕਿੱਲ ਇੰਡੀਆ , ਸਮਾਰਟ ਸਿਟੀਜ਼ ਅਤੇ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਦੇ ਸੰਕਲਪ ਵਰਗੀਆਂ ਪ੍ਰਮੁੱਖ ਪਹਿਲਾਂ ਜ਼ਮੀਨੀ ਪੱਧਰ ਦੇ ਲੋਕਾਂ ਲਈ ਵਧੇਰੇ ਸਾਰਥਕ ਆਰਥਿਕ ਸੁਧਾਰ ਕਰਨ ਦਾ ਯਤਨ ਹੈ ।


    *******


    

    
    (Release ID: 1509534) Visitor Counter : 3