      ਇਸਪਾਤ ਮੰਤਰਾਲਾ

      ਕੇਂਦਰੀ ਇਸਪਾਤ ਮੰਤਰੀ ਨੇ ਆਈਆਈਟੀਐੱਫ ਵਿਖੇ ਇਸਪਾਤ ਮੰਡਪ ਦਾ ਉਦਘਾਟਨ ਕੀਤਾ
      Posted On: 15 NOV 2017 6:39PM by PIB Chandigarh


    Union Steel Minister inaugurates Steel Pavilion at IITF 2017


    ਕੇਂਦਰੀ ਇਸਪਾਤ ਮੰਤਰੀ ਨੇ ਆਈਆਈਟੀਐੱਫ ਵਿਖੇ ਇਸਪਾਤ ਮੰਡਪ ਦਾ ਉਦਘਾਟਨ ਕੀਤਾ


    ਕੇਂਦਰੀ ਇਸਪਾਤ ਮੰਤਰੀ, ਚੌਧਰੀ ਬੀਰੇਂਦਰ ਸਿੰਘ ਨੇ ਅੱਜ ਇੱਥੋਂ ਦੇ ਪ੍ਰਗਤੀ ਮੈਦਾਨ ਵਿਖੇ ਭਾਰਤ ਅੰਤਰਰਾਸ਼ਟਰੀ ਵਪਾਰ ਮੇਲੇ 2017 (ਆਈਆਈਟੀਐੱਫ) ਵਿੱਚ ਇਸਪਾਤ ਮੰਡਪ ਦਾ ਉਦਘਾਟਨ ਕੀਤਾ । ਇਹ ਮੰਡਪ , ਜਿਸ ਵਿੱਚ ਸਾਰੀਆਂ ਜਨਤਕ ਅਤੇ ਨਿਜੀ ਖੇਤਰ ਦੀਆਂ ਪ੍ਰਮੁੱਖ ਇਸਪਾਤ ਕੰਪਨੀਆਂ ਸਾਂਝੇ ਤੌਰ ‘ਤੇ ਹਿੱਸਾ ਲੈ ਰਹੀਆਂ ਹਨ , ਆਈਆਈਟੀਐੱਫ ਦੇ 2017 ਦੇ ਸਟਾਰਟ ਅੱਪ ਇੰਡੀਆ , ਸਟੈਂਡ ਅੱਪ ਇੰਡੀਆ ਦੇ ਉਦੇਸ਼ ਉੱਤੇ ਅਧਾਰਤ ਹੈ ।


    ਇਸ ਮੌਕੇ ਸ੍ਰੀ ਚੌਧਰੀ ਬੀਰੇਂਦਰ ਸਿੰਘ ਨੇ ਇਸਪਾਤ ਮੰਤਰਾਲਾ ਦੀ ਇੱਕ ਨਵੀਂ ਪਹਿਲਕਦਮੀ — # myLOVESTEELidea challenge. ਦਾ ਐਲਾਨ ਅਤੇ ਉਸ ਦਾ ਉਦਘਾਟਨ ਵੀ ਕੀਤਾ । ਇਸ ਮੁਕਾਬਲੇ ਦਾ ਉੱਦੇਸ਼ ਸਟਾਰਟ ਅੱਪ ਇੰਡੀਆ ਅਤੇ ਸਟੈਂਡ ਅੱਪ ਇੰਡੀਆ ਨੂੰ ਇਸਪਾਤ ਬਾਰੇ ਨਵੇਂ ਵਪਾਰਕ ਵਿਚਾਰਾਂ ਨੂੰ ਉਤਸ਼ਾਹਿਤ ਕਰਕੇ ਅਤੇ ਵਿਚਾਰ ਨੂੰ ਅਸਲੀਅਤ ਵਿੱਚ ਬਦਲਣ ਲਈ ਇੱਕ ਵਾਰੀ ਦੀ ਵਿੱਤੀ ਮਦਦ ਦੇ ਕੇ ਉਤਸ਼ਾਹਤ ਕਰਨਾ ਹੈ । ਕੁੱਲ 10 ਲੱਖ ਰੁਪਏ ਦੀ ਮਦਦ ਤਿੰਨ ਵਰਗਾਂ ਵਿੱਚ ਦਿੱਤੀ ਜਾਵੇਗੀ ਜਿਸ ਵਿੱਚੋਂ 5 ਲੱਖ ਰੁਪਏ , 3 ਲੱਖ ਰੁਪਏ ਅਤੇ 2 ਲੱਖ ਰੁਪਏ ਦੀ ਮਦਦ ਤਿੰਨ ਉੱਤਮ ਵਿਚਾਰਾਂ , ਜੋ ਕਿ ਇਸਪਾਤ ਸਬੰਧਤ ਖੋਜਾਂ , ਨਵੇਂ ਉਤਪਾਦ ਦੇ ਵਪਾਰੀਕਰਨ ਅਤੇ ਇੰਟਲੈਕਚੂਅਲ ਪ੍ਰਾਪਰਟੀ ਦੇ ਪ੍ਰੋਸੈੱਸ ਜਾਂ ਸੇਵਾਵਾਂ ਨਾਲ ਸਬੰਧਤ ਹੋਣਗੇ , ਲਈ ਦਿੱਤੀ ਜਾਵੇਗੀ । ਸਟਾਰਟ ਅੱਪ ਇੰਡੀਆ , ਸਟੈਂਡ ਅੱਪ ਇੰਡੀਆ ਸਰਕਾਰ ਦੀਆਂ ਆਰਥਿਕ ਖੇਤਰ ਦੀਆਂ ਪ੍ਰਮੁੱਖ ਪਹਿਲਾਂ ਨਾਲ ਸਬੰਧਤ ਹਨ ਅਤੇ ਇਹ ਵਪਾਰ ਮੇਲੇ ਦੇ ਮੁੱਖ ਉਦੇਸ਼ ਵੀ ਹਨ , ਜਿਨ੍ਹਾਂ ਦੀ ਮਦਦ ਨਾਲ ਵੱਖ-ਵੱਖ ਖੇਤਰਾਂ ਵਿਚ ਉੱਦਮਸ਼ੀਲਤਾ ਅਤੇ ਵਪਾਰ ਨੂੰ ਉਤਸ਼ਾਹਤ ਕਰਨਾ ਹੈ ।


    ਇਸ ਮੌਕੇ ਉੱਤੇ ਆਪਣੇ ਸੰਬੋਧਨ ਵਿੱਚ ਸ੍ਰੀ ਬੀਰੇਂਦਰ ਸਿੰਘ ਨੇ ਕਿਹਾ ਕਿ ਦੇਸ਼ 300 ਐੱਮਟੀ ਪੀਏ ਦੀ ਇਸਪਾਤ ਉਤਪਾਦਨ ਸਮਰੱਥਾ ਹਾਸਲ ਕਰਨ ਵੱਲ ਵਧ ਰਿਹਾ ਹੈ । ਇਸ ਦੇ ਲਈ ਉਸ ਵੱਲੋਂ ਵਧੀਆ ਟੈਕਨੋਲੋਜੀਆਂ ਅਪਣਾਈਆਂ ਜਾ ਰਹੀਆਂ ਹਨ ਅਤੇ ਸਕ੍ਰੈਪ ਅਧਾਰਿਤ ਇਸਪਾਤ ਨਿਰਮਾਣ ਨੂੰ ਵਧੇਰੇ ਉਤਸ਼ਾਹਿਤ ਕੀਤਾ ਜਾ ਰਿਹਾ ਹੈ । ਇਸ ਉਦਯੋਗ ਦਾ ਉਦੇਸ਼ ਵੇਸਟੇਜ ਨੂੰ ਖਤਮ ਕਰਨਾ ਅਤੇ ਹੋਰ ਵਧੇਰੇ ਵਾਤਾਵਰਣ ਮਿੱਤਰ ਬਣਨਾ ਹੈ । ਮੰਤਰੀ ਨੇ ਕਿਹਾ ਕਿ ਇਸਪਾਤ ਇੱਕ ਬਹੁਤ ਹੀ ਵਿਭਿੰਨਤਾ ਵਾਲੀ ਅਤੇ ਹੰਢਣਸਾਰ ਧਾਤ ਹੈ । ਉਨ੍ਹਾਂ ਕਿਹਾ ਕਿ ਇਸਪਾਤ ਸਨਅਤ ਵਿੱਚ ਸਟਾਰਟ ਅੱਪਸ ਲਈ ਮੌਕੇ ਪੈਦਾ ਕਰਨ ਦੀ ਭਾਰੀ ਸਮਰੱਥਾ ਹੈ ਅਤੇ ਜਿਉਂ ਹੀ ਉਤਪਾਦਨ ਸਮਰੱਥਾ ਵਧੇਗੀ ਤਾਂ ਨਵੇਂ ਮੌਕੇ ਪੈਦਾ ਹੋਣਗੇ ।


    ਇਸਪਾਤ ਵਿਭਾਗ ਦੇ ਸਕੱਤਰ, ਡਾ ਅਰੁਣਾ ਸ਼ਰਮਾ , ਸੇਲ ਦੇ ਚੇਅਰਮੈਨ, ਸ਼੍ਰੀ ਪੀ ਕੇ ਸਿੰਘ , ਆਰਆਈਐੱਨਐੱਲ ਦੇ ਚੇਅਰਮੈਨ, ਸ਼੍ਰੀ ਪੀ ਮਧੁਸੂਦਨ , ਮੈਕੋਨ ਦੇ ਚੇਅਰਮੈਨ ਸ਼੍ਰੀ ਅਤੁਲ ਭੱਟ , ਕੇ ਆਈਓਸੀਐੱਲ ਦੇ ਚੇਅਰਮੈਨ, ਸ਼੍ਰੀ ਐੱਮਵੀ ਸੁੱਬਾ ਰਾਓ ਅਤੇ ਮੰਤਰਾਲੇ ਦੇ ਹੋਰ ਅਧਿਕਾਰੀ ਵੀ ਇਸ ਮੌਕੇ ‘ਤੇ ਮੌਜੂਦ ਸਨ ।


    

    
    (Release ID: 1509664) Visitor Counter : 3