      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ਬੋਸ ਇੰਸਟੀਚਿਊਟ ਦੇ ਸ਼ਤਾਬਦੀ ਪ੍ਰੋਗਰਾਮਾਂ ਦੇ ਸਮਾਪਤੀ ਸਮਾਰੋਹ ਨੂੰ ਸੰਬੋਧਨ ਕੀਤਾ; ਕਿਹਾ ਕਿ ਇਹ ਭਾਰਤੀ ਵਿਗਿਆਨ ਦੇ ਨਜ਼ਰੀਏ ਤੋਂ ਇੱਕ ਵਿਸ਼ੇਸ਼ ਅਤੇ ਉੱਚੀ ਜਗ੍ਹਾ ਰੱਖਦਾ ਹੈ
      Posted On: 29 NOV 2017 5:00PM by PIB Chandigarh


    President of India addresses the closing ceremony of centenary celebrations of the Bose Institute; says it occupies a unique and exalted position in the landscape of Indian science


    ਭਾਰਤ ਦੇ ਰਾਸ਼ਟਰਪਤੀ ਨੇ ਬੋਸ ਇੰਸਟੀਚਿਊਟ ਦੇ ਸ਼ਤਾਬਦੀ ਪ੍ਰੋਗਰਾਮਾਂ ਦੇ ਸਮਾਪਤੀ ਸਮਾਰੋਹ ਨੂੰ ਸੰਬੋਧਨ ਕੀਤਾ ; ਕਿਹਾ ਕਿ ਇਹ ਭਾਰਤੀ ਵਿਗਿਆਨ ਦੇ ਨਜ਼ਰੀਏ ਤੋਂ ਇੱਕ ਵਿਸ਼ੇਸ਼ ਅਤੇ ਉੱਚੀ ਜਗ੍ਹਾ ਰੱਖਦਾ ਹੈ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਕੋਲਕਤਾ ਵਿੱਚ ਬੋਸ ਇੰਸਟੀਚਿਊਟ ਦੇ ਸ਼ਤਾਬਦੀ ਪ੍ਰੋਗਰਾਮਾਂ ਦੇ ਸਮਾਪਤੀ ਸਮਾਰੋਹ ਦੀ ਅੱਜ (29 ਨਵੰਬਰ , 2017) ਸ਼ੋਭਾ ਵਧਾਈ ।


    ਇਸ ਮੌਕੇ ' ਤੇ ਬੋਲਦੇ ਹੋਏ ਰਾਸ਼ਟਰਪਤੀ ਨੇ ਕਿਹਾ ਕਿ ਬੋਸ ਇੰਸਟੀਚਿਊਟ, ਭਾਰਤ ਦੇ ਵਿਗਿਆਨ ਦੇ ਦ੍ਰਿਸ਼ਟੀਕੋਣ ਤੋਂ ਇੱਕ ਵਿਸ਼ੇਸ਼ ਅਤੇ ਉੱਚ ਸਥਾਨ ਰੱਖਦਾ ਹੈ । ਇਹ ਦੇਸ਼ ਵਿੱਚ ਸਭ ਤੋਂ ਪਹਿਲਾਂ ਕਾਇਮ ਹੋਈਆਂ ਵਿਗਿਆਨਕ ਸੰਸਥਾਵਾਂ ਵਿੱਚੋਂ ਇੱਕ ਹੈ । ਇਸ ਨੇ ਵਿਗਿਆਨ ਦੇ ਹਿੱਤ ਲਈ ਕੰਮ ਕੀਤਾ ਅਤੇ ਦੇਸ਼ ਦੇ ਹਿੱਤ ਵਿੱਚ ਭੂਮਿਕਾ ਨਿਭਾਈ । ਇਸ ਨੇ ਬਾਇਓਲਾਜੀਕਲ ਅਤੇ ਭੌਤਿਕ ਵਿਗਿਆਨਾਂ ਦੀ ਖੋਜ ਵਿੱਚ ਅਹਿਮ ਹਿੱਸਾ ਪਾਇਆ । ਇਸ ਦੇ ਨਾਲ ਹੀ ਇਸ ਸੰਸਥਾ ਨੇ ਦਿਹਾਤੀ ਬੰਗਾਲ ਤੱਕ ਪਹੁੰਚਣ ਵਿੱਚ ਵੀ ਸਰਗਰਮ ਭੂਮਿਕਾ ਨਿਭਾਈ । ਇਹ ਭੂਮਿਕਾ ਦਿਹਾਤੀ ਬਾਇਓਟੈਕਨਾਲੋਜੀ ਪਹਿਲਕਦਮੀ ਰਾਹੀਂ ਨਿਭਾਈ ਗਈ । ਇਹ ਉੱਤਰ -ਪੂਰਬ ਦੇ ਵੱਖ ਵੱਖ ਸੂਬਿਆਂ ਦੇ ਬੱਚਿਆਂ ਦੇ ਵਿੱਦਿਅਕ ਪੱਧਰ ਨੂੰ ਉੱਚਾ ਚੁੱਕਣ ਵਿੱਚ ਵੀ ਭੂਮਿਕਾ ਨਿਭਾ ਰਿਹਾ ਹੈ । ਸਹੀ ਅਰਥਾਂ ਵਿੱਚ ਇਹ ਖੋਜ ਅਤੇ ਵਿਗਿਆਨ ਦੇ ਸੱਭਿਆਚਾਰ ਨੂੰ ਦੇਸ਼ ਦੇ ਮੁੱਢਲੇ ਪੱਧਰ ਤੱਕ ਲਿਜਾਣ ਵਿੱਚ ਅਹਿਮ ਭੂਮਿਕਾ ਨਿਭਾ ਰਿਹਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਬੰਗਾਲ ਭਾਰਤ ਦੀਆਂ ਪਹਿਲੀਆਂ ਸਨਅਤੀ ਅਤੇ ਨਿਰਮਾਣ ਆਰਥਿਕਤਾਵਾਂ ਵਿੱਚ ਸ਼ਾਮਲ ਸੀ । ਇਸੇ ਧਾਰਨਾ ਨੂੰ ਧਿਆਨ ਵਿੱਚ ਰੱਖ ਕੇ ਅਤੇ ਇਸ ਦੀਆਂ ਵਿੱਦਿਅਕ ਸੰਸਥਾਵਾਂ ਨੂੰ ਵੇਖਦੇ ਹੋਏ ਇਸ ਨੂੰ ਦੇਸ਼ ਵਿੱਚ ਆਈ ਟੀ ਕ੍ਰਾਂਤੀ ਵਿੱਚ ਮੋਹਰੀ ਹੋਣਾ ਚਾਹੀਦਾ ਹੈ । ਪਰ ਪਤਾ ਨਹੀਂ ਕਿੰਨ੍ਹਾਂ ਕਾਰਣਾਂ ਕਰਕੇ ਆਈ ਟੀ ਖੇਤਰ ਅਤੇ ਆਈ ਟੀ ਆਧਾਰਿਤ ਸੇਵਾਵਾਂ ਵਿੱਚ ਇਸ ਦੀ ਸ਼ੁਰੂਆਤ ਢਿੱਲੀ ਹੈ । ਇਹ ਤੇਜ਼ ਸ਼ੁਰੂਆਤ ਦੂਜੇ ਰਾਜ਼ਾਂ , ਜਿਵੇਂ ਕਿ ਦੱਖਣੀ ਰਾਜ਼ਾਂ ਨੇ ਅਪਣਾ ਲਈ ਹੈ । ਹੁਣ ਬੰਗਾਲ ਕੋਲ ਇੱਕ ਹੋਰ ਮੌਕਾ ਹੈ , ਅਸੀਂ ਡਿਜੀਟਲ ਤਕਨਾਲੋਜੀ ਦੇ ਦੌਰਾਨ ਵਿੱਚੋਂ ਵਿਚਰ ਰਹੇ ਹਾਂ । ਰੋਬੋਟਿਕ ਸਾਡੇ ਜ਼ਿੰਦਗੀ ਦੇ ਢੰਗ ਤਰੀਕੇ ਨੂੰ ਬਦਲ ਰਹੇ ਹਨ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਇਸ ਸਭ ਨੇ ਬੰਗਾਲ ਲਈ , ਬੰਗਾਲ ਦੇ ਵਿਗਿਆਨ ਲਈ ਅਤੇ ਬੰਗਾਲ ਦੇ ਨੌਜਵਾਨ ਵਿਗਿਆਨੀਆਂ ਲਈ ਮੌਕੇ ਪ੍ਰਦਾਨ ਕੀਤੇ ਹਨ । ਸਾਡੀ ਸਭ ਤੋਂ ਵੱਡੀ ਸ਼ਰਧਾਂਜਲੀ ਅਚਾਰੀਆ ਜੇਸੀ ਬੋਸ ਨੂੰ ਇਹ ਹੀ ਹੋਵੇਗੀ ਕਿ ਅਸੀਂ ਖੋਜ ਅਤੇ ਕਾਢ ਦੇ ਇਸ ਨਵੇਂ ਯੁੱਗ ਨੂੰ ਅਪਣਾ ਲਈਏ ਜਿਵੇਂ ਕਿ ਉਨ੍ਹਾਂ ਨੇ ਸਦੀਆਂ ਪਹਿਲਾਂ ਖੋਜ ਅਤੇ ਕਾਢ ਦੇ ਇਸ ਅਮਲ ਨੂੰ ਅਪਣਾਇਆ ਸੀ ।

    
    
    (Release ID: 1511241) Visitor Counter : 4