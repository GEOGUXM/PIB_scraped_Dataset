      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਉੱਘੀ ਕਲਾਕਾਰ ਸ੍ਰੀਦੇਵੀ ਨੇ 48ਵੇਂ ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਸਮਾਰੋਹ ਦੇ ਭਾਰਤੀ ਪੈਨੋਰਮਾ ਵਰਗ ਦਾ ਉਦਘਾਟਨ ਕੀਤਾ
      Posted On: 21 NOV 2017 3:08PM by PIB Chandigarh


    Megastar Sridevi inaugurates Indian Panorama Section at the 48th International Film Festival of India!


    ਉੱਘੀ ਕਲਾਕਾਰ ਸ੍ਰੀਦੇਵੀ ਨੇ 48ਵੇਂ ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਸਮਾਰੋਹ ਦੇ ਭਾਰਤੀ ਪੈਨੋਰਮਾ ਵਰਗ ਦਾ ਉਦਘਾਟਨ ਕੀਤਾ


    ਭਾਰਤੀ ਫਿਲਮ ਉਦਯੋਗ ਵਿੱਚ ਇਸ ਵਰ੍ਹੇ 50 ਵਰ੍ਹੇ ਪੂਰੇ ਕਰ ਰਹੀ ਉੱਘੀ ਕਲਾਕਾਰ ਸ੍ਰੀਦੇਵੀ ਨੇ 48ਵੇਂ ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਸਮਾਰੋਹ ਦੇ ਭਾਰਤੀ ਪੈਨੋਰਮਾ ਵਰਗ ਦਾ ਅੱਜ ਉਦਘਾਟਨ ਕੀਤਾ।


    ਉਦਘਾਟਨ ਦੌਰਾਨ ਭਾਰਤੀ ਪੈਨੋਰਮਾ 2017 ਸ਼੍ਰੇਣੀ ਤਹਿਤ ਇੱਫੀ ਆਈਐੱਫਐੱਫਆਈ ਦੀਆਂ 26 ਫੀਚਰ ਅਤੇ 16 ਗੈਰ-ਫੀਚਰ ਫਿਲਮਾਂ ਦੀ ਪ੍ਰਵਾਨਤ ਸਲੈਕਸ਼ਨ ਬਾਰੇ ਦਰਸ਼ਕਾਂ ਨੂੰ ਜਾਣੂ ਕਰਵਾਇਆ ਗਿਆ।


    ਸ੍ਰੀਦੇਵੀ ਨੇ ਸਮਾਰੋਹ ਵਿੱਚ ਭਾਰਤੀ ਪੈਨੋਰਮਾ 2017 ਵਿੱਚ ਹਿੱਸਾ ਲੈਣ ਵਾਲੇ ਉੱਘੇ ਅਤੇ ਉੱਭਰਦੇ ਫਿਲਮ ਨਿਰਮਾਤਾਵਾਂ ਦਾ ਅਭਿਨੰਦਨ ਕੀਤਾ ਅਤੇ ਉਨ੍ਹਾਂ ਨੂੰ ਸਰਟੀਫਿਕੇਟ ਦਿੱਤੇ।


    ਸਮਾਰੋਹ ਬਾਰੇ ਸ੍ਰੀਦੇਵੀ ਨੇ ਕਿਹਾ, ‘‘ ਭਾਰਤੀ ਪੈਨੋਰਮਾ ਦੇ ਉਦਘਾਟਨ ਸਮਾਰੋਹ ਵਿੱਚ ਤੁਹਾਡੇ ਸਾਰਿਆਂ ਨਾਲ ਸ਼ਾਮਲ ਹੋਣਾ ਮੇਰੇ ਲਈ ਮਾਣ ਵਾਲੀ ਗੱਲ ਹੈ। ਇਹ ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਸਮਾਰੋਹ ਦਾ ਇੱਕ ਰੋਮਾਂਚਕ ਹਿੱਸਾ ਹੈ। ਭਾਰਤੀ ਪੈਨੋਰਮਾ 2017 ਵਿੱਚ ਵੱਖ-ਵੱਖ ਖੇਤਰਾਂ ਦੀਆਂ ਫੀਚਰ ਅਤੇ ਗ਼ੈਰ ਫੀਚਰ ਬਹੁਭਾਸ਼ੀ ਫਿਲਮਾ ਦੀ ਵਿਸ਼ੇਸ਼ ਸਿਲੈਕਸ਼ਨ ਕੀਤੀ ਗਈ ਹੈ। ਭਾਰਤੀ ਪੈਨੋਰਮਾ ਦੀਆਂ ਫਿਲਮਾਂ ਦੀ ਸਿਲੈਕਸ਼ਨ ਮਾਣਯੋਗ ਜਿਊਰੀ ਵੱਲੋਂ ਕੀਤੀ ਜਾਂਦੀ ਹੈ। ਪਿਛਲੇ 50 ਵਰ੍ਹਿਆਂ ਵਿੱਚ ਵੱਖ-ਵੱਖ ਉਦਯੋਗਾਂ ਵਿੱਚ ਕੰਮ ਕਰਨ ਨਾਲ, ਇਹ ਹਿੱਸਾ ਇੱਕ ਅਜਿਹਾ ਹਿੱਸਾ ਹੈ ਜਿਸ ਨੂੰ ਲੈ ਕੇ ਉਹ ਅਸਲ ਵਿੱਚ ਰੋਮਾਂਚਿਤ ਹਾਂ। ਮੈਨੂੰ ਭਾਰਤੀ ਪੈਨੋਰਮਾ 2017 ਦੇ ਉਦਘਾਟਨ ਦਾ ਐਲਾਨ ਕਰਕੇ ਬਹੁਤ ਖੁਸ਼ੀ ਹੋਈ ਹੈ।


    ਇੱਫੀ ਆਈਐੱਫਐੱਫਆਈ ਸਮਾਰੋਹ ਦੇ ਡਾਇਰੈਕਟਰ ਸੁਨੀਤ ਟੰਡਨ ਨੇ ਕਿਹਾ ਕਿ ਭਾਰਤੀ ਪੈਨੋਰਮਾ ਦੇ ਸਮਾਰੋਹ ਵਿੱਚ ਆਉਣਾ ਖੁਸ਼ੀ ਦਾ ਮੌਕਾ ਹੈ। ਇਹ ਇੱਫੀ ਆਈਐੱਫਐੱਫਆਈ ਦਾ ਅਭਿੰਨ ਹਿੱਸਾ ਹੈ। ਇਸ ਦਾ ਉਦੇਸ਼ ਭਾਰਤ ਅਤੇ ਵਿਦੇਸ਼ ਵਿੱਚ ਸਿਨੇਮਾ ਸਬੰਧੀ ਅਤੇ ਕਲਾਤਮਕ ਉੱਤਮਤਾ ਵਾਲੀਆਂ ਫੀਚਰ ਅਤੇ ਗੈਰ-ਫੀਚਰ ਫਿਲਮਾਂ ਦੀ ਸਿਲੈਕਸ਼ਨ ਕਰਕੇ ਉਨ੍ਹਾਂ ਦਾ ਪ੍ਰਸਾਰ ਕਰਨਾ ਅਤੇ ਦੁਵੱਲੇ ਸੱਭਿਆਚਾਰਕ ਅਦਾਨ-ਪ੍ਰਦਾਨ ਪ੍ਰੋਗਰਾਮਾਂ ਨੂੰ ਹੁਲਾਰਾ ਦੇਣਾ ਹੈ। ਪਿਛਲੇ ਕਾਫੀ ਵਰ੍ਹਿਆਂ ਵਿੱਚ ਭਾਰਤੀ ਪੈਨੋਰਮਾ ਨੂੰ ਸਰਬਸ੍ਰੇਸ਼ਠ ਫਿਲਮਾਂ ਨਾਲ ਜੁੜਨ ਦਾ ਮਾਣ ਹਾਸਲ ਹੋਇਆ ਹੈ ਅਤੇ ਸਾਨੂੰ ਇਹ ਕਹਿੰਦੇ ਹੋਏ ਮਾਣ ਮਹਿਸੂਸ ਹੋ ਰਿਹਾ ਹੈ ਕਿ ਇਹ ਵਰ੍ਹਾ ਵੀ ਕੋਈ ਅਪਵਾਦ ਨਹੀਂ ਹੋਵੇਗਾ ਹੈ ।


    48ਵਾਂ ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਸਮਾਰੋਹ ਗੋਆ ਵਿੱਚ 20 ਨਵੰਬਰ ਤੋਂ ਸ਼ੁਰੂ ਹੋਇਆ ਅਤੇ ਇਹ 28 ਨਵੰਬਰ, 2017 ਤੱਕ ਚੱਲੇਗਾ।


    

    **********


    

    
    (Release ID: 1510433) Visitor Counter : 4