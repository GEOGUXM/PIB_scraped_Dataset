      ਰਾਸ਼ਟਰਪਤੀ ਸਕੱਤਰੇਤ

      ਕੋਲਕਤਾ ਵਿਖੇ ਆਪਣੇ ਸਨਮਾਨ ਵਿੱਚ ਰੱਖੇ ਗਏ ਨਾਗਰਿਕ ਸਵਾਗਤ ਸਮਾਰੋਹ ਵਿੱਚ ਰਾਸ਼ਟਰਪਤੀ ਨੇ ਕਿਹਾ ਕਿ ਬੰਗਾਲ, ਸਾਡੇ ਅਜ਼ਾਦੀ ਦੇ ਅੰਦੋਲਨ ਦੇ ਆਗੂਆਂ ਵਿੱਚੋਂ ਇੱਕ ਸੀ, ਇਸ ਨੂੰ 2022 ਤੱਕ ਬਿਹਤਰ ਭਾਰਤ ਬਣਾਉਣ ਦੇ ਪ੍ਰਯਤਨ ਦੀ ਵੀ ਅਗਵਾਈ ਕਰਨੀ ਚਾਹੀਦੀ ਹੈ
      Posted On: 28 NOV 2017 5:18PM by PIB Chandigarh


    Bengal was one of the leaders of our freedom movement, it must lead the effort for a better India by 2022, says President at the civic reception hosted in his honour in Kolkata


    ਕੋਲਕਤਾ ਵਿਖੇ ਆਪਣੇ ਸਨਮਾਨ ਵਿੱਚ ਰੱਖੇ ਗਏ ਨਾਗਰਿਕ ਸਵਾਗਤ ਸਮਾਰੋਹ ਵਿੱਚ ਰਾਸ਼ਟਰਪਤੀ ਨੇ ਕਿਹਾ ਕਿ ਬੰਗਾਲ, ਸਾਡੇ ਅਜ਼ਾਦੀ ਦੇ ਅੰਦੋਲਨ ਦੇ ਆਗੂਆਂ ਵਿੱਚੋਂ ਇੱਕ ਸੀ, ਇਸ ਨੂੰ 2022 ਤੱਕ ਬਿਹਤਰ ਭਾਰਤ ਬਣਾਉਣ ਦੇ ਪ੍ਰਯਤਨ ਦੀ ਵੀ ਅਗਵਾਈ ਕਰਨੀ ਚਾਹੀਦੀ ਹੈ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ (ਨਵੰਬਰ 28,2017) ਕੋਲਕਤਾ ਦੇ ਨੇਤਾਜੀ ਇਨਡੋਰ ਸਟੇਡੀਅਮ ਵਿਖੇ ਆਪਣੇ ਸਨਮਾਨ ਵਿੱਚ ਰੱਖੇ ਗਏ ਨਾਗਰਿਕ ਸਵਾਗਤੀ ਸਮਾਰੋਹ ਨੂੰ ਸੰਬੋਧਨ ਕੀਤਾ।


    ਇਸ ਮੌਕੇ `ਤੇ ਬੋਲਦਿਆਂ , ਰਾਸ਼ਟਰਪਤੀ ਨੇ ਕਿਹਾ ਕਿ ਸਾਡੇ ਦੇਸ਼ ਦੇ ਕੁਝ ਹੀ ਲੋਕ ਹੋਣਗੇ ਜੋ ਬੰਗਾਲ ਜਾਂ ਬੰਗਾਲ ਦੀ ਕਿਸੇ ਰਚਨਾ ਤੋਂ ਪ੍ਰਭਾਵਿਤ ਨਾ ਹੋਏ ਹੋਣ। ਭਾਰਤ ਦਾ ਹਰ ਬੱਚਾ ਬੰਗਾਲ ਦੀਆਂ ਜਾਂ ਬੰਗਾਲ ਵਿੱਚ ਲਿਖੀਆਂ ਕਹਾਣੀਆਂ ਸੁਣ ਕੇ ਵੱਡਾ ਹੁੰਦਾ ਹੈ। ਬੰਗਾਲ ਦਾ ਮਹਾਨ ਇਤਿਹਾਸ ਹੈ-ਪਰੰਤੂ ਸਾਡੇ ਵਿਚੋਂ ਹਰ ਕਿਸੇ ਨੂੰ ਯਕੀਨੀ ਬਣਾਉਣਾ ਪਵੇਗਾ ਕਿ ਬੰਗਾਲ ਦਾ ਭਵਿੱਖ ਵੀ ਮਹਾਨ ਹੈ। ਇਹ ਰਾਜ ਸਾਡੇ ਦੇਸ਼ ਦਾ ਪਹਿਲਾ ਉਦਯੋਗਿਕ ਅਤੇ ਨਿਰਮਾਣ ਕੇਂਦਰ ਸੀ। ਇਸ ਡਿਜੀਟਲ ਅਤੇ ਰੋਬੋਟਿਕ ਟੈਕਨਾਲੋਜੀ ਦੇ ਯੁੱਗ ਵਿੱਚ ਇਸਦੀ ਅਰਥ-ਵਿਵਸਥਾ ਨੂੰ ਫਿਰ ਹੁਲਾਰਾ ਮਿਲਣਾ ਚਾਹੀਦਾ ਹੈ। ਇਥੋਂ ਦੇ ਹਰੇ-ਭਰੇ ਖੇਤਾਂ ਤੇ ਮਿਹਨਤੀ ਕਿਸਾਨਾਂ ਨੂੰ ਆਧੁਨਿਕ ਖੇਤੀ ਗਿਆਨ ਨਾਲ ਲੈਸ ਹੋਣ ਚਾਹੀਦਾ ਹੈ ਤਾਂ ਕਿ ਉਨ੍ਹਾਂ ਨੂੰ ਆਪਣੀ ਸਮਰੱਥਾ ਦਾ ਅਹਿਸਾਸ ਹੋ ਸਕੇ।


    ਰਾਸ਼ਟਰਪਤੀ ਨੇ ਕਿਹਾ ਕਿ 2022 ਵਿੱਚ ਭਾਰਤ ਇੱਕ ਅਜ਼ਾਦ ਦੇਸ਼ ਵਜੋਂ 75 ਸਾਲ ਮਨਾ ਰਿਹਾ ਹੋਵੇਗਾ। ਇਹ ਸਾਡੇ ਲੋਕਾਂ ਲਈ ਕੁਝ ਵਿਕਾਸ ਸਬੰਧੀ ਮੀਲ ਪੱਥਰਾਂ ਤੱਕ ਪਹੁੰਚਣ ਅਤੇ ਬਿਹਤਰ ਭਾਰਤ ਦੀ ਸਿਰਜਣਾ ਦਾ ਅਵਸਰ ਹੋਵੇਗਾ। ਇਸ ਲਈ ਸਾਨੂੰ ਉਹੀ ਆਦਰਸ਼ਵਾਦ ਅਤੇ ਉਤਸ਼ਾਹ ਜਗਾਉਣ ਦੀ ਜ਼ਰੂਰਤ ਹੈ ਜਿਸ ਨੇ ਸਾਡੇ ਅਜ਼ਾਦੀ ਅੰਦੋਲਨ ਵਿੱਚ ਯੋਗਦਾਨ ਪਾਇਆ ਸੀ। ਬੰਗਾਲ ਸਾਡੇ ਅਜ਼ਾਦੀ ਅੰਦੋਲਨ ਦੇ ਆਗੂਆਂ ਵਿੱਚੋਂ ਇੱਕ ਸੀ। ਇਸ ਨੂੰ 2022 ਤੱਕ ਇੱਕ ਬਿਹਤਰ ਭਾਰਤ ਬਣਾਉਣ ਦੇ ਪ੍ਰਯਤਨ ਦੀ ਵੀ ਅਗਵਾਈ ਕਰਨੀ ਚਾਹੀਦੀ ਹੈ।


    *****


    

    
    (Release ID: 1511129) Visitor Counter : 3