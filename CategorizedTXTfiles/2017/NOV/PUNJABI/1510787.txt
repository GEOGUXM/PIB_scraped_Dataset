      ਸੰਸਦੀ ਮਾਮਲੇ

      ਸੰਸਦ ਦਾ ਸਰਦ ਰੁੱਤ ਸੈਸ਼ਨ 15 ਦਸੰਬਰ, 2017 ਤੋਂ 5 ਜਨਵਰੀ 2018 ਤੱਕ ਹੋਵੇਗਾ
      Posted On: 24 NOV 2017 4:29PM by PIB Chandigarh


    Winter Session of Parliament to be from December 15, 2017 to January 5, 2018


    ਸੰਸਦ ਦਾ ਸਰਦ ਰੁੱਤ ਸੈਸ਼ਨ 15 ਦਸੰਬਰ , 2017 ਤੋਂ 5 ਜਨਵਰੀ 2018 ਤੱਕ ਹੋਵੇਗਾ


    ਸੰਸਦੀ ਮਾਮਲਿਆਂ ਬਾਰੇ ਕੈਬਨਿਟ ਕਮੇਟੀ (ਸੀ ਸੀ ਪੀ ਏ) ਨੇ ਅੱਜ ਸਿਫਾਰਸ਼ ਕੀਤੀ ਹੈ ਕਿ ਸੰਸਦ ਦਾ ਸਰਦ ਰੁੱਤ ਸੈਸ਼ਨ ਇਸ ਸਾਲ 15 ਦਸੰਬਰ 2017 ਤੋਂ ਜਨਵਰੀ 2018 ਤੱਕ ਸੱਦਿਆ ਜਾਵੇ । ਇਹ ਸੈਸ਼ਨ ਸਰਕਾਰੀ ਕੰਮਕਾਜ ਦੀਆਂ ਜ਼ਰੂਰਤਾਂ ਦੇ ਹਿਸਾਬ ਨਾਲ ਸੱਦਿਆ ਗਿਆ ਹੈ । ਇਹ ਸੂਚਨਾ ਸੰਸਦੀ ਮਾਮਲੇ ਦੇ ਮੰਤਰੀ ਸ੍ਰੀ ਅਨੰਤ ਕੁਮਾਰ ਵੱਲੋਂ ਸੀ ਸੀ ਪੀ ਏ ਦੀ ਮੀਟਿੰਗ ਤੋਂ ਬਾਅਦ ਪੱਤਰਕਾਰਾਂ ਨੂੰ ਦਿੱਤੀ ਗਈ ।


    ਸ੍ਰੀ ਅਨੰਤ ਕੁਮਾਰ ਨੇ ਹੋਰ ਕਿਹਾ ਕਿ ਆਉਣ ਵਾਲੇ ਸਰਦ ਰੁੱਤ ਸੈਸ਼ਨ ਵਿਚ 22 ਦਿਨਾਂ ਵਿਚ ਕੁਲ 14 ਮੀਟਿੰਗਾਂ ਹੋਣਗੀਆਂ ।


    ਅੱਜ ਦੀ ਮੀਟਿੰਗ ਦੀ ਪ੍ਰਧਾਨਗੀ ਕੇਂਦਰੀ ਗ੍ਰਹਿ ਮੰਤਰੀ, ਸ੍ਰੀ ਰਾਜਨਾਥ ਸਿੰਘ ਨੇ ਕੀਤੀ । ਇਸ ਿਵਚ ਆਉਣ ਵਾਲੇ ਸੈਸ਼ਨ ਲਈ ਏਜੰਡਾ ਤੈਅ ਕੀਤਾ ਗਿਆ ।


    ਪੱਤਰਕਾਰਾਂ ਨਾਲ ਗੱਲਬਾਤ ਕਰਦੇ ਹੋਏ ਸ੍ਰੀ ਅਨੰਤ ਕੁਮਾਰ ਨੇ ਕਿਹਾ ਕਿ ਇਹ ਕੋਈ ਅਜੀਬ ਗੱਲ ਨਹੀਂ ਹੈ ਕਿ ਸੰਸਦ ਦੇ ਸੈਸ਼ਨ ਦੀ ਅਨੁਸੂਚੀ ਤੈਅ ਕਰ ਦਿੱਤੀ ਗਈ ਹੈ ਤਾਂਕਿ ਰਾਜਾਂ ਵਿੱਚ ਹੋਣ ਵਾਲੀਆਂ ਅਸੈਂਬਲੀਆਂ ਦੀਆਂ ਚੋਣਾਂ ਨਾਲ ਤਰੀਕਾਂ ਦਾ ਟਕਰਾਅ ਨਾ ਹੋਵੇ । ਮੰਤਰੀ ਨੇ ਸਾਰੀਆਂ ਸਿਆਸੀ ਪਾਰਟੀਆਂ ਨੂੰ ਅਪੀਲ ਕੀਤੀ ਕਿ ਉਹ ਅਹਿਮ ਬਿਲਾਂ ਉੱਤੇ ਲਾਹੇਵੰਦ ਉਸਾਰੂ ਚਰਚਾ ਵਿਚ ਹਿੱਸਾ ਲੈਣ ਅਤੇ ਸੰਸਦ ਦੇ ਦੋਹਾਂ ਸਦਨਾਂ ਦੀ ਕਾਰਵਾਈ ਸਹੀ ਢੰਗ ਨਾਲ ਚੱਲਣਾ ਯਕੀਨੀ ਬਣਾਉਣ ।


    ਤੀਹਰੇ ਤਲਾਕ ਅਤੇ ਪਿੱਛੜੇ ਵਰਗਾਂ ਬਾਰੇ ਰਾਸ਼ਟਰੀ ਕਮਿਸ਼ਨ ਬਾਰੇ ਪੁੱਛੇ ਗਏ ਸਵਾਲਾਂ ਦੇ ਜਵਾਬ ਵਿਚ ਸ੍ਰੀ ਅਨੰਤ ਕੁਮਾਰ ਨੇ ਕਿਹਾ ਕਿ ਭਾਰਤ ਦੇ ਲੋਕਾਂ ਦੀ ਇਹ ਜ਼ੋਰਦਾਰ ਇੱਛਾ ਹੈ ਕਿ ਸੰਸਦ ਇਨ੍ਹਾਂ ਦੋਹਾਂ ਅਹਿਮ ਵਿਸ਼ਿਆਂ ਉੱਤੇ ਕਾਨੂੰਨ ਬਣਾਵੇ ਅਤੇ ਸਰਕਾਰ ਉਨ੍ਹਾਂ ਦੀ ਇਸ ਇੱਛਾ ਨੂੰ ਪੂਰਾ ਕਰਨ ਲਈ ਵਚਨਬੱਧ ਹੈ ।


    ਅਗਲੇ ਸੈਸ਼ਨ ਵਿਚ ਆਰਡੀਨੈਂਸਾਂ ਦਾ ਸਥਾਨ ਲੈਣ ਲਈ ਤਿੰਨ ਬਿਲ ਪੇਸ਼ ਕੀਤੇ ਜਾਣਗੇ —


    1. ਮਾਲ ਅਤੇ ਸਰਵਿਸਜ਼ ਟੈਕਸ (ਰਾਜਾਂ ਨੂੰ ਮੁਆਵਜ਼ਾ) ਆਰਡੀਨੈਂਸ, 2017 (ਜੋ ਕਿ 02.09.2017 ਨੂੰ ਲਾਗੂ ਕੀਤਾ ਗਿਆ ਸੀ । )


    2. ਇੰਸਾਲਵੈਂਸੀ ਐਂਡ ਬੈਂਕਰਪਸੀ ਕੋਡ (ਸੋਧ) ਆਰਡੀਨੈਂਸ , 2017 ।


    3. ਭਾਰਤੀ ਵਣ(ਸੋਧ ) ਆਰਡੀਨੈਂਸ , 2017 ।


    ਸੰਸਦ ਵਲੋਂ ਸਰਦ ਰੁੱਤ ਸੈਸ਼ਨ ਵਿਚ ਪੂਰਕ ਮੰਗਾਂ ਲਈ ਗਰਾਂਟਾਂ ਬਾਰੇ ਵੀ ਚਰਚਾ ਹੋਵੇਗੀ ।


    

    
    (Release ID: 1510787) Visitor Counter : 3