      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਇੰਟਰ ਬਾਲ ਸੰਭਾਲ ਸੰਸਥਾਵਾਂ ਮੇਲੇ ''ਹੌਸਲਾ 2017'' ਦੀ ਮੇਜ਼ਬਾਨੀ ਕਰ ਕੇ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ 16 ਤੋਂ 20 ਨਵੰਬਰ ਤੱਕ ਬਾਲ ਅਧਿਕਾਰ ਸਪਤਾਹ ਮਨਾਵੇਗਾ
      Posted On: 11 NOV 2017 10:56AM by PIB Chandigarh


    WCD Ministry to celebrate Child Rights Week by hosting an inter CCI Festival “Hausala 2017” between 16th to 20th November


    ਇੰਟਰ ਬਾਲ ਸੰਭਾਲ ਸੰਸਥਾਵਾਂ ਮੇਲੇ '' ਹੌਸਲਾ 2017 '' ਦੀ ਮੇਜ਼ਬਾਨੀ ਕਰ ਕੇ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ 16 ਤੋਂ 20 ਨਵੰਬਰ ਤੱਕ ਬਾਲ ਅਧਿਕਾਰ ਸਪਤਾਹ ਮਨਾਵੇਗਾ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ 16 ਤੋਂ 20 ਨਵੰਬਰ ਤੱਕ ਬਾਲ ਅਧਿਕਾਰ ਸਪਤਾਹ (ਹੌਸਲਾ 2017) ਮਨਾਵੇਗਾ । ਦੇਸ਼ ਵਿੱਚ 14 ਨਵੰਬਰ ਨੂੰ ਬਾਲ ਦਿਵਸ ਮਨਾਇਆ ਜਾਂਦਾ ਹੈ ਅਤੇ ਅੰਤਰਰਾਸ਼ਟਰੀ ਬਾਲ ਅਧਿਕਾਰ ਦਿਵਸ ਹਰ ਸਾਲ 20 ਨਵੰਬਰ ਨੂੰ ਮਨਾਇਆ ਜਾਂਦਾ ਹੈ । ਇਨ੍ਹਾਂ ਦੋਹਾਂ ਅਹਿਮ ਪ੍ਰੋਗਰਾਮਾਂ ਦੌਰਾਨ ਦੇ ਸਮੇਂ ਨੂੰ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਵਲੋਂ ਬਾਲ ਵਿਕਾਸ ਸਪਤਾਹ ਵਜੋਂ ਮਨਾਇਆ ਜਾਂਦਾ ਹੈ ਅਤੇ ਇਸ ਦੌਰਾਨ ਬਾਲ ਸੰਭਾਲ ਸੰਸਥਾਵਾਂ (ਸੀਸੀਆਈਜ਼) ਵਿੱਚ ਰਹਿ ਰਹੇ ਬੱਚਿਆਂ ਲਈ ਇੱਕ ਇੰਟਰ ਬਾਲ ਸੰਭਾਲ ਸੰਸਥਾਵਾਂ ਮੇਲਾ ਆਯੋਜਿਤ ਕੀਤਾ ਜਾਂਦਾ ਹੈ ।


    ' ਹੌਸਲਾ 2017' ਮੇਲਾ ਮਨਾਉਣ ਨਾਲ ਬਾਲ ਸੰਭਾਲ ਸੰਸਥਾਵਾਂ ਦੇ ਬੱਚਿਆਂ ਦੀ ਯੋਗਤਾ ਨੂੰ ਉਭਾਰਨ ਦਾ ਮੌਕਾ ਮਿਲੇਗਾ । ਇਸ ਵਿੱਚ ਦੇਸ਼ ਭਰ ਦੀਆਂ ਬਾਲ ਸੰਭਾਲ ਸੰਸਥਾਵਾਂ ਵਿੱਚ ਰਹਿ ਰਹੇ ਬੱਚੇ ਹਿੱਸਾ ਲੈਣਗੇ ਅਤੇ ਉਨ੍ਹਾਂ ਨੂੰ ਆਪਣੇ ਸੁਪਨਿਆਂ ਅਤੇ ਆਸ਼ਾਵਾਂ ਨੂੰ ਪੇਸ਼ ਕਰਨ ਦਾ ਮੌਕਾ ਮਿਲੇਗਾ । ਬੱਚੇ ਵੱਖ-ਵੱਖ ਪ੍ਰੋਗਰਾਮਾਂ ਜਿਵੇਂ ਕਿ ਬਾਲ ਸੰਸਦ , ਚਿੱਤਰਕਾਰੀ ਮੁਕਾਬਲੇ , ਅਥਲੈਟਿਕਸ ਮੁਕਾਬਲੇ , ਫੁੱਟਬਾਲ , ਚੈੱਸ ਮੁਕਾਬਲੇ ਅਤੇ ਭਾਸ਼ਣ ਲਿਖਣ ਦੇ ਮੁਕਾਬਲੇ ਵਿੱਚ ਹਿੱਸਾ ਲੈਣਗੇ । ਇਸ ਅਧੀਨ ਹੇਠ ਲਿਖੇ ਪ੍ਰੋਗਰਾਮ ਆਯੋਜਿਤ ਕੀਤੇ ਜਾਣੇ ਹਨ —


     1. ਬਾਲ ਸੰਸਦ 16 ਨਵੰਬਰ , 2017 - ਬਾਲ ਸੰਸਦ ਨਵੀਂ ਦਿੱਲੀ ਦੇ ਸੀਐੱਸਓਆਈ ਵਿੱਚ 16 ਨਵੰਬਰ , 2017 ਨੂੰ ਆਯੋਜਿਤ ਹੋਵੇਗੀ ।


     1. ਚਿੱਤਰਕਾਰੀ ਮੁਕਾਬਲੇ 17 ਨਵੰਬਰ , 2017 - ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ ਵੱਲੋਂ 17 ਨਵੰਬਰ , 2017 ਨੂੰ ਚਿੱਤਰਕਾਰੀ ਮੁਕਾਬਲਾ ਕੁਝ ਚੋਣਵੇਂ ਬੱਚਿਆਂ ( 36) ਦਾ ਆਯੋਜਿਤ ਕੀਤਾ ਜਾਵੇਗਾ । ਇਹ ਬੱਚੇ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਸਥਿਤ ਬਾਲ ਸੰਭਾਲ ਸੰਸਥਾਵਾਂ ਤੋਂ ਹੋਣਗੇ । ਚਿੱਤਰਕਾਰੀ ਮੁਕਾਬਲੇ ਦਾ ਫੈਸਲਾ ਤਿੰਨ ਜੱਜਾਂ ਦੇ ਇੱਕ ਪੈਨਲ ਵੱਲੋਂ ਕੀਤਾ ਜਾਵੇਗਾ ।


     1. ਅਥਲੈਟਿਕਸ ਮੁਕਾਬਲੇ , ਚੈੱਸ ਮੁਕਾਬਲੇ ਅਤੇ ਫੁੱਟਬਾਲ ਮੈਚ 19-20 ਨਵੰਬਰ , 2017 - ਮੰਤਰਾਲਾ ਵਲੋਂ ਅਥਲੈਟਿਕਸ ਮੁਕਾਬਲੇ ( 100 ਮੀਟਰ ਦੌੜ , 400 ਮੀਟਰ ਰਿਲੇ ਦੌੜ , ਲੌਂਗ ਜੰਪ , ਹਾਈ ਜੰਪ) , ਚੈੱਸ ਮੁਕਾਬਲੇ ਅਤੇ ਬਾਲ ਸੰਭਾਲ ਸੰਸਥਾਵਾਂ ਦੇ ਲੜਕਿਆਂ ਅਤੇ ਲੜਕੀਆਂ ਦੇ ਫੁੱਟਬਾਲ ਮੈਚ ਆਯੋਜਿਤ ਕੀਤੇ ਜਾ ਰਹੇ ਹਨ । ਇਹ ਪ੍ਰੋਗਰਾਮ ਨਵੀਂ ਦਿੱਲੀ ਦੇ ਤਿਆਗ ਰਾਜ ਸਟੇਡੀਅਮ ਵਿੱਚ ਆਯੋਜਿਤ ਕੀਤੇ ਜਾਣਗੇ ।


    ਬੱਚਿਆਂ ਨੂੰ ਉਤਸ਼ਾਹਿਤ ਕਰਨ ਲਈ ਸ਼੍ਰੀ ਵਰਿੰਦਰ ਸਹਿਵਾਗ (ਕ੍ਰਿਕਟਰ) , ਸ਼੍ਰੀ ਗੌਤਮ ਗੰਭੀਰ (ਕ੍ਰਿਕਟਰ) ਅਤੇ ਕੁਮਾਰੀ ਮਿਥਾਲੀਰਾਜ (ਕ੍ਰਿਕਟਰ) ਨੂੰ 20 ਨਵੰਬਰ , 2017 ਨੂੰ ਇਨਾਮ ਵੰਡ ਸਮਾਰੋਹ ਲਈ ਸੱਦਿਆ ਗਿਆ ਹੈ ।


     1. ਭਾਸ਼ਣ ਲਿਖਣਾ - ਸਾਰੇ ਰਾਜਾਂ / ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਨੂੰ ਤਾਕੀਦ ਕੀਤੀ ਗਈ ਹੈ ਕਿ ਉਹ ਬਾਲ ਸੰਭਾਲ ਸੰਸਥਾਵਾਂ ਦੇ ਬੱਚਿਆਂ ਦਰਮਿਆਨ ਭਾਸ਼ਣ ਲਿਖਣ ਦੇ ਮੁਕਾਬਲੇ ਕਰਵਾਉਣ । ਪਹਿਲੇ ਤਿੰਨ ਭਾਸ਼ਣ ਮੰਤਰਾਲੇ ਨੂੰ ਭੇਜੇ ਜਾਣਗੇ ਅਤੇ ਇਨ੍ਹਾਂ ਭਾਸ਼ਣਾਂ ਨੂੰ ਇਕੱਠਾ ਕਰਕੇ ਇੱਕ ਕਿਤਾਬਚਾ ਯੂਨੀਸੈਫ ਦੀ ਮਦਦ ਨਾਲ ਛਾਪਿਆ ਜਾਵੇਗਾ । ਇਸ ਕਿਤਾਬਚੇ ਨੂੰ 20 ਨਵੰਬਰ , 2017 ਨੂੰ ਸਮਾਪਤੀ ਸਮਾਰੋਹ ਵਿੱਚ ਜਾਰੀ ਕੀਤਾ ਜਾਵੇਗਾ ।


     1. ਸਮਾਪਤੀ ਸਮਾਰੋਹ 20 ਨਵੰਬਰ , 2017 - ਬਾਲ ਅਧਿਕਾਰਾਂ ਦੇ ਇੱਕ ਸਪਤਾਹ ਦੇ ਸਮਾਰੋਹ 20 ਨਵੰਬਰ (ਸ਼ਾਮ) ਨੂੰ ਪ੍ਰਵਾਸੀ ਭਾਰਤੀ ਕੇਂਦਰ ਚਾਣਕਯਪੁਰੀ , ਨਵੀਂ ਦਿੱਲੀ ਵਿਖੇ ਆਯੋਜਿਤ ਕੀਤੇ ਜਾਣਗੇ । ਇਸ ਪ੍ਰੋਗਰਾਮ ਵਿੱਚ ਭਾਸ਼ਣਾਂ ਦੇ ਕਿਤਾਬਚੇ ਨੂੰ ਜਾਰੀ ਕੀਤਾ ਜਾਵੇਗਾ ਅਤੇ ਉੱਨਤੀ ਸਕੀਮ ਦੇ ਦਿਸ਼ਾ ਨਿਰਦੇਸ਼ ਜਾਰੀ ਕੀਤੇ ਜਾਣਗੇ ਅਤੇ ਵਧੀਆ ਸੂਬਾਈ ਟੀਮ ਅਵਾਰਡ ਹੌਸਲਾ 2017 ਅਤੇ ਸੀ ਸੀ ਆਈ ਦੇ ਬੱਚਿਆਂ ਵੱਲੋਂ ਪੇਸ਼ ਕੀਤੇ ਸੱਭਿਆਚਾਰਕ ਪ੍ਰੋਗਰਾਮ ਵਿੱਚ ਦਿਖਾਈ ਗਈ ਕਾਰਗੁਜ਼ਾਰੀ ਦੇ ਅਧਾਰ ‘ਤੇ ਦਿੱਤੇ ਜਾਣਗੇ ।


    ਸਟ੍ਰੀਟ ਚਿਲਡਰਨਜ਼ ਨਿਊਜ਼ ਮੈਗ਼ਜ਼ੀਨ '' ਬਾਲਕਨਾਮਾ '' ਦੇ ਬਾਲ ਰਿਪੋਰਟਰ ਇਸ ਸਾਰੇ ਪ੍ਰੋਗਰਾਮ ਦੀ ਰਿਪੋਰਟਿੰਗ ਕਰਨਗੇ ਅਤੇ ਇਸ ਨੂੰ ਆਪਣੇ ਮੈਗਜ਼ੀਨ ਵਿੱਚ ਮੰਤਰਾਲਾ ਵੱਲੋਂ ਪ੍ਰਵਾਨਗੀ ਮਿਲਣ ਉੱਤੇ ਛਾਪਣਗੇ ।


    ਇਸ ਪ੍ਰੋਗਰਾਮ ਨੂੰ ਆਯੋਜਿਤ ਕਰਨ ਵਿੱਚ ਮੰਤਰਾਲਾ ਦੀ ਮਦਦ ਸੀਆਈਐੱਫ , ਸੀਏਆਰਏ ਅਤੇ ਐੱਨਆਈਪੀਸੀਸੀਡੀ ਵੱਲੋਂ ਕੀਤੀ ਜਾ ਰਹੀ ਹੈ । ਯੂਨੀਸੈਫ ਸੰਕਲਤ ਕੀਤੇ ਭਾਸ਼ਣਾਂ ਨੂੰ ਇੱਕ ਕਿਤਾਬਚੇ ਦੇ ਰੂਪ ਵਿੱਚ ਛਾਪਣ ਵਿੱਚ ਮਦਦ ਕਰੇਗੀ ।


    

    
    (Release ID: 1509151) Visitor Counter : 3
    
    
    
    
    

1.