      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਵਲੋਂ ਦਿਵਾਲਾ ਤੇ ਦਿਵਾਲੀਆਪਨ (Insolvency and Bankruptcy) ਕੋਡ, 2016 ਵਿੱਚ ਸੋਧ ਦੇ ਆਰਡੀਨੈਂਸ ਨੂੰ ਮਨਜ਼ੂਰੀ
      Posted On: 23 NOV 2017 6:02PM by PIB Chandigarh


    President grants assent to Ordinance to amend Insolvency and Bankruptcy Code, 2016


    ਰਾਸ਼ਟਰਪਤੀ ਵਲੋਂ ਦਿਵਾਲਾ ਤੇ ਦਿਵਾਲੀਆਪਨ ( Insolvency and Bankruptcy ) ਕੋਡ, 2016 ਵਿੱਚ ਸੋਧ ਦੇ ਆਰਡੀਨੈਂਸ ਨੂੰ ਮਨਜ਼ੂਰੀ


    ਭਾਰਤ ਦੇ ਰਾਸ਼ਟਰਪਤੀ ਨੇ ਦਿਵਾਲਾ ਤੇ ਦਿਵਾਲੀਆਪਨ ( Insolvency and Bankruptcy ) ਕੋਡ, 2016 ਵਿੱਚ ਸੋਧ ਕਰਨ ਦੇ ਆਰਡੀਨੈਂਸ ਨੂੰ ਆਪਣੀ ਸਹਿਮਤੀ ਦੇ ਦਿੱਤੀ ਹੈ।


    ਇਸ ਆਰਡੀਨੈਂਸ ਦਾ ਉਦੇਸ਼ ਬੇਭਰੋਸੇ ਅਤੇ ਅਣਚਾਹੇ ਲੋਕਾਂ ਵੱਲੋਂ ਇਸ ਕੋਡ ਦੇ ਉਪਬੰਧਾਂ ਨੂੰ ਦੂਸ਼ਤ ਹੋਣ ਅਤੇ ਦੁਰਵਰਤੋਂ ਤੋਂ ਬਚਾਉਣ ਲਈ ਇੱਕ ਸੁਰੱਖਿਆ ਕਵਚ ਪ੍ਰਦਾਨ ਕਰਨਾ ਹੈ। ਸੋਧਾਂ ਦਾ ਮਕਸਦ ਅਜਿਹੇ ਲੋਕਾਂ ਨੂੰ ਦੂਰ ਰੱਖਣਾ ਹੈ ਜੋ ਜਾਣ-ਬੁੱਝ ਕੇ ਭੁਗਤਾਨ ਨਹੀਂ ਕਰਦੇ, ਬਿਨਾਂ ਕਾਰਗੁਜ਼ਾਰੀ ਵਾਲੀਆਂ ਸੰਪਤੀਆਂ ਨਾਲ ਸਬੰਧਤ ਹਨ ਜਾਂ ਆਦਤਨ ਕਾਨੂੰਨ ਨੂੰ ਨਹੀਂ ਮੰਨਦੇ ਅਤੇ ਇਸ ਲਈ ਉਹ ਇੱਕ ਕੰਪਨੀ ਦੇ ਦਿਵਾਲੀਆ ਹੋਣ ਬਾਰੇ ਕਾਮਯਾਬ ਵਿਸ਼ਲੇਸ਼ਣ ਲਈ ਖ਼ਤਰਾ ਹਨ। ਇਸ ਦੇ ਨਾਲ ਹੀ ਅਜਿਹੇ ਲੋਕਾਂ ਦੀ ਵਿਸ਼ਲੇਸ਼ਣ ਅਤੇ ਨਿਰਧਾਰਣ ਪ੍ਰਕਿਰਿਆ ਵਿੱਚ ਸਹਿਭਾਗਤਾ ਤੇ ਬੰਧਸ਼ਾਂ ਲਗਾਉਣ ਲਈ, ਇਹ ਸੰਸ਼ੋਧਨ, ਕਰਜ਼ਾ ਦੇਣ ਵਾਲਿਆਂ ਦੀ ਕਮੇਟੀ ਨੂੰ ਰੈਜ਼ੋਲਿਊਸ਼ਨ ਪਲੈਨ ( Resolution Plan ) ਮਨਜੂਰ ਕਰਨ ਤੋਂ ਪਹਿਲਾਂ ਉਸ ਦੇ ਹੋਣ ਦੀ ਸੰਭਾਵਨਾ ਅਤੇ ਉਪਯੋਗਤਾ ਨੂੰ ਯਕੀਨੀ ਬਣਾਉਣ ਦਾ ਆਦੇਸ਼ ਦੇ ਕੇ ਉਸ ਉੱਤੇ ਨਿਅੰਤਰਣ ਵੀ ਪ੍ਰਦਾਨ ਕਰਦਾ ਹੈ। ਭਾਰਤੀ ਦਿਵਾਲਾ ਅਤੇ ਦਿਵਾਲੀਆਪਨ ਬੋਰਡ ( IBBI ) ਨੂੰ ਵਾਧੂ ਇਖ਼ਤਿਆਰ ਵੀ ਦਿੱਤੇ ਗਏ ਹਨ।


    ਇਹ ਆਰਡੀਨੈਂਸ, ਕੋਡ ਦੇ ਸੈਕਸ਼ਨ 2, 5, 25, 30, 35 ਅਤੇ 240 ਦਾ ਸੰਸ਼ੋਧਨ ਕਰਦਾ ਹੈ ਅਤੇ ਕੋਡ ਵਿੱਚ 29ਏ ਅਤੇ 235ਏ ਦੋ ਨਵੇਂ ਸੈਕਸ਼ਨ ਸ਼ਾਮਲ ਕਰਦਾ ਹੈ।


    *****


    

    
    (Release ID: 1510645) Visitor Counter : 3