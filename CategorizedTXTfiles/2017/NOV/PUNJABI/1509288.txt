      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਆਈਪੀਐੱਸ ਟ੍ਰੇਨੀਆਂ ਨੂੰ ਕਿਹਾ ਕਿ ਤੁਹਾਡੇ ਆਦੇਸ਼ ਨੇ ਸਾਡੇ ਲੋਕਤਾਂਤਰਿਕ ਰਾਜ ਪ੍ਰਬੰਧ ਵਿੱਚ ਕਾਨੂੰਨ ਦਾ ਰਾਜ ਬਰਕਰਾਰ ਰੱਖਣਾ ਹੈ
      Posted On: 13 NOV 2017 5:06PM by PIB Chandigarh


    Your mandate is to uphold rule of law in our democratic polity, says President to IPS trainees


    ਰਾਸ਼ਟਰਪਤੀ ਨੇ ਆਈਪੀਐੱਸ ਟ੍ਰੇਨੀਆਂ ਨੂੰ ਕਿਹਾ ਕਿ ਤੁਹਾਡੇ ਆਦੇਸ਼ ਨੇ ਸਾਡੇ ਲੋਕਤਾਂਤਰਿਕ ਰਾਜ ਪ੍ਰਬੰਧ ਵਿੱਚ ਕਾਨੂੰਨ ਦਾ ਰਾਜ ਬਰਕਰਾਰ ਰੱਖਣਾ ਹੈ


    ਸਰਦਾਰ ਵੱਲਭਭਾਈ ਪਟੇਲ ਰਾਸ਼ਟਰੀ ਪੁਲਿਸ ਅਕਾਦਮੀ ਦੇ 69 ਆਰਆਰ(2016 ਬੈਚ) ਦੇ ਆਈਪੀਐੱਸ ਟ੍ਰੇਨੀਆਂ ਦੇ ਇੱਕ ਗਰੁੱਪ ਨੇ ਅੱਜ(13 ਨਵੰਬਰ,2017) ਰਾਸ਼ਟਰਪਤੀ ਭਵਨ ਵਿਖੇ ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨਾਲ ਮੁਲਾਕਾਤ ਕੀਤੀ।


    ਅਫ਼ਸਰ ਟ੍ਰੇਨੀਆਂ ਨੂੰ ਸੰਬੋਧਨ ਕਰਦੇ ਹੋਏ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤੀ ਪੁਲਿਸ ਸੇਵਾ ਸਾਡੀ ਰਾਸ਼ਟਰੀ ਪ੍ਰਸ਼ਾਸਨਿਕ ਪ੍ਰਣਾਲੀ ਦੇ ਥੰਮ੍ਹਾਂ ਵਿੱਚੋਂ ਇੱਕ ਹੈ। ਆਲ ਇੰਡੀਆ ਸਰਵਿਸ (ਅਖਿਲ ਭਾਰਤੀ ਸੇਵਾ) ਦੇ ਮੈਂਬਰ ਹੋਣ ਦੇ ਨਾਤੇ ਬੇਸ਼ੱਕ ਉਹ ਆਪਣੇ ਰਾਜਾਂ ਵਿੱਚ ਸੇਵਾ ਕਰਨਗੇ ਪਰੰਤੂ ਉਹ ਰਾਸ਼ਟਰੀ ਵਿਚਾਰਧਾਰਾ ਦੀ ਪ੍ਰਤੀਨਿਧਤਾ ਕਰਨਗੇ। ਉਨ੍ਹਾਂ ਦਾ ਆਦੇਸ਼ ਹੀ ਸਾਡੇ ਲੋਕਤਾਂਤਰਿਕ ਰਾਜ-ਪ੍ਰਬੰਧ ਵਿੱਚ ਕਾਨੂੰਨ ਦੇ ਰਾਜ ਦੀ ਆਮ ਧਾਰਵਾ ਨੂੰ ਬਰਕਰਾਰ ਰੱਖੇਗਾ ਭਾਵ ਉਹ ਸਿਰਫ਼ ਜਨਤਕ ਹੁਕਮ ਜਾਂ ਖਰੇ ਵਿਹਾਰ ਦੇ ਹੀ ਸਰਪ੍ਰਸਤ ਨਹੀਂ ਹਨ ਸਗੋਂ ਕਾਨੂੰਨੀ ਦਬਦਬੇ ਦੇ ਨਿਗਰਾਨ ਵੀ ਹਨ। ਰਾਸ਼ਟਰਪਤੀ ਨੇ ਅਫ਼ਸਰਾਂ ਨੂੰ ਬਿਨਾਂ ਡਰ, ਪੱਖ-ਪਾਤ ਅਤੇ ਦੇਰੀ ਦੇ ਆਪਣੇ ਕਰਤਵਾਂ ਦਾ ਨਿਰਵਾਹ ਕਰਨ ਲਈ ਕਿਹਾ। ਉਨ੍ਹਾਂ ਕਿਹਾ ਕਿ ਇੱਕ ਪੇਸ਼ੇਵਰ ਸਿਵਲ ਸੇਵਕ ਹੋਣ ਦੇ ਨਾਤੇ ਉਨ੍ਹਾਂ ਨੂੰ ਸਿਆਸੀ ਕਾਰਜਪਾਲਿਕਾ ਨੂੰ ਪੂਰੀ ਇਮਾਨਦਾਰੀ ਅਤੇ ਨਿਡਰਤਾ ਨਾਲ ਮਸ਼ਵਰਾ ਦੇਣਾ ਚਾਹੀਦਾ ਹੈ। ਸੰਵਿਧਾਨ ਹੀ ਉਨ੍ਹਾਂ ਦੀ ਪਵਿੱਤਰ ਪੁਸਤਕ ਅਤੇ ਨਿਰੰਤਰ ਦਿਸ਼ਾ-ਨਿਦੇਸ਼ਕ ਹੋਣਾ ਚਾਹੀਦਾ ਹੈ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਟੈਕਨੋਲੋਜੀ ਪੁਲਿਸ ਵਿਵਸਥਾ ਲਈ ਇੱਕ ਹਥਿਆਰ ਵੀ ਹੈ ਅਤੇ ਚੁਣੌਤੀ ਵੀ। ਅਗਰ ਅਪਰਾਧਾਂ ਦੇ ਮੌਕਿਆਂ ਦਾ ਵਿਸਤਾਰ ਕਰਦੀ ਹੈ ਤਾਂ ਟੈਕਨੋਲੋਜੀ ਪੁਲਿਸ ਨੂੰ ਵਧੇਰੇ ਕੁਸ਼ਲਤਾ ਨਾਲ ਆਪਣੇ ਕਾਰਜ ਕਰਨ ਵਿੱਚ ਸਹਾਈ ਵੀ ਹੁੰਦੀ ਹੈ। ਇਹ ਨਾਗਰਿਕ ਦੀ ਪੁਲਿਸ ਨਾਲ ਗੱਲਬਾਤ ਕਰਵਾਉਂਦੀ ਹੈ ਅਤੇ ਉਹ ਆਰਾਮਨਾਲ ਆਪਣੇ ਘਰ ਬੈਠੇ ਕੰਪਿਊਟਰ ਜਾਂ ਮੋਬਾਈਲ ਫੋਨ ਤੋਂ ਸ਼ਿਕਾਇਤ ਦਰਜ ਕਰਾ ਸਕਦਾ ਹੈ। ਉਨ੍ਹਾਂ ਨੇ ਇਸ ਪ੍ਰਕਿਰਿਆ ਨੂੰ ਉਤਸ਼ਾਹਿਤ ਕਰਨ ਦਾ ਸੱਦਾ ਦਿੱਤਾ। ਉਨ੍ਹਾਂ ਕਿਹਾ ਕਿ ਇੱਕ ਆਦਰਸ਼ ਪੁਲਿਸ ਸਟੇਸ਼ਨ ਉਹ ਹੈ ਜਿੱਥੇ ਗਏ ਬਗੈਰ ਹੀ ਨਾਗਰਿਕ ਨੂੰ ਲੋੜੀਂਦੀ ਸੇਵਾ ਮਿਲ ਜਾਵੇ।


    ********


    Text of President’s address in Hindi is attached here.

    
    
    (Release ID: 1509288) Visitor Counter : 3