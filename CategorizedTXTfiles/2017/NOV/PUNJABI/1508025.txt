      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਜਨਤਕ ਖੇਤਰ ਦੀਆਂ ਤੇਲ ਮਾਰਕੀਟਿੰਗ ਕੰਪਨੀਆਂ ਲਈ ਈਬੀਪੀ ਅਧੀਨ ਐਥੇਨੋਲ ਦੀ ਸੋਧੀ ਹੋਈ ਕੀਮਤ ਨੂੰ ਪ੍ਰਵਾਨਗੀ ਦਿੱਤੀ
      Posted On: 01 NOV 2017 4:09PM by PIB Chandigarh


    Cabinet approves revised price of ethanol under EBP for the Public Sector Oil Marketing Companies


    ਮੰਤਰੀ ਮੰਡਲ ਨੇ ਜਨਤਕ ਖੇਤਰ ਦੀਆਂ ਤੇਲ ਮਾਰਕੀਟਿੰਗ ਕੰਪਨੀਆਂ ਲਈ ਈਬੀਪੀ ਅਧੀਨ ਐਥੇਨੋਲ ਦੀ ਸੋਧੀ ਹੋਈ ਕੀਮਤ ਨੂੰ ਪ੍ਰਵਾਨਗੀ ਦਿੱਤੀ


    ਆਰਥਿਕ ਮਾਮਲਿਆਂ ਸਬੰਧੀ ਮੰਤਰੀ ਮੰਡਲ ਕਮੇਟੀ ਨੇ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ ਮੀਟਿੰਗ ਵਿਚ ਜਨਤਕ ਖੇਤਰ ਦੀਆਂ ਤੇਲ ਮਾਰਕੀਟਿੰਗ ਕੰਪਨੀਆਂ ਨੂੰ ਐਥਨੋਲ ਬਲੈਂਡਡ ਪੈਟਰੋਲ (ਈ ਬੀ ਪੀ) ਪ੍ਰੋਗਰਾਮ ਅਧੀਨ ਸਪਲਾਈ ਕੀਤੇ ਜਾਣ ਵਾਲੇ ਐਥਨੋਲ ਦੀਆਂ ਕੀਮਤਾਂ ਵਿਚ ਸੋਧ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਐਥੇਨੋਲ ਦੀ ਸੋਧੀ ਹੋਈ ਕੀਮਤ ਈ ਬੀ ਪੀ ਅਧੀਨ 40.85 /ਪ੍ਰਤੀ ਲਿਟਰ ਰੱਖੀ ਗਈ ਹੈ ਅਤੇ ਇਹ ਕੀਮਤ ਆਉਣ ਵਾਲੇ ਗੰਨਾ ਸੀਜ਼ਨ 2017-18 ਵਿਚ ਲਾਗੂ ਹੋਵੇਗੀ । ਇਸ ਤੋਂ ਇਲਾਵਾ ਜੀ ਐਸ ਟੀ ਅਤੇ ਟਰਾਂਸਪੋਰਟੇਸ਼ਨ ਖਰਚੇ ਵੱਖਰੇ ਹੋਣਗੇ । ਸੋਧੀਆਂ ਹੋਈਆਂ ਦਰਾਂ 1 ਦਸੰਬਰ , 2017 ਤੋਂ 30 ਨਵੰਬਰ , 2018 ਤੱਕ ਲਾਗੂ ਰਹਿਣਗੀਆਂ ।


    ਇਸ ਪ੍ਰਵਾਨਗੀ ਨਾਲ ਸਰਕਾਰ ਦੀ ਕੀਮਤ ਸਥਿਰਤਾ ਪ੍ਰਦਾਨ ਕਰਨ ਅਤੇ ਐਥਨੋਲ ਦੀ ਢੁਕਵੀਂ ਕੀਮਤ ਪ੍ਰਦਾਨ ਕਰਨ ਦੀ ਨੀਤੀ ਨੂੰ ਜਾਰੀ ਰੱਖਣ ਵਿਚ ਮਦਦ ਮਿਲੇਗੀ । ਇਸ ਨਾਲ ਕੱਚੇ ਤੇਲ ਦੀ ਦਰਾਮਦ ਉੱਤੇ ਨਿਰਭਰਤਾ ਘਟੇਗੀ , ਵਿਦੇਸ਼ੀ ਕਰੰਸੀ ਬਚੇਗੀ ਅਤੇ ਚੌਗਿਰਦੇ ਨੂੰ ਲਾਭ ਪ੍ਰਦਾਨ ਕਰਨ ਵਿਚ ਮਦਦ ਮਿਲੇਗੀ ।

    
    
    (Release ID: 1508025) Visitor Counter : 3