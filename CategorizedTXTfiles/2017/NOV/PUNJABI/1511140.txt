      ਗ੍ਰਹਿ ਮੰਤਰਾਲਾ

      ਸ਼੍ਰੀ ਰਾਜਨਾਥ ਸਿੰਘ ਨੇ ਰੂਸੀ ਫੈਡਰੇਸ਼ਨ ਦੀ ਸਕਿਉਰਿਟੀ ਕੌਂਸਲ ਦੇ ਸਕੱਤਰ ਨਾਲ ਮੁਲਾਕਾਤ ਕੀਤੀ
      Posted On: 28 NOV 2017 5:37PM by PIB Chandigarh


    Shri Rajnath Singh met Secretary, Security Council of Russian Federation


    ਸ਼੍ਰੀ ਰਾਜਨਾਥ ਸਿੰਘ ਨੇ ਰੂਸੀ ਫੈਡਰੇਸ਼ਨ ਦੀ ਸਕਿਉਰਿਟੀ ਕੌਂਸਲ ਦੇ ਸਕੱਤਰ ਨਾਲ ਮੁਲਾਕਾਤ ਕੀਤੀ


    ਕੇਂਦਰੀ ਗ੍ਰਹਿ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਬੀਤੇ ਦਿਨ ਮਾਸਕੋ ਵਿੱਚ ਰੂਸੀ ਫੈਡਰੇਸ਼ਨ ਦੀ ਸਕਿਉਰਿਟੀ ਕੌਂਸਲ ਦੇ ਸਕੱਤਰ ਸ਼੍ਰੀ ਨਿਕੋਲਾਈ ਪੈਤਰੂਸ਼ੇਵ ਨਾਲ ਮੁਲਾਕਾਤ ਕੀਤੀ । ਦੋਹਾਂ ਧਿਰਾਂ ਨੇ ਸੁਰੱਖਿਆ ਅਤੇ ਦਹਿਸ਼ਤਵਾਦ ਦੇ ਮੁਕਾਬਲੇ ਦੇ ਖੇਤਰਾਂ ਵਿੱਚ ਸਹਿਯੋਗ ਵਧਾਉਣ ਦੇ ਇਰਾਦੇ ਉੱਤੇ ਸਹਿਮਤੀ ਪ੍ਰਗਟਾਈ । ਉਨ੍ਹਾਂ ਨੇ ਅਕਤੂਬਰ , 2016 ਵਿੱਚ ਸੂਚਨਾ ਸੁਰੱਖਿਆ ਦੇ ਮਾਮਲੇ ਵਿੱਚ ਜੋ ਸਮਝੌਤਾ ਹੋਇਆ ਸੀ , ਉਸ ਦੇ ਲਾਗੂ ਹੋਣ ਦਾ ਜਾਇਜ਼ਾ ਲਿਆ । ਦੋਹਾਂ ਧਿਰਾਂ ਨੇ ਦੋਹਾਂ ਰਾਸ਼ਟਰੀ ਸੁਰੱਖਿਆ ਕੌਂਸਲਾਂ ਵਿੱਚ ਚੱਲ ਰਹੇ ਸਹਿਯੋਗ ਅਤੇ ਲਗਾਤਾਰ ਹੋ ਰਹੇ ਵਿਚਾਰ ਵਟਾਂਦਰੇ ਦੀ ਪ੍ਰਸ਼ੰਸਾ ਕੀਤੀ ।


    ਕੇਂਦਰੀ ਗ੍ਰਹਿ ਮੰਤਰੀ ਨੇ ਰੂਸੀ ਫੈਡਰੇਸ਼ਨ ਦੇ ਹੰਗਾਮੀ ਸਥਿਤੀਆਂ ਬਾਰੇ ਮੰਤਰੀ ਸ਼੍ਰੀ ਵਲਾਦੀਮੀਰ ਪੁਚਾਕੋਵ ਨਾਲ ਵੀ ਮੁਲਾਕਾਤ ਕੀਤੀ ਅਤੇ ਆਪਦਾ ਪ੍ਰਬੰਧਨ ਦੇ ਵਿਸ਼ੇ ਵਿੱਚ ਸਹਿਯੋਗ ਬਾਰੇ ਵਿਸਥਾਰ ਨਾਲ ਚਰਚਾ ਕੀਤੀ । ਦੋਹਾਂ ਆਗੂਆਂ ਨੇ ਤਬਾਹੀ ਪ੍ਰਬੰਧਨ ਖੇਤਰ ਵਿੱਚ 2010 ਵਿੱਚ ਜੋ ਸਮਝੌਤਾ ਹੋਇਆ ਸੀ , ਉਸ ਉੱਤੇ ਹੋ ਰਹੀ ਪ੍ਰਗਤੀ ਦਾ ਜਾਇਜ਼ਾ ਲਿਆ । ਦੋਵੇਂ ਧਿਰਾਂ ਇਸ ਗੱਲ ' ਤੇ ਸਹਿਮਤ ਸਨ ਕਿ ਰੂਸ ਦਾ ਐਮਰਕਾਮ ਭਾਰਤ ਵਿੱਚ ਰਾਸ਼ਟਰੀ ਸੰਕਟ ਪ੍ਰਬੰਧਨ ਕੇਂਦਰ (ਐੱਨਸੀਐੱਮਸੀ) ਕਾਇਮ ਕਰਨ ਵਿੱਚ ਸਹਿਯੋਗ ਕਰੇਗਾ । ਉਹ ਮਾਹਿਰਾਂ ਦੀ ਟ੍ਰੇਨਿੰਗ ਦੇ ਪ੍ਰੋਗਰਾਮ ਲਈ ਵੀ ਸਹਿਮਤ ਹੋਏ ਅਤੇ ਇੱਕ ਦੂਜੇ ਦੇ ਤ ਜ਼ ਰਬੇ ਨੂੰ ਸਾਂਝਾ ਕਰਨ ਅਤੇ ਆਪਦਾ ਪ੍ਰਬੰਧਨ ਦੇ ਹੋਰ ਖੇਤਰਾਂ ਦੇ ਤਜ਼ਰਬੇ ਨੂੰ ਸਾਂਝਾ ਕਰਨ ਬਾਰੇ ਵੀ ਤਿਆਰ ਹੋਏ । ਦੋਹਾਂ ਆਗੂਆਂ ਨੇ ਬਾਅਦ ਵਿੱਚ 2018-19 ਵਿੱਚ ਤਬਾਹੀ ਪ੍ਰਬੰਧਨ ਵਿੱਚ ਸਹਿਯੋਗ ਬਾਰੇ ਇੱਕ ਸਾਂਝੀ ਨੀਤੀ ਲਾਗੂ ਕਰਨ ਦੀ ਯੋਜਨਾ ਉੱਤੇ ਦਸਤਖਤ ਕੀਤੇ ।


    ਰੂਸ ਦੇ ਇਸ ਤਿੰਨ ਦਿਨਾਂ ਦੌਰੇ ਦੌਰਾਨ ਸ਼੍ਰੀ ਰਾਜਨਾਥ ਸਿੰਘ ਰੂਸੀ ਫੈਡਰੇਸ਼ਨ ਦੀ ਫੈਡਰਲ ਸਕਿਉਰਿਟੀ ਸਰਵਿਸ (ਐੱਫਐੱਸਬੀ) ਵਿਖੇ ਵੀ ਜਾਣਗੇ ਅਤੇ ਐੱਫਐੱਸਬੀ ਦੇ ਡਾਇਰੈਕਟਰ ਸ਼੍ਰੀ ਅਲੈਗ਼ਜ਼ੈਂਡਰ ਬੋਰਟਨੀਕੋਨ ਨੂੰ ਵੀ ਅੱਜ ਮਿਲਣਗੇ । ਬਾਅਦ ਵਿੱਚ ਉਹ ਭਾਰਤੀ ਭਾਈਚਾਰੇ ਵੱਲੋਂ ਆਯੋਜਿਤ ਇੱਕ ਸਨਮਾਨ ਸਮਾਰੋਹ ਵਿੱਚ ਵੀ ਸ਼ਾਮਲ ਹੋਣਗੇ ।

    
    
    (Release ID: 1511140) Visitor Counter : 3