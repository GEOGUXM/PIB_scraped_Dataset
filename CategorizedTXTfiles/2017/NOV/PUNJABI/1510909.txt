      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ਸੰਵਿਧਾਨ ਦਿਵਸ ਸਮਾਰੋਹ ਦਾ ਉਦਘਾਟਨ ਕੀਤਾ ; ਸਰਕਾਰ ਦੀਆਂ ਤਿੰਨ ਸ਼ਾਖਾਵਾਂ ਦਰਮਿਆਨ ਸੁਤੰਤਰਤਾ, ਸਮਾਨਤਾ ਅਤੇ ਭਾਈਚਾਰੇ `ਤੇ ਬਲ ਦਿੱਤਾ
      Posted On: 26 NOV 2017 5:36PM by PIB Chandigarh


    President of India Inaugurates Constitution day Celebrations; Urges Liberty, Equality and Fraternity Among three Branches of State


    ਭਾਰਤ ਦੇ ਰਾਸ਼ਟਰਪਤੀ ਨੇ ਸੰਵਿਧਾਨ ਦਿਵਸ ਸਮਾਰੋਹ ਦਾ ਉਦਘਾਟਨ ਕੀਤਾ ; ਸਰਕਾਰ ਦੀਆਂ ਤਿੰਨ ਸ਼ਾਖਾਵਾਂ ਦਰਮਿਆਨ ਸੁਤੰਤਰਤਾ, ਸਮਾਨਤਾ ਅਤੇ ਭਾਈਚਾਰੇ ` ਤੇ ਬਲ ਦਿੱਤਾ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ ਨਵੀਂ ਦਿੱਲੀ ਵਿੱਚ ਸੁਪਰੀਮ ਕੋਰਟ ਵੱਲੋਂ ਆਯੋਜਿਤ ਸੰਵਿਧਾਨ ਦਿਵਸ ਸਮਾਰੋਹ ਦਾ ਉਦਘਾਟਨ ਕੀਤਾ। 26 ਨਵੰਬਰ, 1949 ਨੂੰ ਭਾਰਤ ਦਾ ਸੰਵਿਧਾਨ ਪਾਸ ਕੀਤੇ ਜਾਣ ਦੀ ਵਰ੍ਹੇਗੰਢ ਮਨਾਉਣ ਦੇ ਸਿਲਸਿਲੇ ਵਿੱਚ ਇਹ ਪ੍ਰੋਗਰਾਮ ਆਯੋਜਿਤ ਕਰਵਾਇਆ ਗਿਆ ਸੀ। ਇਸ ਮੌਕੇ ` ਤੇ ਰਾਸ਼ਟਰਪਤੀ ਨੇ ਕਿਹਾ ਕਿ ਸਾਡਾ ਸੰਵਿਧਾਨ ਗਤੀਹੀਣ ਨਹੀਂ ਹੈ, ਬਲਕਿ ਇੱਕ ਜੀਵੰਤ ਦਸਤਾਵੇਜ਼ ਹੈ। ਸੰਵਿਧਾਨ ਸਭਾ ਇਸ ਗੱਲ ਪ੍ਰਤੀ ਜਾਗਰੂਕ ਸੀ ਕਿ ਸੰਵਿਧਾਨ ਨੂੰ ਨਵੇਂ ਧਾਗਿਆਂ ਨਾਲ ਅੰਤਰ-ਗੁੰਦਣ ਦੀ ਲੋੜ ਪਵੇਗੀ। ਗਤੀਸ਼ੀਲ ਜਗਤ ਵਿੱਚ ਲੋਕਾਂ ਦੀ ਸੇਵਾ ਕਰਨ ਦਾ ਇਹ ਉੱਤਮ ਤਰੀਕਾ ਹੈ। ਪਿਛਲੇ ਵਰ੍ਹਿਆਂ ਵਿੱਚ ਸੰਸਦ ਨੇ ਸੰਵਿਧਾਨ ਵਿੱਚ ਅਨੇਕ ਸੰਸ਼ੋਧਨ ਕੀਤੇ ਹਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸੰਵਿਧਾਨ ਇੱਕ ਅਮੂਰਤ ਆਦਰਸ਼ ਹੀ ਨਹੀਂ ਹੈ, ਇਸ ਨਾਲ ਦੇਸ਼ ਦੀ ਹਰ ਗਲੀ, ਹਰ ਪਿੰਡ ਅਤੇ ਹਰ ਮੁਹੱਲੇ ਵਿੱਚ ਆਮ ਜਨਤਾ ਦੇ ਜੀਵਨ ਨੂੰ ਸਾਰਥਕ ਬਣਾਉਣਾ ਹੋਵੇਗਾ। ਸੰਵਿਧਾਨ ਨੂੰ ਰੋਜ਼ਮਰਾ ਦੀ ਹੋਂਦ ਨਾਲ ਜੁੜਨਾ ਹੋਵੇਗਾ ਅਤੇ ਉਸ ਨੂੰ ਵੱਧ ਸੁਰੱਖਿਅਤ ਬਣਾਉਣਾ ਹੋਵੇਗਾ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸੰਵਿਧਾਨਿਕ ਪ੍ਰੋਜੈਕਟ ਦਾ ਕੇਂਦਰ ਬਿੰਦੂ ਵਿਸ਼ਵਾਸ ਸੀ - ਇੱਕ ਦੂਜੇ ` ਤੇ ਵਿਸ਼ਵਾਸ , ਸੰਸਥਾਨਾਂ ਦਰਮਿਆਨ ਵਿਸ਼ਵਾਸ, ਦੇਸ਼ ਵਾਸੀਆਂ ਦੀ ਭਲਾਈ ਵਿਚ ਵਿਸ਼ਵਾਸ ਅਤੇ ਭਵਿੱਖ ਦੀਆਂ ਪੀੜ੍ਹੀਆਂ ਦੀ ਬੁੱਧੀਮਾਨੀ ` ਤੇ ਵਿਸ਼ਵਾਸ। ਉਨ੍ਹਾਂ ਨੇ ਕਿਹਾ ਕਿ ਸੰਵਿਧਾਨਕ ਸ਼ਾਸਨ ਵਿੱਚ ਵਿਸ਼ਵਾਸ ਦੀ ਇਹ ਭਾਵਨਾ ਸੰਪੂਰਨ ਹੈ । ਰਾਸ਼ਟਰਪਤੀ ਨੇ ਕਿਹਾ ਕਿ ਸਾਡਾ ਸੰਵਿਧਾਨ ਰਾਜਨੀਤਕ, ਆਰਥਿਕ ਅਤੇ ਸਮਾਜਿਕ ਲੋਕਤੰਤਰ ਦਾ ਇੱਕ ਉੱਤਮ ਢਾਂਚਾ ਤਿਆਰ ਕਰਦਾ ਹੈ। ਇਹ ਢਾਂਚਾ ਤਿੰਨ ਸਿਧਾਂਤਾਂ ਜਾਂ ਥੰਮ੍ਹਾਂ : ਸੁਤੰਤਰਤਾ, ਸਮਾਨਤਾ ਅਤੇ ਭਾਈਚਾਰੇ ` ਤੇ ਅਧਾਰਤ ਹੈ। ਉਨ੍ਹਾਂ ਕਿਹਾ ਕਿ ਸਮਾਜ ਦੇ ਹੇਠਲੇ ਪੱਧਰ ` ਤੇ ਸੰਵਿਧਾਨ ਦੀਆਂ ਕਦਰਾਂ ਕੀਮਤਾਂ ਅਤੇ ਸਮਾਜਿਕ ਆਰਥਿਕ ਅਤੇ ਰਾਜਨੀਤਕ ਵਿਕਾਸ ਦੇ ਨਤੀਜਿਆ ਪ੍ਰਤੀ ਬੁਨਿਆਦੀ ਵਚਨਬੱਧਤਾ ਜ਼ਰੂਰ ਜਾਰੀ ਰਹਿਣੀ ਚਾਹੀਦੀ ਹੈ। ਉਨ੍ਹਾਂ ਕਿਹਾ ਕਿ ਇਸ ਲਈ ਇਹ ਜ਼ਰੂਰੀ ਹੈ ਕਿ ਅਸੀਂ ਹੇਠਲੇ ਸੰਸਥਾਨਾਂ ਨੂੰ ਸਾਰੇ ਖੇਤਰਾਂ ਵਿੱਚ ਸਿਖਰਲੇ ਸਥਾਨਾਂ ਦੇ ਬਰਾਬਰ ਲਿਆਉਣ ਦੇ ਨਿਰੰਤਰ ਯਤਨ ਕਰੀਏ।


    ਇਸ ਮੌਕੇ ` ਤੇ ਰਾਸ਼ਟਰਪਤੀ ਨੂੰ ਭਾਰਤ ਦੇ ਚੀਫ਼ ਜਸਟਿਸ ਨਿਆਂਮੂਰਤੀ ਸ਼੍ਰੀ ਦੀਪਕ ਮਿਸਰਾ ਨੇ ਦੋ ਪੁਸਤਕਾਂ - ‘ਦ ਕੌਨਸਟੀਟਿਊਸ਼ਨ ਐਟ 67’ ਅਤੇ ‘ਇੰਡੀਅਨ ਜਿਊਡੀਸ਼ਰੀ : ਐਨੂਅਲ ਰਿਪੋਰਟ 2016-17’ ਦੀਆਂ ਪਹਿਲੀਆਂ ਕਾਪੀਆਂ ਦਿੱਤੀਆਂ ।


    ***


    

    
    (Release ID: 1510909) Visitor Counter : 5