      ਵਣਜ ਤੇ ਉਦਯੋਗ ਮੰਤਰਾਲਾ

      ਭਾਰਤੀ ਕਾਨੂੰਨੀ ਸੇਵਾਵਾਂ ਖੇਤਰ ਵਿੱਚ ਸੁਧਾਰਾਂ ਬਾਰੇ ਬਾਰ ਲੀਡਰਸ਼ਿਪ ਸਿਖ਼ਰ ਸੰਮੇਲਨ
      Posted On: 20 NOV 2017 5:16PM by PIB Chandigarh


    Bar Leadership Summit on reforms in Indian Legal Services Sector


    ਭਾਰਤੀ ਕਾਨੂੰਨੀ ਸੇਵਾਵਾਂ ਖੇਤਰ ਵਿੱਚ ਸੁਧਾਰਾਂ ਬਾਰੇ ਬਾਰ ਲੀਡਰਸ਼ਿਪ ਸਿਖ਼ਰ ਸੰਮੇਲਨ


    ਭਾਰਤੀ ਰਾਸ਼ਟਰੀ ਬਾਰ ਐਸੋਸੀਏਸ਼ਨ (ਆਈ ਐੱਨ ਬੀ ਏ) ਵੱਲੋਂ ਵਣਜ ਅਤੇ ਉਦਯੋਗ ਮੰਤਰਾਲੇ ਦੇ ਵਣਜ ਵਿਭਾਗ ਅਤੇ ਸੈਂਟਰ ਫਾਰ ਟਰੇਡ ਐਂਡ ਕਾਮਰਸ ਇਨਵੈਸਟਮੈਂਟ ਲਾਅ (ਸੀ ਟੀ ਆਈ ਐੱਲ) , ਇੰਡੀਅਨ ਇੰਸਟੀਟਿਊਟ ਆਵ੍ ਫਾਰੇਨ ਟਰੇਡ ਦੇ ਸਹਿਯੋਗ ਨਾਲ ਬੀਤੇ ਦਿਨ ਨਵੀਂ ਦਿੱਲੀ ਵਿੱਚ ਭਾਰਤੀ ਕਾਨੂੰਨੀ ਸੇਵਾਵਾਂ ਖੇਤਰ ਵਿਚ ਸੁਧਾਰਾਂ ਬਾਰੇ ਲੀਡਰਸ਼ਿਪ ਸਿਖਰ ਸੰਮੇਲਨ ਦਾ ਆਯੋਜਨ ਕੀਤਾ ਗਿਆ । ਮਾਨਵ ਸੰਸਾਧਨ ਦੇ ਵਿਕਾਸ ਮੰਤਰੀ (ਉੱਚ ਸਿੱਖਿਆ) ਸ਼੍ਰੀ ਸੱਤਿਆਪਾਲ ਸਿੰਘ ਨੇ ਸਮਾਰੋਹ ਦੀ ਸ਼ੋਭਾ ਵਧਾਈ । ਭਾਰਤ ਸਰਕਾਰ ਦੇ ਕਈ ਸੀਨੀਅਰ ਅਧਿਕਾਰੀ , ਕਈ ਪ੍ਰਮੁੱਖ ਵਕੀਲ ਅਤੇ ਕਾਨੂੰਨੀ ਖੇਤਰ ਦੇ ਕਈ ਪ੍ਰੋਫੈਸ਼ਨਲਜ਼/ਪੇਸ਼ਾਵਰ ਲੋਕ ਇਸ ਮੌਕੇ ਤੇ ਹਾਜ਼ਰ ਸਨ ।


    ਸੰਮੇਲਨ ਵਿੱਚ ਭਾਰਤੀ ਕਾਨੂੰਨੀ ਸੇਵਾ ਖੇਤਰ ਨਾਲ ਸਬੰਧਤ ਕਈ ਮੁੱਦਿਆਂ ਅਤੇ ਸਰੋਕਾਰਾਂ ਬਾਰੇ ਚਰਚਾ ਹੋਈ ।


    ਵਪਾਰ ਅਤੇ ਉਦਯੋਗ ਮੰਤਰੀ, ਸ਼੍ਰੀ ਸੁਰੇਸ਼ ਪ੍ਰਭੂ , ਜਿਨ੍ਹਾਂ ਨੇ ਇਸ ਸਿਖਰ ਸੰਮੇਲਨ ਨੂੰ ਵੀਡੀਓ ਸੰਦੇਸ਼ ਰਾਹੀਂ ਸੰਬੋਧਨ ਕੀਤਾ , ਨੇ ਬਦਲਵੇਂ ਕਾਨੂੰਨੀ ਹੱਲ (ਏ ਡੀ ਆਰ) ਦੀ ਵਧ ਰਹੀ ਅਹਿਮੀਅਤ ਉੱਤੇ ਜ਼ੋਰ ਦਿੱਤਾ ਅਤੇ ਈਜ਼ ਆਵ੍ ਡੂਇੰਗ ਬਿਜ਼ਨਸ ਵਿੱਚ ਵਾਧਾ ਕਰਨ ਲਈ ਕਾਨੂੰਨੀ ਭਾਈਚਾਰੇ ਨੂੰ ਇਸ ਢਾਂਚੇ ਦੀ ਵਰਤੋਂ ਕਰਨ ਲਈ ਉਤਸ਼ਾਹਿਤ ਕੀਤਾ ।


    ਆਪਣੇ ਉਦਘਾਟਨੀ ਭਾਸ਼ਣ ਵਿੱਚ ਸ਼੍ਰੀ ਸੱਤਿਆਪਾਲ ਸਿੰਘ ਨੇ ਨਿਆਂ ਦਿਵਾਉਣ ਲਈ ਕਾਨੂੰਨ ਦੀ ਅਹਿਮੀਅਤ ਉੱਤੇ ਜ਼ੋਰ ਦਿੱਤਾ ਅਤੇ ਭਾਰਤ ਵਿੱਚ ਜੁਡੀਸ਼ੀਲ ਸਿਸਟਮ ਦੀ ਨਿਰਪੱਖਤਾ ਦੀ ਗੱਲ ਕੀਤੀ ।


    ਆਈ ਐੱਨ ਬੀ ਏ ਦੇ ਸੈਕਟਰੀ ਜਨਰਲ ਸ਼੍ਰੀ ਕਵੀਰਾਜ ਸਿੰਘ , ਜਿਨ੍ਹਾਂ ਨੇ ਸਿਖਰ ਸੰਮੇਲਨ ਦੇ ਵਿਸ਼ੇ ਬਾਰੇ ਦੱਸਿਆ , ਨੇ ਭਾਰਤ ਵਿੱਚ ਕਾਨੂੰਨੀ ਖੇਤਰ ਵਿੱਚ ਪਿਛਲੇ ਦੋ ਦਹਾਕਿਆਂ ਵਿੱਚ ਆਈਆਂ ਨਾਟਕੀ ਤਬਦੀਲੀਆਂ ਬਾਰੇ ਜਾਣਕਾਰੀ ਦਿੱਤੀ ।


    ਇਹ ਵਿਚਾਰ-ਵਟਾਂਦਰਾ ਕਾਨੂੰਨੀ ਸੇਵਾਵਾਂ ਦੀ ਅਜ਼ਾਦੀ ਬਾਰੇ ਮਿੱਥਾਂ ਅਤੇ ਸਚਾਈਆਂ ਬਾਰੇ ਬਹਿਸ ਨਾਲ ਖਤਮ ਹੋਇਆ । ਸੰਮੇਲਨ ਵਿਚ ਸਮੁੱਚੇ ਤੌਰ ’ਤੇ ਕਾਨੂੰਨੀ ਖੇਤਰ ਦੇ ਆਪਣੇ-ਆਪ ਨੂੰ ਅੰਤਰਰਾਸ਼ਟਰੀ ਨਵੀਆਂ ਅਸਲੀਅਤਾਂ ਨਾਲ ਜੋੜਨ ਬਾਰੇ ਸਹਿਮਤੀ ਹੋਈ ।


    ਕਾਨਫਰੰਸ ਦਾ ਏਜੰਡਾ ਅਤੇ ਇਸ ਦੇ ਪਿਛੋਕੜ ਬਾਰੇ ਪੇਪਰ ਉਪਲੱਬਧ ਹਨ—


    ਏਜੰਡਾ : http://ctil.iift.ac.in/docs/LatestUpdates/INBA_agenda.pdf


    ਪਿਛੋਕੜ ਬਾਰੇ ਪਰਚਾ : http://ctil.iift.ac.in/docs/LatestUpdates/INBA_11112017.pdf


    Twitter https://twitter.com/ctil_india

    
    
    (Release ID: 1510241) Visitor Counter : 3