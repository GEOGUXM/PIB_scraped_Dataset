      ਸੈਰ ਸਪਾਟਾ ਮੰਤਰਾਲਾ

      ਗੁਹਾਟੀ 'ਚ 5-7 ਦਸੰਬਰ ਤੱਕ 6ਵੇਂ ਇੰਟਰਨੈਸ਼ਨਲ ਟੂਰਿਜ਼ਮ ਮਾਰਟ ਦਾ ਆਯੋਜਨ
      Posted On: 30 NOV 2017 4:23PM by PIB Chandigarh


    6 th International Tourism Mart being organized in Guwahati, Assam from 5-7 December 2017


    ਗੁਹਾਟੀ ' ਚ 5-7 ਦਸੰਬਰ ਤੱਕ 6ਵੇਂ ਇੰਟਰਨੈਸ਼ਨਲ ਟੂਰਿਜ਼ਮ ਮਾਰਟ ਦਾ ਆਯੋਜਨ


    ਸੈਰ-ਸਪਾਟਾ ਮੰਤਰਾਲਾ, ਪੂਰਬ-ਉੱਤਰ ਨਾਲ ਮਿਲਕੇ 5 ਤੋਂ 7 ਦਸੰਬਰ,2017 ਤੱਕ ਗੁਹਾਟੀ ' ਚ ਇੰਟਰਨੈਸ਼ਨਲ ਟੂਰਿਜ਼ਮ ਮਾਰਟ (ਆਈਟੀਐੱਮ) ਦਾ ਆਯੋਜਨ ਕਰਨਗੇ। ਪ੍ਰੋਗਰਾਮ ਦਾ ਉਦਘਾਟਨ 5 ਦਸੰਬਰ,2017 ਨੂੰ ਅਸਾਮ ਦੇ ਰਾਜਪਾਲ ਸ਼੍ਰੀ ਜਗਦੀਸ਼ ਮੁਖੀ ਕਰਨਗੇ। ਇਸ ਮੌਕੇ ' ਤੇ ਅਸਾਮ ਦੇ ਮੁੱਖ ਮੰਤਰੀ ਸ਼੍ਰੀ ਸਰਬਾਨੰਦ ਸੋਨੇਵਾਲ, ਕੇਂਦਰੀ ਸੈਰ-ਸਪਾਟਾ ( ਸੁਤੰਤਰ ਚਾਰਜ) ਅਤੇ ਇਲੈਕਟ੍ਰੌਨਿਕਸ ਤੇ ਸੂਚਨਾ ਟੈਕਨੋਲੋਜੀ ਰਾਜ ਮੰਤਰੀ ਸ਼੍ਰੀ ਕੇਜੇ ਅਲਫ਼ੌਂਸ, ਕੇਂਦਰੀ ਸੈਰ-ਸਪਾਟਾ ਚੇਅਰਮੈਨ ਸ਼੍ਰੀਮਤੀ ਰਸ਼ਮੀ ਵਰਮਾ ਅਤੇ ਕੇਂਦਰੀ ਮੰਤਰਾਲਾ ਅਤੇ ਪੂਰਬ-ਉੱਤਰ ਦੇ ਹੋਰ ਪਤਵੰਤੇ ਵੀ ਮੌਜੂਦ ਰਹਿਣਗੇ ।


    ਛੇਵੇਂ ਇੰਟਰਨੈਸ਼ਨਲ ਟੂਰਿਜ਼ਮ ਮਾਰਟ ਨਾਲ ਭਾਰਤ ਦੀ " ਐਕਟ ਈਸਟ ਪਾਲਸੀ " ' ਤੇ ਧਿਆਨ ਕੇਂਦਰਿਤ ਹੋਣ ਨਾਲ-ਨਾਲ ਦੁਨੀਆ ਦੀ ਸਭ ਤੋਂ ਤੇਜ਼ੀ ਨਾਲ ਵਧਦੀ ਅਰਥਵਿਵਸਥਾ ਵਿੱਚੋਂ ਇੱਕ ਆਸੀਆਨ ( ASEAN ) ਅਤੇ ਭਾਰਤ ਦੇ ਉਭਰਦੇ ਹੋਏ ਸੈਰ-ਸਪਾਟਾ ਬਜ਼ਾਰ ' ਤੇ ਵੀ ਧਿਆਨ ਕੇਂਦਰਿਤ ਹੋਵੇਗਾ। ਪੂਰਬ-ਉੱਤਰ ਵਿੱਚ ਸੈਰ-ਸਪਾਟੇ ਨੂੰ ਹੁਲਾਰਾ ਦੇਣ ' ਤੇ ਵਿਚਾਰ-ਵਟਾਂਦਰਾ ਦੇ ਨਾਲ-ਨਾਲ " ਐਕਟ ਈਸਟ ਪਾਲਸੀ " ਦੇ ਉਦੇਸ਼ਾਂ ਤਹਿਤ ਆਸੀਆਨ ( ASEAN ) ਖੇਤਰਾਂ ਦੇ ਦੇਸ਼ਾਂ ਨਾਲ ਲੋਕਾਂ ਵਿੱਚ ਆਪਸੀ ਸੰਪਰਕ ਵਧਾਉਣ ਨਾਲ-ਨਾਲ ਇਨ੍ਹਾਂ ਦੇਸਾਂ ਨਾਲ ਪੂਰਬ-ਉੱਤਰ ਦਾ ਸੰਪਰਕ ਜ਼ਿਆਦਾ ਵਧਾਉਣ ' ਤੇ ਧਿਆਨ ਦਿੱਤਾ ਜਾਵੇਗਾ। ਇਸ ਨਾਲ ਆਸੀਆਨ ( ASEAN ) ਅਤੇ ਪੂਰਬ-ਉੱਤਰ ਵਿੱਚ ਅੰਤਰ-ਖੇਤਰੀ ਸੈਰ-ਸਪਾਟੇ ਨੂੰ ਵਿਕਸਤ ਕਰਨ ਵਿੱਚ ਮਦਦ ਮਿਲੇਗੀ। ਆਈਟੀਐੱਮ 2017 ਵਿੱਚ ਪੂਰਬੀ ਰਾਜ ਵਿਕਾਸ ਮੰਤਰਾਲਾ ਵੱਲੋਂ ਸਰਗਰਮ ਭਾਗੀਦਾਰੀ ਵੀ ਕੀਤੀ ਜਾਵੇਗੀ, ਜਿਸ ਨਾਲ ਪੂਰਬ-ਉੱਤਰ ਰਾਜਾਂ ਵਿੱਚ ਸੈਰ-ਸਪਾਟੇ ਦੇ ਵਿਕਾਸ ਦੀ ਪ੍ਰਕਿਰਿਆ ਨੂੰ ਗਤੀ ਪ੍ਰਦਾਨ ਕੀਤੀ ਜਾ ਸਕੇ।


    ਛੇਵੇਂ ਇੰਟਰਨੈਸ਼ਨਲ ਟੂਰਿਜ਼ਮ ਮਾਰਟ ਦੇ ਆਯੋਜਨ ਦਾ ਉਦੇਸ਼ ਖੇਤਰ ਵਿੱਚ ਸੈਰ-ਸਪਾਟੇ ਦੀ ਭਾਵਨਾ ਨੂੰ ਘਰੇਲੂ ਅਤੇ ਅੰਤਰਰਾਸ਼ਟਰੀ ਬਜ਼ਾਰ ਦੇ ਸਾਹਮਣੇ ਪੇਸ਼ ਕਰਨਾ ਹੈ। ਸਮਾਰੋਹ ਨਾਲ ਪੂਰਬ-ਉੱਤਰ ਰਾਜਾਂ ਦੇ ਉੱਦਮੀਆਂ ਅਤੇ ਸੈਰ-ਸਪਾਟਾ ਵਪਾਰ ਨਾਲ ਜੁੜੇ ਵਿਅਕਤੀਆਂ ਨੂੰ ਇੱਕ ਦੂਜੇ ਨਾਲ ਮਿਲਣ ਦਾ ਮੌਕਾ ਮਿਲੇਗਾ। ਪ੍ਰੋਗਰਾਮ ਨਾਲ ਖ਼ਰੀਦਦਾਰਾਂ, ਮੀਡੀਆ, ਸਰਕਾਰੀ ਸੰਸਥਾਨਾਂ ਅਤੇ ਵੱਖ-ਵੱਖ ਭਾਗੀਦਾਰਾਂ ਵਿੱਚ ਵਿਚਾਰ-ਵਟਾਂਦਰਾ ਹੋ ਸਕੇਗਾ। ਪ੍ਰੋਗਰਾਮ ਵਿੱਚ 29 ਦੇਸ਼ਾਂ ਤੋਂ 76 ਖਰੀਦਦਾਰ ਵਫ਼ਦ ਹਿੱਸਾ ਲੈਣਗੇ । ਇਨ੍ਹਾਂ ਵਿੱਚ ਮੁੱਖ ਰੂਪ ਨਾਲ ਆਸਟ੍ਰੇਲੀਆ , ਭੁਟਾਨ , ਬਰੁਨੇਈ , ਕੈਨੇਡਾ , ਚੀਨ , ਕੰਬੋਡੀਆ , ਸਾਈਪ੍ਰਸ , ਫਿਜੀ , ਜਰਮਨੀ , ਇੰਡੋਨੇਸ਼ੀਆ , ਇਟਲੀ , ਜਪਾਨ , ਕੀਨੀਆ , ਲਾਓ ਪੀਡੀਆਰ , ਮਲੇਸ਼ੀਆ , ਮਿਆਂਮਾਰ , ਨੇਪਾਲ , ਨੀਦਰਲੈਂਡ , ਫਿਲੀਪੀਂਸ , ਪੁਰਤਗਾਲ , ਸਿੰਗਾਪੁਰ , ਸਪੇਨ , ਤਨਜਾਨੀਆ , ਥਾਈਲੈਂਡ , ਅਮਰੀਕਾ , ਬ੍ਰਿਟੇਨ , ਵੀਅਤਨਾਮ , ਤੁਰਕੀ ਅਤੇ ਦੱਖਣ ਕੋਰੀਆ ਸ਼ਾਮਲ ਹਨ ।


    ਵਿਦੇਸ਼ੀ ਪ੍ਰਤਿਨਿਧੀਆਂ ਦੇ ਨਾਲ - ਨਾਲ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਸੈਰ-ਸਪਾਟਾ ਉਦਯੋਗ ਨਾਲ ਜੁਡ਼ੇ 50 ‍ਘਰੇਲੂ ਭਾਗੀਦਾਰਾਂ ਦੇ ਨਾਲ-ਨਾਲ ਪੂਰਬ-ਉੱਤਰ ਰਾਜਾਂ ਦੇ 86 ਵਿਕਰੀਕਰਤਾ ਵੀ ਹਿੱਸਾ ਲੈਣਗੇ ।


    *****

    
    
    (Release ID: 1511325) Visitor Counter : 3