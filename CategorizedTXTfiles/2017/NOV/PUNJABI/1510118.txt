      ਸੰਘ ਲੋਕ ਸੇਵਾ ਕਮਿਸ਼ਨ (ਯੂਪੀਐੱਸਸੀ)

      ਸੰਯੁਕਤ ਰੱਖਿਆ ਸੇਵਾਵਾਂ ਪ੍ਰੀਖਿਆ (1) 2017- ਨਤੀਜੇ ਦਾ ਐਲਾਨ
      Posted On: 17 NOV 2017 12:35PM by PIB Chandigarh


    Combined Defence Services Examination (I), 2017 – Declaration of Final Result


    ਸੰਯੁਕਤ ਰੱਖਿਆ ਸੇਵਾਵਾਂ ਪ੍ਰੀਖਿਆ (1) 2017- ਨਤੀਜੇ ਦਾ ਐਲਾਨ


    ਹੇਠ ਲਿਖੀ ਸੂਚੀ ਮੈਰਿਟ ਕ੍ਰਮ ਵਿੱਚ ਉਨ੍ਹਾਂ 209 (124+75+10) ਉਮੀਦਵਾਰਾਂ ਦੀ ਹੈ , ਜਿਨ੍ਹਾਂ ਨੇ ਸੰਘ ਲੋਕ ਸੇਵਾ ਕਮਿਸ਼ਨ ਵੱਲੋਂ ਫਰਵਰੀ 2017 ਵਿੱਚ ਆਯੋਜਿਤ ਸੰਯੁਕਤ ਰੱਖਿਆ ਸੇਵਾਵਾਂ ਪ੍ਰੀਖਿਆ (1) 2017 ਅਤੇ ਰੱਖਿਆ ਮੰਤਰਾਲਾ ਦੇ ਸੇਵਾ ਚੋਣ ਬੋਰਡ ਵੱਲੋਂ ਲਏ ਗਏ ਐੱਸ ਐੱਸ ਬੀ ਇੰਟਰਵੀਊਜ਼ ਦੇ ਨਤੀਜੇ ਦੇ ਅਧਾਰ ਉੱਤੇ ਭਾਰਤੀ ਮਿਲਟਰੀ ਅਕਾਡਮੀ , ਦੇਹਰਾਦੂਨ ਦੇ 144ਵੇਂ ਕੋਰਸ , ਭਾਰਤੀ ਜਲ ਸੈਨਾ ਅਕਾਦਮੀ , ਇਜ਼ੀਮਾਲਾ ( Ezhimala ) , ਕੇਰਲ ਅਤੇ ਵਾਯੂ ਸੈਨਾ ਅਕਾਦਮੀ ਹੈਦਰਾਬਾਦ (ਉਡਾਨ ਤੋਂ ਪਹਿਲਾਂ) ਦੇ ਟ੍ਰੇਨਿੰਗ ਪ੍ਰੋਗਰਾਮ ਅਰਥਾਤ 203/ ਐੱਫ (ਪੀ) ਕੋਰਸ ਵਿਚ ਦਾਖਲੇ ਲਈ ਯੋਗਤਾ ਹਾਸਲ ਕਰ ਲਈ ਹੈ ।


    ਵੱਖ-ਵੱਖ ਕੋਰਸਾਂ ਦੀਆਂ ਤਿੰਨ ਲਿਸਟਾਂ ਵਿੱਚ ਕੁਝ ਸਾਂਝੇ ਉਮੀਦਵਾਰ ਵੀ ਹਨ ।


    ਇੰਡੀਅਨ ਮਿਲਟਰੀ ਅਕਾਦਮੀ ਲਈ ਸਰਕਾਰ ਵੱਲੋਂ ਦਰਸਾਈਆਂ ਖਾਲੀ ਅਸਾਮੀਆਂ 150 (ਜਿਨ੍ਹਾਂ ਵਿੱਚ ਐੱਨ ਸੀ ਸੀ ' ਸੀ ' ਸਰਟੀਫੀਕੇਟ ਧਾਰਕਾਂ (ਥਲ ਸੈਨਾ) ਲਈ ਰਿਜ਼ਰਵ 19 ਅਸਾਮੀਆਂ ਸ਼ਾਮਲ ਹਨ । ਇੰਡੀਅਨ ਜਲ ਸੈਨਾ ਅਕਾਦਮੀ ਇਜ਼ੀਮਾਲਾ , ਕੇਰਲ (ਆਮ ਵਰਗ) ਲਈ 45 ਜਿਨ੍ਹਾਂ ਵਿੱਚ ਐੱਨ ਸੀ ਸੀ ' ਸੀ ' ਸਰਟੀਫੀਕੇਟ ਧਾਰੀਆਂ (ਜਲ ਸੈਨਾ ਵਿੰਗ) ਲਈ ਰਿਜ਼ਰਵ 6 ਅਸਾਮੀਆਂ ਸ਼ਾਮਲ ਹਨ) ਅਤੇ ਵਾਯੂ ਸੈਨਾ ਅਕਾਦਮੀ ਹੈਦਰਾਬਾਦ ਲਈ 32 ਹਨ ।


    ਕਮਿਸ਼ਨ ਨੇ ਇੰਡੀਅਨ ਮਿਲਟਰੀ ਅਕਾਦਮੀ , ਭਾਰਤੀ ਜਲ ਸੈਨਾ ਅਕਾਦਮੀ ਵਿੱਚ ਦਾਖਲੇ ਲਈ ਕ੍ਰਮਵਾਰ 3611 , 2154 , ਅਤੇ 650 ਉਮੀਦਵਾਰਾਂ ਦੀ ਲਿਖਤ ਪ੍ਰੀਖਿਆ ਵਿੱਚ ਸਫਲ ਹੋਣ ‘ਤੇ ਸਿਫਾਰਸ਼ ਕੀਤੀ । ਅੰਤਿਮ ਤੌਰ ‘ਤੇ ਸਫਲ ਉਮੀਦਵਾਰ ਉਹ ਹਨ ਜੋ ਮਿਲਟਰੀ ਹੈੱਡਕੁਆਰਟਰ ਵੱਲੋਂ ਐੱਸ ਐੱਸ ਬੀ ਪਰਖ ਦੇ ਅਧਾਰ ਉੱਤੇ ਚੁਣੇ ਗਏ ਹਨ ।


    ਇਨ੍ਹਾਂ ਸੂਚੀਆਂ ਨੂੰ ਤਿਆਰ ਕਰਦੇ ਸਮੇਂ ਮੈਡੀਕਲ ਜਾਂਚ ਦੇ ਨਤੀਜਿਆਂ ਨੂੰ ਧਿਆਨ ਵਿਚ ਨਹੀਂ ਰੱਖਿਆ ਗਿਆ ।


    ਮਿਲਟਰੀ ਹੈਡਕੁਆਰਟਰ ਵੱਲੋਂ ਇਨ੍ਹਾਂ ਉਮੀਦਵਾਰਾਂ ਦੀ ਜਨਮ ਤਰੀਕ ਅਤੇ ਵਿੱਦਿਅਕ ਯੋਗਤਾ ਦੀ ਅਜੇ ਜਾਂਚ ਕੀਤੀ ਜਾ ਰਹੀ ਹੈ । ਇਸ ਲਈ ਇਸ ਕਾਰਨ ਨਾਲ ਇਨ੍ਹਾਂ ਸਾਰੇ ਉਮੀਦਵਾਰਾਂ ਦੀ ਉਮੀਦਵਾਰੀ ਆਰਜ਼ੀ ਹੈ । ਉਮੀਦਵਾਰਾਂ ਆਪਣੀ ਜਨਮ ਤਰੀਕ/ ਵਿੱਦਿਅਕ ਯੋਗਤਾ ਆਦਿ ਸਬੰਧ ਆਪਣੇ ਦਾਅਵੇ ਦੀ ਹਮਾਇਤ ਵਿੱਚ ਆਪਣੇ ਸਰਟੀਫੀਕੇਟਾਂ ਦੀਆਂ ਮੂਲ ਕਾਪੀਆਂ ਨਾਲ ਇਨ੍ਹਾਂ ਦੀਆਂ ਤਸਦੀਕਸ਼ੁਦਾ ਕਾਪੀਆਂ ਆਪਣੀ ਸਿਲੈਕਸ਼ਨ ਦੇ ਅਨੁਸਾਰ ਮਿਲਟਰੀ ਹੈੱਡਕੁਆਰਟਰ/ਜਲ ਸੈਨਾ ਹੈੱਡਕੁਆਰਟਰ/ ਵਾਯੂ ਸੈਨਾ ਹੈੱਡਕੁਆਰਟਰ ਨੂੰ ਭੇਜ ਦੇਣ ।


    ਪਤੇ ਵਿੱਚ ਕਿਸੇ ਤਰ੍ਹਾਂ ਦੀ ਤਬਦੀਲੀ ਦੀ ਸਥਿਤੀ ‘ਚ , ਉਮੀਦਵਾਰਾਂ ਨੂੰ ਸਲਾਹ ਦਿੱਤੀ ਜਾਂਦੀ ਹੈ ਕਿ ਉਹ ਇਸ ਦੀ ਸੂਚਨਾ ਤੁਰੰਤ ਫੌਜੀ ਹੈਡਕੁਆਰਟਰ/ਜਲ ਸੈਨਾ ਹੈੱਡਕੁਆਰਟਰ/ ਹਵਾਈ ਸੈਨਾ ਹੈੱਡਕੁਆਰਟਰ ਨੂੰ ਭੇਜ ਦੇਣ ।


    ਇਹ ਨਤੀਜੇ ਸੰਘ ਲੋਕ ਸੇਵਾ ਕਮਿਸ਼ਨ ਦੀ ਵੈੱਬਸਾਈਟ http://www.upsc.gov.in. ਉੱਤੇ ਵੀ ਮੁਹੱਈਆ ਹੋਣਗੇ । ਪਰ ਉਮੀਦਵਾਰਾਂ ਦੇ ਅੰਕ , ਇਸ ਦੀ ਪੂਰੀ ਪ੍ਰਕਿਰਿਆ ਪੂਰੀ ਹੋਣ ਤੋਂ ਬਾਅਦ , ਅਰਥਾਤ ਅਫਸਰ ਟ੍ਰੇਨਿੰਗ ਅਕਾਦਮੀ (ਓ ਟੀ ਏ) ਲਈ ਸੰਯੁਕਤ ਰੱਖਿਆ ਸੇਵਾ ਪ੍ਰੀਖਿਆ (1) 2017 ਦੇ ਨਤੀਜੇ ਐਲਾਨੇ ਜਾਣ ਤੋਂ ਬਾਅਦ ਕਮਿਸ਼ਨ ਦੀ ਵੈੱਬਸਾਈਟ ਉੱਤੇ ਮੁਹੱਈਆ ਹੋਣਗੇ ।


    ਕਿਸੇ ਵੀ ਹੋਰ ਸੂਚਨਾ ਲਈ ਉਮੀਦਵਾਰ , ਯੂਪੀਐੱਸਸੀ ਦੇ ਦਫਤਰ ਦੇ ਗੇਟ ' ਸੀ ' ਨੇੜੇ ਸਥਿਤ ਸੁਵਿਧਾ ਕਾਊਂਟਰ ਉੱਤੇ ਕਿਸੇ ਵੀ ਕਾਰਜ ਦਿਵਸ ਨੂੰ 10.00 ਵਜੇ ਤੋਂ 5.00 ਵਜੇ ਦਰਮਿਆਨ ਨਿਜੀ ਤੌਰ ‘ਤੇ ਜਾਂ ਟੈਲੀਫੋਨ ਨੰਬਰ 011-23385271/011-23381125/011- 23098543 ਉੱਤੇ ਸੰਪਰਕ ਕਰ ਸਕਦੇ ਹਨ ।


    *******

    
    
    (Release ID: 1510118) Visitor Counter : 4