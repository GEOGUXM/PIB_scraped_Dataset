      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਬੈਲਜੀਅਮ ਦੇ ਰਾਜਾ ਦੀ ਮੇਜ਼ਬਾਨੀ ਕੀਤੀ ਅਤੇ ਭਾਰਤ ਦੀ ਵਿਕਾਸ ਗਾਥਾ ਵਿੱਚ ਭਾਗੀਦਾਰੀ ਲਈ ਸੱਦਾ ਦਿੱਤਾ
      Posted On: 07 NOV 2017 4:19PM by PIB Chandigarh


    President hosts Belgian King, invites participation in Indian growth story


    ਰਾਸ਼ਟਰਪਤੀ ਨੇ ਬੈਲਜੀਅਮ ਦੇ ਰਾਜਾ ਦੀ ਮੇਜ਼ਬਾਨੀ ਕੀਤੀ ਅਤੇ ਭਾਰਤ ਦੀ ਵਿਕਾਸ ਗਾਥਾ ਵਿੱਚ ਭਾਗੀਦਾਰੀ ਲਈ ਸੱਦਾ ਦਿੱਤਾ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਅੱਜ (07 ਨਵੰਬਰ, 2017) ਰਾਸ਼ਟਪਤੀ ਭਵਨ ਵਿੱਚ ਬੈਲਜੀਅਮ ਦੇ ਰਾਜਾ ਫਿਲਿਪ ਅਤੇ ਰਾਣੀ ਮੈਥਿਲਡ ਦੀ ਅਗਵਾਈ ਕੀਤੀ। ਉਨ੍ਹਾਂ ਨੇ ਉਨ੍ਹਾਂ ਦੇ ਸਨਮਾਨ ਵਿੱਚ ਇੱਕ ਦਾਅਵਤ ਦਾ ਵੀ ਆਯੋਜਨ ਕੀਤਾ।


    ਭਾਰਤ ਵਿੱਚ ਬੈਲਜੀਅਮ ਦੇ ਰਾਜਾ ਅਤੇ ਰਾਣੀ ਦਾ ਸਵਾਗਤ ਕਰਦੇ ਹੋਏ ਰਾਸ਼ਟਰਪਤੀ ਨੇ ਕਿਹਾ ਕਿ ਉਨ੍ਹਾਂ ਨੂੰ ਇਹ ਜਾਣ ਕੇ ਖੁਸ਼ੀ ਹੋਈ ਕਿ ਬੈਲਜੀਅਮ ਅਤੇ ਸ਼ਾਹੀ ਪਰਿਵਾਰ ਦੇ ਦਿਲ ਵਿੱਚ ਭਾਰਤ ਲਈ ਵਿਸ਼ੇਸ਼ ਜਗ੍ਹਾਂ ਹੈ। ਉਨ੍ਹਾਂ ਨੇ ਕਿਹਾ ਕਿ ਇਹ ਸ਼ਾਹੀ ਦੌਰਾ ਇਸ ਲਈ ਹੋਰ ਵੀ ਮਹੱਤਵਪੂਰਨ ਹੈ ਕਿ ਭਾਰਤ ਅਤੇ ਬੈਲਜੀਅਮ ਇਸ ਸਾਲ ਆਪਣੇ ਰਾਜਨੀਤਕ ਸਬੰਧਾ ਦੀ ਸਥਾਪਨਾ ਦਾ 70ਵਾਂ ਵਰ੍ਹਾਂ ਮਨਾ ਰਹੇ ਹਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਅਤੇ ਬੈਲਜੀਅਮ ਦੇ ਮਜ਼ਬੂਤ ਸਬੰਧ ਹਨ। ਸਾਡੇ ਲੋਕਤੰਤਰ, ਕਾਨੂੰਨ ਦਾ ਸਾਸ਼ਨ, ਅਨੇਕਤਾ `ਚ ਏਕਤਾ ਦੀ ਸਥਿਤੀ ਅਤੇ ਮਨੁੱਖੀ ਅਧਿਕਾਰਾਂ ਪ੍ਰਤੀ ਸਨਮਾਨ ਦੇ ਸਾਂਝੇ ਮੁੱਲ ਸਾਡੇ ਸਬੰਧਾ ਨੂੰ ਹੋਰ ਮਜ਼ਬੂਤ ਬਣਾਉਂਦੇ ਹਨ। ਪਹਿਲਾ ਵਿਸ਼ਵ ਯੁੱਧ ਸਾਡਾ ਸਾਂਝਾ ਇਤਿਹਾਸ ਰਿਹਾ ਹੈ। ਹਜ਼ਾਰਾਂ ਭਾਰਤੀ ਸੈਨਿਕਾਂ ਨੇ ਬੈਲਜੀਅਮ ਦੇ ਲਈ ਯੁੱਧ ਕੀਤਾ ਅਤੇ ਬਲੀਦਾਨ ਦਿੱਤਾ ਹੈ। ਇਨ੍ਹਾਂ ਸੈਨਿਕਾਂ ਦੀ ਵੀਰਤਾ ਅਤੇ ਬਲੀਦਾਨ ਨੂੰ ਸਨਮਾਨ ਦੇਣ ਦੇ ਯਤਨਾਂ ਲਈ ਭਾਰਤ ਬੈਲਜੀਅਮ ਸਰਕਾਰ ਦੀ ਸ਼ਲਾਘਾ ਕਰਦਾ ਹੈ।


    ਇਸ ਦੇ ਬਾਅਦ ਦਾਅਵਤ ਦੌਰਾਨ ਗੱਲਬਾਤ ਕਰਦੇ ਹੋਏ ਰਾਸ਼ਟਰਪਤੀ ਕੋਵਿੰਦ ਨੇ ਕਿਹਾ ਕਿ ਵਿਸ਼ਵਯੁੱਧ ਦੇ ਬਾਅਦ ਬੈਲਜੀਅਮ ਦੀ ਅਰਥਵਿਵਸਥਾ ਵਿੱਚ ਮਹੱਤਵਪੂਰਨ ਸੁਧਾਰਾਂ ਨੇ ਅੰਤਰ-ਯੂਰਪ ਵਪਾਰ ਅਤੇ ਕਨੈਕਟੀਵਿਟੀ ਵਿੱਚ ਬੈਲਜੀਅਮ ਨੂੰ ਮਹੱਤਵਪੂਰਣ ਖਿਡਾਰੀ ਬਣਾ ਦਿੱਤਾ ਹੈ। ਇਹ ਉਦੋਂ ਤੋਂ ਹੀ ਯੂਰਪ ਦੀ ਉਦਯੋਗਿਕ ਉੱਨਤੀ ਵਿੱਚ ਮੋਹਰੀ ਬਣਿਆ ਹੋਇਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਵਰਤਮਾਨ ਸਥਿਤੀ ਵਿੱਚ ਭਾਰਤ ਦੁਨੀਆ ਨਾਲ ਆਪਣੇ ਵਿਕਾਸ ਵਿੱਚ ਨਵੀਂ ਊਰਜਾ ਪ੍ਰਦਾਨ ਕਰਨ ਵਿੱਚ ਲੱਗਿਆ ਹੋਇਆ ਹੈ ਅਤੇ ਅਸੀਂ ਆਪਣੀ ਵਿਕਾਸ ਗਾਥਾ ਵਿੱਚ ਬੈਲਜੀਅਮ ਦੀ ਭਾਗੀਦਾਰੀ ਦਾ ਸਵਾਗਤ ਕਰਦੇ ਹਾਂ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਬੈਲਜੀਅਮ ਯੂਰਪ ਨੂੰ ਇੱਕ ਸਫਲ ਬਾਜ਼ਾਰ ਬਣਾਉਣ ਲਈ ਇੱਕਜੁਟ ਕਰਨ ਦੀ ਪ੍ਰਕਿਰਿਆ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾਉਂਦਾ ਰਿਹਾ ਹੈ। ਬੈਲਜੀਅਮ ਦੀ ਸਰਕਾਰ ਯੂਰਪੀ ਸੰਘ ਪਰਿਯੋਜਨਾ ਲਈ ਪ੍ਰਤੀਬੱਧ ਰਹੀ ਹੈ। ਭਾਰਤ ਵੀ ਬਦਲਦੀ ਦੁਨੀਆ ਵਿੱਚ ਸਥਿਰਤਾ ਲਈ ਯੂਰਪੀ ਸੰਘ ਨੂੰ ਇੱਕ ਮਾਧਿਅਮ ਦੇ ਰੂਪ ਵਿੱਚ ਦੇਖਦਾ ਹੈ ਅਤੇ ਉਸਦੀ ਜਨਤਾ ਨੂੰ ਹਰ ਖੇਤਰ ਵਿੱਚ ਸਫਲਤਾ ਲਈ ਹਾਰਦਿਕ ਸ਼ੁਭਕਾਮਨਾਵਾਂ ਦਿੰਦਾ ਹੈ ।


    ******

    
    
    (Release ID: 1508617) Visitor Counter : 3