      ਗ੍ਰਹਿ ਮੰਤਰਾਲਾ

      ਕੇਂਦਰੀ ਗ੍ਰਹਿ ਮੰਤਰੀ ਨੇ ਰੂਸ ਨੂੰ ਭਾਰਤ ਦਾ ਬਹੁਤ ਹੀ ਭਰੋਸੇਯੋਗ ਦੋਸਤ ਕਿਹਾ
      Posted On: 29 NOV 2017 5:58PM by PIB Chandigarh


    Union Home Minister describes Russia as India’s one of the most credible friends


    ਕੇਂਦਰੀ ਗ੍ਰਹਿ ਮੰਤਰੀ ਨੇ ਰੂਸ ਨੂੰ ਭਾਰਤ ਦਾ ਬਹੁਤ ਹੀ ਭਰੋਸੇਯੋਗ ਦੋਸਤ ਕਿਹਾ


    ਕੇਂਦਰੀ ਗ੍ਰਹਿ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਕੱਲ੍ਹ ਮਾਸਕੋ ਵਿੱਚ ਭਾਰਤੀ ਭਾਈਚਾਰੇ ਦੇ ਲੋਕਾਂ ਨਾਲ ਮੁਲਾਕਾਤ ਕੀਤੀ। ਗ੍ਰਹਿ ਮੰਤਰੀ ਨੇ ਮੌਜੂਦ ਲੋਕਾਂ ਨੂੰ ਸੰਬੋਧਨ ਕਰਦੇ ਹੋਏ ਆਪਣੇ ਰੂਸ ਦੇ ਦੌਰੇ ਅਤੇ ਵਿਭਿੰਨ ਰੂਸੀ ਨੇਤਾਵਾਂ ਨਾਲ ਹੋਈ ਗੱਲਬਾਤ `ਤੇ ਸੰਤੁਸ਼ਟੀ ਪ੍ਰਗਟਾਈ। ਉਨ੍ਹਾਂ ਨੇ ਕਿਹਾ ਕਿ ਉਨ੍ਹਾਂ ਦੀ ਯਾਤਰਾ ਨਾਲ ਭਾਰਤ ਅਤੇ ਰੂਸ ਵਿਚਕਾਰ ਸੁਰੱਖਿਆ, ਦਹਿਸ਼ਤਵਾਦ ਨਾਲ ਟਾਕਰਾ, ਕੱਟੜਤਾ ਵਿਰੋਧੀ, ਨਸ਼ੀਲੇ ਪਦਾਰਥਾਂ ਦੀ ਤਸਕਰੀ ਰੋਕਣ, ਜਾਲ੍ਹੀ ਮੁਦਰਾ ਅਤੇ ਸੂਚਨਾਵਾਂ ਦੇ ਆਦਾਨ ਪ੍ਰਦਾਨ ਦੇ ਖੇਤਰ ਵਿੱਚ ਮਾਹਰਾਂ ਨੂੰ ਸਿਖਲਾਈ ਪ੍ਰਦਾਨ ਕਰਨ ਵਿੱਚ ਹੋਰ ਸਹਿਯੋਗ ਕੀਤਾ ਜਾ ਸਕੇਗਾ।


    ਸ਼੍ਰੀ ਰਾਜਨਾਥ ਸਿੰਘ ਨੇ ਭਾਰਤ ਅਤੇ ਰੂਸ ਵਿਚਕਾਰ ਰਿਸ਼ਤਿਆਂ ਅਤੇ ਦੋਸਤੀ ਦੇ ਲੰਮੇ ਇਤਿਹਾਸ ਬਾਰੇ ਗੱਲ ਕਰਦੇ ਹੋਏ ਰੂਸ ਨੂੰ ਭਾਰਤ ਦਾ ਬਹੁਤ ਹੀ ਭਰੋਸੇਯੋਗ ਦੋਸਤ ਕਿਹਾ। ਉਨ੍ਹਾਂ ਨੇ ਰੂਸ ਵਿੱਚ ਰਹਿ ਰਹੇ ਹਰੇਕ ਭਾਰਤੀ ਦੇ ਕੰਮਾਂ ਦੀ ਪ੍ਰਸ਼ੰਸਾ ਕੀਤੀ ਅਤੇ ਉਨ੍ਹਾਂ ਨੂੰ ਭਾਰਤ ਦੇ ਸੰਸਕ੍ਰਿਤਕ ਦੂਤ ਦਾ ਨਾਮ ਦਿੱਤਾ। ਉਨ੍ਹਾਂ ਨੇ ਕਿਹਾ ਕਿ ਉਨ੍ਹਾਂ ਦੀ ਭਾਰਤ ਨਾਲੋਂ ਭੌਤਿਕ ਦੂਰੀ ਲੰਮੀ ਹੋ ਸਕਦੀ ਹੈ, ਪਰੰਤੂ ਭਾਵਨਾਤਮਕ ਦੂਰੀ ਕਦੀ ਹੋ ਹੀ ਨਹੀਂ ਸਕਦੀ।


    ਉਨ੍ਹਾਂ ਨੇ ਹਾਜ਼ਰ ਭਾਈਚਾਰੇ ਨੂੰ ਭਾਰਤ ਸਰਕਾਰ ਵੱਲੋਂ ਆਤੰਕਵਾਦ ਅਤੇ ਆਤੰਕਵਾਦੀਆਂ ਦੀ ਘੁਸਪੈਠ ਨੂੰ ਰੋਕਣ ਦੀਆਂ ਕੋਸ਼ਿਸ਼ਾਂ ਅਤੇ ਸੈਨਿਕ ਬਲਾਂ ਦੇ ਦ੍ਰਿੜ ਸੰਕਲਪ ਅਤੇ ਸੰਯਮ ਬਾਰੇ ਜਾਣਕਾਰੀ ਦਿੱਤੀ। ਉਨ੍ਹਾਂ ਨੇ ਆਤੰਕਵਾਦ ਨੂੰ ਵਿਸ਼ਵ ਵੱਲੋਂ ਝੱਲਿਆ ਜਾ ਰਿਹਾ ਸਭ ਤੋਂ ਵੱਡਾ ਖ਼ਤਰਾ ਕਿਹਾ। ਉਨ੍ਹਾਂ ਨੇ ਦੇਸ਼ ਦੇ ਵਿਕਾਸ ਲਈ ਵਿਭਿੰਨ ਖੇਤਰਾਂ ਵਿੱਚ ਜਨ-ਧਨ ਯੋਜਨਾ, ਮੇਕ-ਇਨ-ਇੰਡੀਆ ਜਿਹੇ ਭਾਰਤ ਸਰਕਾਰ ਦੇ ਪ੍ਰਯਤਨਾਂ ਦੀ ਵੀ ਜਾਣਕਾਰੀ ਦਿੱਤੀ। ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਵਿਸ਼ਵ ਵਿੱਚ ਆਰਥਕ ਸ਼ਕਤੀ ਦਾ ਮੋਹਰੀ ਬਣਨ ਦੀ ਦਿਸ਼ਾ ਵਿੱਚ ਅਗ੍ਰਸਰ ਹੈ। ਉਨ੍ਹਾਂ ਭਾਰਤੀ ਸੰਸਕ੍ਰਿਤੀ ਦੀ ਦ੍ਰਿੜਤਾ ਦਾ ਉਲੇਖ ਕਰਦੇ ਹੋਏ ਕਿਹਾ ਕਿ ਸਾਡੀ ਸੰਸਕ੍ਰਿਤੀ ਸੰਪੂਰਣ ਵਿਸ਼ਵ ਨੂੰ ਇੱਕ ਪਰਿਵਾਰ-`ਵਸੁਧੈਵ ਕੁਟੁੰਭਕਮ` ਮੰਨਦੀ ਹੈ, ਜੋ ਭਵਿੱਖ ਵਿੱਚ ਭਾਰਤ ਨੂੰ ਉਦਾਰ ਸ਼ਕਤੀ ਬਣਾਉਣ ਦੀ ਆਧਾਰਸ਼ਿਲਾ ਹੈ। ਭਾਰਤ ਸਰਕਾਰ ਨੇ ਪਿਛਲੇ ਤਿੰਨ ਸਾਲਾਂ ਵਿੱਚ ਮੂਲਢਾਂਚੇ ਦੇ ਵਿਕਾਸ ਤੋਂ ਨਿਰਮਾਣ ਲਈ ਵਿਸ਼ੇਸ਼ ਯੋਗਦਾਨ ਦਿੱਤਾ ਹੈ ਅਤੇ ਭਾਰਤੀ ਲੋਕਾਂ ਦੀ ਸਾਖ਼ ਨੂੰ ਵਧਾਇਆ ਹੈ।


    *****

    
    
    (Release ID: 1511251) Visitor Counter : 4