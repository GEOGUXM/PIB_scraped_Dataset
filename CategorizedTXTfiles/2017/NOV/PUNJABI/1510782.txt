      ਖਾਣ ਮੰਤਰਾਲਾ

      36ਵੀਂ ਇੰਟਰਨੈਸ਼ਨਲ ਜਿਊਲੌਜਿਕਲ ਕਾਂਗਰਸ
      Posted On: 24 NOV 2017 4:22PM by PIB Chandigarh


    36 th International Geological Congress
    
    On the Visit of the IUGS Delegation


    36ਵੀਂ ਇੰਟਰਨੈਸ਼ਨਲ ਜਿਊਲੌਜਿਕਲ ਕਾਂਗਰਸ


    ਆਈਯੂਜੀਐੱਸ ( IUGS ) ਵਫ਼ਦ ਦੇ ਦੌਰੇ ਸਬੰਧੀ


    ਸਾਲ 2020 ਵਿੱਚ ਭਾਰਤ ਦੇ ਦਿੱਲੀ ਵਿਖੇ ਹੋਣ ਵਾਲੀ 36ਵੀਂ ਇੰਟਰਨੈਸ਼ਨਲ ਜਿਉਲੌਜਿਕਲ ਕਾਂਗਰਸ( IGC ) ਦੇ ਤਿਆਰੀ ਪੱਖਾਂ ` ਤੇ ਵਿਚਾਰ ਵਟਾਂਦਰਾ ਕਰਨ ਲਈ 20-24 ਨਵੰਬਰ ਦੌਰਾਨ ਜਿਉਲੌਜਿਕਲ ਸਾਇੰਸਾੰ ਦੀ ਅੰਤਰਰਾਸ਼ਟਰੀ ਯੂਨੀਅਨ ( IUGS ) ਦੇ ਇੱਕ ਉਚ-ਪੱਧਰੀ ਵਫ਼ਦ ਨੇ ਭਾਰਤ ਦਾ ਦੌਰਾ ਕੀਤਾ ਜਿਸ ਵਿੱਚ ਇਸ ਦੇ ਪ੍ਰਧਾਨ, ਪ੍ਰੋ: ਕਿਊਮਿੰਗ ਚੇਂਗ ( Prof. Qiuming Cheng ), ਸੈਕਟਰੀ ਜਨਰਲ, ਪ੍ਰੋ: ਐੱਸ ਸੀ ਫਿੱਨੀ ( Prof. S C Finney ), ਖ਼ਜ਼ਾਨਚੀ, ਪ੍ਰੋ: ਐੱਚ ਕਿਟਾਜ਼ੈਟੋ ( Prof. H Kitazato ) ਆਦਿ ਸ਼ਾਮਲ ਸਨ।


    ਭੂ-ਵਿਗਿਆਨਾਂ ਦੇ ਓਲੰਪਿਕ ਵਜੋਂ ਜਾਣੀਆਂ ਜਾਂਦੀਆਂ ਅੰਤਰਰਾਸ਼ਟਰੀ ਜਿਉਲੌਜਿਕਲ ਕਾਂਗਰਸਾਂ ਅੰਤਰਰਾਸ਼ਟਰੀ ਨਿਲਾਮੀ ਪ੍ਰਕਿਰਿਆ ਰਾਹੀਂ ਆਈਯੂਜੀਐੱਸ ( IUGS ) ਦੀ ਸਰਪ੍ਰਸਤੀ ਹੇਠ ਚਾਰ ਸਾਲਾਂ ` ਚ ਇੱਕ ਵਾਰ ਕਰਾਈਆਂ ਜਾਂਦੀਆਂ ਹਨ। ਭਾਰਤ ਨੇ 2012 ਵਿੱਚ ਆਸਟ੍ਰੇਲੀਆ ਦੇ ਬਰਿਸਬੇਨ ਵਿਖੇ 2020 ` ਚ ਹੋਣ ਵਾਲੀ ਕਾਂਗਰਸ ਦੀ ਮੇਜ਼ਬਾਨੀ ਕਰਨ ਲਈ ਬੋਲੀ ਜਿੱਤ ਲਈ ਸੀ। ਇਹ ਜਿੱਤ ਇੱਕ ਸ਼ਾਨਦਾਨ ਪ੍ਰਾਪਤੀ ਹੈ ਕਿਉਂਕਿ ਭਾਰਤੀ ਸਰਜ਼ਮੀਨ ` ਤੇ ਇਹ ਸਰਗਰਮੀ ਕਰੀਬ 6 ਦਹਾਕਿਆਂ ਬਾਅਦ ਹੋਣ ਜਾ ਰਹੀ ਹੈ ਅਤੇ ਸਮੁੱਚੇ ਭੂ-ਵਿਗਿਆਨਕ ਭਾਈਚਾਰੇ ਵਿੱਚ ਇਸ ਪ੍ਰਤੀ ਬਹੁਤ ਉਤਸ਼ਾਹ ਹੈ।


    ਇਸ ਸਰਗਰਮੀ ਲਈ ਇੰਡੀਅਨ ਨੈਸ਼ਨਲ ਸਾਇੰਸ ਅਕੈਡਮੀ ( INSA ) ਦੀ ਭਰਪੂਰ ਹਿਮਾਇਤ ਨਾਲ ਖਾਣ ਮੰਤਰਾਲੇ ਅਤੇ ਅਰਥ ਸਾਇੰਸਿਜ਼ ਮੰਤਰਾਲੇ ਅਤੇ ਹੋਰ ਗਵਾਂਢੀ ਸਹਿ-ਮੇਜ਼ਬਾਨ ਦੇਸ਼ਾਂ- ਬੰਗਲਾਦੇਸ਼, ਨੇਪਾਲ, ਪਾਕਿਸਤਾਨ ਅਤੇ ਸ਼੍ਰੀ ਲੰਕਾ ਵੱਲੋਂ ਸਾਂਝੇ ਤੌਰ ` ਤੇ ਖਰਚਾ ਉਠਾਇਆ ਜਾ ਰਿਹਾ ਹੈ। ਦੌਰੇ ਦੌਰਾਨ ਵਫ਼ਦ ਨੇ ਕਾਂਗਰਸ ਲਈ ਨਿਸ਼ਚਤ ਹੋਏ ਸਥਾਨ ਇੰਡੀਆ ਐਕਸਪੋ ਮਾਰਟ ਲਿਮਟਡ ਦਾ ਨਿਰੀਖਣ ਕੀਤਾ ਅਤੇ ਇਸ ਦੀ ਸੁਖਾਵੀਂ ਸਿਥਿਤੀ ਅਤੇ ਮੌਜੂਦ ਸਹੂਲਤਾਂ ` ਤੇ ਤਸੱਲੀ ਪ੍ਰਗਟਾਈ। ਟੀਮ ਨੇ ਇਸ ਅਤਿ-ਆਧੁਨਿਕ ਸੈਂਟਰ ਨੂੰ ਪ੍ਰਭਾਵਸ਼ਾਲੀ ਅਤੇ ਇਸ ਵਿਸ਼ਾਲ ਕਾਂਗਰਸ ਦੀ ਮੇਜ਼ਬਾਨੀ ਲਈ ਲੋੜੀਂਦੇ ਹਰ ਤਰ੍ਹਾਂ ਦੇ ਸਾਜ਼ੋ-ਸਮਾਨ ਨਾਲ ਲੈਸ ਕਰਾਰ ਦਿੱਤਾ। ਪ੍ਰਥਾ ਅਨੁਸਾਰ ਇਸ ਕਾਂਗਰਸ ਵਿੱਚ 6000 ਦੇ ਕਰੀਬ ਡੈਲੀਗੇਟਸ ਦੀ ਮੌਜੂਦਗੀ ਰਹਿੰਦੀ ਹੈ।


    <><><><><><>


    

    
    (Release ID: 1510782) Visitor Counter : 3