      ਪੇਂਡੂ ਵਿਕਾਸ ਮੰਤਰਾਲਾ

      ਸਰਕਾਰ, ਗ੍ਰਾਮੀਣ ਹਾਊਸਿੰਗ ਟੀਚਾ ਪ੍ਰਾਪਤ ਕਰਨ ਲਈ ਤਿਆਰ
      Posted On: 20 NOV 2017 5:05PM by PIB Chandigarh


    Government set to achiever Rural Housing Targets


    ਸਰਕਾਰ, ਗ੍ਰਾਮੀਣ ਹਾਊਸਿੰਗ ਟੀਚਾ ਪ੍ਰਾਪਤ ਕਰਨ ਲਈ ਤਿਆਰ


    ਮਾਣਯੋਗ ਪ੍ਰਧਾਨ ਮੰਤਰੀ ਨੇ ਠੀਕ ਇੱਕ ਸਾਲ ਪਹਿਲਾਂ 20 ਨਵੰਬਰ, 2016 ਨੂੰ ਆਗਰਾ ਤੋਂ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਗ੍ਰਾਮੀਣ) ਦੀ ਸ਼ੁਰੂਆਤ ਕੀਤੀ ਸੀ। 31 ਮਾਰਚ, 2019 ਤੱਕ ਲਾਭ-ਪਾਤਰੀਆਂ ਦੀ ਰਜਿਸਟ੍ਰੇਸ਼ਨ ਜ਼ਮੀਨ ਹਾਸਲ ਕਰਨ ਅਤੇ ਖ਼ਾਤਿਆਂ ਦੀ ਤਸਦੀਕ ਤੋਂ ਬਾਅਦ ਇੱਕ ਕਰੋੜ ਨਵੇਂ ਮਕਾਨ ਤਿਆਰ ਕਰਨ ਦਾ ਟੀਚਾ ਰੱਖਿਆ ਗਿਆ ਸੀ। ਇਨ੍ਹਾਂ ਵਿੱਚੋਂ 51 ਲੱਖ ਮਕਾਨ 31 ਮਾਰਚ, 2018 ਤੱਕ ਪੂਰੇ ਕੀਤੇ ਜਾਣੇ ਸਨ।


    ਸ਼ੁਰੂਆਤ ਤੋਂ ਬਾਅਦ ਕੁਝ ਮਹੀਨੇ ਲਾਭ-ਪਾਤਰੀਆਂ ਦੀ ਰਜਿਸਟ੍ਰੇਸ਼ਨ, ਭੂਮੀ ਪ੍ਰਾਪਤ ਕਰਨ ਅਤੇ ਖਾਤਿਆਂ ਦੀ ਤਸਦੀਕ ਪ੍ਰਕਿਰਿਆ ਆਦਿ ਵਿੱਚ ਲੱਗ ਗਏ। 55.85 ਲੱਖ ਮਕਾਨ ਪਹਿਲਾਂ ਹੀ ਮਨਜ਼ੂਰ ਹੋ ਚੁੱਕੇ ਹਨ ਅਤੇ ਇਨ੍ਹਾਂ ਦਾ ਕੰਮ ਪ੍ਰਗਤੀ ਅਧੀਨ ਹੈ। ਇਨ੍ਹਾਂ ਵਿੱਚੋਂ 30 ਲੱਖ ਦੇ ਕਰੀਬ ਮਕਾਨਾਂ ਦੀ ਉਸਾਰੀ ਤਾਂ ਛੱਤ ਪੱਧਰ ' ਤੇ ਪਹੁੰਚ ਗਈ ਹੈ ਅਤੇ 15 ਲੱਖ ਮਕਾਨ ਉਸਾਰੀ ਦੇ ਆਖਰੀ ਪੜਾਅ ' ਤੇ ਹਨ। ਜਦਕਿ 20 ਨਵੰਬਰ, 2017 ਨੂੰ 9.03 ਲੱਖ ਮਕਾਨ ਪਹਿਲਾਂ ਹੀ ਤਿਆਰ ਹੋ ਗਏ ਹਨ। ਇਹ ਉਮੀਦ ਕੀਤੀ ਜਾਂਦੀ ਹੈ ਕਿ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਗ੍ਰਮੀਣ) ਦੇ 10 ਲੱਖ ਘਰ 30 ਨਵੰਬਰ, 2017 ਤੱਕ, 15 ਲੱਖ ਮਕਾਨ 31 ਦਸੰਬਰ,2017 ਤੱਕ, 25 ਲੱਖ ਘਰ 31 ਜਨਵਰੀ,2018 ਤੱਕ, 35 ਲੱਖ ਘਰ 28 ਫਰਵਰੀ,2018 ਤੱਕ ਅਤੇ 51 ਲੱਖ ਘਰ 31 ਮਾਰਚ,2018 ਤੱਕ ਬਣ ਕੇ ਤਿਆਰ ਹੋ ਜਾਣਗੇ। ਛੱਤੀਸਗੜ੍ਹ, ਝਾਰਖੰਡ, ਮੱਧਪ੍ਰਦੇਸ਼, ਮਹਾਰਾਸ਼ਟਰ, ਉਡੀਸ਼ਾ, ਰਾਜਸਥਾਨ ਅਤੇ ਪੱਛਮੀ ਬੰਗਾਲ ਆਦਿ ਰਾਜਾਂ ਨੇ ਵੱਡੀ ਗਿਣਤੀ ਵਿੱਚ ਮਕਾਨ ਤਿਆਰ ਕਰ ਲਏ ਹਨ।


    *****

    
    
    (Release ID: 1510236) Visitor Counter : 3