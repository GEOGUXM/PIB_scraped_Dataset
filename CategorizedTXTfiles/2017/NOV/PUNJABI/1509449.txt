      ਵਿੱਤ ਮੰਤਰਾਲਾ

      ਕੇਂਦਰੀ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਅੱਜ ਰਾਤ ਸਿੰਗਾਪੁਰ ਦੇ ਦੋ ਦਿਨਾ ਸਰਕਾਰੀ ਦੌਰੇ ਲਈ ਰਵਾਨਾ ਹੋਣਗੇ; ਸਿੰਗਾਪੁਰ ਦੇ ਪ੍ਰਧਾਨ ਮੰਤਰੀ, ਉਪ ਵਿੱਤ ਮੰਤਰੀ ਅਤੇ ਵਿੱਤ ਮੰਤਰੀ ਨੂੰ ਮਿਲਣਾ ਨਿਸ਼ਚਿਤ; ਦੇਸ਼ ਵਿੱਚ ਨਿਵੇਸ਼ ਕਰਾਉਣ ਵਾਸਤੇ ਸੀਨੀਅਰ ਫੰਡ ਮੈਨੇਜਰਾਂ ਅਤੇ ਮੁੱਖ ਵਿੱਤੀ ਸੰਸਥਾਗਤ ਨਿਵੇਸ਼ਕਾਂ ਨੂੰ ਵੀ ਮਿਲਣਗੇ
      Posted On: 14 NOV 2017 4:33PM by PIB Chandigarh


    The Union Finance Minister Shri Arun Jaitley to leave on a two day official visit to Singapore tonight; Scheduled to meet the Singapore Prime Minister, Deputy Finance Minister and Finance Minister during his visit; To meet the Senior Fund Managers and key Financial Institutional Investors for making investment in the country


    ਕੇਂਦਰੀ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਅੱਜ ਰਾਤ ਸਿੰਗਾਪੁਰ ਦੇ ਦੋ ਦਿਨਾ ਸਰਕਾਰੀ ਦੌਰੇ ਲਈ ਰਵਾਨਾ ਹੋਣਗੇ ; ਸਿੰਗਾਪੁਰ ਦੇ ਪ੍ਰਧਾਨ ਮੰਤਰੀ, ਉਪ ਵਿੱਤ ਮੰਤਰੀ ਅਤੇ ਵਿੱਤ ਮੰਤਰੀ ਨੂੰ ਮਿਲਣਾ ਨਿਸ਼ਚਿਤ ; ਦੇਸ਼ ਵਿੱਚ ਨਿਵੇਸ਼ ਕਰਾਉਣ ਵਾਸਤੇ ਸੀਨੀਅਰ ਫੰਡ ਮੈਨੇਜਰਾਂ ਅਤੇ ਮੁੱਖ ਵਿੱਤੀ ਸੰਸਥਾਗਤ ਨਿਵੇਸ਼ਕਾਂ ਨੂੰ ਵੀ ਮਿਲਣਗੇ


    ਭਾਰਤ ਦੇ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਅੱਜ ਰਾਤ ਸਿੰਗਾਪੁਰ ਦੇ ਸਰਕਾਰੀ ਦੌਰੇ ‘ਤੇ ਜਾਣਗੇ। ਉਹ 16 ਅਤੇ 17 ਨਵੰਬਰ ਨੂੰ ਸਿੰਗਾਪੁਰ ਦੇ ਦੋ ਦਿਨਾ ਦੌਰੇ ‘ਤੇ ਰਹਿਣਗੇ। ਵਿੱਤ ਮੰਤਰੀ ਨਾਲ ਆਰਥਿਕ ਮਾਮਲੇ ਵਿਭਾਗਾਂ ( DEA), ਦੇ ਸਕੱਤਰ , ਸ਼੍ਰੀ ਸੁਭਾਸ਼ ਚੰਦਰ ਗਰਗ ਵੀ ਜਾਣਗੇ। ਦੌਰੇ ਦੌਰਾਨ, ਵਿੱਤ ਮੰਤਰੀ, ਸ਼੍ਰੀ ਅਰੁਣ ਜੇਟਲੀ ਮਜ਼ਬੂਤ ਵਪਾਰਕ, ਸੱਭਿਆਚਾਰਕ ਅਤੇ ਲੋਕਾਂ ਦੇ ਨਾਲ ਸਬੰਧਾਂ ਵਿਚਲੇ ਸਾਡੇ ਸਾਂਝੇ ਇਤਿਹਾਸ ‘ਤੇ ਬਣੇ ਭਾਰਤ ਅਤੇ ਸਿੰਗਾਪੁਰ ਦਰਮਿਆਨ ਨਜ਼ਦੀਕੀ ਸਬੰਧਾਂ ਨੂੰ ਮੁੜ ਲਾਗੂ ਕਰਨਗੇ।


    15 ਨਵੰਬਰ , 2017 ਨੂੰ ਵਿੱਤ ਮੰਤਰੀ ਸਿੰਗਾਪੁਰ ਐਕਸਪੋ ਦਾ ਦੌਰਾ ਕਰਨਗੇ ਅਤੇ 10,000 ਤੋਂ ਵੱਧ ਪ੍ਰਤੀਭਾਗੀਆਂ ਨੂੰ ਆਕਰਸ਼ਿਤ ਕਰਨ ਵਾਲੇ ਅੰਤਰਰਾਸ਼ਟਰੀ ਪ੍ਰੋਗਰਾਮ ਸਿੰਗਾਪੁਰ ਫਿਨਟੈਕ ਫੈਸਟੀਵਲ ਨੂੰ ਸੰਬੋਧਨ ਕਰਨਗੇ। ਉਹ ਐਕਸਪੋ ਵਿੱਚ ਲਗਾਏ ਗਏ ਭਾਰਤੀ ਪੈਵੀਲੀਅਨ (ਮੰਡਪ) ਵੀ ਜਾਣਗੇ ਜਿੱਥੇ ਸਰਕਾਰ ਦੇ ਅੰਦਰ ਤੇ ਬਾਹਰ ਵਿੱਤੀ ਟੈਕਨੋਲੋਜੀ ਦੇ ਵਿਕਾਸ ਵਿੱਚ ਭਾਰਤ ਦੀਆਂ ਪ੍ਰਾਪਤੀਆਂ ਦੀ ਨੁਮਾਇਸ਼ ਲਗਾਈ ਗਈ ਹੈ। 16 ਨਵੰਬਰ ਨੂੰ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਸਿੰਗਾਪੁਰ ਵਿਖੇ ਹੋ ਰਹੇ ਮੋਰਗਨ ਸਟੈਨਲੇ ਸੋਲ੍ਹਵੇਂ (16 th ) ਸਲਾਨਾ ਏਸ਼ੀਆ ਪੈਸੀਫਿਕ ਸਿਖਰ ਸੰਮੇਲਨ ਵਿੱਚ “ਭਾਰਤ : ਢਾਂਚਾਗਤ ਸੁਧਾਰਾਂ ਅਤੇ ਪ੍ਰਗਤੀ ਦੇ ਰਾਹ ‘ਤੇ” ਸਿਰਲੇਖ ਤਹਿਤ ਮੁੱਖ ਵਿਅਖਿਆਨ ਦੇਣਗੇ ਅਤੇ ਸੀਨੀਅਰ ਫੰਡ ਮੈਨੇਜਰਾਂ ਅਤੇ ਮੁੱਖ ਵਿੱਤੀ ਸੰਸਥਾਗਤ ਨਿਵੇਸ਼ਕਾਂ ਦੇ ਇਕੱਠ ਨੂੰ ਸੰਬੋਧਨ ਕਰਨਗੇ।


    ਦੌਰੇ ਦੌਰਾਨ ਭਾਰਤ ਦੇ ਵਿੱਤ ਮੰਤਰੀ , ਸ਼੍ਰੀ ਅਰੁਣ ਜੇਟਲੀ ਦੁਵੱਲੇ ਮਸਲਿਆਂ ‘ਤੇ ਵਿਚਾਰ ਕਰਨ ਲਈ ਸਿੰਗਾਪੁਰ ਦੇ ਉਪ ਪ੍ਰਧਾਨ ਮੰਤਰੀ ( DPM), ਸ਼੍ਰੀ ਥਰਮਨ ਸ਼ਾਨਮੁਗਰਤਨਮ ( Mr Tharman Shanmugaratnam ) ਨਾਲ ਮੁਲਾਕਾਤ ਕਰਨਗੇ । ਉਹ ਆਪਣੇ ਹਮਰੁਤਬਾ ਅਤੇ ਸਿੰਗਾਪੁਰ ਦੇ ਵਿੱਤ ਮੰਤਰੀ ਸ਼੍ਰੀ ਹੇਨਰਾ ਸਵੀ ਕੀਟ ( Mr Heng Swee Keat ) ਨਾਲ ਨਿਵੇਸ਼ ਅਤੇ ਹੋਰ ਮੁੱਦਿਆਂ ‘ਤੇ ਚਰਚਾ ਵੀ ਕਰਨਗੇ। ਇਸ ਦੌਰੇ ਦੌਰਾਨ ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਸਿੰਗਾਪੁਰ ਦੇ ਪ੍ਰਧਾਨ ਮੰਤਰੀ ਸ਼੍ਰੀ ਲੀ ਹਸਨ ਲੂੰਗ ਨੂੰ ਵੀ ਮਿਲਣਗੇ।


    ਵਿੱਤ ਮੰਤਰੀ ਆਪਣਾ ਸਿੰਗਾਪੁਰ ਦਾ ਦੋ ਦਿਨਾ ਦੌਰਾ ਮੁਕੰਮਲ ਕਰਕੇ 16 ਨਵੰਬਰ , 2017 ਨੂੰ ਦੇਰ ਰਾਤ ਨਵੀਂ ਦਿੱਲੀ ਵਾਪਸ ਆਉਣਗੇ।


    *********

    
    
    (Release ID: 1509449) Visitor Counter : 3