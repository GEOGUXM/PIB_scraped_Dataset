      ਪੇਂਡੂ ਵਿਕਾਸ ਮੰਤਰਾਲਾ

      ਸਾਂਸਦ ਆਦਰਸ਼ ਗ੍ਰਾਮ ਯੋਜਨਾ (ਐੱਸਏਜੀਵਾਈ) ਵਾਲੇ ਪਿੰਡਾਂ ਦੀ ਸਥਿਤੀ ਵਿੱਚ ਭਾਰੀ ਸੁਧਾਰ ਹੋਇਆ
      Posted On: 28 NOV 2017 5:46PM by PIB Chandigarh


    Significant improvement in wellbeing in many Saansad Adarsh Gram Yojana (SAGY) villages


    ਸਾਂਸਦ ਆਦਰਸ਼ ਗ੍ਰਾਮ ਯੋਜਨਾ (ਐੱਸਏਜੀਵਾਈ) ਵਾਲੇ ਪਿੰਡਾਂ ਦੀ ਸਥਿਤੀ ਵਿੱਚ ਭਾਰੀ ਸੁਧਾਰ ਹੋਇਆ


    ਮਾਨਯੋਗ ਪ੍ਰਧਾਨ ਮੰਤਰੀ ਵੱਲੋਂ 11 ਅਕਤੂਬਰ , 2014 ਨੂੰ ਸਾਂਸਦ ਆਦਰਸ਼ ਗ੍ਰਾਮ ਯੋਜਨਾ (ਐੱਸਏਜੀ ਵਾਈ) ਦੀ ਸ਼ੁਰੂਆਤ ਕੀਤੀ ਗਈ ਸੀ । ਇਸ ਦਾ ਉਦੇਸ਼ ਕੁਝ ਚੋਣਵੀਆਂ ਗ੍ਰਾਮ ਪੰਚਾਇਤਾਂ (ਜੀਪੀਜ਼) ਦੀ ਭਲਾਈ ਅਤੇ ਸਥਿਤੀ ਸੁਧਾਰਨਾ ਸੀ ਅਤੇ ਇਹ ਮਾਨਯੋਗ ਸੰਸਦ ਮੈਂਬਰਾਂ ਦੀ ਸਮੁੱਚੀ ਨਿਗਰਾਨੀ ਹੇਠ ਹੋਣਾ ਸੀ । ਯੋਜਨਾ ਦਾ ਉਦੇਸ਼ ਜਨਤਕ ਸੇਵਾਵਾਂ ਤੱਕ ਪਹੁੰਚ ਨੂੰ ਸੁਧਾਰਨਾ ਅਤੇ ਸਮਾਜਿਕ ਅਤੇ ਆਰਥਿਕ ਵਿਕਾਸ ਲਈ ਭਾਈਚਾਰਕ ਕਾਰਵਾਈ ਕਰਨਾ ਸੀ ਤਾਂ ਕਿ ਇਹ ਪਿੰਡ ਨੇੜੇ ਤੇੜੇ ਦੀਆਂ ਗ੍ਰਾਮ ਪੰਚਾਇਤਾਂ ਲਈ ਰੋਲ ਮਾਡਲ ਬਣ ਸਕਣ । ਕੁੱਲ 19732 ਪ੍ਰੋਜੈਕਟ ਐੱਸਏਜੀਵਾਈ ਪਿੰਡਾਂ ਦੇ ਵਿਕਾਸ ਲਈ ਹੱਥ ਵਿੱਚ ਲਏ ਗਏ ਸਨ ਜੋ ਕਿ ਪੂਰੇ ਹੋ ਗਏ ਹਨ ਅਤੇ 7204 ਹੋਰ ਪਿੰਡਾਂ ਵਿੱਚ ਇਹ ਸਕੀਮ ਲਾਗੂ ਕੀਤੀ ਜਾ ਰਹੀ ਹੈ ।


    ਸੰਸਦ ਦੇ 703 ਮਾਨਯੋਗ ਮੈਂਬਰਾਂ ਨੇ ਆਪਣੀਆਂ ਗ੍ਰਾਮ ਪੰਚਾਇਤਾਂ ਦੀ ਚੋਣ ਕੀਤੀ ਅਤੇ ਉਨ੍ਹਾਂ ਦੇ ਸਰਬ ਪੱਖੀ ਵਿਕਾਸ ਵਿੱਚ ਭਾਈਚਾਰਕ ਸਹਿਯੋਗ ਨਾਲ ਹਿੱਸਾ ਲਿਆ । ਕਈ ਸੂਬਿਆਂ ਵਿੱਚ ਸੂਬਾ ਸਰਕਾਰਾਂ ਨੇ ਇਨ੍ਹਾਂ ਪ੍ਰੋਗਰਾਮਾਂ ਅਤੇ ਸਰਗਰਮੀਆਂ ਨੂੰ ਲਾਗੂ ਕਰਨ ਵਿੱਚ ਪੂਰਾ ਸਹਿਯੋਗ ਦਿੱਤਾ ਜਿਸ ਨਾਲ ਕਈ ਅਹਿਮ ਸੁਧਾਰ ਨਜ਼ਰ ਆਏ ਜਿਨ੍ਹਾਂ ਵਿੱਚ ਪਿੰਡਾਂ ਨੂੰ ਖੁਲ੍ਹੇ ਥਾਂ ਤੇ ਪਖ਼ਾਨੇ ਤੋਂ ਮੁਕਤ ਕਰਨਾ (ਓਡੀਐੱਫ) , 100% ਟੀਕਾਕਰਨ ਅਤੇ ਆਈਸੀਡੀਐੱਸ ਸੈਂਟਰਾਂ ਵਿੱਚ 100% ਦਾਖ਼ਲਾ ਆਦਿ । ਇਸ ਪ੍ਰੋਗਰਾਮ ਨੂੰ ਲਾਗੂ ਕਰਨ ਵਿੱਚ ਕਈ ਸੂਬਿਆਂ ਜਿਵੇਂ ਕਿ ਛੱਤੀਸਗੜ੍ਹ , ਮੱਧ ਪ੍ਰਦੇਸ਼ , ਸਿੱਕਮ , ਤਾਮਿਲਨਾਡੂ , ਰਾਜਸਥਾਨ , ਗੁਜਰਾਤ , ਉੱਤਰ ਪ੍ਰਦੇਸ਼ ਅਤੇ ਉੱਤਰਾਖੰਡ ਵਗੈਰਾ ਵਿੱਚ ਤੇਜ਼ੀ ਆਈ । ਦੂਜੇ ਸੂਬਿਆਂ ਵਿੱਚ ਵੀ ਜੀਵਨ ਪੱਧਰ ਸੁਧਾਰਨ ਲਈ ਕਈ ਚੋਣਵੀਆਂ ਗ੍ਰਾਮ ਪੰਚਾਇਤਾਂ ਵਿੱਚ ਪਹਿਲ ਕੀਤੀ ਗਈ । ਨਤੀਜੇ ਵਜੋਂ ਸਮੁੱਚੇ ਤੌਰ ਤੇ 13% - 19% ਪਿੰਡ ਐੱਸਏਜੀਵਾਈ ਅਧੀਨ ਹੋਰ ਆਏ ਅਤੇ ਇਨ੍ਹਾਂ ਵਿੱਚ ਟੀਕਾਕਰਨ , ਜ਼ਮੀਨੀ ਸਿਹਤ ਕਾਰਡ ਅਤੇ ਔਰਤਾਂ ਨੂੰ ਐਸੱਐੱਚਜੀਜ਼ ਵਿੱਚ ਲਿਆਉਣ ਤੋਂ ਇਲਾਵਾ ਨਵੇਂ ਜਨ ਧਨ ਖ਼ਾਤੇ ਖੁਲ੍ਹੇ ।


    ਹਰ ਮਾਨਯੋਗ ਸੰਸਦ ਮੈਂਬਰ ਤੋਂ ਆਸ ਹੈ ਕਿ ਉਹ ਮਾਰਚ 2019 ਤੱਕ 3 ਗ੍ਰਾਮ ਪੰਚਾਇਤਾਂ ਦਾ ਵਿਕਾਸ ਕਰਵਾਏਗਾ । ਇਸ ਵੇਲੇ 1235 ਗ੍ਰਾਮ ਪੰਚਾਇਤਾਂ ਵਿੱਚ ਕੰਮ ਚੱਲ ਰਿਹਾ ਹੈ ।


    ਹਰ ਐੱਸਏਜੀਵਾਈ ਗ੍ਰਾਮ ਪੰਚਾਇਤ ਨੇ ਪਿੰਡ ਵਿਕਾਸ ਯੋਜਨਾ ਬਣਾਈ ਹੈ ਜਿਸ ਉੱਤੇ ਕੇਂਦਰ ਅਤੇ ਸੂਬਾ ਸਰਕਾਰਾਂ ਵੱਲੋਂ ਕੰਮ ਚੱਲ ਰਿਹਾ ਹੈ । ਸੰਭਾਵਨਾ ਹੈ ਕਿ ਸਾਰੀਆਂ ਐੱਸਈਜੀਵਾਈ ਗ੍ਰਾਮ ਪੰਚਾਇਤਾਂ ਮਾਰਚ , 2019 ਤੱਕ ਮਨੁੱਖੀ ਵਿਕਾਸ ਤੋਂ ਲੈ ਕੇ ਆਰਥਿਕ ਸਰਗਰਮੀਆਂ ਤੱਕ ਵਿੱਚ ਤੇਜ਼ੀ ਲਿਆਉਣਗੀਆਂ ।


    *****

    
    
    (Release ID: 1511141) Visitor Counter : 3