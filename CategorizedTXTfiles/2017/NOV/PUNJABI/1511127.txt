      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਉਪ ਰਾਸ਼ਟਰਪਤੀ ਸ੍ਰੀ ਐਮ ਵੈਂਕਈਆ ਨਾਇਡੂ 6 ਦਸੰਬਰ ਨੂੰ ਸੀਆਈਸੀਜ਼ ਦੀ ਸਲਾਨਾ ਕਨਵੈਨਸ਼ਨ ਦਾ ਉਦਘਾਟਨ ਕਰਨਗੇ
      Posted On: 28 NOV 2017 5:16PM by PIB Chandigarh


    Vice President Shri M. Venkaiah Naidu to inaugurate CIC’s Annual Convention on 6th December


    ਉਪ ਰਾਸ਼ਟਰਪਤੀ ਸ੍ਰੀ ਐਮ ਵੈਂਕਈਆ ਨਾਇਡੂ 6 ਦਸੰਬਰ ਨੂੰ ਸੀਆਈਸੀਜ਼ ਦੀ ਸਲਾਨਾ ਕਨਵੈਨਸ਼ਨ ਦਾ ਉਦਘਾਟਨ ਕਰਨਗੇ


    ਸੀਆਈਸੀਜ਼ ਨੇ ਆਰਟੀਆਈ ਲਾਗੂ ਹੋਣ ਬਾਰੇ 30 ਨਵੰਬਰ ਤੱਕ ਪ੍ਰੈਜ਼ੈਂਟੇਸ਼ਨ ਮੰਗੇ


    ਕੇਂਦਰੀ ਸੂਚਨਾ ਕਮਿਸ਼ਨ ( ਸੀਆਈਸੀ) ਵੱਲੋਂ ' ਸੂਚਨਾ ਦੇ ਅਧਿਕਾਰ ' ਬਾਰੇ 12ਵੀਂ ਸਾਲਾਨਾ ਕਨਵੈਨਸ਼ਨ 6 ਦਸੰਬਰ ਨੂੰ ਇਥੇ ਕਰਵਾਈ ਜਾ ਰਹੀ ਹੈ । ਉਪ ਰਾਸ਼ਟਰਪਤੀ ਸ੍ਰੀ ਐਮ ਵੈਂਕਈਆ ਨਾਇਡੂ ਇਸ ਕਨਵੈਨਸ਼ਨ ਦਾ ਉਦਘਾਟਨ ਕਰਨਗੇ ਅਤੇ ਇਸ ਵਿੱਚ ਉਦਘਾਟਨੀ ਭਾਸ਼ਣ ਦੇਣਗੇ ।


    ਸੀਆਈਸੀ ਨੇ ਇਸ ਤੋਂ ਪਹਿਲਾਂ ਪਿਛਲੇ ਸਾਲ 7 ਅਤੇ 8 ਨਵੰਬਰ ਨੂੰ ਸਲਾਨਾ ਕਨਵੈਨਸ਼ਨ ਆਯੋਜਿਤ ਕੀਤੀ ਸੀ । ਇਹ ਕਨਵੈਨਸ਼ਨ ਸੂਚਨਾ ਦੇ ਅਧਿਕਾਰ ਕਾਨੂੰਨ 2005 ਦੇ ਲਾਗੂ ਹੋਣ ਦੇ ਸਬੰਧ ਵਿੱਚ ਆਯੋਜਿਤ ਕੀਤੀ ਜਾਂਦੀ ਹੈ ਅਤੇ ਇਸ ਵਿੱਚ ਇਸ ਕਾਨੂੰਨ (ਆਰ ਟੀ ਆਈ) ਦੇ ਦੇਸ਼ ਭਰ ਵਿੱਚ ਲਾਗੂ ਹੋਣ ਦੀ ਸਥਿਤੀ ਦਾ ਜਾਇਜ਼ਾ ਲਿਆ ਜਾਂਦਾ ਹੈ । ਇਸ ਕਨਵੈਨਸ਼ਨ ਵਿੱਚ ਦੇਸ਼ ਭਰ ਤੋਂ ਸਾਰੇ ਸੂਬਾਈ ਸੂਚਨਾ ਕਮਿਸ਼ਨ ਹਿੱਸਾ ਲੈਂਦੇ ਹਨ ।


    ਇਸ ਸਾਲ ਕਨਵੈਨਸ਼ਨ ਤੋਂ ਪਹਿਲਾਂ ਦੋ ਸੈਮੀਨਾਰ ਮਈ ਅਤੇ ਜੁਲਾਈ ਵਿੱਚ ਆਯੋਜਿਤ ਕੀਤੇ ਗਏ ਜਿਨ੍ਹਾਂ ਵਿੱਚ ਕ੍ਰਮਵਾਰ ' ਆਰ ਟੀ ਆਈ ਕਾਨੂੰਨ 2005 ' ਅਤੇ ' ਭੋਂ ਰਿਕਾਰਡਜ਼ ਅਤੇ ਆਰਟੀਆਈ ਕਾਨੂੰਨ ' ਦੇ ਲਾਗੂ ਹੋਣ ਬਾਰੇ ਚਰਚਾ ਹੋਈ ।


    ਸੀਆਈਸੀ ਨੇ ਪੂਰੀ ਤਰ੍ਹਾਂ ਖੋਜ ਕਰਕੇ ਤਿਆਰ ਪ੍ਰੈਜ਼ੈਂਟੇਸ਼ਨਾਂ , ਜਿਨ੍ਹਾਂ ਵਿੱਚ ਕੇਸ ਸਟਡੀਜ਼ ਵੀ ਸ਼ਾਮਿਲ ਹਨ , ਵਿਦਿਅਕ ਮਾਹਿਰਾਂ , ਪ੍ਰੈਕਟੀਸ਼ਨਰਾਂ , ਖੋਜੀਆਂ , ਐਨਜੀਓਜ਼/ਸਿਵਲ ਸੁਸਾਇਟੀ ਗਰੁੱਪਾਂ , ਵਿਦਿਆਰਥੀਆਂ ਅਤੇ ਹੋਰ ਭਾਈਵਾਲਾਂ ਤੋਂ ਮੰਗੇ ਹਨ । ਇਹ ਪ੍ਰੈਜ਼ੈਂਟੇਸ਼ਨਾਂ ਤਿੰਨ ਵਿਸ਼ਿਆਂ ' ਸੂਓ ਮਾਟੋ ਡਿਸਕਲੋਜ਼ਰਜ਼ ', ' ਰਿਕਾਰਡ ਕੀਪਿੰਗ ' ਅਤੇ ' ਆਰਟੀਆਈ ਐਕਟ ਨੂੰ ਲਾਗੂ ਕਰਨ ਵਿੱਚ ਆ ਰਹੇ ਮਸਲਿਆਂ ' ਬਾਰੇ ਮੰਗੇ ਗਏ ਹਨ ।


    ਚਾਹਵਾਨ ਵਿਅਕਤੀਆਂ ਨੂੰ ਬੇਨਤੀ ਕੀਤੀ ਗਈ ਹੈ ਕਿ ਉਹ ਆਪਣੀ ਪ੍ਰੈਜ਼ੈਂਟੇਸ਼ਨ, ਕਮਿਸ਼ਨ ਵਿੱਚ ਜੁਆਇੰਟ ਸੈਕ੍ਰੇਟਰੀ (ਲਾਅ) ਕੋਲ ਹੋਰ ਸਬੰਧਤ ਜਾਣਕਾਰੀ , ਜਿਵੇਂ ਕਿ ਪੂਰਾ ਨਾਂ ਅਤੇ ਸੰਪਰਕ ਵੇਰਵੇ ਸਮੇਤ ਭੇਜਣ । ਇਹ ਪ੍ਰੈਜ਼ੈਂਟੇਸ਼ਨ 30 ਨਵੰਬਰ 2017 ਤੋਂ ਪਹਿਲਾਂ jslaw-cic0gov.in ਕੋਲ ਭੇਜੇ ਜਾਣ । ਇਸ ਉੱਤੇ ਪ੍ਰੈਜ਼ੈਂਟੇਸ਼ਨ ਦਾ ਵਿਸ਼ਾ ਜਿਵੇਂਕਿ ' ਸੈਮੀਨਾਰ ਔਨ ਇੰਪਲੀਟੇਸ਼ਨ ਆਫ ਆਰਟੀਆਈ ਐਕਟ 2015 ' ਲਿਖਿਆ ਹੋਵੇ ।


    

    
    (Release ID: 1511127) Visitor Counter : 3