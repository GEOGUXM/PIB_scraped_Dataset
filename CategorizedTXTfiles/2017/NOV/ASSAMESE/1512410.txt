      প্রধানমন্ত্রী বক্তৃতা

      বৈশ্বিক উদ্যমিতা সন্মিলন, ২০১৭ত প্ৰধানমন্ত্ৰীৰ ভাষণ
      Posted On: 28 NOV 2017 6:20PM by PIB Guwahati


    আমেৰিকা যুক্তৰাষ্ট্ৰ চৰকাৰৰ সহযোগিতাত বৈশ্বিক উদ্যমিতা সন্মিলন, ২০১৭ত আয়োজন কৰিবলৈ পাই আমি নথৈ আনন্দিত।


    দক্ষিণ আফ্ৰিকাত প্ৰথমে এই সন্মিলন অনুষ্ঠিত হৈছিল। এই সন্মিলনে বিশ্বৰ আগশাৰীৰ বিনিয়োগকাৰী, উদ্যোগী, শিক্ষাবিদ, বুদ্ধিজীৱি আৰু অন্যান্য অংশীদাৰক একেটা বৈশ্বিক উদ্যমিতা ব্যৱস্থাৰ সমবেত হোৱাৰ সূযোগ প্ৰদান কৰে।


    এই সন্মিলনে ছিলিকন ভেলীৰ সৈতে কেৱল হায়দৰাবাদকে সংযোগ নকৰে, বৰঞ্চ মাৰ্কিন যুক্তৰাষ্ট্ৰৰ সৈতে ভাৰতৰ সম্পৰ্ক অধিক সূদৃঢ় কৰি তুলিব। উদ্যোগ আৰু নতুনত্ব উদ্ভাৱনৰ ক্ষেত্ৰত এই সন্মিলনে আমাৰ দুয়ো দেশৰ প্ৰতিশ্ৰুতিক তুলি ধৰিব ।


    এই বছৰৰ সন্মিলনত আলোচনা হোৱা বিষয়বোৰৰ ভিতৰত স্বাস্থ্য সুৰক্ষা আৰু জীৱন বিজ্ঞান, ডিজিটেল অর্থব্যৱস্থা আৰু আর্থিক প্রযুক্তি, বিদ্যু ৎ আৰু আন্তঃগাঁথনি তথা প্রচাৰ মাধ্যম আৰু বিনোদন ইত্যাদি বিষয়সমূহো মানৱ সমাজৰ কল্যাণ আৰু সমৃদ্ধিৰ অন্তৰ্গত ।


    এইবাৰৰ বৈশ্বিক উদ্যমিতা সন্মিলনৰ মূল বৈশিষ্ট্য হৈছে “ সকলো সমৃদ্ধিৰ বাবে মহিলাই প্রথম ” বাবে স্বতন্ত্র হৈ উঠিছে । ভাৰতীয় ভাবধাৰায় মহিলাসকলক শক্তি স্বৰূপ অর্থা ৎ শক্তিৰ দেৱী বুলি জ্ঞান কৰা হয় । আমাৰ সকলো ধৰণৰ উন্নয়নৰ ক্ষেত্ৰত মহিলা সবলীকৰণ বিশেষ গুৰুত্বপূর্ণ বুলি আমি বিশ্বাস কৰো।


    আমাৰ ইতিহাসতো মহিলাক অনন্য প্ৰতিভাশালী আৰু দৃঢ়তাপৰায়ণ হিচাপে অভিহিত কৰিছে। খ্ৰীষ্টপূৰ্ব সপ্তম শতিকাত গাৰ্গী নামৰ প্ৰাচীন দাৰ্শনিকে এগৰাকী ঋষি দাৰ্শনিকক বিতৰ্কৰ বাবে প্ৰত্যাহ্বান জনাইছিল, যিটো সেই সময়ৰ বাবে নাভূত-নাশ্ৰুত ঘটনা আছিল। ৰাণী অহল্যাবাই হোলকাৰ আৰু ৰাণী লক্ষীবাইৰ দৰে আমাৰ যোদ্ধা ৰাণীসকলে তেওঁলোকৰ ৰাজ্যৰ সুৰক্ষাৰ বাবে সাহসিকতাৰে যুঁজ দিছিল। আমাৰ স্বাধীনতা সংগ্রামতো এনেধৰণৰ অনুপ্রেৰণামূলক উদাহৰণ আছে।


    ভাৰতীয় মহিলাসকলে জীৱনৰ বিভিন্ন বৃত্তিত নেতৃত্ব দিছিল। মংগলগ্রহ অভিযানকে ধৰি আমাৰ সকলো মহাকাশ অভিযান মহিলা বিজ্ঞানীসকল অৱদান অপৰিসীম । ভাৰতীয় বংশোদ্ভূত কল্পনা চাওলা আৰু সুনীতা উইলিয়ামছে আমেৰিকাৰ মহাকাশ অভিযানত অংশগ্রহণ কৰিছিল।


    ভাৰতৰ আটাইতকৈ পুৰণি চাৰিটা হাইকোর্টৰ ভিতৰত তিনখনতে এতিয়া মহিলা বিচাৰপতিৰ নেতৃত্বত পৰিচালিত । আমাৰ মহিলা খেলুৱৈসকলে দেশক গর্বিত কৰি আহিছে। এই হায়দৰাবাদ চহৰৰে ছাইনা নেহৱাল, পি.ভি. সিন্ধু, ছানিয়া মির্জা ভাৰতৰ বাবে বিজয়েৰে গৌৰৱ কঢ়িয়াই আনিছে।


    ভাৰতত তৃণমূল পর্যায়ৰ নীতি-নির্ধাৰণত মহিলাসকলৰ অংশগ্রহণ সুনিশ্চিত কৰাৰ বাবে গ্রামীণ আৰু চহৰৰ স্থানীয় সংস্থাসমূহে আমি মহিলাসকলৰ ন্যূনতম এক-তৃতীয়াংশ প্রতিনিধিত্ব প্রদান কৰিছে।


    আমাৰ কৃষি আৰু সহযোগী ক্ষেত্রসমূহ ৬০শতাংশতকৈও অধিক কর্মীয়েই মহিলা । গুজৰাটত দুগ্ধ সমবায় আৰু শ্রী মহিলা গৃহ উদ্যোগ লিজ্জত পাপড় হৈছে বিশেষভাবে সফল আৰু বিশ্বজুৰি প্রশংসিত মহিলা পৰিচালিত সমবায় আন্দোলনৰ অন্যতম উদাহৰণ ।


    বন্ধুসকল,


    এই বৈশ্বিক উদ্যমিতা সন্মিলনত ৫০ শতাংশতকৈও অধিক প্রতিনিধিয়েই মহিলা । অহা দুদিনত আপোনালোকে এনে বহুতো মহিলাক লগ পাব, যিসকলে তেওঁলোকৰ নিজৰ জীৱনত বিভিন্ন বৃত্তিত বিভিন্ন ধৰণে আগবাঢ়িবলৈ সাহস দেখুৱাইছে। তেওঁলোকে নতুন প্ৰজন্মৰ মহিলা উদ্যোগীসকলক অনুপ্রাণিত কৰিছে । মই আশা কৰো যে মহিলা উদ্যোগীসকলক আগুৱাই যোৱাত কেনেদৰে সহায় কৰিব লাগে, সেই বিষয়ে সন্মিলনৰ আলোচনাত গুৰুত্ব দিব।


    সন্মানীয় অতিথিবৃন্দ,


    যুগ যুগ ধৰি উদ্ভাৱন আৰু উদ্যোগৰ জন্মভূমি হৈছে ভাৰত । ভাৰতৰ প্রাচীন গ্ৰন্থ ‘ চৰক সংহিতা ’ ৰ জৰিয়তে বিশ্বৰ সন্মুখত আয়ুর্বেদক চিনাকী কৰাই দিয়া হৈছে। ভাৰত আন এক উল্লেখযোগ্য উদ্ভাৱন হৈছে যোগ । বৰ্তমা ন প্রতি বছৰৰ ২১ জুনত যোগ দিৱস উদযাপনৰ বাবে সমগ্ৰ বিশ্ব আগুৱাই আহিছে। অধ্যাত্মিকতা, পৰম্পৰাগতভাৱে আৰু আয়ুর্বেদিক সামগ্ৰীৰ জৰিয়তে যোগৰ প্ৰচাৰ আৰু প্ৰসাৰৰ বাবে বহু উদ্যোগী জড়িত হৈ পৰিছে।


    বর্তমান আমি যি ডিজিটেল যুগত বাস কৰিছো, তাৰ মূল ভিত্তি হৈছে যুগ্ম পদ্ধতি । এই যুগ্ম পদ্ধতিৰ মূল ভিত্তি ‘ শূন্য বা জিৰো ’ ৰ উদ্ভাৱন ভাৰতত আর্যভট্টৰ কামৰ মাধ্যমেৰে সম্ভৱ হৈছে । এইদৰে আধুনিক যুগৰ আর্থিক নীতি, কৰ পদ্ধতি আৰু জন অর্থনীতিৰ বিভিন্ন বিষয়ৰ সন্দৰ্ভত আমাৰ প্রচীন গ্ৰন্থ কৌটিল্যৰ অর্থশাস্ত্রত বৰ্ণনা কৰা হৈছে।


    প্রাচীন ভাৰতত ধাতু বিদ্যাৰ পাৰদর্শিতাৰ কথা সৰ্বজনবিদিত। আমাৰ বহু বন্দৰ আৰু পোতাশ্রয়, বিশেষকৈ বিশ্বৰ সবাটোকৈ প্রাচীন জাহাজ ঘাট ‘ লোথালে ’ আমাৰ অসাধাৰণ বাণিজ্য সংযোগ কথাকে প্রমাণিত কৰে। বিদেশৰ মাটিত ভাৰতীয় নাবিকৰ ভ্রমণ কাহিনী আমাৰ পূর্বপুৰুষসকলৰ উদ্যোগী মানসিকতা আৰু উদ্যমকে প্রতিফলিত কৰিছে।


    এজন উদ্যোগীক চিনাক্ত কৰাৰ প্রধান গুণসমূহ কি কি ?


    এজন উদ্যোগীয়ে কোনো উদ্দেশ্য পুৰণৰ বাবে জ্ঞান আৰু দক্ষতা ব্যৱহাৰ কৰে । প্রতিকূল অৱস্থাতো এজন উদ্যোগীয়ে সুযোগ বিচাৰি উলিয়ায়। তেওঁলোকে ব্যৱহাৰকাৰীৰ বাবে অধিক সুবিধাজনক আৰু আৰামদায়ক পদ্ধতি তৈয়াৰ কৰাৰ প্রয়োজনীয়তা অনুভব কৰে । তেওঁলোক ধৈর্যশীল আৰু দৃঢ়প্রতিজ্ঞ । স্বামী বিবেকানন্দই কৈছিল, প্রতিটো কামক তিনিটা পর্যায়ৰ মাজেৰে অতিক্ৰম কৰে — উপহাস, বিৰোধিতা আৰু তাৰ পাছত স্বীকৃতি । যিসকলে সময়তকৈ বহু আগতে কিবা ভাবি থাকে, তেওঁলোকক সদায় ভুল বোজা যায়। অধিকাংশ উদ্যোক্তাই ইয়াৰ সৈতে পৰিচিত ।


    মানৱ সমাজৰ ভালৰ বাবে বিভিন্ন ধৰণে আৰু সময়তকৈ আগুৱাই চিন্তা কৰাৰ ক্ষমতাই এজন উদ্যোগীক স্বতন্ত্র কৰি ৰাখে। মই ভাৰতৰ নব প্রজন্মৰ মাজত সেই ক্ষমতাকে প্ৰত্যক্ষ কৰিছো। মই ৮০ কোটি সম্ভাৱ্য উদ্যোগীক দেখিছো, যিসকলে বিশ্বক এক উন্নত স্থানলৈ লৈ যোৱাৰ কাম কৰিব পাৰে।


    ভাৰতত স্মার্টফোনৰ ব্যৱহাৰকাৰীৰ সংখ্যা ২০১৮ চনৰ ভিতৰত ৫০০ নিযুটতকৈ অধিক হ ’ ব বুলি কোৱা হৈছে। এই বিষয়টিয়ে যিকোনো উদ্যোগৰ বিকাশৰ বাবে আৰু সংস্থাপন বৃদ্ধিত এক অপৰিসীম সম্ভাৱনীয়তাকে সূচাইছে।


    আমাৰ ষ্টাৰ্ট-আপ আঁচনি হৈছে উদ্যোগৰ প্ৰচাৰ কৰাৰ বাবে আৰু উদ্ভাৱনাক উ ৎসাহ যোগোৱা ৰ ক্ষেত্ৰত এক ব্যাপক কার্য পৰিকল্পনা । ইয়াৰ যোগেদি পৰিচালনগত ভাৰ হ্ৰাস কৰি ষ্টার্ট-আপক সহায় কৰা হৈছে। ১২০০তকৈ অধিক অপ্রচলিত আইন বাতিল কৰা হৈছে, ২১টা খণ্ডৰ এফডিআই ৰ বাবে ৮৭টা নিয়ম লাঘৱ কৰা হৈছে আৰু চৰকাৰৰ বিভিন্ন ব্যৱস্থা এতিয়া অনলাইনৰ জড়িয়তে কৰা হৈছে ।


    আমাৰ চৰকাৰে বাণিজ্যিক পৰিবেশ উন্নত কৰাৰ বাবে বিভিন্ন ধৰণৰ পদক্ষেপ গ্রহণ কৰিছে । ইয়া ৰ ফলতে বিশ্ব বেংকৰ সহজে বাণিজ্য কৰিব পৰা পৰিবেশৰ প্রতিবেদন ভাৰতৰ স্থান বিগত তিনি বছৰত ১৪২ ৰ পৰা ১০০তম স্থানলৈ উন্নীত হৈছে ।


    আমি আমাৰ বিভিন্ন সূচক যেনে নির্মাণৰ অনুমতি, ঋণ লাভ, সংখ্যালঘু বিনিয়োগকাৰীসকলৰ সুৰক্ষা, কৰ প্রদান, চুক্তি প্রয়োগ কৰা, আর্থিক শূন্যতা স্থিৰ কৰা ইত্যাদি ক্ষেত্রত উন্নতি লাভ কৰিছো।


    এই প্রক্রিয়া এতিয়াও শেষ হোৱা নাই। বৰ্তমান এনে এক যুগ আহিছে য ’ ত আমি ১০০তম স্থান উন্নীত হোৱাতে সন্তুষ্ট হ ’ লে নহ ’ ব। আমি ৫০তম স্থানৰ দিশে অগ্ৰসৰ হোৱাৰ চেষ্টা কৰিছো।


    আমি উদ্যোগীসকলক ১০ লাখ টকালৈকে সহজে আর্থিক সাহাৰ্য প্রদান কৰাৰ বাবে মুদ্রা প্রকল্পৰ সূচনা কৰিছো। ২০১৫ চনত ইয়াৰ শুভাৰম্ভ কৰাৰ পাছৰ পৰা বৰ্তমানলৈকে ৯ কোটিৰো অধিক ঋণ অনুমোদন কৰা হৈছে, যাৰ আৰ্থিক মূল্য প্রায় ৪.২৮ লাখ কোটি টকা । ইয়া ৰ ভিতৰত ৭ কোটিতকৈ অধিক ঋণ মহিলা উদ্যোগীসকলৰ বাবে অনুমোদন কৰা হৈছে ।


    মোৰ চৰকাৰৰ অধীনত “ অটল উদ্ভাৱন অভিযান ” ৰ আৰম্ভ কৰা হৈছে । ইয়াৰ জৰিয়তে আমি ৯০০তকৈও অধিক বিদ্যালয়ত বিভিন্ন ধৰণৰ মেৰামতিৰ গৱেষণাগাৰ মুকলি কৰিছো, যাতে ল ’ ৰা-ছোৱালীসকল উদ্ভাৱন আৰু উদ্যোগৰ সংস্কৃতিৰ প্ৰতি প্ৰো ৎসাহিত হয় । আমাৰ “ মেণ্টৰ ইণ্ডিয়া ” প্ৰচেষ্টাৰ শুভাৰম্ভণিয়ে এইক্ষেত্রত দক্ষ শিক্ষাৰ্থীয়ে তেওঁলোকৰ এই মেৰামতিৰ গৱেষণাগাৰৰ মাধ্যমত ছাত্র-ছাত্রীসকলৰ পৰামর্শ দিয়া আৰু শিকাৰ বাবে কৰা হৈছে । তদুপৰি , বিভিন্ন বিশ্ববিদ্যালয় আৰু গৱেষণা প্রতিষ্ঠানত ১৯টা ইনকিউবেচন চেণ্টাৰ গঢ় দিয়া হৈছে । উদ্ভাৱনমূলক ষ্টার্ট-আপ বাণিজ্যক পৰিমাপযোগ্য আৰু দীর্ঘস্থায়ী কৰাৰ বাবে এই কেন্দ্রসমূহে কাম কৰিব।


    আমি আধাৰ কাৰ্ডৰ শুভাৰম্ভ কৰিছো, যিটো বিশ্বৰ সর্ববৃহ ৎ বায়োমেট্রিক নির্ভৰ ডিজিটেল ডাটাবেছ। বৰ্তমানলৈকে ১১৫ কোটি লোকে আধাৰ কাৰ্ড খুলিছে আৰু প্রতিদিনে ৪ কোটিতকৈও অধিক লেনদেন ডিজিটেল পদ্ধতিৰে সম্ভৱ হৈছে। আমি বৰ্তমান আধাৰ ব্যৱহাৰ কৰি প্রত্যক্ষ লাভ হস্তান্তৰৰ মাধ্যমত সুবিধা পোৱাসকলক বিভিন্ন ধৰণৰ চৰকাৰী আর্থিক সুবিধা প্রদান কৰা হৈছে।


    জন ধন যোজনাৰ অধীনত ৩০ কোটি বেংক একাউন্ট খোলা হৈছে, য ’ ত ৬৮৫ বিলিয়ন টকা অৰ্থা ৎ ১০ বিলিয়ন ডলাৰতকৈও অধিক টকা জমা হৈছে। ইয়াৰ জৰিয়তে আগতে সমাজত যিসকল লোক বেংকৰ আওঁতালৈ অহা নাছিল, তেওঁলোকক আনুষ্ঠানিত আর্থিক পদ্ধতিৰ অধীনস্থ কৰা হয়। ইয়াৰ জৰিয়তে ৫৩ শতাংশ একাউণ্টেই মহিলাৰ ।


    আমি নগদ লেনদেন হ্ৰাস কৰাৰ দিশে লাহে লাহে আগুৱাই যোৱাৰ বাবে কাম কৰি আহিছো আৰু ইয়াৰ বাবে ‘ ভীম ’ ( BHIM ) নামৰ এটা ইউনিফাইড পেমেন্ট ইন্টাৰফেছ এপপৰ প্ৰৱৰ্তন কৰিছো। এবছৰতকৈও কম সময়তে এই পদ্ধতিৰে এতিয়া দৈনিক ২৮০ হাজাৰ লেনদেন সম্ভৱ হৈছে।


    দেশৰ প্রতিখন গাঁৱত বিদ্যু ৎ সংযোগ দিয়াৰ প্ৰচেষ্টা সম্পূৰ্ণ হোৱাত সহায় কৰাৰ বাবে আমি ‘ সৌভাগ্য প্রকল্প ’ ৰ শুভাৰম্ভ কৰিছো। ইয়াৰ জৰিয়তে ২০১৮ চনৰ ডিচেম্বৰ মাহৰ ভিতৰত সকলো পৰিয়াকে বিদ্যু ৎ সেৱা প্ৰদান কৰা হ ’ ব।


    আমি ২০১৯ চনৰ মার্চ মাহৰ ভিতৰত সকলো গ্রামীণ এলেকাত হাইস্পীড ব্রোডবেণ্ড ইন্টাৰনেট সেৱা প্ৰদানৰ বাবেও এটি আঁচনি হাতত লৈছো।


    আমি স্বচ্ছ বিদ্যু ৎ আঁচনিৰ অধীনত কেৱল যোৱা তিনি বছৰতে আমি আমাৰ নবীকৰণযোগ্য বিদ্যুতৰ ক্ষমতা ৩০ হাজাৰ মেগাৱাটৰ পৰা দুগুণ বৃদ্ধি কৰি ৬০ হাজাৰ মেগাৱাট কৰিবলৈ সক্ষম হৈছো। যোৱা বছৰত সৌৰ শক্তি উ ৎপা দনৰ ক্ষমতা ৮০ শতাংশতকৈও অধিক বৃদ্ধি পাইছে । আমি এটি ৰাষ্ট্ৰীয় গেছ গ্রীড নির্মাণৰ বাবেও কাম কৰিছো। এটি ব্যাপক ৰাষ্ট্ৰীয় বিদ্যু ৎ নীতি গঠনৰ দিশতো আমি কাম কৰি আছো।


    অনাময় আৰু পৰিষ্কাৰ-পৰিচ্ছন্নতাৰ উন্নয়নত আমাৰ স্বচ্ছ ভাৰত অভিযান তথা গ্রামীণ আৰু চহৰত প্ৰৱৰ্তন কৰা আবাস যোজনা অভিযানে, মর্যাদাপূর্ণ জীৱনৰ প্রতি আমাৰ প্রতিশ্রুতিকে প্ৰতিনিধিত্ব কৰে।


    সাগৰমালা আৰু ভাৰতমালাৰ দৰে আমাৰ আন্তঃগাঁথনি আৰু সংযোগকাৰী প্ৰচেষ্টাসমূহে উদ্যোগীসকলক বিনিয়োগৰ বাবে যথেষ্ট বাণিজ্যিক সুযোগ প্রদান কৰিছে ।


    আমাৰ শেহতীয়া ‘ বিশ্ব খাদ্য ভাৰত ’ প্ৰচেষ্টাই খাদ্য প্রস্তুতকৰণ উদ্যোগ আৰু কৃষি ক্ষেত্রৰ অপচয়ক লৈ উদ্যোগীসকলৰ সৈতে সংযুক্ত হোৱাৰ ক্ষেত্রত সহায় কৰিছে ।


    আমাৰ চৰকাৰে উপলব্ধি কৰে যে উদ্যোগৰ বিস্তাৰৰ ক্ষেত্রত সকলোৰে বাবে স্বচ্ছ নীতি আৰু আইনৰ শাসন প্রদানকাৰী পৰিৱেশৰ প্রয়োজন ।


    দেশজুৰি সামগ্ৰী আৰু সেৱা কৰ প্ৰৱৰ্তনৰ জৰিয়তে ঐতিহাসিক কৰ পদ্ধতি গ্রহণ কৰা হৈছে । ২০১৬ চনত শুভাৰম্ভ কৰা আমাৰ অর্থশূন্যতা আৰু দেউলীয়া অৱস্থাৰ আইন ( Insolvency and Bankruptcy Code ) হৈছে সমস্যাৰ সন্মুখীন হোৱা উদ্যোগৰ সময়ানুৱৰ্তী সমাধান সুনিশ্চিত কৰাৰ এক পদক্ষেপ ।


    সমান্তৰাল অর্থনীতি মোকাবিলা কৰা, কৰ ফাঁকি ৰোধ কৰা আৰু ক ’ লা ধন নিয়ন্ত্রণৰ বাবে কঠোৰ পদক্ষেপ গ্রহণ কৰা হৈছে ।


    আমাৰ এই প্রচেষ্টাক মুডী ’ জৰ শেহতীয়া স্বীকৃতিয়ে ভাৰতৰ চৰকাৰী বণ্ড ৰেটিঙক উন্নত কৰিছে । এই অগ্রগতি প্রায় ১৪ বছৰ পাছত হৈছে ।


    বিশ্ব বেংকৰ লজিষ্টিক পাৰফৰমেন্স সূচকত ভাৰতৰ স্থান ২০১৪ চনৰ ৫৪তম স্থানৰ পৰা আগুৱাই ২০১৬ চনত ৩৫তম স্থানত উপনীত হৈছে । ইয়া ৰ জৰিয়তে কোনো দেশৰ পৰা সমাগ্ৰী আমদানি বা ৰপ্তানি কৰাটো সহজ আৰু দক্ষ হৈ পৰিব।


    এটি বিনিয়োগ অনুকূল পৰিৱেশক সমষ্টিগত অর্থনৈতিক দৃষ্টিকোণৰ পৰা স্থিতিশীল কৰা প্রয়োজন । আমি ৰাজকোষ আৰু কাৰেণ্ট একাউণ্টৰ ঘাটি নিয়ন্ত্রণ কৰিবলৈ আৰু মুদ্রাস্ফীতি হ্ৰাস কৰাত সফল হৈছো। আমাৰ বৈদেশিক মুদ্রাৰ সঞ্চয় ৪০ হাজাৰ কোটি টকাতকৈ অধিক হৈছে আৰু আমি বৃহ ৎ পৰিমাণৰ বৈদেশিক পুঁজিৰ প্রবাহক আকৃষ্ট কৰিব পৰা হৈছে।


    ভাৰতৰ যুব উদ্যোগীসকলৰ প্রতি মোৰ আহ্বান এই যে:- ২০২২ চনৰ ভিতৰত এখন নতুন ভাৰত নির্মাণত আপোনালোকৰ প্রত্যেকেই কিছু পৰিমাণে মূল্যবান অৱদান আগবঢ়াব পাৰে। আপোনালোক ভাৰতৰ পৰিৱর্তনৰ বাহন তথা পৰিৱৰ্তনৰ আহিলা।


    বিশ্বৰ বিভিন্ন প্রান্তৰ পৰা অহা আমাৰ উদ্যোগী বন্ধুসকলৰ প্রতি মই আহ্বান জনাও যে আহক, ভাৰত আৰু বিশ্বৰ বাবে —‘ ভাৰতত নির্মাণ কৰক আৰু ভাৰতত বিনিয়োগ কৰক ’ ( Make in India, Invest in India - for India ) । মই আপোনালোকৰ প্রত্যেককে ভাৰতৰ বিকাশৰ অংশীদাৰ হোৱাৰ বাবে আমন্ত্রণ জনাইছো। পুনৰবাৰ আপোনালোকক আমাৰ আন্তৰিক আৰু ঐকান্তিক সহযোগিতাৰ আশ্বাস দিছো।


    মই জানিব পাৰিছো যে চলিত নৱেম্বৰ মাহটো ৰাষ্ট্ৰপতি ট্ৰাম্পে ৰাষ্ট্ৰীয় উদ্যমিতা মাহ হিচাপে ঘোষণা কৰিছে। আমেৰিকাইও ২১ নৱেম্বৰৰ দিনটো ৰাষ্ট্ৰীয় উদ্যমিতা দিৱস হিচাপে পালন কৰে। এই সন্মিলনে প্ৰকৃতাৰ্থত সেই বিষয়বস্তুকে অনুৰণিত কৰিব। এই সন্মিলনৰ ফলপ্ৰসূ, চিত্তাকর্ষক আৰু কার্যকৰী হোৱাৰ আশা কৰি মই মোৰ ভাষণ সামৰিছো।


    ধন্যবাদ।


    ****


    AKT/NT/DB

    
    
    (Release ID: 1512410) Visitor Counter : 4