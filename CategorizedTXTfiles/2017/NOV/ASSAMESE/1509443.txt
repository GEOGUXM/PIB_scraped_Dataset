      কেবিনেট

      উচ্চ শিক্ষা প্ৰতিষ্ঠানৰ প্ৰৱেশ পৰীক্ষা পৰিচালনাৰ বাবে নেশ্যনেল টেষ্টিং এজেন্সী গঠনত কেন্দ্ৰীয় কেবিনেটৰ অনুমোদন
      Posted On: 10 NOV 2017 5:57PM by PIB Guwahati


    প্ৰধানমন্ত্ৰী নৰেন্দ্ৰ মোদীৰ অধ্যক্ষতাত কেন্দ্ৰীয় কেবিনেটে উচ্চ শিক্ষা প্ৰতিষ্ঠানত নামভৰ্তিৰ বাবে অনুষ্ঠিত প্ৰৱেশ পৰীক্ষা পৰিচালনা কৰাৰ বাবে নেশ্যনেল টেষ্টিং এজেন্সী (এন টি এ) গঠনত অনুমোদন জনাইছে। ছ ’ চাইটীজ ৰেজিষ্ট্ৰেশ্যন এক্ট,১৮৬০ৰ অধীনত গঠিত হ ’ বলগীয়া এই এজেন্সিসমূহে স্বায়ত্ত আৰু স্বয়ংচালিত সংস্থা হিচাপে কাম কৰিব।


    বিশেষত্বঃ

      * বৰ্তমান চি-বি-এছ-ইয়ে পৰিচালনা কৰা প্ৰৱেশ পৰীক্ষাসমূহ এন-টি-এই পৰিচালনা কৰিব।
      * পিছলৈ এন-টি-এই অন্যান্য পৰীক্ষাসমূহ পৰিচালনাৰ দায়িত্বও গ্ৰহণ কৰিব।
      * পৰীক্ষাৰ্থীসকলক পৰ্যাপ্ত সুযোগ প্ৰদানৰ উদ্দেশ্যৰে বছৰত কমেও দুবাৰ অনলাইন পদ্ধতিৰে পৰীক্ষা অনুষ্ঠিত কৰা হ ’ ব।
      * গ্ৰামাঞ্চলৰ ছাত্ৰ-ছাত্ৰীৰ সুবিধাৰ বাবে, জিলা অথবা উপ-জিলা পৰ্যায়ত কেন্দ্ৰ স্থাপন কৰা হ ’ ব আৰু যিমান দূৰ সম্ভৱ ছাত্ৰ-ছাত্ৰীসকললৈ প্ৰশিক্ষণ আগবঢ়োৱাৰ ব্যৱস্থা কৰা হ ’ ব।

    গঠনঃ

      * মানৱ সংসাধন বিকাশ মন্ত্ৰালয়ে নিয়োগ কৰা শিক্ষাবিদে এন-টি-এৰ অধ্যক্ষতা কৰিব।
      * মুখ্য কাৰ্যবাহী বিষয়াক সঞ্চালক প্ৰধান হিচাপে চৰকাৰে নিয়োগ কৰিব।
      * কেইবাজনো সদস্যৰে এখন বিশেষ পৰিষদ গঠন কৰা হ ’ ব।

    -২-

      * শিক্ষাবিদ / বিশেষজ্ঞৰ অধ্যক্ষতাত গঠিত ৯টা বিভাগৰ দ্বাৰা সঞ্চালক প্ৰধানক সহযোগিতা আগবঢ়োৱা হ ’ ব।

    বিত্তঃ


    এন-টি-এৰ কাম-কাজ চলোৱাৰ বাবে প্ৰাৰম্ভিক বৰ্ষত কেন্দ্ৰীয় চৰকাৰৰ তৰফৰ পৰা এককালীন মঞ্জুৰী ২৫ কোটি টকা আগবঢ়োৱা হ ’ ব। ইয়াৰ পিছত এই সংস্থা বিত্তীয়ভাৱে স্বয়ংচালিত হ ’ ব।


    প্ৰভাৱঃ


    বিভিন্ন প্ৰবেশ পৰীক্ষাত অৱতীৰ্ণ হোৱা প্ৰায় ৪০ লাখ ছাত্ৰ-ছাত্ৰী এই এন-টি-এ স্থাপনৰ ফলত উপকৃত হ ’ ব। এই প্ৰবেশ পৰীক্ষা পৰিচালনাৰ দায়িত্বৰ পৰা চি-বি-এছ-ই, এ-আই-চি-টি-ই আৰু আন সংস্থাসমূহে সকাহ পাব আৰু পৰীক্ষাৰ বিশ্বাসযোগ্যতা বৃদ্ধিৰ লগতে ছাত্ৰ-ছাত্ৰীৰ মেধা, সমস্যা সমাধানৰ যোগ্যতা নিৰূপণৰ প্ৰক্ৰিয়া সৰল হ ’ ব।


    পটভূমিঃ


    অন্যান্য উন্নত দেশসমূহৰ দৰে ভাৰততো এনে এক বিশেষ সংস্থাৰ প্ৰয়োজনীয়তাৰ প্ৰতি লক্ষ্য ৰাখি বিত্তমন্ত্ৰীয়ে ২০১৭-১৮ চনৰ বাজেট ভাষণত প্ৰবেশ পৰীক্ষা পৰিচালনাৰ বাবে এই নেশ্যনেল টেষ্টিং এজেন্সি স্থাপনৰ কথা ঘোষণা কৰে।


    ***

    
    
    (Release ID: 1509443) Visitor Counter : 4
    
    
    
    
    

*