      মহিলা আৰু শিশু উন্নয়ন মন্ত্ৰালয়

      স্বচ্ছ আৰু নিকা শাসন ব্যৱস্থাৰ বাবে চৰকাৰ দায়বদ্ধ ৷ শ্ৰীমতী মানেকা সঞ্ছয় গান্ধী৷
      মন্ত্ৰীগৰাকীয়ে মহিলা আৰু শিশু বিকাশ মন্ত্ৰালয়ৰ দ্বাৰা লোৱা পদক্ষেপসমূহ যেনে - স্বচ্ছ শাসন ব্যৱস্থাক উদগনি, দুৰ্নীতি নিবাৰণ ইত্যদিৰ উল্লেখ কৰে৷

      Posted On: 08 NOV 2017 5:31PM by PIB Guwahati

    দেশজুৰি ক্ ‘ লাধন বিৰোধী দিৱস পালনৰ ক্ষণত মহিলা আৰু শিশু বিকাশ মল্ত্ৰালয়ৰ কেন্দ্ৰীয় মন্ত্ৰী শ্ৰীমতী মানেকা গান্ধীয়ে সংবাদ মাধ্যমৰ আগত নিকা প্ৰশাসন সুনিস্বিত কৰাৰ বাবে লোৱা বিভিন্ন পদক্ষেপ যেনে – অন লাইন শাসন ব্যৱস্থা , প্ৰশাসনৰ বিভিন্ন আসোৱাহ দূৰ কৰা আৰু দুৰ্নীতি নিবাৰণ কথা উল্লেখ কৰে৷তেওঁ লগতে কয় যে এক দুৰ্নীতিমুক্ত ব্যৱস্থাৰ বাবে ক ’ লাধন ৰোধ কৰাতো জৰুৰী আৰু ইতিমধ্যেই চৰকাৰৰ দ্বাৰা সেই দিশত বিভিন্ন পদক্ষেপ লোৱা হৈছে৷


    শ্ৰীমতী গান্ধীয়ে মহিলা আৰু শিশু বিকাশ মন্ত্ৰালয়ে পোনপ্ৰথমে জি ই এম পৰ্টেলৰ ব্যৱহাৰ আৰম্ভ কৰা বুলি সদৰি কৰে আৰু এই ব্যৱস্থাৰ দ্বাৰা তেওঁলোকে দুৰ্নীতি বিৰোধী কেতবোৰ কাৰ্যকলাপ ৰোধ কৰিব সক্ষম হৈছে বুলিও জানিব দিয়ে৷


    মহিলা আৰু শিশু বিকাশ মন্ত্ৰালয়ে বিভিন্ন যোজনাৰ বাবে বহুতো বেচৰকাৰী সংগঠনৰ লগত কাম কৰে আৰু এই সমূহৰ সুচাৰু পৰিচালনাৰ বাবে তেওঁলোকে এক অনলাইন এন . জি . অ পৰ্টেলৰ আৰম্ভণি কৰিছে৷ প্ৰত্যেক সংগঠনে উক্ত পৰ্টেলৰ মাধ্যমেৰেহে আবেদন জনাব পাৰে আৰু ই নীতি আয়োগৰ দৰ্পন পৰ্টেলৰ লগতো সংযুক্ত৷


    মন্ত্ৰীগৰাকীয়ে প্ৰত্যক্ষ লাভ হস্তাকৰণ আচনিৰ বিভিন্ন পদক্ষেপৰ কথা উল্লেখ কৰি কয় যে বৰ্তমান এই মন্ত্ৰালয়ৰ অধীনত ১৪ টা বিভিন্ন আচনিৰ সেৱাসমূহ ব্যক্তিগত আৰু সংস্থাগত লাভাৰ্থীক দি থকা হৈছে৷


    জনসাধাৰণৰ বিত্ত পৰিচালনা ব্যৱস্থাৰ পোনতে ব্যৱহাৰৰ দ্বাৰা সমূহ পূজি সমূহ প্ৰত্যক্ষভাবে সকলো টাৰ্গেট বেঙ্ক একাউন্টলৈ পঠিয়াবলৈ সক্ষম হৈছে৷ ’’ কেয়াৰিং ’’ ৱেবচাইৰ অন্তৰ্গত ’ কাৰা ’ আচনি আৰম্ভ কৰা হৈছে বুলি মন্ত্ৰীগৰাকীয়ে উল্লেখ কৰে৷ এই আচনিৰ দ্বাৰা শিশু তুলি লোৱাৰ প্ৰক্ৰিয়াটো স্বয়ংচালিত কৰা হৈছে৷


    অংগনৱাৰী ব্যৱস্থাৰ অন্তৰ্গত শিশুসমূহৰ খাদ্যযোগান প্ৰক্ৰিয়াত থকা বিভিন্ন আসোঁৱাহ দূৰ কৰিবৰ বাবেও বিভিন্ন প্ৰযুক্তিৰ সহায় লোৱা হৈছে৷ ইয়াৰ দ্বাৰা ৫০ , ০০০ অংগনৱাৰীক স্মাৰ্ট ফোন ব্যৱহাৰ কৰি আধাৰ সম্পৰ্কীয় তালিকাভুক্ত , দৈনিক হাজিৰা , স্বাস্থ্যৰ নথিকৰণ আদি আৰম্ভ কৰিব দিয়া হৈছে৷ ই এক বৈপ্লৱিক পদক্ষেপ যাৰ দ্বাৰা দুৰ্নীতিগ্ৰস্থ প্ৰথাসমূহ ৰোধ কৰাত চৰকাৰ বহূদুৰ সফল হৈছে৷


    শ্ৰীমতী গান্ধীয়ে সেহত সংবাদ মাধ্যমক বিমুদ্ৰাকৰণৰ বিভিন্ন স্বল্পম্যাদী আৰু দীৰ্ঘম্যাদী লাভসমূহৰ কথাও ব্যাখ্যা কৰে৷


    ***


    NB/UD/HD

    
    
    (Release ID: 1508783) Visitor Counter : 3