      وزارت دفاع

      دفاعی تحقیق و ترقی کی ادارے ڈی آر ڈی او نے سب سونک کروز میزائل نربھے کی کامیاب آزمائش کی
      Posted On: 07 NOV 2017 6:41PM by PIB Delhi


    نئی دہلی؍07نومبر2017،دفاعی تحقیق و ترقی کے ادارے ڈی آر ڈی او نے آج اس وقت ایک اور زبردست کامیابی حاصل کی جب اس نے لمبی دوری کے سب سونک کروز میزائل نربھے کی کامیاب آزمائش کی، جسے ہندوستان میں ہی تیار کیا گیا ہے اور یہ ملک کی دیسی تکنیک سے ڈیزائن کیا گیا ہے۔اسے کثیر مقصدی پلیٹ فارم سے استعمال کیا جاسکتا ہے۔نربھے میزائل کو اڈیشہ کے چاندی پور میں واقع مربوط تجربہ گاہ سے کامیابی کے ساتھ چھوڑا گیا ۔یہ میزائل 0.7 میچ تک کے طوللبلد اور 100 میٹر تک کی کم بلندی تک اپنی پوری صلاحیت کے ساتھ متعلقہ کام انجام دے سکتا ہے۔کروز میزائل کے اس مشن نے روانگی سے لے کر آخری مرحلے تک پہنچنے کے اپنے تمام مقاصد پورے کرلئے ، جس سے اس آزمائش سے وابستہ تمام سائنسدانوں کا حوصلہ بلند ہوا ہے۔


    وزیر دفاع محترمہ نرملا سیتا رمن نے نربھے کی کامیاب آزمائش کے لئے ڈی آر ڈی او کے سائنسدانوں کو مبارکباد دی ہے اور اس اہم کامیابی کے لئے انہیں ان کی ستائش کی ہے۔ محترمہ سیتا رمن نے امید ظاہر کی ہے کہ اس کامیاب آزمائش سے ہندوستان پیچیدہ ٹیکنالوجی اور سب سونک کروز میزائل کی صلاحیت رکھنے والے ملکوں کے مخصوص کلب میں شامل ہو جائے گا۔


    ڈی آر ڈی او کے چیئر مین دفاع کے محکمے کی سیکریٹری ڈاکٹر ایس کرسٹوفر ، ایرو کے ڈی جی ڈاکٹر سی پی راما نارائنن اور ڈی آر ڈی او کے دیگر سائنسدانوں کے علاوہ فوج کے نمائندوں نے نربھے کی آزمائش کا نظارہ کیا اور انہوں نے ٹیم کو مبارکباد دی۔


    م ن۔ح ا۔ن ع


    (07-11-17)


    U: 5572

    
    
    (Release ID: 1508555) Visitor Counter : 3