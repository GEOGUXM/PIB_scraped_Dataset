      اسٹیل کی وزارت

      پورے نظام میں معیار بندی کا اضافہ اسٹیل اتھارٹی آف انڈیا لمٹیڈ کے لئے ایک پانسہ پلٹ عمل ثابت ہوگا : چئیر مین ایس اے آئی ایل
      Posted On: 08 NOV 2017 3:17PM by PIB Delhi


    نئیدہلی، 08 ۔نومبر۔اسٹیل اتھارٹی آف انڈیا لمٹیڈ(ایس اے آئی ایل ) نے اپنی مصنوعات کے معیار میں اضافے پر پہلے سے توجہ مذکور کررکھی ہے اور اب یہ کمپنی معیار کے ساتھ مقدار پر توجہ مرکوز کرتے ہوئے بازار میں مختلف اقسام کی اپنی مصنوعات پیش کرنے جارہی ہے ۔


    اسٹیل اتھارٹی آف انڈیا لمٹیڈ (ایس اے آئی ایل ) کے چئیرمین جناب پی کے سنگھ نے گزشتہ روز ایس اے آئی ایل کے درگا پور اسٹیل پلانٹ (ڈی ایس پی ) میں ملازمین اور عملے سے گفتگو کرتے ہوئے کہا کہ بازار میں جاری سخت مقابلے کے حالات کے پیش نظر اپنی مصنوعات کے معیار اور عمل میں اضافہ بازار کی مانگ سے مطابقت رکھنے کے باوجود ایک پانسہ پلٹ عمل ثابت ہوگا ۔ انہوں نے کہا کہ ڈی ایس پی درگا پورمیں نصب میڈیم اسٹرکچرل مل (ایم ایس ایم ) ایک ملین ٹن سالانہ جدیدترین سامان کی تیاری کی اہلیت رکھتا ہے او راس میں عالمی سطح کی ان اسٹیل مصنوعات تیار کرنے کی اہلیت موجود ہے ، جو ہندوستان میں مختلف ڈھانچہ جاتی اور تعمیراتی منصوبوں کو بڑے پیمانے پر مطلوب ہوتی ہیں۔ جناب سنگھ نے مزید کہا کہ ریلوے کے ذریعہ اگلے کچھ برسوں کے دوران مرحلہ وار طریقے سے ایل ایس بی کوچز تیار کئے جانے کے پیش نظر نئے ایل ایچ بی ریلوے کوچوں کے لئے پہیوں کی تیاری ڈی ایس پی میں معیار بندی کے اعلیٰ مرحلے میں جاری ہے اوران پہیوں کی دھاتوں کی جانچ پہلے ہی مکمل کرلی گئی ہے۔


    ڈی ایس پی ایم ایس ایم میں پیرلل فلیگ بیمس ،جوائنٹس ،چینلس اور اینگلس تیار کئے جاتے ہیں ، جو ڈھانچہ جاتی سہولیات اورتعمیراتی منصوبوں میں استعمال کئے جاتے ہیں اور ڈھانچہ جاتی منصوبوں کی تیز رفتاری ، میٹرورابطہ کاری ، تعمیراتی سرگرمیوں میں اضافے کے نتیجے میں ان مصنوعات کی مانگ میں زبردست اضافہ ہوا ہے ۔ انہوں نے کہا کہ ان مصنوعات سے یہ امید کی جاتی ہے کہ معیار میں اضافہ شدہ تعمیراتی سامان کی مانگ میں زبردست اضافہ ہوگا ۔ جناب سنگھ نے مزید کہا کہ درگا پورکے ڈی ایس پی پلانٹ کی تشکیل وتنصیب 7.5 لاکھ ٹن سیمیز تیار کرنے کے لئے کی گئی ہے ،جہاں ایس اے آئی ایل – ڈی ایس پی تحقیق وترقی اورمرکز برائے انجنئرنگ وٹکنالوجی ( سی ای ٹی ) کے اشتراک سے 90فیصد درجہ بند خصوصی اسٹیل کی تیاری کا نشانہ مقرر رکرتے ہوئے خصوصی اسٹیل کی مصنوعات کے معیار میں اضافے پرتوجہ مرکوز کرے گا۔ یہ سیمیز ٹرانسمیشن لائن ٹاورس (ٹی ایل ٹی ) اور فورجنگ کے شعبے میں بھی استعمال کئے جاسکیں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U -5585

    
    
    (Release ID: 1508603) Visitor Counter : 3