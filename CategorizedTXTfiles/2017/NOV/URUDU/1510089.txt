      صدر جمہوریہ کا سکریٹریٹ

      صدرجمہوریہ کے باڈی گارڈ(پی بی جی) کو نقرئی بگل اور نقرئی پرچم پیش کرنے کے موقع پر صدرجمہوریہ ہند جناب رام ناتھ کووند کا خطاب
      Posted On: 17 NOV 2017 7:47PM by PIB Delhi


    نئی دہلی،17؍نومبر،مجھے آپ کو نقرئی پرچم کے ساتھ نقرئی بگل پیش کرتے ہوئے بڑی خوشی محسوس ہورہی ہے۔ آج آپ نے جو زبردست فوجی صلاحیت کا مظاہرہ کیا ہے، اس کیلئے میں آپ کو مبارک باد دیتا ہوں۔ میرے نجی دستے کے طور پر آپ پیشہ وارانہ مہارت کے اعلیٰ ترین معیارات پر پورے اترے ہیں اور ہمارے ملک کیلئے نمایاں خدمات انجام دی ہیں۔ آپ اپنے نصب العین پر کھرے اترے ہیں، جو کہ سادہ طور پر ’’بھارت ماتا کی جئے‘‘ ہے۔


    صدرجمہوریہ کے باڈی گارڈ کی ایک طویل تاریخ ہے اور یہ تاریخ 1773 سے شروع ہوتی ہے۔ وائے سرائے کے باڈی گارڈ کے طور پر تشکیل کردہ بھارتی فوج کی یہ قدیم ترین ریجمنٹ ہے۔ 27 جنوری 1950 کو یعنی جمہوریہ بننے کے ایک دن بعد اسے دوبارہ صدرجمہوریہ کے باڈی گارڈ کا نام دیا گیا۔


    آپ بھارتی فوج میں وہ واحد ریجمنٹ ہیں جو گھوڑ سوار، پیراٹروپرس، ٹینک مین اور تقریباتی ذمہ داریاں ادا کرنے کی حیثیت سے مکمل طور پر تربیت یافتہ ہیں۔ اس سے ہماری مسلح افواج میں آپ کو ایک خصوصی مقام حاصل ہوتا ہے۔ آپ کی حب الوطنی اور بہادری کے تئیں ہمارے ساتھی شہری ممنون ہیں اور آپ کے تئیں ان کی ہمدردی ہے۔


    یہ آپ کیلئے قابل فخر بات ہے کہ آپ نے صدر جمہوریہ کے باڈی گارڈ کے بہادر کی حیثیت سے ملک میں بڑی جنگوں میں نمایاں خدمات انجام دی ہیں۔ اسی طرح سری لنکا میں بھارتی قیام امن افواج اور سیاچن گلیشئر کی برفیلی بلندیوں پر آپ نے اپنی طاقت کا مظاہرہ کیا ہے۔ اقوام متحدہ کے قیام امن مشنوں کے ایک حصے طور پر آپ کی تعیناتی سمندر پار بھی کی گئی ہے۔


    میں اپنے نجی باڈی گارڈ کی حیثیت سے ایسے فوجی رکھنے پر بہت زیادہ خوش ہوں۔ آپ خواہ یوم جمہوریہ ہو یا بیٹنگ دی ریٹریٹ ہو، ریاستی تقریبات ہوں یا تقسیم اسناد کی تقریبات، اس میں اپنی بھرپور فوجی طاقت کا مظاہرہ کرتے ہیں۔ دوسرے ملکوں کے سربراہان آپ کی طرف سے دئے جانے والے استقبالیہ سے بہت متاثر ہیں۔


    اس مبارک دن پر میں صدرجمہوریہ کے باڈی گارڈ کے کمانڈنٹ کرنل بومانڈا دھیرج چین گپّا، اور دیگر افسران، جے سی او اور دیگر رینک کے افسران کو مبارک باد پیش کرتا ہوں۔ مجھے یہ بتاتے ہوئے خوشی ہورہی ہے کہ وہ سابق کمانڈنٹس، افسران ، جے سی او اور دیگر رینک کے افسران، جنہوں نے اس سے پہلے باڈی گارڈ کے طور پر خدمات انجام دی ہیں، وہ آ ج یہاں موجود ہیں۔ میں آپ سب کو پرجوش مبارک باد پیش کرتا ہوں اور آپ کے تئیں اپنی نیک تمناؤں کا اظہار کرتا ہوں۔


    جئے ہند!


    ۔۔۔۔۔۔۔۔۔۔۔


    (م ن-ن ا- ق ر)


    U- 57 95

    
    
    (Release ID: 1510089) Visitor Counter : 3