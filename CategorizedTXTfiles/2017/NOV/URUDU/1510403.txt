      پینے کے پانی اور صفائی ستھرائی کی وزارت

      سووچھ بھارت مشن کے ایک سال مکمل ہونے پر سووچھ مثالی مقامات کے پروجیکٹ کے طورپر دس نئے وراثتی مقامات پرصفائی ستھرائی کا خصوصی کام
      Posted On: 21 NOV 2017 8:40PM by PIB Delhi


    نئی دہلی :22 نومبر، سووچھ مثالی مقامات (ایس آئی پی )سے متعلق ایک دوروزہ قومی صلاح مشورہ آج نئی دہلی میں شروع ہوا۔ یہ صلاح مشورہ سووچھ بھارت مشن کے تحت پینے کے پانی اورصفائی ستھرائی کی وزارت کا ایک قدم ہے ۔ مرکزی اورریاستی افسران سمیت 20مثالی مقامات کے نمائندوں ، مثالی مقامات ، عالمی بینک سمیت کمپنیوں اورترقیاتی شراکت داروں کے نمائندوں نے اس صلاح ومشورہ میں شرکت کی ۔

    
    یہ کام مثالی مقامات کو سووچھتا کے اعلیٰ معیارات پرلے جانے کے وزیراعظم کے ویژن پرعمل درآمدکرنے کے ایک پروجیکٹ کے طورپر شروع کیاگیاہے ۔ تاکہ سیاحوں کو فائدہ ہو اوروہ لوگ اپنے اپنے گھروں صفائی ستھرائی کا پیغام لے کرلوٹیں ۔ سووچھ مثالی مقامات پروجیکٹ اب اپنے دوسرے مرحلے میں ہے ۔
    
    دوسرے مرحلے کے تحت جن 10نئے مثالی مقامات کی نشاندہی کی گئی ہے وہ ہیں: 1-گنگوتری ، 2-یمنوتری ،3-مہاکالیشورمندر، 4-چارمینار ،5-چرچ اور کنونٹ اورسینٹ فرانسس آف اسیسی ،6-کلاڈی ،7-گومتیشور،8-بیج ناتھ دھام ،9-گیاتیرتھ اور 10-سومناتھ مندر۔ ایس آئی پی کے دوسرے مرحلے میں دس مثالی مقامات کو شامل کیاجائے گا ۔ جہاں تقریباایک سال سے خصوصی سووچھتاکاکام جاری ہے ۔ ان دس مثال مقامات کے نام جنھیں پہلے مرحلے میں شامل کیاگیاہے ، مندرجہ ذیل ہیں :
    
    1-اجمیرشریف درگاہ،2-سی ایس ٹی ممبئی ،3-گولڈن ٹیمپل ،4-کامکھیا مندر،5-مائی کارکنیکا گھاٹ ،6-میناکشی مندر،7-شری ماتاویشنودیوی ،8-شری جگناتھ مندر،9-تاج محل او ر 10-تروپتی مندر
    
    ایس آئی پی تین مرکزی وزارتوں کے ساتھ اشتراک والاایک پروجیکٹ ہے :شہری ترقی ، ثقافت ، سیاحت ؛ متعلقہ ریاستوں میں سبھی سطحوں پراورخاص طورپر سرکاری شعبے اور نجی کمپنیاں شراکت دارکے طورپر دونوں مرحلوں کے لئے سی ایس آر شراکت دارمندرجہ ذیل ہیں ۔1-ہندوستان زنک انڈیالمیٹڈ ، 2-ایس بی آئی فاونڈیشن ،3-ایچ پی سی ایل ، 4-آئل انڈیا لمیٹڈ ،5-ناردرن کول فیلڈلمیٹڈ ،6-بی پی سی ایل ،7-نالکو،8-آئی اوسی ایل ،9-جی اے آئی ایل ،10-اواین جی سی ،11-این ایچ پی سی ،12-این ٹی پی سی ،13-ایئرپورٹ اتھارٹی آف انڈیا ،14-پاورگرڈ کارپوریشن ، (پی جی سی آئی ایل ) ،15-آئیڈیاسیلولر،16-ہندوستان ایروناٹکس لمیٹڈ (ایچ اے ایل ) ۔
    
    اپنے افتتاحی خطاب میں ایم ڈی ڈبلیوایس کے سکریٹری جناب پرمیسورن ایّرنے کہاکہ ایس آئی پی اپنی ہی نوعیت کا ایک قدم ہے ، جو صفائی ستھرائی کے اعلیٰ معیارات اور تاریخی مذہبی اور سیاحتی اعتبار سے اہم مثالی جگہوں پر آسان صفائی ستھرائی کے نشانے حاصل کرنے کے وزیراعظم کے وژن سے مطابقت رکھتاہے ۔ انھوں نے کثیر ایجنسیوں کے مابین اشتراک کی اہمیت کو اجاگرکیاجس کی وجہ لائحہ عمل پرعمل درآمد میں تیزی آئی ۔
    
    اس موقع پر ایم ڈی ڈبلیوایس کے سکریٹری نے ایس آئی پی سے متعلق ایک خصوصی مجلہ اورکتابچہ جاری کیا، جس میں اس پروجیکٹ کے بارے میں معلومات دی گئی اوراس کی پیش رفت کے بارے میں بتایاگیاہے ۔
    
    ڈائرکٹرجنرل(خصوصی پروجیکٹ ) سووچھ بھارت مشن جناب اکشے راوت نے پچھلے سال کی ایس آئی پی کی صورتحال پر رپورٹ پیش کی اور صفائی ستھرائی کے کام کا ج میں بہتری لانے کے تئیں پہلے مرحلے کے مقامات پر شروع کئے گئے اہم اقدامات کو اجاگرکیا۔

    *****


    
    
    ) اس ۔ ع آ22.11.2017)
    U-5857

    
    
    (Release ID: 1510403) Visitor Counter : 5