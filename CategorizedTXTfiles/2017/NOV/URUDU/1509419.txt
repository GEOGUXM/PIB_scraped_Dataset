      عملے، عوامی شکایات اور پنشن کی وزارت

      سب سے بڑاجائزہ ،نیشنل اچیومنٹ سروے (این اے ایس ) کامیابی کے ساتھ مکمل
      این اے ایس دنیا کاسب سے بڑ ا جائزہ ہے

      Posted On: 14 NOV 2017 3:20PM by PIB Delhi

    این اے ایس تیسرے فریق کی تصدیق کے تحت شفاف اور معتبر جائزہ ہے - پرکاش جاوڈیکر


    نئی دہلی، 14 ۔نومبر ۔نیشنل ا چیومنٹ سروے ملک میں اب تک کا سب سے بڑا قومی تجزیاتی جائزہ ہے ۔ یہ اب تک کا دنیا کاسب سے بڑا جائزہ ہے ۔ فروغ وسائل انسانی کے مرکزی وزیر جناب پرکاش جاوڈیکر نے کہا ہے کہ این اے ایس تیسرے فریق کی تصدیق کے تحت شفاف اور معتبر جائزہ ہے۔ یہ جائزہ تین ،پانچ اور آٹھ درجات کے سرکاری اورسرکاری امداد یافتہ اسکولوں میں لیا گیا تھا۔ اس جائزے میں استعمال ہونے والی اشیا میں درجہ تین اور پانچ کے زبان اور حساب کے موضوعات پر 45سوالات پر مشتمل کتابچہ اور درجہ آٹھ میں حساب ، زبان ، سائنس ،سوشل سائنسیز کے موضوعات کے 60 سوالات پر مشتمل کتابچہ شامل ہے ۔ اہلیت پرمبنی جانچ کے سوالات میں این سی ای آر ٹی کے ذریعہ تدریسی نتائج کی عکاسی کی گئی ہے ۔ جو ابھی حال ہی میں حکومت ہند نے حق تعلیم قانون (آر ٹی ای ) میں شامل کیا ہے ۔ اس جائزے کے دوران جانچ میں استعمال ہونے والی اشیا کے ساتھ طلبا ،ٹیچروں اور اسکولوں کے لئے سوالناموں کا بھی استعمال کیا گیا ۔


    اس جائزے میں 36 ریاستوں / مرکز کے زیر انتظام علاقوں کے 700 اضلاع کے 25 لاکھ سے زائد طلبا کی تعلیم حاصل کرنے کی سطح کی جائزہ کاری کی گئی ۔ اس جائزے میں سرکاری تعلیمی نظام سے باہر کے تربیت یافتہ ایک لاکھ 75 ہزار سے زائد فیلڈ انویسٹی گیٹرز نے کام کیا ۔ ان فیلڈ انویسٹی گیٹرز نے ملک میں حصول تعلیم کے معیار کی جائزہ کاری کی ۔ کسانوں کو اس جائزے میں شامل کرنے کی غرض سے ایک نگراں ٹیم تشکیل دی گئی، جس میں بین وزارتی محکموں کے مشاہدین کو شامل کیا گیا۔ ان مشاہدین میں ریاستی سرکار وں ، مرکزی سرکار اور محکمہ تعلیمات کے ریاستی مشاہدین اور ہمہ جہت تنظیموکے مشاہدین کو شامل کیا گیا۔ اس نگراں ٹیم نے یوم جائزہ کاری کے موقع پر سبھی اضلاع میں عمل آوری کائزہ لیا۔


    اس سلسلے میں خاص طور سے تیار کئے گئے سافٹ وئیر کے ذریعہ ہر ضلع میں لرننگ رپورٹ کارڈ تیار کئے جائیں گے ۔ بعد ازاں تجزیاتی رپورٹیں تیار کی جائیں گی۔ ان تجزیوں میں تعلیم حاصل کرنے کی تمام تفصیلات کی عکاسی کی جائے گی۔ یہ پورا عمل جلد ہی شروع کیا جائے گا اور اسے تین سے پانچ ماہ کی مدت کے اندر مکمل کرلیا جائے ۔ عمل آوری کے لئے سبھی اضلاع کے اسکولوں کے درجات میں متعلقہ اقدامات کے ذریعہ بامعنی نتائج اخذ کئے جائیں گے۔ اس جائزے کے مشمولات سے ہمارے تعلیمی نظام کی اہلیت کی تفہیم میں آسانی ہوگی۔ اس کے ساتھ ہی این اے ایس کے نتائج اور قومی ریاستی ،ضلعی اسکول کے درجات کی سطح پر تعلیمی پالیسی اور منصوبہ بندی اور عمل آوری کی رہنمائی کریں گے ،جس کے نتیجے


    میں معیاری بہتری پیدا ہوسکے گی۔


    U -5693

    
    
    (Release ID: 1509419) Visitor Counter : 3