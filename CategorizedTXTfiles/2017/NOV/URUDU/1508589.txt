      محنت اور روزگار کی وزارت

      مرکزی وزیر محنت وملازمت نے سینٹرل ٹریڈ یونین آرگنائزیشن سے مطالبات کے بارہ نکاتی چارٹر پر گفتگو کی
      Posted On: 08 NOV 2017 12:50PM by PIB Delhi


    نئیدہلی، 08 ۔نومبر۔مرکزی وزیر مملکت برائے محنت وملازمت (آزادانہ چارج ) جناب سنتوش کمار گنگوار نے نئی دلی کے شرم شکتی بھون میں سبھی مرکزی ٹریڈ یونینوں کے نمائندوں سے ملاقات کی ۔اس ملاقات کا مقصد سینٹرل ٹریڈ یونین آرگنائزیشن کی جانب سے پیش کئے جانے والے مطالبا ت کے بارہ نکاتی چارٹر پر گفتگو کرنا تھا۔ اس ملاقات میں بھارتیہ مزدورسنگھ (ڈی ایم ایس ) ، آئی این ٹی یو سی ، ایچ ایم ایس ،سی آئی ٹی یو ، اے آئی یو ٹی یوسی ،ٹی یو سی سی ، اے آئی سی سی ٹی یو، ایل پی ایف ، یوٹی یوسی اور این ایف آئی ٹی یو سمیت سبھی مرکزی مزدور یونینوں کے نمائندوں نے شرکت کی ۔ علاوہ ازیں محنت وملازمت کے محکمے کی سکریٹری محترمہ ستیہ وتی اور متعلقہ وزارت کے دیگر سینیئر افسران نے بھی اس ملاقات میں شرکت کی ۔واضح ہوکہ مرکزی ٹریڈ یونین تنظیموں نے مطالبا ت کا جو بارہ نکاتی چارٹر پیش کیا ہے ،اس میں کم از کم اجرت بڑھتی ہوئی قیمتیں ، بے روزگاری ، سرمایہ نکالا جانا ، عالمی سماجی سلامتی ، ٹریڈ یونینوں کا لازمی اندراج ، ای پی ایف او کے تحت پنشن میں اضافہ اور قوانین محنت کا سختی کے ساتھ نفاذ اور ان کی تعمیل شامل ہے ۔ اس موقع پر وزیر موصوف نے کہا کہ سرکار مشاورتی عمل کا بہت احترام کرتی ہے اور اس کے نتائج کے نفاذ کے تئیں عہد بستہ ہے ۔ انہوں نے 9 -10 اور 17 نومبر کو علی الترتیب مرکزی ٹریڈ یونین تنظیموں اور بھارتیہ مزدور سنگھ (بی ایم ایس ) کے ذریعہ کئے جانے والے ملک گیر مظاہروں کا حوالہ دیتے ہوئے سبھی مزدور یونینوں سے اپیل کی کہ وہ اپنے ہرمسئلے پر تعمیری گفتگو کے عمل میں شام ہوں۔


    وزیر موصوف نے مزید کہا کہ سرکار اور محنت وملازمت کی وزارت کی جانب سے مسلسل اور مستقل طور سے مزدور فیصلے اور اقدامات کئے ہیں ۔ اس سلسلے میں انہوں نے کم از کم اجرت میں اضافے اور اجرتوں پر مجوزہ لیبر کوڈ میں ملک گیر پیمانے پر زمینی سطح پر اجرتوں میں اضافوں سے متعلق ضابطوں کا ذکر کیا ۔انہوں نے کہا کہ بونس امنڈمنٹ ایکٹ کم از کم پنشن ایک ہزار روپے کئے جانے اور ان وزارتوں کے ذریع کئے جانے والےدیگر اقدامات بھی مزدوروں اور محنت کشوں کے مفاد میں رہے ہیں ۔ٹریڈ یونینوں کے نمائندوں نے ابتد ا میں سرکار سے مطالبہ کیا تھا کہ پنشن اور کم از کم اجرت کی رقم کم از کم تین ہزار روپے کی جائے ۔ اس کے ساتھ ہی انہوں نے مزدور قوانین کے اطلاق ، غیر منظم طبقوں کے مزدوروں کی سماجی سلامتی اورٹھیکے پر کام کرائے جانے کے بڑھتے رجحان پر تفصیل سے گفتگو کی تھی ۔


    اس موقع پر متعلقہ وزارت کی جانب سے ایک پریزینٹیشن بھی پیش کیا گیا ۔ جس میں مرکزی ٹریڈ یونین تنظیموں کے بارہ مطالبات پر سرکارکی جانب سے کی جانے والی تازہ کارروائی کی نوعیت بیان کی گئی تھی۔


    بعد میں نامہ نگاروں سے گفتگو کے دوران وزیرموصوف جناب سنتوش کمار گنگوار نے امید ظاہر کی کہ مزدوریونینوں کے نمائندوں کے ساتھ خیر سگالی کے ماحول میں ہونے والی مثبت گفتگو کے خوشگوار نتائج برآمد ہوں گے ۔اس کے ساتھ ہی انہوں نے مزدور یونینو ں سے اپیل کی کہ اپنے مجوزہ دھرنے کا پروگرام ختم کردیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U -5582

    
    
    (Release ID: 1508589) Visitor Counter : 3