      نیتی آیوگ

      نیتی آیوگ اور یوروپی یونین کے وفدنے وسائل اثرانگیزی کی حکمت عملی جاری کی
      Posted On: 30 NOV 2017 8:58PM by PIB Delhi


    نئی دہلی ، یکم دسمبر: نیتی آیوگ نے ، یوروپی یونین کے وفد کے ساتھ مل کر جو بھارت آیاہواہے ، کل راجدھانی میں منعقدہ ایک تقریب میں وسائل اثرانگیزی سے متعلق حکمت عملی کااجرأ کیا۔ یہ ایک رپورٹ ہے جس میں بھارت کے وسائل کی اثرانگیزی کو فروغ دینے کا منصوبہ عمل شامل ہے ۔حکمت عملی پرمبنی اس مقالے کو نیتی آیوگ کے مشیراعلیٰ جناب رتن پی واتال نے ،انڈین ریسورس پینل رکن ڈاکٹرتشیا رکشت چٹرجی ،محترمہ ہین ریٹے فرجی مان ، یوروپی یونین کونسلر ماحولیات ، توانائی اورماحولیاتی تبدیلی، کوپیش کیا۔اس موقع پربڑی تعداد میں ماہرین ، دانشواران اورمندوبین موجودتھے۔

    
    جناب رتن پی واتال ، مشیراعلیٰ نیتی آیوگ نے کہاکہ ہمہ گیری ایک عالمی ترجیح ہے اور ایس ڈی جی عہدبندگی اورگیارہویں پنچسالہ منصوبہ میں واضح طورپر وسائل کے اثرانگیزی کے پہلوکو شامل کیاگیاہے ۔ وسائل اثرانگیزی اورسرکولرمعیشت اہم نصب العین ہیں اور ہمہ گیرترقیات کے حصول کے لئے انھیں مرکزی اصول کی حیثیت حاصل ہے ۔انھوں نے کہاکہ وسائل اثرانگیزی بڑی سادگی سے کم سے کم سازوسامان کے ساتھ ترقی سے ہمکنارکرتی ہے ۔ عملی طورپرایک عرصہ حیات پرمبنی طریقہ کارکے طورپراگراسے اپنایاجائے تو ماحولیا ت پرپڑنے والے برعکس اثرات کم سے کم ہوجاتے ہیں اور شانہ بہ شانہ مرتب ہونے والے معاشرتی بوجھ بھی کم ہوجاتے ہیں اورفضلہ وسائل میں بدل جاتاہے اورسرکولرمعیشت وجود میں آتی ہے اوروسائل کی سلامتی کو استحکام حاصل ہوتاہے ۔
    
    یوروپی یونین کونسلر ، ماحولیات ، توانائی اور موسمیاتی تبدیلی محترمہ ہین رٹے فارجی مین نے کہا کہ وسائل کی اثرانگیزی بھارت میں ایجنڈے میں شامل ہے اوراس نے نہ صرف یہ کہ یوروپی یونین ۔بھارت چوٹی کانفرنس منعقدہ ماہ اکتوبرمیں ترجیح حاصل کی تھی بلکہ اسے 27نومبر ،2017میں جرمنی کے شہربرلن میں منعقدہ جی ۔20وسائل اثرانگیزی گفت وشنید میں بھی خاصی اہمیت دی گئی تھی ۔ یوروپی یونین حکومت ہند خصوصاًوزارت ماحولیات وجنگلات اور نیتی آیوگ کو وسائل اثرانگیزی حکمت عملی کے نفاذ میں اپنا بھرپورتعاون دے گی ۔
    
    ڈاکٹرترشیارکشٹ چٹرجی نے جو انڈین ریسورس پینل کے رکن ہیں اور ماحولیات وجنگلات کی وزارت کے سابق سکریٹری وہ چکے ہیں ، نے اس حکمت عملی پرروشنی ڈالتے ہوئے کہاکہ یہ اپنی نوعیت کا پہلا مقالہ ہے جس میں وسائل پیداواریت کے سلسلے میں ملک میں خصوصی زوردیاگیاہے ۔سی آئی آئی ۔آئی ٹی سی مرکزی برائے عمدگی ، برائے ہمہ گیرترقیات کے سی اواومسٹرسچن جوشی نے کہاکہ وسائل اثرانگیزی حکمت عملی ہمہ گیر عوامی حصولیابی پرزوردیتی ہے یہ ایک عملی ایجنڈا ہے اوراس کے توسط سے منڈی میں صورتحال میں واضح تبدیلی لائی جاسکےگی اور اسے وسائل اثرانگیزی کی حامل معیشٹ سے ہمکنارکیاجاسکے گا۔
    
    مذکورہ دستاویز ماحولیات اورجنگلات اورموسمیاتی تبدیلی کی وزارت کے ذریعہ شروع کئے گئے بھارتی وسائل اثرانگیزی پروگرام ( آئی آرای پی ) کی سفارشات کے مطابق ماہ اپریل ،2017میں تیارکی گئی ہے ۔ وسائل اثرانگیزی عملی اور مجوزہ منصوبہ عمل ( بنیادی اوروسط مدتی ) پرکام میں نفاذ کے تعلق سے یوروپی یونین اپنا تعاون فراہم کرے گی ۔ سرمائے سے متعلق وسائل اثرانگیزی اقدامات جس کی رہنمائی ٹی ای آرآئی ، سی آئی آئی اور اڈیلفی کے تحت ، جی آئی زیڈ کے ذمہ ہے ، یہ ادارے بھی اپنا تعاون دیں گے ۔ نیتی آیوگ نے اس دستاویز کو عوامی مشاورت کے لئے پیش کرنے کے لئے اپنا قابل قدرتعاون دیاہے تاکہ اس پرعوام کی آرأ اور تبصرے حاصل کئے جاسکیں اور آگے کی کارروائی ممکن ہوسکے ۔
    
    واضح رہے کہ بھارت میں دنیاکی ایک بڑی آبادی رہائش پذیرہے اوریہاں تیزی سے شہری کرن ہورہاہے اور افزوں صنعتی پیداوارنے دستیاب محدود قدرتی وسائل کا اندھادھند استعمال کیاہے جس کے نتیجے میں وسائل کا فقدان اور مستقبل میں ان کی عدم دستیابی کے خطرات پیداہوگئے ہیں ۔ وسائل کی سلامتی کو یقینی بنانے کے لئے بڑھتی ہوئی آبادی کی ضروریات کی تکمیل کے نقطہ نظرسے متحدہ اور مشترکہ کوششوں اور طریقہ کارکی متقاضی ہے ۔ وسائل کے اندھادھنداستعمال سے ماحولیات پربھی وزن پڑرہاہے ان کے استعمال اور ان کے نتائج کا اثر آراضی کی پامالی ، حیاتیاتی گوناگونی، خسارے ، ہوائی اورآبی کثافت کی شکل میں سامنے آرہے ہیں، جو زبردست تشویش کا باعث ہیں ۔وسائل اثرانگیزی میں اضافے اور ثانوی خام مال کا استعمال بڑھانے سے ان تمام چنوتیوں کا سامنا کیاجاسکتاہے اوربنیادی وسائل پر کئے جانے والے انحصار کو کم سے کم کیاجاسکتاہے۔
    
    ) اس ۔ ع آ01.12.2017)
    U-6036
    

    
    (Release ID: 1511428) Visitor Counter : 4