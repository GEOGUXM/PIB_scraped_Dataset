      سائنس اور ٹیکنالوجی کی وزارت

      عوام کی فلاح کے لئے سائنس وٹکنالوجی کا استعمال وہ نیا جذبہ ہے ، جوموجودہ ہند-برطانیہ تعاون کا نتیجہ ہے: ڈاکٹر ہرش وردھن
      ہنداور برطانیہ کے وزرائے سائنس وٹکنالوجی نے سائنس ،ٹکنالوجی اور جدت طرازی کے میدان میں ہند-برطانیہ شراکت داری کی پیش رفت کا جائزہ لیا
      Posted On: 01 NOV 2017 5:34PM by PIB Delhi


    نئی دہلی،02۔نومبر ۔ہندوستان اور برطانیہ کے وزرائے سائنس وٹکنالوجی نے سائنس وٹکنالوجی کے میدان میں ہند-برطانیہ شراکتداری کی پیش رفت کا جائزہ لیا ۔اس شراکتداری میں نیوٹن –بھابھا پروگرام کے تحت زبردست اضافہ ہوا ہے ۔ سائنس وٹکنالوجی اور امور ارضیات کے مرکزی وزیر ڈاکٹر ہرش وردھن نے برطانیہ کے سائنس وٹکنالوجی تحقیق وجدت طرازی کے وزیر جناب جو جانسن کے ساتھ نئی دلی میں ایک ملاقات کے دوران اس شراکت داری کی پیش رفت کا جائزہ لیا۔
    
    ہندوستان اوربرطانیہ کی مختلف ایجنسیاں مشترکہ سرمایہ کاری ،مشترکہ ترقی اورمشترکہ خلاقی کے اصولوں پرمبنی شراکتداری کے ذریعہ ہنداوربرطانیہ کے درمیان ہمہ جہت تعاون میں نمایاں کردار ادا کررہی ہیں ۔ اس موقع پر دونوں وزرا نے نیوٹن – بھابھا پروگرام کے جذبہ عمل کو یقینی بنانے کی تجدید کا اظہار کیا ۔ اس پروگرام میں سائنسی معلومات کی تخلیق اوراس کے اطلاق پر زوردیا گیا ہے،جس سے دونوں ملکوں کے عوام کی فلاح ہوسکے ۔ اس سلسلے میں ڈاکٹر ہرش وردھن نے کہا کہ ہمارے دونوں ملکوں کے عوام کے بہتر مستقبل کے لئے سائنس وٹکنالوجی کو بروئے کار لاناوہ نیا جذبہ ہے جو موجودہ ہند –برطانیہ تعاون کا خوشگوار نتیجہ ہے ۔
    
    نومبر 2016 میں ٹکنالوجی کے موضوع پراعلیٰ سطحی اجلاس میں برطانیہ اہم شراکتدار رہا ہے ۔ اس اجلاس کا افتتاح وزیراعظم نریندر مودی اور محترمہ تھریسا مے نے مشترکہ طور پر کیا تھا۔ اس موقع پر وزیراعظم نریندر مودی نے اپنی تقریر میں کہا تھا کہ آج دنیا نقطہ عروج پر پہنچ چکی ہے ،جہاں ٹکنالوجی کے میدان میں ہونے والی ترقی اور پیش رفت کی نوعیت تبدیلیوں کی متقاضی ہے اور یہ بات اپنے آپ میں بہت اہم ہے کہ ہندوستان اوربرطانیہ دو ایسے ملک ہیں جو تاریخی طور پر ایک دوسرے سے وابستہ ہونے کے ساتھ ساتھ اکیسویں صدی کی معیشت کی معلومات کی تعریف کےتعین کی کوششوں میں مل کر کام کررہے ہیں۔
    
    اس ملاقات کے دوران مذکورہ بالا دونوں وزرا نے این ٹی مائیکروبئیل رزسٹینس پر حال میں جاری کی جانے والی ہند-برطانیہ رپورٹ کا خیر مقدم کیا ۔ یہ رپورٹ ایک اہم تحقیقی مرکز کے قیام کی غرض سے مرتب کی گئی ہے تاکہ دونوں ملکوں کے عوام اورمویشیوں کو درپیش سنگین خطرات کا تدارت کیا جاسکے ۔ اس کے ساتھ ہی انسانی صحت پر ماحولیاتی آلودگی کا جائزہ لینے کا ایک پروگرام مرتب کیا گیا ہے ، جو حال ہی میں شروع کیا گیا ہے ۔اس کا پہلا جائزہ اجلاس نئی دلی میں جلد ہی منعقد کیا جائے گا۔
    
    ہنداوربرطانیہ کے مذکورہ بالا دونوں وزرا کی اس ملاقات کے دوران بتایا گیا کہ ’’ہند-برطانیہ فرنٹئیر ز آف سائنس ‘‘کے عنوان سے سال 2018 میں ایک مذاکرے کے اہتمام کی تیاری کی جارہی ہے ۔جس سے مختلف شعبوں میں مستقبل کے سائنسی ماہرین کو ایک دوسرے کے ساتھ تبادلہ خیال کرنے کا موقع ملے گا اور ہند-برطانیہ باہمی تعاون کے مستقبل کی سمت کا تعین ہوسکے گا۔

    *****


    
    
    م ن ۔س ش۔ رم
    U-5480

    
    
    (Release ID: 1507978) Visitor Counter : 4