      کامرس اور صنعت کی وزارتہ

      کامرس اور صنعت کے وزیر نے لاطینی امریکہ اور کیریبیائی خطے میں باہمی تجارت اور سرمایہ کاری کے مواقع تلاش کرنے کے لئے کیوبا کا دورہ کیا
      Posted On: 01 NOV 2017 5:15PM by PIB Delhi


    نئی دہلی، یکم نومبر 2017، کامرس اور صنعت کے وزیر جناب سریش پربھو نے نے لاطینی امریکہ اور کیریبیائی خطوں میں باہمی تجارت اور سرمایہ کاری کے مواقع کا پتہ لگانے کے لئے 28 سے 31 اکتوبر کے درمیان کیوبا کا دورہ کیا ۔ ہندوستان کی یہ حکمت عملی ہے کہ اگلے چار سے پانچ سال میں لاطینی امریکہ اور کیریبائی خطے کے ساتھ تجارت کو دوگنا کرنے کے نشانے کو حاصل کرنے کے علاوہ ہندوستان کے تجارتی اثر ات کو وسیع کرنے کے لئے نئی منڈیاں تلاش کی جائیں ۔ 17-2016 میں ہندوستان کی لاطینی امریکہ اور کیریبیائی خطے میں باہمی تجارت 1755 ملین امریکی ڈالر تھی جو ہندوستان کی تجارت کا محض 7.16 فیصد ہے ۔


    ہندوستان کے ہمیشہ سے ہی کیوبا کے ساتھ اچھے سیاسی تعلقات رہے ہیں ۔ ہندوستان وہ پہلا ملک ہے جس نے کیوبا کے انقلاب کے بعد اس کی حکومت کو تسلیم کیا۔ کامرس اور صنعت کے وزیر کے اس دورے سے دونوں ملکوں کے درمیان اقتصادی اور کاروباری رشتوں میں اضافہ ہوگا اور طویل عرصے سے قائم سیاسی تعلقات کو استحکام ملے گا ۔


    وزیر موصوف نے اپنے دورے کے دوران اول نائب صدر جناب میگل ڈیاز کینل برموڈیز ماریو، نائب صدر اور اقتصادی معاملات اور منصوبہ بندی کے وزیر جناب ریکارڈو کیبریساس رز، بیرونی تجارت اور سرمایہ کاری کے وزیر جناب روڈریگو ملمرکہ ڈیاز ، توانائی اور کانکنی کے وزیر الفرڈو لوپیز ، صنعتوں کے وزیر سلواڈور پارڈو کروز اور کیوبا چیمبر آف کامرس کے صدر سمیت کیوبا کی اعلیٰ قیادت سے ملاقات کی ۔اول نائب صدر جناب میگل ڈیاز کینل نے اس دورے کو تاریخی اعتبار سے اہم دورہ قرار دیا انہوں نے کہا کہ ہندوستان کا عالمی سطح پر ایک نمایاں کردار ہے ۔دونوں ملکوں کے لیڈروں کے درمیان پرجوش میٹنگوں کا خیال رکھتے ہوئے ایک غیر معمولی فیصلہ کیا گیا تاکہ فیڈریشن آف انڈین ایکسپورٹس آرگئنائزیشن اور کیوبن چیمبر آف کامرس کے درمیان ایک مفاہمت نامے کی شکل میں اس اقتصادی وابستگی میں اگلا قدم اٹھایا جا سکے گا ۔ باہمی تجارت اور سرمایہ کاری کے لئے 6 سیکٹروں میں باہمی مفاہمت نامے کیے گئے ،جن میں دوا زاسازی سیاحت، قابل تجدید توانائی، بایو ٹیکنالوجی ، شکر اور بنیادی ڈھانچے کی ترقی شامل ہے بعد میں باربیڈوز اور گویاناکیساتھ بھی اسی طرح کے مفاہمت ناموں پر دستخط کیے گئے۔


    جناب سریش پربھو نے اس موقع کا فائدہ اٹھاتے ہوئے ہیتی کے اپنے ہم منصب جناب پریرے میریڈو مینی اور باربڈوز کے صنعت بین الا قوامی کاروبار کامرس اور چھوٹے کاروبار کی ترقی کے وزیر ڈون ولے انس کیساتھ بھی میٹنگ کی ۔


    کامرس اور صنعت کے وزیر نے ایف آئی ایچ اے وی 2017 کے 35ویں ایڈیشن کی افتتاحی تقریب میں بھی شرکت کی جس میں 70 سے زیادہ ملک شرکت کر رہے ہیں۔ وزیر موصوف نے توانائی اور کانکنی کے کیوبا کے وزیر کی موجودگی میں ہندوستانی پویلین کا بھی افتتاح کیا۔وزیر موصوف نے کہا کہ ایف آئی ایچ اے وی سامان کی نمائش ہے لیکن میں اس نمائش کے تئیں اپنی محبت کا اظہار کرتا ہوں ۔


    جناب پربھو نے ہندوستانی غیر مقیم باشندوں کیوبا کے سرکردہ تاجروں اور کیوبا کے دیگر ممتاز افراد نیز صدر راؤل کاستروں کی بیٹی اور کومریڈفیڈل کاستروں کے بیٹے سے بھی بات چیت کی ۔


    کامرس اور صنعت کے وزیر نے جینٹک انجینئرنگ اینڈ بایو ٹیکنالوجی کے سینٹر کا بھی دورہ کیا اور میڈیکل ٹیکنالوجی میں اعلیٰ تحقیقی معیارات اور پیش رفت کی ستائش کی جو کیوبا نے حاصل کی ہے ۔ جناب پربھو نے دواسازی کی ہندوستانی صنعت کے درمیان تعاون کی گنجائش کو دہرایا جو جینوکس اور سی آئی جی بی میں ایک عالمی مقام رکھتا ہےتاکہ صحت کے سستے علاج تلاش کیے جا سکیں۔


    *****


    م ن۔ح ا ۔ع ج


    U: 5469

    
    
    (Release ID: 1507866) Visitor Counter : 3