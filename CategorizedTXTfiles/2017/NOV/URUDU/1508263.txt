      وزیراعظم کا دفتر

      وزیر اعظم کا 4 نومبر 2017 کو کاروبار کرنا آسان پر منعقدہ تقریب سے خطاب
      Posted On: 04 NOV 2017 8:06PM by PIB Delhi


    نئی دہلی۔04 نومبر؛ عالمی بینک کی سی ای او محترمہ کرسٹینا جیو رجیوا، وزرا کی کونسل کے میرے رفقا کار، سینئر افسران، کاروباری عہدیداران، خواتین و حضرات!


    آج گرو پرو کا تہوار ہے۔ گرو نانک دیو جی کو یاد کرنے سے ملک کی یکجہتی اور سچائی کی تحریک حاصل ہوتی ہے۔ دو سال بعد گرونانک دیو جی کا 550 واں پرکاش پرو منانے کا دنیا کو موقع ملنے والا ہے۔ ایسے گرو کو پرنام کرتے ہوئے میں سبھی کو مبارکباد پیش کرتا ہوں۔


    مجھے یہاں آکر بہت خوشی ہوئی ہے۔ یہاں جشن کا جو سماں ہے اسے میں محسوس کر رہا ہوں۔ عالمی بینک نے کاروبار کرنے میں آسانی سے متعلق کیے گئے کام کو تسلیم کیا ہے۔ ہم اب کاروبار میں آسانی سے متعلق درجہ بندی کے سرفہرست 100 ممالک میں شامل ہو گئے ہیں۔ تین سال کی قلیل مدت میں ہم نے 42 رینک کی بہتری حاصل کی ہے۔


    میں کرسٹینا جیورجیوا کا مشکور ہوں کہ وہ اس موقعے پر یہاں موجود ہیں ۔ اس سے عالمی بینک کی اس عہد بستگی کی عکاسی ہوتی ہے جس کے تحت معیشت اور سماج کے فائدے کے لیے کی جانے والی اصلاحات سے متعلق ممالک کی حوصلہ افزائی کی جاتی ہے۔ ان کی موجودگی سے آنے والے دنوں میں بہتر کارکردگی کے لیے ہماری ٹیم کی حوصلہ افزائی ہوگی۔


    گزشتہ تین برسوں میں میں نے بار بار گھریلو اور غیرملکی سرمایہ کاروں کو کہا ہے کہ ہم ہندوستان میں کاروبار میں آسانی سے متعلق بہتری کے لیے کوششیں کر رہے ہیں۔


    اور دو ستوں ہندوستان نے اسے کر دکھایا ہے۔


    اس سال ہندوستان کی رینکنگ میں جو بہتری آئی ہے وہ سب سے زیادہ ہے۔ اس سے ہندوستان کی صف اول کے اصلاح کار کے طور پر نشاندہی ہوتی ہے۔ اس کے لیے جن لوگوں نے کام کیا ہے میں ان سبھی کا مشکور ہوں۔ آپ نے ملک کا سرفخر سے اونچا کر دیا ہے۔


    U-5533

    
    
    (Release ID: 1508263) Visitor Counter : 3