      بجلی کی وزارت

      این ٹی پی سی اونچاہار حادثہ : شام 6 بجے تک کی صورتحال
      بجلی کے وزیر جناب آر کے سنگھ نے جائے حادثہ کے اپنے دورے کے دوران مرنے والوں کے کنبوں کے لئے 20 لاکھ روپے، شدید طور پر زخمیوں کے لئے 10 لاکھ روپے اور زخمیوں کے لئے 2 لاکھ روپے کے نقد معاوضے کا اعلان کیا

      Posted On: 02 NOV 2017 7:11PM by PIB Delhi

    نئی دہلی، 2 نومبر 2017، کل این ٹی پی سی کے اونچاہار یونٹ ۔6(500 میگاواٹ) کے بوائلر میں میں ایک افسوسناک حادثہ ہوگیا۔ بجلی اور نئی نیز قابل تجدید توانائی کے مرکزی وزیر مملکت (آزادانہ چارج) جناب آر کے سنگھ نے آج صبح سویرے اترپردیش میں اونچاہار میں واقع این ٹی پی سی اسٹیشن کا دورہ کیا اور صورتحال کا جائزہ لیا۔اترپردیش کے توانائی کے وزیر جناب شری کانت شرما بھی ان کے ہمراہ تھے۔


    انتیس (29) افراد زخموں کی تاب نہ لاکر چل بسے ہیں جبکہ 85 افراد کا رائے بریلی اور لکھنٔو کے اسپتالوں میں علاج کیا جارہا ہے۔


    بجلی کے وزیر نے مرنے والوں کے کنبوں کے لئے 20 لاکھ روپے، شدید طور پر زخمی افراد کے لئے 10 لاکھ روپے اور زخمی لوگوں کے لئے 2 لاکھ روپے کے نقد معاوضے کا اعلان کیا جو قانون کے تحت دیئے جانے والے معاوضے سے الگ ہوگا۔


    بجلی کے وزیر نے جائے واقعہ پر این ٹی پی سی کے سی ایم ڈی جناب گردیپ سنگھ اور دیگر سینئر اہلکاروں سے ملاقات کی اور آج رائے بریلی اور لکھنٔو کے ضلع اسپتالوں میں داخل زخمیوں کی مزاج پرسی کے لئے گئے اور ان کی صحت کے بارے میں معلومات حاصل کیں۔


    حادثے کے بعد سے پلانٹ کا یونٹ نمبر ۔ 6 (500 میگا واٹ) بند کردیا گیا ہے جبکہ اس اسٹیشن کے دوسرے یونٹ معمول کے مطابق کام کررہے ہیں۔


    این ٹی پی سی کنبے نے مرنے والے کارکنوں کے لئے گہرے صدمے، حمایت اور تعزیت کا اظہار کیا ہے جنہو نے سب لوگوں کو ہفتے کے ساتوں دن 24 گھنٹے بجلی فراہم کرنے میں ایک اہم رول ادا کیا ہے۔


    ۔۔۔۔۔۔۔۔۔۔۔


    م ن۔ج ۔ ن ا۔


    U- 5499

    
    
    (Release ID: 1508092) Visitor Counter : 3