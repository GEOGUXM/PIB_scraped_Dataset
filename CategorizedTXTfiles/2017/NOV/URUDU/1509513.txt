      محنت اور روزگار کی وزارت

      ہندوستان کے بین الاقوامی تجارتی میلے میں ای ایس آئی سی اسٹال کا افتتاح کیا گیا
      Posted On: 14 NOV 2017 7:03PM by PIB Delhi


    نئی دہلی؍14نومبر2017،ملک میں سماجی سیکورٹی اسکیم کے نفاذ کی ایجنسی اور محنت اور روزگار کی وزارت کے تحت قانونی تنظیم ایمپلائز اسٹیٹ انشورنس کارپوریشن نئی دہلی میں ہندوستان کے بین الاقوامی تجارتی میلے میں شرکت کررہا ہے، تاکہ عوام میں اس کے فائدوں کے بارے میں بیداری پیدا کی جاسکے۔ای ایس آئی سی کے ڈائریکٹر جنرل جناب راج کمار نے آج بین الاقوامی تجاری میلے میں ای ایس آئی سی کے اسٹال کا افتتاح کیا جو ہال نمبر 12-01-Dمیں ہے۔ ای ایس آئی سی اسٹارٹ اَپ کو فروغ دیتا ہے جو بین الاقوامی تجارتی میلے2017 کا موضوع بھی ہے۔


    ای ایس آئی سی نے اسٹارٹ اپ کو فروغ دینے کے لئے اپنی کوششیں تیز کی ہیں اور نئے اسٹارٹ اپ کے قیام میں صنعت کاروں کو ترغیب دی ہے۔ایمپلائز اسٹیٹ انشورنس کارپوریشن ایک سماجی سیکورٹی تنظیم ہے، جو مناسب طبی دیکھ بھال جیسے سماجی سیکورٹی فائدے فراہم کررہی ہے اور روزگار کے دوران چوٹ لگنے، بیماری یا موت جیسی صورتحال کے وقت نقد فائدے فراہم کررہی ہے۔ای ایس آئی سی ایکٹ ان دفاتر پر لاگو ہوتا ہے ، جہاں 10یا ا س سے زیادہ لوگ ملازم ہے۔ایسے ملازمین جو ماہانہ 21000 روپے حاصل کررہے ہیں وہ صحت انشورنس کے حقدار ہیں اور ای ایس آئی سی کے قانون کے تحت دیگر فائدوں کے بھی حقدار ہیں۔ یہ قانون اب 8.73 لاکھ فیکٹریوں اور ملک کے اداروں پر لاگو ہوتا ہے، جس سے تقریباً مزدوروں کے 3 کروڑ18 لاکھ کنبے فائدہ اٹھارہے ہیں۔ ای ایس آئی اسکیم کا فائدہ اٹھانے والے لوگوں کی کل آبادی 12.02 کروڑ سے زیادہ ہے۔ای ایس آئی کارپوریشن نے اب تک 151 اسپتال اور 1467 ڈسپنسریاں کھولی ہیں۔ اس کا قیام 1952 میں عمل آیا تھا۔


    م ن۔ح ا۔ن ع


    U: 5709

    
    
    (Release ID: 1509513) Visitor Counter : 3