      خوراک کی ڈبہ بندی کی صنعتوں کی وزارت

      صدر جمہوریہ نے ورلڈ فوڈ انڈیا کو ‘‘ہندوستانی کھانوں کا کمبھ میلہ’’ قرار دیا
      Posted On: 05 NOV 2017 9:06PM by PIB Delhi


    صدر جمہوریہ نے ورلڈ فوڈ انڈیا -2017 کی اختتامی تقریب میں اسٹارٹ اَپ اور ہیکاتھن ایوارڈ تقسیم کئے


    نئی دہلی۔04 نومبر ورلڈ فوڈ انڈیا -2017 کوتین روزہ کانفرنس و نمائش میں 60 ممالک کے وفود اور عالمی کمپنیوں کے چیف ایگزیکٹو آفیسر (سی ای او) کے نئی دہلی میں اجتماع سے زبردست کامیابی ملی ۔ صدر جمہوریہ ہند جناب رامناتھ کووند نے اس کی اختتامی تقریب میں شرکت کی اور ڈبہ بند خوراک کی مرکزی وزیر محترمہ ہرسمرت کور بادل اور وزیر مملکت سادھوی نرنجن جیوتی کو اس میگا تقریب کے انعقاد پر مبارکباد پیش کی ۔


    اجتماع سے خطاب کرتے ہوئے صدر جمہوریہ ہند جناب رام ناتھ کووند نے کہا کہ ‘‘ ورلڈ فوڈ انڈیا -2017 نے ہندوستان کی خوراک کی صنعت اور فوڈ پروسیسنگ میں زبردست اور بے انتہا مواقع کو اجاگر کرنے مدد فراہم کی ہے ۔ صدر جمہوریہ نے ورلڈ فوڈ انڈیا -2017 کو ہندوستانی کھانے کا کمبھ میلہ قرار دیا ۔ صدر جمہوریہ نے کہا کہ ہندوستان میں خوراک کا تصرف تقریبا 370 ملین امریکی ڈالر کا ہے ۔ ایک دہائی سے بھی کم عرصے میں 2025 تک اس کے ایک ٹریلین امریکی ڈالر تک پہنچنے کی توقع ہے ۔ ہندوستان کے سبھی فوڈ ویلیو چین میں مواقع موجود ہیں ۔ خوراک کی صنعت زبردست روزگار فراہم کر سکتی ہے ۔ اس موقع پر صدر جمہوریہ نے کالج کے ان طلباء کو اسٹارٹ اَپ اور ہیکاتھن ایوارڈ سے نوازا جنہوں نے کھانوں کے خراب ہونے طریقہ دریافت کرنے کا مشورہ دیا تھا ۔


    اس موقع پر تین روزہ میگا فوڈ تقریب کی میزبان مرکزی وزیر محترمہ ہر سمرت کور بادل نےکہا کہ وزیر اعظم جناب نریندر مودی کی قیادت سے حوصلہ پاکر ان کی وزارت نے آغاز کے طور پر نہ کہ اختتام کے طور پر ورلڈ فوڈ انڈیا -2017 کا انعقاد کیا ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح(


    U-5540,

    
    
    (Release ID: 1508296) Visitor Counter : 3