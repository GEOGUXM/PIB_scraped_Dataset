      وزیراعظم کا دفتر

      فلپائن کے لیے روانگی سے قبل وزیراعظم کا بیان
      Posted On: 11 NOV 2017 6:40PM by PIB Delhi


    نئی دہلی۔ 11 نومبر؛ فلپائن کے لیے روانگی سے قبل وزیراعظم جناب نریندر مودی نے کہا کہ وہ 12 نومبر سے تین دن تک منیلا میں رہیں گے۔ یہ میرا فلپائن کا پہلا باہمی دورہ ہے جہاں میں آسیان ۔ ہند اور مشرقی ایشیا سربراہ کانفرنس میں شرکت کروں گا۔ ان کانفرنسوں میں میری شرکت آسیان ممالک کے ساتھ ہندوستان کے مسلسل گہرے تعلقات کی عکاس ہے اور حکومت کی ایکٹ ایسٹ پالیسی کے فریم ورک کے تحت ہند – بحرالکاہل خطے کے ساتھ تعلقات کی ترجمان ہے۔


    ان سربراہ کانفرنسوں کے علاوہ آسیان کی 50ویں سالگرہ کی خصوصی تقریبات ، جامع علاقائی اقتصادی شراکت کے لیڈروں کی میٹنگ اور آسیان بزنس اور سرمایہ کاری سربراہ کانفرنس میں شرکت کروں گا۔


    انہوں نے کہا کہ آسیان بزنس اور سرمایہ کاری سربراہ کانفرنس سے آسیان ممالک کے ساتھ تجارتی تعلقات کو مزید بڑھانے سے متعلق قریبی تعاون کو فروغ دینے میں مدد ملے گی۔ ہماری مجموعی تجارت میں آسیان ممالک کا 10 اعشاریہ آٹھ پانچ فیصد حصہ ہے۔


    میں اپنے پہلے دورہ فلپائن کے دوران فلپائن کے صدر جناب روڈ ریگو دترتے کے ساتھ دو طرفہ میٹنگ کروں گا۔ میں آسیان اور مشرقی ایشیا سربراہ کانفرنس کے لیڈروں سے بھی تبادلہ خیال کروں گا۔


    میں فلپائن میں مقیم ہندوستانیوں سے جڑوں گا۔ میں اپنے دورہ منیلا کے دوران انٹر نیشنل رائس ریسرچ انسٹی ٹیوٹ کا اور مہاویر فلپائن فاؤنڈیشن کا دورہ کروں گا۔


    مجھے توقع ہے کہ میرے دورہ منیلا سے فلپائن کے ساتھ ہندوستان کے باہمی تعلقات کو فروغ حاصل ہوگا اور آسیان کے ساتھ سیاسی اور سکیورٹی ، معاشی اور سماجی و ثقافتی تعلقات مزید مستحکم ہوں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-5659,

    
    
    (Release ID: 1509090) Visitor Counter : 3