      صدر جمہوریہ کا سکریٹریٹ

      27 نومبر 2017 کو راشٹرپتی بھون میں مقتدر انڈولوجسٹ ایوارڈ 2017 تفویض کیے جانے کے موقع پر صدر جمہوریہ ہند جناب رام ناتھ کووند کا خطاب
      Posted On: 27 NOV 2017 8:02PM by PIB Delhi


    نئی دہلی۔28؍نومبر۔


    مقتدر انڈولوجسٹ ایوارڈ تقریب میں آپ سبھی کا گرم جوشانہ خیرمقدم کرتا ہوں۔ یہ میرے لیے ایک اعزاز کی بات ہے کہ میں معروف دانشوران اور معزز شخصیات کی اس مقتدر مجلس سے خطاب کررہا ہوں۔


    چند صدیوں قبل مختلف شعبہ حیات کے ا فراد نے باہم مل کر بھارت کے قدیم ماضی پر توجہ مرکوز کی تھی اور اس کے نتیجے میں انڈولوجی وجود میں آئی۔ دنیا بھر کے دانشوران نے بھارتی تہذیب اور اس کے قدیم ورثے کو سمجھنے کیلئے مطالعے کا سلسلہ جاری رکھا ہے۔ مقتدر انڈولوجسٹ ایوارڈ ایسے تمام دانشوروں کے کام کا اعتراف کرنے کیلئے ایک معقول ترین ایوارڈ ہے۔ یہ کام ماضی اور حال دونوں کی جستجو کرتا ہے اور اس میں بھارتی فکر اور اظہار کی تلاش کرتا ہے۔ میں ثقافتی تعلقات کی بھارتی کونسل کو ان کے اس اقدام کیلئے مبارکباد پیش کرتا ہوں ۔


    خواتین وحضرات،


    مقتدر انڈولوجسٹ ایوارڈ جاپان کے پروفیسر ہیروشی مروئی کو پیش کرتے ہوئے مجھے بہت مسرت ہورہی ہے۔ میں نے یہ کام اس طرح سے انجام دیا ہے کہ بھگوان بدھ ہمیں پیچھے سے آشیرواد دے رہے ہیں اور شاید اس کی وجہ سے اس ایوارڈ کی تفویض مزید اہمیت کے حامل ہوگئی ہے۔ پروفیسر ہیروشی مروئی نے بھارتی فلسفے اور بدھسٹ مطالعات پر 40 برس صرف کیے ہیں۔ ان کی بہت سی معروف اشاعت اور تصنیفات اور تحقیقی مقالے دنیا بھر میں متعدد موضوعات پر حرف آخر خیال کیے جاتے ہیں۔ جاپان کی جاپانی ایسوسی ایشن آف انڈین اینڈ بدھسٹ اسٹڈیز کے صدر کے طور پر انہوں نے جاپان کے نوجوانوں میں انڈولوجی کی ترویج واشاعت کیلئے اپنا قابل ذکر تعاون دیا ہے۔ میں انہیں اس مقتدر ایوارڈ کے حصول پر مبارکباد پیش کرتا ہوں اور انڈولوجی میں ان کے اس مثالی تعاون کیلئے ان کا شکریہ ادا کرتا ہوں۔


    ہمارے لیے یہ ازحد اطمینان کی بات ہے کہ تیسرا مقتدر انڈولوجی ایوارڈ جاپان کے ایک ایسے دانشور کو دیا گیا ہے جس کا تعلق ایک ایسے ملک سے ہے جہاں وسیع پیمانے پر خیالات اور نظریات ، فنون ، ادب اور مذہبی فلسفے کا صدیوں سے تبادلہ ہوتا رہا ہے۔ اس سلسلے نے دونوں ملکوں کے عوام کے مابین گہرے روحانی روابط اور ثقافتی رواداری کو فروغ دیا ہے۔


    ہماری نظر میں جاپان کے دانشوروں کی لمبی فہرست ہے۔ کیبی۔نو۔مکیبی اور کوبو ڈیشی ، کانا سلیبری کو فروغ دینے کا سہرا انہی کے سر ہے۔ انہوں نے بھارت کے دانشوروں سے سنسکرت سیکھی تھی جس کی وجہ سے یہ مماثلت پیدا ہوئی کہ ہم دیوناگری اور جاپانی سلیبری کے درمیان یکسانیت پاتے ہیں۔ کچھ دیگر یکسانیتیں بھی ہیں جو ہمارے علم میں آتی ہیں۔ جاپانی زبان میں جملے سنسکرت کی ہی ترتیب میں لکھے جاتے ہیں۔ فاعل ۔ (کرتا ) جس کے بعدمفعول (کرم) آتا ہے اور اس کے بعد آتا ہے فعل (کریا) آتی ہے۔ ان چیزوں کا ہمارے اوپر ملاجلا اثر پڑا۔ اوکا کرا تینشن اور سوامی وویکانند اور گرودیو روندرناتھ ٹیگور سے ان کی وابستگی کی وجہ سے بھارت جاپان کے درمیان مفاہمت میں ایک نیا باب شروع ہوا۔ جاپان کے اپنی روایتی اقدار کو برقرار رکھتے ہوئے جدت اختیار کرنے میں کامیابی حاصل کرنے سے دونوں ہی ملکوں پر گہرا اثرپڑا۔


    آج جب بھارت جاپان تعلقات ایک بلندی پر پہنچ گئے ہیں ، انڈولوجی اور پروفیسر ہیروشی مروئی اور ان کے ساتھی دانشوروں کے کام کی زیادہ اہمیت ہوگئی ہے۔


    خواتین وحضرات،


    انڈولوجی بھارت کا مطالعہ ہے جو کئی پہلوؤں سے قدیم ثقافت اور تہذیب کا مطالعہ ہے۔ یہ بات انتہائی دلچسپ ہے کہ سترہویں اور اٹھارہویں صدی میں وقت کے دھاروں نے سنسکرت اور قدیم بھارتی مواد کے مطالعے کیلئے مغربی دانشوروں میں کس طرح گہری دلچسپی پیدا کی۔ یوروپ میں یونیورسٹیوں اور بھارت میں ، مشرقی علوم کا مطالعہ کرنے والوں نے اُپنیشد فکر میں اطمینان محسوس کیا اور شکنتلم کی ادبی نزاکت کی تعریف کی۔ مونیئر ولیمز اور دیگر نے رامائن اور بھارت میں بھارتی سوچ اور اقدار کے اشارے پائے۔ بھارتی علوم کے عظیم ماہر میکس مُلر نے کہا تھا جسے میں یہاں دوہرا رہا ہوں،’’اگر مجھ سے پوچھا جائے کہ آسمان کے کس حصے کے نیچے انسانی ذہن نے اپنے کچھ سب سے زیادہ پسندیدہ تحفے تیار کیے ہیں اور اس نے زندگی کی سب سے بڑی مشکلات پر سب سے زیادہ گہرائی سے غور کیا ہے اور اس نے ان میں سے کچھ معاملوں کے حل تلاش کیے ہیں جو ان لوگوں تک کی توجہ کے مستحق ہیں جنہوں نے افلاطون اور کینٹ کو پڑھا ہے ، تو میں بھار ت کی طرف اشارہ کروں گا۔‘‘


    سوامی وویکا نند سے لیکر راجا رام موہن رائے تک روحانی پیشواؤں اور سماجی مصلحوں نے بھارتی علوم کے ماہرین کی تحریروں کو گہرائی سے غور کیا اور بھارت کے لوگوں کو ان کی قدیم وراثت کو یاد دلایا۔ بھارتی علوم کے ماہرین بھارت میں ایک نیا شعور لیکر آئےجس کی وجہ سے بھارت کے عوام میں جذبہ فخر پیدا ہوا۔ یہ لوگ بھارت اور مغربی دنیا کے درمیان ایک پُل بن گئے۔ اس کی وجہ سے بہت سے بھارتی دانشوروں کی بھارتی علوم حاصل کرنے حوصلہ افزائی ہوئی ۔


    بھارتی ثقافت اور اس کی بہت سی معاون خاصیتیں صدیوں پر محیط ہیں۔ وقت کی گہرائی نے اسے ایک انفرادی طاقت اور کردار بخشا۔ یہ مربوط اور کُلی، فلسفیانہ اور دوسروں کو جگہ دینے والی ہیں۔ یہی وجہ ہے کہ یہ خاصیتیں وقت کے تیز دھاروں میں بھی موجود رہیں اور وقت کی حدود کو پار کرتی ہوئی یہاں تک پہنچیں۔ ہندوستانیت کی شناخت سب کی شمولیت سے کی جاتی ہے جس کی جڑیں دھرمو رکشتی رکشتہ کے اصول میں دبی ہیں۔ جو دھرم یا صحیح ترتیب ہے اور جب اسے تحفظ دیا جاتا ہے تو وہ بغیر کسی کو نظرانداز کیے سبھی تحفظ دیتا ہے۔


    خواتین وحضرات،


    آج ہم سب ایک عالمی برادری کی حیثیت سے رہتے ہیں۔ اس وقت باہمی مفاہمت کی اور زیادہ ضرورت ہے۔ نئے نظریات ہماری روز مرہ کی زندگی کو تشکیل دے رہے ہیں ۔ عوام اور پالیسی ساز زندگی کو اور زیادہ مستحکم بنانے کے متبادل پر غور کررہے ہیں، ایک ایسی زندگی جس میں ہم اپنے ارد گرد فطرت اور ماحول کے ساتھ ہم زیستانہ تعلقات رکھتے ہیں۔ ہم اپنے روایتی علوم اور قدیم فہم وفراصت میں گہرائی سے رہ رہے ہیں، جس کے تحت ہم اپنی بہترین حصولیابیوں کو بنی نوع انسان سے مشترک کرتے ہیں۔ بھارت انسانیت کی بھلائی کیلئے یوگ اور آیوروید کی خاصیتوں کی وضاحت کرنے کی بہترین کوشش کررہا ہے۔ اسی طرح دوسرے ممالک اور معاشرے بھی اپنی روایتی ، ثقافتی ، باطن نگاری کے احیاء کی کوششیں کررہے ہیں۔ ایسے منظرنامے میں انڈولوجی عوام کے مابین بہتر مفاہمت کو فروغ دینے اور یہ بتانے کیلئے کہ بھارت کے پاس بنی نوع انسان کو پیش کرنے کیلئے کیا ہےمزید اہمیت اختیار کرگئی ہے ۔


    کئی نسلوں سے بھارتی علوم کے ماہرین نے بھارت کی تاریخ اور تہذیب کو گہرائی سے سمجھنے میں مدد کی ہے۔ ہم انڈولوجی میں پروفیسر ہیروشی مروئی کے تعاون کیلئے صحیح معنوں میں شکرگزار ہیں۔ مجھے یقین ہے کہ اس طرح کی کوششوں سے نہ صرف کلاسیکل بھارتی علوم کے مطالعے اور تحقیق میں گہری دلچسپی پیدا ہوگی بلکہ بھارت کا اس کے سبھی پہلوؤں سے مطالعہ کرنے میں بھی دلچسپی پیدا ہوگی۔


    ان الفاظ کے ساتھ میں پروفیسر ہروشی مروئی کو ایک مرتبہ پھر مبارکباد دیتا ہوں ۔ میں ان کی مستقبل کی کوششوں میں ہر طرح کی کامیابی کیلئے نیک خواہشات پیش کرتا ہوں۔


    شکریہ


    جئے ہند


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس۔ ع ن۔


    U-5978

    
    
    (Release ID: 1511084) Visitor Counter : 3