      سٹرک ٹرانسپورٹ اور شاہراہوں کی وزارت

      دہلی-این سی آر میں ہوا میں آلودگی کم کرنے کے لئے نتن گڈکری نے شاہراہوں کے پروجیکٹوں کو ہدایت دی
      Posted On: 09 NOV 2017 6:26PM by PIB Delhi


    نئی دہلی؍09 نومبر 2017 ،سڑک ٹرانسپورٹ اور شاہراہوں، جہاز رانی، آبی وسائل ، دریا کی ترقی اور گنگا صفائی کے وزیر جناب نتن گڈکری نے کہا کہ دہلی این سی آر کے آس پاس شاہراہوں کے پروجیکٹوں پر کام کرنے والے پروجیکٹ ڈائریکٹروں، ٹھیکے داروں اور فیلڈ میں کام کرنے والے عہدیداروں کو ہدایات جاری کی گئی ہیں کہ وہ تعمیری کام سے پیدا ہونے والی آلودگی کو روکنے کے لئے سخت اقدامات کریں۔ اس سلسلے میں کئے جانے والے اقدامات میں تمام تعمیری مقامات اور کیمپوں پر پانی کا چھڑکاؤ ، تعمیری سامان، کچرا اورفلائی ایش وغیرہ کو لانے لے جانے والے ٹرکوں کو ڈھکنا وغیرہ شامل ہے، تاکہ دھول کو اڑنے سے روکا جاسکے اور تمام تعمیراتی مقامات پر ہوا کے معیار کے ضابطوں پر پوری طرح عمل درآمد کیا جائے۔ فیلڈ میں کام کرنے والے عہدیداروں کو ہدایات دی گئی ہیں کہ وہ مسلسل تعمیراتی مقامات کی جانچ کریں اور اس بات کی یقینی بنائیں کہ آلودگی پر قابو پانے والے تمام اقدامات پر سختی سے عمل کیا جارہا ہے۔


    جناب گڈکری نے یہ بھی کہا کہ اس آلودگی کی وجہ کا پتہ لگانے کے لئے ایک جامع تحقیق کی ضرورت ہے۔ انہوں نے کہا کہ اس سال آتش بازی چھوڑنے پر پابندی اور فصلوں کو جلانے پر روک کے باوجود دھوئیں اور دھول بھری دھند میں اضافہ ہوا ہے۔ وزیر موصوف نے مزید کہا کہ سڑک ٹرنسپورٹ اور شاہراہوں کے وزارت ایسی تحقیق کے لئے ہر ممکن مدد فراہم کرے گا۔


    U: 5 60 8

    
    
    (Release ID: 1508851) Visitor Counter : 3