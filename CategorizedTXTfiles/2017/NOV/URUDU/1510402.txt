      صدر جمہوریہ کا سکریٹریٹ

      بھارتی خلائی پروگرام :‘صنعت کے تئیں رجحانات اور مواقع’ کے موضوع پربین الاقوامی سیمنارکا اختتام
      Posted On: 21 NOV 2017 7:37PM by PIB Delhi


    نئی دہلی ، 22نومبر: ‘بھارتی خلائی پروگرام :صنعت کے تئیں رجحانات اور مواقع ’کے موضوع پربین الاقوامی سیمنار آج اختتام پذیرہوگیا۔سیمنا ر کا اہتمام بھارتی خلائی تحقیق کی تنظیم اسرو نے ، انترکش کارپوریشن لمیٹڈ (جواسروکا کمرشیل حصہ ہے )بھارتی کامرس اورصنعت کے ایوان فکی کے ساتھ مل کرکیاتھا۔ سیمنار کے دوران صنعت کے فریقین ، پالیسی ساز ، رائے عامہ ہموار کرنے والے قائدین اور ماہرین تعلیم نے حکومت ہند کی حوصلہ افزاپالیسیوں پرتبادلہ خیال کیاتاکہ گھریلواور بین الاقوامی دونوں طرح کی مارکیٹ کو توجہ کا مرکز بناتے ہوئے بھارتی صنعت ، تجارتی خلائی شعبے سے فائدہ اٹھایاجاسکے ۔

    
    اس موقع پرخطاب کرتے ہوئے خلأ کے محکمے کے سکریٹری ،خلائی کمیشن کے چیئرمین اور بھارتی خلائی تحقیق کی تنظیم اسرو کے چیئرمین جناب اے ایس کرن کمارنے کہاکہ بھارت نے خلأ کے استعمال کے فروغ ، خلائی سائنس ، اور خلائی بنیادی ڈھانچے جیسے مختلف میدانوں میں خلائی تکنالوجی کے اس دورمیں نئے معیارات قائم کئے ہیں ۔ انھوں نے کہاکہ اس سیمنار نے بھارت کو حوصلہ بخشا ہے کہ وہ خلائی شعبے کی ویلیوچین میں کلیدی خلائی ایجنسیوں کے ساتھ بین الاقوامی شراکت داری کے لئے گنجائش تلاش کرے ۔ انھوں نے کہا کہ خلائی ٹکنالوجی میں خلأ میں تحقیق میں زبردست صلاحیت موجود ہے انھوں نے کہا کہ خلائی ٹکنالوجی میں خلأ میں موقع تلاش کرنے میں زبردست مواقع موجود ہیں ۔
    
    خارجہ سکریٹری ، ڈاکٹرایس جے شنکر نے اپنے اختتامی خطبے میں کہا کہ خلأ کے شعبہ میں پی ایس ایل وی ، جی ایس ایل وی اور جی ایس ایل وی مارک ۔3،میں تیزی سے تجربے ہوئے ہیں ۔ اس میں خلائی شعبے میں اقتصادی ترقی اور ملک کی ترقی کے بھی امکانات موجود ہیں ۔ انھوں نے کہا کہ بھارت کوخلائی شعبے کی اپنی کامیابیوں پرفخرہے ۔ انھوں نے صلاحیت سازی میں ترقی کی ضرورت کو اجاگرکیا۔ چاہے وہ خلأ کا استعمال ہو یا سیارچے پر مبنی موبائل ٹکنالوجی ، ٹیلی میڈیسین ہو یا قدرتی آفات سے نمٹنے کا بندوبست ۔انھوں نے ہتھیاربھیجنے کے مقصد سے خلأ کو استعمال کرنے کی حوصلہ شکنی کی ہے ۔ انھوں نے کہاکہ صنعت حکومت اورچھوٹی صنعت کو وزیراعظم نریندرمودی کے ویژن کے مطابق کام کرنا ہوگا، جسے انھوں عام آدمی اورخلأ کے درمیان کوئی دوری نہ رہنے دینے سے تعبیر کیاہے ۔

    *****


    
    
    ) اس ۔ ع آ22.11.2017)
    U-5858

    
    
    (Release ID: 1510402) Visitor Counter : 3