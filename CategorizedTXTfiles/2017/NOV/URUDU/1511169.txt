      محنت اور روزگار کی وزارت

      سنتوش کمار گنگوار نے سبھی ریاستوں کے وزرائے اعلیٰ کو سہ فریقی میکانزم قائم کرنے کیلئے خط لکھا
      Posted On: 28 NOV 2017 8:32PM by PIB Delhi


    نئی دہلی،28؍نومبر،محنت اور روزگار کے مرکزی وزیر مملکت (آزادانہ چارج) جناب سنتوش کمار گنگوار نے سبھی ریاستوں کے وزرائے اعلیٰ کو خط لکھا ہے کہ وہ سہ فریقی میکانزم تیار کریں، جو ریاستی سطح پر ورکروں کے گروپ، آجروں کے گروپ اور حکومت کے گروپ پر مشتمل ہو اور جو ریاستی سطح پر لیبر پالیسیوں کی تشکیل اور نفاذ کے وقت سماجی شراکت داروں کے ساتھ مسلسل رابطے میں رہے۔ ایسا ہندوستانی آئین کی مشترکہ فہرست کے تحت مزدوروں کے تعلق سے ریاستوں اور مرکزی حکومت کی دوہری ذمہ داری اور آئی ایل او کے کنونشن نمبر: سی-144 کے تحت بین الاقوامی ذمہ داری کے تئیں عہد بستگی کی وجہ سے کیا جانا ضروری ہے۔


    انہوں نے مزید کہا کہ انڈین لیبر کانفرنس اور اسٹینڈنگ لیبر کمیٹی پر مشتمل سہ فریقی میکانزم مرکزی سطح پر ، مرکزی حکومت کے ذریعے لیبر پالیسیوں کی تشکیل اور نفاذ کے لئے 1942 سے مؤثر انداز میں کام کررہاہے۔


    ۔۔۔۔۔۔۔۔۔۔۔


    (م ن-و ا- ق ر)


    (28-11-2017)


    U-5996

    
    
    (Release ID: 1511169) Visitor Counter : 3