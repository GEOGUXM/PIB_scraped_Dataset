      وزارت سیاحت

      6ویں بین الاقوامی سیاحتی مارٹ ،گوہاٹی ، آسام میں، 5 سے 7 دسمبر 2017 کے دوران منعقد ہوگی
      Posted On: 30 NOV 2017 10:52AM by PIB Delhi


    نئی دہلی۔30؍نومبر۔سیاحت کی وزارت، حکومت ہند ، شمال مشرقی ریاستوں کے تعاون واشتراک سے گوہاٹی ، آسام میں ،5 سے 7 دسمبر2017 کے دوران ، بین الاقوامی سیاحتی مارٹ (آئی ٹی ایم) کا اہتمام کرنے جارہی ہے۔ یہ اہتمام تاج ویوانتا میں کیا جائے گا اور اس کا افتتاح 5 دسمبر کو آسام کے گورنر جناب جگدیش مکھی ، آسام کے وزیراعلیٰ جناب سربانندسونوال اور سیاحت اور الیکٹرانکس اور اطلاعاتی ٹیکنالوجی کے وزیر مملکت (آزادانہ چارج) جناب کے جے الفونس ، مرکزی سکریٹری محترمہ رشمی ورما اور مرکزی وزارتوں اور شمال مشرقی ریاستوں کے دیگر معززین کی موجودگی میں کریں گے۔

    
    واضح رہے کہ 6ویں بین الاقوامی سیاحتی مارٹ بھارت کی ’’ایکٹ ایسٹ پالیسی‘‘ کو نمایاں کرنے میں ا ہم کردار ادا کرے گی اور اس کے توسط سے آسیان اور وسیع تر ایشیائی خطے کے ساتھ تعلقات بالیدہ ہوں گے ۔ بھارت کی معیشت تیزی سے ترقی کرتی ہوئی عالمی معیشتوں کے رابطے میں آئے گی اور بھارت کی اُبھرتی ہوئی سیاحتی منڈیاں نمایاں ہوں گی۔ عام طور پر شمال مشرقی خطے میں سیاحت کو فروغ دینے کے سلسلے میں گفت وشنید کے علاوہ اس کے تحت ایکٹ ایسٹ پالیسی کے مقاصد کو بھی فروغ دیا جائے گا۔ پینل تبادلہ خیالات کے دوران ثقافتی تعلقات کو وسیع کرنے ، عوام سے عوام کے مابین روابط کو فروغ دینے ، آسیان میں مختلف ممالک کے ساتھ روابط بڑھانے ، شمال مشرقی خطے کی ریاستوں تک رابطہ کاری بڑھانے، دیگر ممالک کے ساتھ خصوصاً ہمسایہ ممالک کے ساتھ روابط کو استوار کرنے کے سلسلے میں توجہ مرکوز کی جائے گی۔ اس طریقے سے آسیان اور شمال مشرقی خطہ ہند کے مابین، بین علاقائی سیاحت کو فروغ ملے گا۔ آئی ٹی ایم 2017 میں ڈونر کی وزارت بھی سرگرمی سے حصہ لے گی تاکہ شمال مشرقی خطے میں سیاحت کے فروغ کیلئے کی جانے والی کارروائی کے ساتھ ہم آہنگی پیدا کرسکے۔
    
    واضح رہے کہ یہ 6ویں بین الاقوامی سیاحتی مارٹ ہے اور یہ سالانہ اہتمام شمال مشرقی خطے میں اس مقصد سے کیا جاتا ہے کہ گھریلو اور بین الاقوامی منڈیوں میں اس خطے کے سیاحتی مضمرات اور دیگر متعلقہ پہلوؤں کو نمایاں کیا جاسکے۔ اس کے توسط سے سیاحت سے وابستہ کاروباری برادری اور صنعتکار حضرات، شمال مشرق کی آٹھ ریاستوں کے ساتھ رابطے میں آتے ہیں ۔ یہ اہتمام اس مقصد سے منصوبہ بند کیا گیا ہے اور ترتیب دیا گیا ہے کہ خریداروں ، فروخت کاروں ، میڈیا ، سرکاری ایجنسیوں اور دیگر شرکائے کار کے ساتھ روابط استوار ہوسکیں ۔ واضح رہے کہ بھارت کا شمال مشرقی خطہ اروناچل پردیش، آسام، منی پور، میگھالیہ، میزورم ، ناگالینڈ ، تریپورہ اور سکم پر مشتمل ہے اور یہاں گوناں گوں سیاحتی پرکشش مقامات اور مصنوعات دستیاب ہیں۔ اس خطے میں ٹوپوگرافی یعنی قدرتی مناظر اور دیگر چیزیں مختلف نوعیت کی ہیں ، یہاں کے حیوانات اور نباتات بھی متنوع ہیں ۔ یہاں کے باشندے الگ الگ نسلی برادریوں سے تعلق رکھتے ہیں اور ان کا اپنا قدیم مالامال روایتی ورثہ ہے ، انداز حیات ہے، ان کے اپنے تیوہار ، فنون اور صنعتیں وحرفتیں ہیں ، جو اس خطے کو تعطیلات گزارنے کا بہترین مقام بناتی ہیں اور اس انتظار میں ہیں کہ سیاح حضرات یہاں آئیں اور لطف اندوز ہوں۔
    
    خریداروں اور میڈیا کے نمائندگان دنیا بھر سے، ملک کے مختلف خطوں سے اس مارٹ میں حصہ لے رہے ہیں اور شمال مشرقی خطے کے فروخت کاروں سے انفرادی طور پر رابطے میں آئیں گے۔ اس سے سیاحتی مصنوعات سپلائی کرنے والوں کو بین الاقوامی اور گھریلو فروخت کاروں تک رسائی حاصل ہوگی ، سیاحت کو فروغ ہوگا۔ مجموعی طور پر 76غیرملکی خریداروں کے وفود اور نمائندگان، جن کا تعلق 29 ممالک یعنی آسٹریلیا، بھوٹان، برونئی، کینیڈا، چین، کمبوڈیا، سائپرس، فجی، جرمنی، انڈونیشیا، اٹلی، جاپان، کینیا ، لاؤپی ڈی آر ، ملیشیا، میانمار، نیپال، نیدرلینڈس، فلپین، پرتگال، سنگاپور، اسپین، تنزانیہ، تھائی لینڈ ، امریکہ، برطانیہ، ویتنام ، ترکی، جنوبی کوریا سے ہے۔
    
    غیرملکی مندوبین کے علاوہ سیاحتی شعبے کے 50 گھریلو شراکت دار ، جن کا تعلق ملک کے مختلف حصوں سے ہے اور شمال مشرقی ریاستوں کے 86 فروخت کار مارٹ میں شریک ہورہے ہیں۔ شمال مشرقی ریاستوں کے ریاستی سیاحتی محکموں کے نمائندگان بھی اپنی سیاحتی اساس کی جانکاری دینے کیلئے یہاں موجود ہوں گے اور مندوبین سے رابطہ قائم کریں گے۔ بین الاقوامی خریدار اور میڈیا کے نمائندگان دنیا کے مختلف ممالک اور ملک کے مختلف حصوں سے آرہے ہیں ، جو اس مارٹ میں شریک ہوں گے۔ یہ تمام حضرات بزنس ٹو بزنس ملاقاتوں کاا ہتمام کریں گے اور شمال مشرقی خطے کے فروخت کاروں سے رابطہ قائم کریں گے۔ اس تین روزہ اہتمام کے علاوہ اس کے تحت ریاستی حکومتیں ، سیاحتی مضمرات کی پیشکش ، ثقافتی شاموں کا اہتمام ، مختلف قابل دید مقامات کی سیر کا اہتمام، جو گوہاٹی کے آس پاس کیا جائے گا، کا بھی انتظام کریں گی اور 6دسمبر2017 کو ایک پریس ملاقات کا اہتمام کیا جائے گا۔
    
    ریاستی سیاحتی محکموں کے ذریعے جن کا تعلق شمال مشرقی ریاستوں سے ہوگا، ایک نمائش کاا ہتمام کیا جائے گا اور اس کے تحت خوبصورت دستکاری اور ہتھ کرگھا کے نمونے نمائش میں رکھے جائیں گے تاکہ شریک کار متعلقہ ریاستوں کی سیاحتی مصنوعات کی جھلک پیش کی جاسکے۔
    
    غیرملکی خریداروں کے مندوبین اور نمائندگان نے شمال مشرقی ریاستوں میں اس مارٹ کے اختتام کے بعد واقفیت حاصل کرنے سے متعلق ٹورس میں گہری دلچسپی دکھائی ہے۔ اس سے شمال مشرقی خطے کی گوناں گوں سیاحتی مصنوعات کے بارے میں بیداری پھیلے گی اور انہیں اس خطے کے تمام مقامات کی بہ نفس نفیس جانکاری حاصل ہوگی۔
    
    بین الاقوامی ٹورزم مارٹ کااہتمام شمال مشرقی ریاستوں میں باری باری سے کیا جاتا ہے۔ اس سے پہلے جن مارٹوں کا اہتمام کیا جاچکا ہے وہ گوہاٹی، توانگ، شیلانگ، گینگٹوک اور امپھال میں منقعد ہوچکی ہیں۔
    
    م ن۔ ۔ ع ن۔
    U-6017

    
    
    (Release ID: 1511302) Visitor Counter : 3