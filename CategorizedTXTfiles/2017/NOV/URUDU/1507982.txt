      جہاز رانی کی وزارت

      نتن گڈکری نے وشاکھا پٹنم سے ساحلی جہاز رانی کے راستے اسٹیل کارگو کو ڈجیٹل طریقے سے جھنڈی دکھاکر روانہ کیا
      ٹرانسپورٹ کے نئے عہد کے آغازسے ملک کی صنعتی ترقی میں اضافہ ہوگا
      
      دو ہزار پچیس(2025) تک کے ساگر مالا پروگرام میں پانی پر مبنی
      
      ٹرانسپورٹ کے وسائل کو انتہائی اہمیت حاصل ہے

      Posted On: 01 NOV 2017 6:20PM by PIB Delhi

    نئی دہلی،02۔نومبر ۔روڈ ٹرانسپورٹ وشاہراہوں ،آبی راستوں ، دریاؤں کے فروغ اوردریائے گنگا کی باز بحالی کے مرکزی وزیر جناب نتن گڈکری نے وشاکھا پٹنم کی بندرگاہ سے ساحلی راستوں سے دو لاکھ 30 ہزار ٹن کا اسٹیل کا سامان احمد آباد ، ممبئی اورکوچی کے لئے ڈجیٹل طریقے سے جھنڈی دکھاکر روانہ کیا ۔ اس موقع پر اپنی تقریرمیں جناب نتن گڈکری نے اپنی تقریر میں بتایا کہ راشٹریہ اسپات نگم لمٹیڈ (آر آئی این ایل ) اب بھی اپنا سامان ملک کے 22 گوداموں کو نقل وحمل کے سڑک اور ریل وسائل سے بھیج رہا ہے ۔ لیکن اب ساحلی آمدورفت اور نقل وحمل کے وسائل سے 380 ملین کلومیٹر کے نقل وحمل کی بچت ہوسکے گی۔ اس کے ساتھ ہی اس سے ڈھانچہ جاتی اخراجات کی لاگت میں بھی کمی آئے گی۔


    جناب گڈکری نے کہا کہ یہ بات اس لئے بھی انتہائی اہمیت کی حامل ہے کہ آر آئی این ایل نے اپنے سامان کی تیاری کی مقدار دوگنا بڑھاکر 6.3 ملین ٹن سالانہ کردی ہے اور اس اضافہ شدہ تیار مال کے نقل وحمل کی ضروریات کی تکمیل لازمی ہے تاکہ عالمی سطح کی مقابلہ جاتی شرحوں کے مطابق نقل وحمل پر آنے والے اخراجات کو کم کیا جاسکے ۔اس کے ساتھ ہی جناب گڈکری نے ملک میں سازوسامان تیار کرنے والے تمام اداروں سے زور دے کر کہا کہ سامان کے نقل وحمل کے لئے ساحلی جہاز رانی کے طریقے اختیار کئے جائیں ، کیونکہ اس سے گھریلو اور ہندوستان کے ایگزم (ای ایکس آئی این ) کاروبار پر آنے والی ڈھانچہ جاتی لاگت کو کم کیا جاسکے گا۔


    جناب گڈکری نے کہا کہ سازوسامان کے نقل وحمل کے اس نئے دور کے آغاز سے ملک کی معیشت کو فروغ حاصل ہوگا،صنعت کی پیداوار کی حوصلہ افزائی ہوگی،ملازمت کے نئے مواقع پیدا ہوں گے اور ملک کی گھریلو شرح نمو میں اضافہ ہوسکے گا۔


    اسٹیل کے محکمے کے مرکزی وزیر چودھری بریندر سنگھ بھی اس موقع پر وشاکھا پٹنم کی بندرگاہ میں موجود تھے ۔انہوں نے جہازرانی کی وزارت کی کوششوں کی ستائش کرتے ہوئے کہا کہ اس وزارت نے ملک میں اسٹیل کی صنعت کی نقل وحمل کی ضروریات


    کی تکمیل کے لئے بندرگاہی اور آبی راستوں سے نقل وحمل کو یقینی بنانے کی کامیاب کوششیں کی ہیں ۔ انہوں نے کہا کہ بندرگاہوں کی ترقی سے ملک میں اسٹیل کی صنعت کو زبردست فائدہ پہنچے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-5481

    
    
    (Release ID: 1507982) Visitor Counter : 6