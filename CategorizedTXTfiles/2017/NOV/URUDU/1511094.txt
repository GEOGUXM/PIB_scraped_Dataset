      سماجی انصاف اور تفویض اختیارات کی وزارت

      صدر جمہوریہ ہند، معذوری سے متاثر افراد کے بین الاقوامی دن کے موقع پر، قومی دیویانگ جن، تفویض اختیارات 2017 ایوارڈ تفویض کریں گے
      Posted On: 28 NOV 2017 1:38PM by PIB Delhi


    نئی دہلی۔28 نومبر؛ صدر جمہوریہ ہندجناب رام ناتھ کووند ،معذوری کے شکار افراد کے بین الاقوامی دن یعنی 3 دسمبر 2017 کو، وگیان بھون، نئی دلی میں ،سماجی انصاف اور تفویض اختیارات کی وزارت کے تحت، معذور افراد(دیویانگ جن) کو بااختیار بنانے کے محکمے کے زیر اہتمام منعقدہ ایک تقریب میں قومی ایوارڈ برائے دیویانگ جن 2017 ، تفویض کریں گے۔ اس موقع پر سماجی انصاف اور تفویض اختیارات کے وزیر جناب تھاورچند گہلوت، سماجی انصاف اور تفویض اختیارات کے وزیر مملکت جناب کرشن پال گرجر اور رام داس اٹھاولے بھی موجود ہوں گے۔

    
    معذوری کے شکار افراد کے بین الاقوامی دن یعنی 3 دسمبر کے موقع پر، معذوری کے شکار افراد (دیویانگ جن) کو بااختیار بنانے کا محکمہ، سماجی انصاف اور تفویض اختیار ات کی وزارت، افراد، اداروں، تنظیموں، ریاستی/ ضلعی اداروں کو ان کے غیر معمولی کارناموں اور کامیابیوں کے لیے اور معذور افراد کو بااختیار بنانے کے لیے کیے گئے کاموں کا اعتراف کرنے کی غرض سے ایوارڈ سے نوازتا ہے۔ مذکورہ ایوارڈ درج ذیل 14 زمروں میں تفویض کیے جاتے ہیں۔
    
    i. ایسے معذور افراد جو بہترین ملازم ہوں یا خود کا روزگار چلاتے ہوں۔
    
    ii. (a) بہترین آجر اور (b) بہترین ملازمت دینے والے افسر یا ایجنسی
    
    iii. (a) بہترین فرد اور (b) یا ایسا بہترین ادارہ جو معذوری سے متاثر افراد کے کاز کےلیے کام کرتا ہو
    
    iv. مثالی شخصیت
    
    v. روز مرہ کے استعمال میں آنے والی بہترین عملی تحقیق یا اختراع یا چیزوں کا تیار کیا جانا، جس کا مقصد معذور افراد کے حالات زندگی میں بہتری لانا ہو
    
    vi. معذور افراد کے لیے رکاوٹوں سے پاک ماحول سازی کے لیے کیا گیا غیر معمولی کام
    
    vii. بازآبادکاری کی خدمات فراہم کرنے والا بہترین ضلع
    
    viii. نیشنل ہینڈی کیپڈ فیڈریشن ڈیولپمنٹ کارپوریشن کا نظام قائم کرنےوالی بہترین ریاستی ایجنسی
    
    ix. غیر معمولی تخلیقی صلاحیت کے حامل بالغ معذور افراد
    
    x. بہترین تخلیقی صلاحیت کا حامل معذور بچہ
    
    xi. بہترین بریل پریس
    
    xii. بہترین قابل رسائی ویب سائٹ
    
    xiii. معذور افراد کو باختیار بنانے کو فروغ دینے والی بہترین ریاست اور
    
    xiv. معذوری کے شکار بہترین کھلاڑی
    
    13 زمروں میں مقررہ تاریخ کے اندر اندر مندرجہ بالا 14 زمروں میں سے 984 درخواستیں موصول ہوئیں۔ محکمے کی طرف سے تشکیل دی گئی جانچ پڑتال سے متعلق چار کمیٹیوں نے ضابطوں کے مطابق نامزدگیوں کی جانچ پڑتال کی اور ان کی سفارشات پر قومی چیدہ کمیٹی نے غور و خوض کیا۔ قومی چیدہ کمیٹی کی 10 اور 16 نومبر کو میٹنگ منعقد ہوئی اور بعد ازاں انعامات کے لیے 52 افراد / اداروں کے ناموں کی سفارش ایوارڈ کے لیے کی گئی۔
    
    (م ن ۔ ن ر۔ 28.11.2017 )
    
    U – 5979

    
    
    (Release ID: 1511094) Visitor Counter : 3