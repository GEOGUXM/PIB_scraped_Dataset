      صدر جمہوریہ کا سکریٹریٹ

      صدرجمہوریہ نے عالمی کلب فٹ کانفرنس کا افتتاح کیا
      Posted On: 01 NOV 2017 1:02PM by PIB Delhi


    نئی دہلی،01۔نومبر -صدر جمہوریہ جناب رام ناتھ کووند نے حکومت ہند کی وزارت صحت اور خاندانی بہبود اور کیور انڈیا (سی یو آر ای ) کے اشتراک سے نئی دلی میں اہتمام کی جانے والی عالمی کلب فٹ کانفرنس کا افتتاح کیا ۔

    
    اس موقع پر صدر جمہوریہ موصوف نے اپنی تقریر میں کہا کہ کلب فٹ کا مرض سب سے زیادہ عام پیدائشی طورپر ہڈی کا مرض ہے اور اگر جلد ہی اس کا علاج نہیں کیا گیا تو مستقل معذوری بھی پیدا ہوسکتی ہے ۔ اس سے نہ صرف بچے کی نقل وحرکت اور خود اعتمادی پر بھی منفی اثرات مرتب ہوتے ہیں بلکہ تعلیم اور اسکول جانے کے عمل میں بھی مضرت رساں اثرات مرتب ہوتے ہیں جن کے نتیجے میں بچہ اپنے اندر موجود تمام مضمرات کو بروئے کار نہیں لاپاتا ۔
    
    جناب رام ناتھ کووند نے کہا کہ ہندوستان کو ایک کروڑ سے زائد معذور افراد کا بار برداشت کرنا پڑ رہا ہے ۔جسمانی معذور یا ِدِویانگ افراد زندگی کے ہر شعبے میں مساوی مواقع حاصل کرنے کے مستحق ہوتے ہیں ۔ ان کے سماجی اور پیشہ ورانہ تجربات کو مرکزیت کے ساتھ مربوط کرنا ہم سب کے لئے عہد بستگی سے کم نہیں ہونا چاہئے ۔ جیسا کہ پہلے کہا جاچکا ہے کہ مذکورہ بالا معذوری میں سے بیشتر کا سد باب علاج سے کیا جاسکتا ہے لیکن یہ بات لوگ اکثر بھول جاتے ہیں ۔ اس سلسلے میں بچاؤ علاج اور ان کےسماجی اور پیشہ ورانہ تجربات کو ایک دوسرے کے متوازی مرکزی دھارے میں شامل کیا جانا چاہئے ۔
    
    صدر جمہوریہ موصوف نے آگے کہا کہ ہندوستان کو پولیو کے مرض کو پوری طرح سے ختم کردینے کا افتخار حاصل ہے ۔ جبکہ ایک زمانہ تھا جب پولیو کو معذوری کا سنگین ترین سبب تصور کیا جاتا تھا ۔ لیکن پچھلے 6 برس کے دوران پیرالٹک پولیو مائلٹس کا کوئی مریض بھی سامنے نہیں آیا ہے ۔ یہ بات نہ صر ف ہندوستان بلکہ عالمی سطح پر بھی صحت عامہ کے شعبے کی تاریخ میں سنگ میل کی حیثیت رکھتی ہے۔اس کامیابی سے ہمیں دیگر اقسام کی معذوریوں اور دیگر امراض کے خاتمے کے لئے کی جانے والی کوششوں میں حوصلہ افزائی حاصل کرنی چاہئے۔ اس کےساتھ ہی ہمیں کلب فٹ کے مرض کے خطرات کا سامنا کرنے کی بھی تیاری کرنی چاہئے ۔
    
    جناب رام ناتھ کووند نے اپنی تقریر میں مزید کہا کہ انہیں یہ دیکھ کر خوشی ہوئی ہے کہ سرکاری اسپتال ، کیور انڈیا انٹر نیشنل کی شراکت کے ذریعہ زیادہ سے زیادہ بچوں تک پہنچنے کی کوششیں کررہے ہیں ۔ اس پروگرام کو ملک کی 29 ریاستوں میں روبہ عمل لایا جارہا ہے ۔ جناب کووند نے کہا کہ ان تما م تر کامیابیوں کے باوجود اس امر کو نظر انداز نہیں کیا جاسکتا کہ سردست ان امراض میں مبتلا محض 8 ہزار مریضوں کو ہی ہر سال دائرہ علاج میں لا یا جاپاتا ہے ۔ اگر ملک میں کلب فٹ کے مرض کے ساتھ ہر سال پیدا ہونے والے 50 ہزار بچوں کو پیش نظر رکھا جائے تو یہ 8 ہزار کی تعداد بہت معمولی معلوم ہوتی ہے۔ ہندوستان 2022 میں اپنی آزادی کے 75 سال مکمل کررہا ہے اور یہ ہمارا قومی عزم ہونا چاہئے کہ اس
    
    مدت یعنی 2022 تک کلب فٹ کے مرض کے ساتھ پیدا ہونے والے بچوں کو ممکنہ حد تک جلد ازجلد علاج کی سہولیات فراہم کرائی جائیں ۔ ان کےا مراض کا جائزہ لیا جائے اور علاج تجویز کیا جائے ۔

    *****


    
    
    م ن ۔س ش۔ رم
    U-5452

    
    
    (Release ID: 1507807) Visitor Counter : 3