      پیٹرولیم اور قدرتی گیس کی وزارت

      بینکاک میں ساتویں ایشیائی وزرائے توانائی گول میز کانفرنس میں
      پٹرولیم اور قدرتی گیس کے وزیر جناب دھرمیندرپردھان کی تقریر کا متن
      Posted On: 02 NOV 2017 11:53AM by PIB Delhi


    نئی دہلی،02۔نومبر ۔پٹرولیم اورقدرتی گیس کے مرکزی وزیر جناب دھرمیند ر پردھان نے تھائی لینڈ کی راجدھانی بنکاک میں ساتویں ایشیائی وزرائےتوانائی گول میز کانفرنس میں جو تقریر کی تھی اس کا چیدہ چیدہ اقتباسات حسب ذیل ہیں :
    
    جناب پردھان نے اپنی تقریر شروع کرتے ہوئے کہا ،’’ آج کی اس اہم تقریب میں میری شرکت میرے لئے انتہائی باعث افتخار ہے کیونکہ اس میں اہم ایشیائی ملکوں کے وزرائےتوانائی شرکت کررہے ہیں ۔ کیونکہ توانائی آج کے تناظر میں انتہائی باعث تشویش مسئلہ ہے ۔ ایشیا کے بعض ملک سب سے زیادہ توانائی پیدا کرنے کے ساتھ ساتھ سب سے زیادہ توانائی استعمال کرنے والے ملکوں میں شامل ہیں ۔ مجھے خوشی ہے کہ آئی ای ایف کی جانب سے ایشیائی وزرائے توانائی گول میز کانفرنس کا انعقاد باقاعدگی کے ساتھ کیا جاتا ہے ۔ میں نے 2015 میں دوحہ میں منعقد پچھلی ایشیائی وزرائے توانائی گول میز کانفرنس میں شرکت کی تھی ۔ مجھے خوشی ہے کہ مختلف ملکوں سے آنے والے میرے متعدد خصوصی دوست اس اہم مذاکراتی اجتماع میں شرکت کے لئے موجود ہیں ۔اس طرح کے اجتماعات توانائی کے منظرنامے پر کلیدی مسائل پر علاقائی توجہ مرکوز کرنے میں معاون ہوتے ہیں ۔
    
    میرے خیال سے آئی ای ایف توانائی پر سب سے اہم نمائندہ بین الاقوامی تنظیم ہے کیونکہ اس کی رکنیت تیل اور گیس کی 90 فیصد عالمی فراہمی سے عبارت ہے ۔ اس کے 72 ممبران ، 6 براعظموں سے تعلق رکھتے ہیں اس لئے آئی ای ایف تیل پیدا کرنے والے اداروں اور صارفین دونوں کے لئے بہترین عالمی پلیٹ فارم کی حیثیت رکھتی ہے ۔یہ دنیا کی وہ واحد تنظیم ہے جس میں کسی بھی ملک کے نمائندے کی شرکت پر کوئی پابندی نہیں ہے ۔ میں نے اس تنظیم کو قریب سے کام کرتے ہوئے دیکھا ہے ، جو یہ تنظیم او پی ای سی ، آئی ای اے اور انٹر نیشنل گیس یونین (آئی جی یو) کے ساتھ انجام دیتی ہے ۔ مجھے معلوم ہے کہ اس کے ممبران میں شامل 18 جی -20 ملک آئی ای ایف میں شامل ہیں ۔اس لئے یہ بات اپنے آپ میں انتہائی ا ہمیت کی حامل ہے کیونکہ آئی ای ایف جی -20 ملکوں کے ساتھ اپنے کاروبار میں سرکردہ کردار ادا کرتی ہے ۔
    
    جیسا کے کسی طر ح بازار کیا مکمل معیشت میں ہونا چاہئے ۔ آج اس میں تیل اور گیس پیدا کرنے والے ملکوںکی بڑی تعداد شامل ہے ، جو دنیا کے مختلف خطوں میں واقع ہیں ۔ یہ ممالک آزاد بازار کی شرحوں کا تعین کرتے ہیں ۔جس کے نتیجے میں تیل اور گیس کی دنیا کے روائتی مرکزی کشش ثقل میں تبدیلی پیدا ہوئی ہے اور اب اوپی ای سی کا کردار قیمتوں کے تعین سے قیمتوں کے استحکام تک محدود ہوکر رہ گیا ہے ۔ جہاں دنیا بھر نے اس تبدیلی کو بخوبی محسوس کیا ہے ،وہیں یہ مشترکہ مفاد میں ہے کہ ذمہ دار ی کے ساتھ قیمتوں کے تعین ،ڈھانچہ جاتی سہولیات کی تعمیراور ایشین پریمئیم جیسے نقائص کو حذف کرنے میں کلیدی کردار اد اکریں ۔ دوستو!
    
    آج جب ہم یہاں عالمی توانائی بازار میں ہونے والی تبدیلیوں پر غوروخوِض کررہے ہیں ، میں عالموں کے اس اجتماع سے دل کی گہرائیوں سے گّزارش کرنا چاہتا ہوں کہ یہ دیکھا جائے کہ ٹیکنالوجی کے میدان میں جدت طرازیوں اور شراکتداریوں کے شعبے میں ایسا کیا ، کیا جائے جس سے کہ ہمارے اپنے مخصوص مقاصد کی تکمیل ہوسکے ۔پچھلے کچھ برسوں کے دوران چوتھے صنعتی انقلاب کی اصطلاح پر زبردست گفتگو اور مذاکرات ہوتے رہے ہیں ۔ ہم سبھی نے پڑھا اور سنا ہے کہ چوتھا صنعتی انقلاب ، نظریات ، بہترین سوچ اور طبعی ،عددی اورحیاتیاتی شعبوں میں ٹکنالوجی کے استعمال کے ذریعہ ہی برپا کیا جاسکتا ہے جو ہماری طرز زندگی میں بنیادی تبدیلیاں پیدا کرے گا ۔ آج جیسا کہ ہم جانتے ہیں آرٹیفیشیل انٹیلی جنس یعنی مصنوعی سراغ رسانی متعدد امور میں انٹر نیٹ کی شمولیت ،مشین لرننگ ،تھری ڈی پرنٹنگ ، نینو سینسرز ، انرجی اسٹوریج ،ڈرائیور کے بغیر چلنے والی کاریں جیسی متعدد ایسی ٹیکنالوجیز موجود ہیں جو پوری دنیا کی ازسرنو چہرہ کاری کریں گی ۔
    
    میں اس بات کو محسوس کئے بغیر نہیں رہ سکتا کہ 70 ویں صدی تک دنیا کی بڑی معیشتوں میں شامل ہندوستان پہلے تین صنعتی انقلابوں کی برکت سے محروم رہا ۔ اس کا سب سے بڑا سبب نوآبادیاتی آمریت اور اس کے مابعد کے اثرات رہے ہیں ۔ آج بھی جب ہم چوتھے صنعتی انقلاب کی بات کرتے ہیں تو ہمارے لئے یہ بات انتہائی اہم ہے کہ یہ بات ذہن میں رکھی جائے کہ دنیا کی تقریباََ 17 فیصد آبادی یا تقریباََ ایک اعشاریہ تین ارب افراد بجلی کی فراہمی سے محروم ہیں ۔ جبکہ یہ بات بھی اپنے آپ میں سچائی پر مبنی ہے کہ بجلی کی بڑے پیمانے پر پیداوار نے دوسرے صنعتی انقلاب کو توانائی عطا کی تھی ۔ یہاں تک کہ آج بھی دنیا کے تقریباََ 50 فیصد افراد انٹر نیٹ تک رسائی سے محروم ہیں جبکہ انٹر نیٹ تیسرے صنعتی انقلاب کا نتیجہ ہے ۔ اس لئے آج جب ہندوستان چوتھے صنعتی انقلاب میں قائدانہ کردار کرنے جارہا ہے ، ترقی پذیر ملکوں کے بیشتر خطوں کی آبادی دوسرے اور تیسرے صنعتی انقلاب کی برکتوں سے محروم ہے ۔ میرے خیال سے یہی وہ مقام ہے جب ہمیں ان مذاکرات کی ازسرنو تعریف اور نوعیت متعین کرنی ہوگی ۔ مجھے یقین ہے کہ یہ پلیٹ فارم توانائی کی کارکردگی ،توانائی کی پائیداری اور توانائی کے تحفظ جیسے امور کے فروغ کے لئے سمتوں کے تعین کے مواقع فراہم کرے گا ۔
    
    ہندوستان دس دسمبر 2018 کو نئی دہلی میں آئی اے ایس وزارتی اجتماعات کی میز بانی کرے گا۔ اس سلسلے میں رکن ممالک سے ضروری معلومات حاصل کرنے کے بعد اب ہم اس اجتماع کے لئے ایک فعال جدول تیار کررہے ہیں۔ اس سلسلے میں ، میں جلد ہی آپ حضرات کو ان اجتماعات کے رسمی دعوت نامے ارسال کروں گا ۔درایں اثنا میں اس موقع پر آپ حضرات کو نئی دلی میں ہونے والے وزارتی اجتماعات میں شرکت کی دعوت دیتا ہوں ۔ میں دلی میں آپ کا استقبال کروں گا۔
    
    م ن ۔س ش۔ رم
    U-5485

    
    
    (Release ID: 1508013) Visitor Counter : 3