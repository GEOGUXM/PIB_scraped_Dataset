      جہاز رانی کی وزارت

      اِن لینڈ واٹر ویز اتھارٹی آف انڈیا کا گنگا میں جَل مارگ وِکاس پروجیکٹ کی جلد از جلد تکمیل پر زور
      ہلدیہ اور فَرکہ سے متعلق پروجیکٹوں کو تکنیکی تعاؤن دینے کیلئے ماہرین کی خدمات حاصل کیں

      Posted On: 13 NOV 2017 6:39PM by PIB Delhi

    نئی دہلی، 13 ؍ نومبر۔اِن لینڈ واٹر ویز اتھارٹی آف انڈیا (آئی ڈبلیو اے آئی ) یعنی اندرونِ ملک آبی راہوں سے متعلق ہندوستانی اتھارٹی نے ہلدیہ میں ملٹی ماڈل ٹرمنل اور فرکہ میں نئے نیوی گیشن لاک کی تعمیر کیلئے تکنیکی تعاؤن خدمات دستیاب کرانے کے مقصد سے ایک مشہور کنسلٹنٹ کو ٹھیکہ دیا ہے ۔ یہ پروجیکٹ نیشنل واٹر وے I- (دریائے گنگا)پر جل مارگ وکاس پروجیکٹ (جے ایم وی پی) کا جزو ہیں، جن کا نفاذ 5369کروڑ روپے کی تخمینہ لاگت سے عالمی بینک کے تکنیکی اور مالی تعاؤن سے کیا جا رہا ہے۔ اس کا مقصد مقررہ وقت اورمختص بجٹ سے ان پروجیکٹوں کی تکمیل کو یقینی بنانا اور دوسرے رہنما خطوط پر مکمل عمل درآمد کرنا ہے۔


    کنسلٹنٹس ، جے ایم وی پی کے تحت آئی ڈبلیو اے آئی کے ذریعے دیئے گئے دو ای پی سی ٹھیکوں کے مؤثر بندوبست کو یقینی بنائیں گے۔ یہ کنسلٹینٹس جامع پروجیکٹ تکنیکی تعاؤن دستیاب کرائیں گے، جن میں روزمرہ کی بنیاد پر نگرانی، ڈیزائن کی پروف چیکنگ، معیار اور تحفظ سے متعلق معیارات کو یقینی بنانااور سبھی متعلقین کے ساتھ تال میل اور بندوبست کی صورت حال پیدا کرنا شامل ہیں۔ یہ ٹھیکیدار ماحولیاتی بندوبست منصوبے اور سماجی اثرات بندوبست منصوبے کے نفاذ کی بھی نگرانی کریں گے۔


    جل مارگ وکاس پروجیکٹ کا مقصد دریائے گنگا کے ہلدیہ-وارانسی گلیارے میں 1500 سے 2000 ٹن کی صلاحیت والے جہازوں کو چلانے کی سہولت فراہم کرنا ہے۔جَل مارگ وکاس پروجیکٹ (جے ایم وی پی)کے تحت جو اہم کام کئے جا رہے ہیں، ان میں فیئر وے، ملٹی ماڈل ٹرمنلوں کا فروغ ، ریور نیوی گیشن سسٹم، کنزروینسی ورکس، ماڈرن ریور انفارمیشن سسٹم(آر آئی ایس)، ڈیجیٹل گلوبل پوزیشننگ سسٹم (ڈی جی پی ایس)، نائٹ نیوی گیشن سہولیات، چینل مارکیٹنگ کے جدید طریقوں وغیرہ کو مضبوط بنانا شامل ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    ( 13.11.2017 )


    م ن۔ م م ۔ک ا


    U- 5676


    

    
    (Release ID: 1509321) Visitor Counter : 3