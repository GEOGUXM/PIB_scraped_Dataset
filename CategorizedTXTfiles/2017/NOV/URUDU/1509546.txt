      صحت اور خاندانی بہبود کی وزارت

      نائب صدرجمہوریہ ہند نے ‘بھارت میں ریاستی سطح پرامراض کا بوجھ ’ کے موضوع پررپورٹ کا اجرأ کیا
      
      انکشافات صحت منصوبہ بندی سے متعلق اعداد وشمار کے تعین میں مدد گارثابت ہوں گے ۔ جے پی نڈا
      Posted On: 14 NOV 2017 5:38PM by PIB Delhi


    نئی دہلی،15؍نومبر:نائب صدرجمہوریہ ہند جناب ایم وینکیانائیڈونے ‘بھارت میں ریاستی سطح پرامراض کا بوجھ’ کے موضوع پر انڈین کونسل آف میڈیکل ریسرچ (آئی سی ایم آر) کی رپورٹ کا اجرأ ، صحت اورکنبہ بہبود کے وزیر جناب جے پی نڈا ، صحت اور کنبہ بہبود کی وزیرمملکت محترمہ انوپریہ پٹیل ، ڈی ایچ آر اور سکریٹری ڈی جی (آئی سی ایم آر) ڈاکٹرسومیاسوامی ناتھن اور نیتی آیوگ کے رکن ، حکومت ہند ڈاکٹرونود پال کی موجودگی میں کیا۔

    
    مندوبین سے خطاب کرتے ہوئے نائب صدرجمہوریہ ہند نے کہاکہ تمام ہندوستانیوں کے لئے اچھی صحت کا انتظام حکومت ہند کے نصب العینوں میں شامل ہے اوراچھی صحت ہی اچھی سماجی اوراقتصادی ترقی کی ضامن ہے ۔ نائب صدرجمہوریہ ہند نے کہا کہ بھارتی افراد کی صحت کی کیفیت آزادی کے بعد سے بہترہوتی آئی ہے ۔1960میں پیداہوئے ہندوستانیوں کی عمریاعرصہ حیات 40برس کے بقدرتھا،جو عرصہ حیات اب بڑھ کر 70برس ہوگیاہے ۔ 1960میں بھارت میں 1000زندہ زچگیوں میں سے تقریباً160بچے ہرسال فوت ہوجاتے تھے ، تاہم اب یہ شرح اموات بچوں میں تقریباًایک چوتھائی رہ گئی ہے ۔
    
    اپنی تقریرکے دوران نائب صدرجمہوریہ ہند نے کہاکہ بہترکارکردگی حاصل کرنے کے لئے ابھی بہت کچھ کیاجاناباقی ہے۔ ملک میں صحت کی پالیسی وضع کرتے وقت بہت ساری ترجحات شامل کی جانی چاہیئں اور تدارکی اورصحت عامہ کے لئے اقدامات کئے جانے چاہیئں ۔ ہربھارتی کو صحت مندرکھنے کے لئے بنیادی سطح پر وافرمیکینزم ہوناچاہئے اور بیماری کی صورت میں معقول حفظان صحت کا انتظام بھی ضروری ہے ۔ انھوں نے کہاکہ ہمارے پاس علم کی ایک ٹھوس بنیادہونی ضروری ہے تاکہ ملک کے ہرحصے میں صحت اور امراض سے متعلق جامع طریقے پرجانکاریاں حاصل ہوسکیں ۔
    
    تقریب کے دوران تقریرکرتے ہوئے جناب جے پی نڈانے کہاکہ وزارت صحت ریاستی حکومتوں اور دیگراہم شرکائے کارکے ساتھ اس امرکی سنجیدہ کوششیں کررہی ہے کہ وہ ایک مخصوص ریاست میں وہاں کی ضروریات کے مطابق درکارصحتی خدمات فراہم کرسکے، اوریہ کام سرکاری شعبے کے ذریعہ ہو۔اس سلسلے میں اعدادوشماراور نتائج کو بھارتی ریاستی سطح پر باہم شیئر کیاجاتاہے اور اسے متعلق رپورٹ میں جگہ دی جاتی ہے ۔ اس سلسلے میں سائنٹفک مقالے تیارکئے جاتے ہیں اور آن لائن ویژولایزیشن ٹول کا استعمال کیاجاتاہے جن کے ذریعہ صحت کی منصوبہ بندی ضروریات کے مطابق ملک بھرمیں کی جاسکتی ہے ۔
    
    جناب نڈانے مزید اطلاع دی کہ آج جاری کئے گئے تخمینے کے مطابق جن کی تیاری تمام تردستیاب امراض اعداد وشمار کے مطابق کی گئی ہے ، سے ظاہرہوتاہے کہ چھوت سے پھیلنے والی اہم بیماریوں کے سلسلے میں فی کس دباؤ ایک الگ نوعیت رکھتاہے ان امراض میں اسہال جیسے امراض چھوت سے نہیں پھیلتے ، اسہال لاحق ہونے سے اموات بھی لاحق ہوتی ہیں ، سانسوں کی تکلیف اور تپ دق کا پھیلاو بہار،اڑیسہ ، اترپردیش ، آسام ، راجستھان ،مدھیہ پردیش اور جھارکھنڈ جیسی ریاستوں میں 7سے 9گنازیادہ ہے ۔اس طریقے سے چھوت سے نہ پھیلنے والی سرکردہ بیماریوں میں دل کے امراض ، فالج اورلقوہ ، ذیابیطس ، دائمی سانس کی تکلیف ، چند دیگرریاستوں میں 4سے 9گنازائد دیکھی گئی ہیں ۔
    
    جناب نڈانے مزید کہاکہ صحت کے لئے پروجیکٹ نفاذ منصوبوں کے سلسلے میں آج جاری کی گئی رپورٹ اس لحاظ سے کافی مفید ہوسکتی ہے کہ اس رپورٹ میں ہرریاست میں مخصوص امراض کے پھیلاؤ کے عناصر اورمجموعی صحت کو ان سے لاحق ہونے والے نقصانات کی تفصیل دی گئی ہے جن کا استعمال ریاست کے ذریعہ معقول طریقے سے کیاجاسکتاہے ۔1990سے 2016کے دوران امراض کے رسک اوررجحانات کا ریاست وار خاکہ بھی پیش کیاگیاہے، جن کا استعمال پالیسی سازوں کے ذریعہ کیاجاسکتاہے انھوں نے امید ظاہرکی کہ ہرریاست میں منصوبہ ساز اور دیگرمتعلقہ افراد آج جاری کئے گئے انکشافات سے مستفید ہوں گے ۔
    
    صحت اور کنبہ بہبود کی وزیر مملکت محترمہ انوپریہ پٹیل نے کہاکہ آج کی رپورٹ میں بھارت ریاستی سطح پر امراض کے بوجھ کے اقدامات کے سلسلے میں جواعدادوشمار اورنتائج پیش کئے گئے ہیں ، جوسائنٹفک مقالے پیش کئے گئے ہیں ، آن لائن ویژولائزیشن ٹول استعمال کئے گئے ہیں ،وہ ملک کی ہرریاست میں صحتی منصوبہ بندی کے لئے مفید رہنماخطوط ثابت ہوں گے ۔
    
    اس تقریب میں پی ایچ ایف آئی کے صدرڈاکٹرشری ناتھ ریڈی ، صحت وکنبہ بہبو د کی وزارت کے سابق سکریٹری جناب جے وی آرپرساد راو ، حکومت ہند ، انسٹی ٹیوٹ آف ہیلتھ میٹرکس اینڈای ویلیوایشن ، یونیورسٹی آف واشنگٹن کے ڈائرکٹرڈاکٹرکرشش موریے اور صحت اورکنبہ بہبود کی وزارت کے سینیئر افسران اور شراکت داروں کے نمائندگان بھی شریک تھے ۔
    
    U-5719

    
    
    (Release ID: 1509546) Visitor Counter : 3