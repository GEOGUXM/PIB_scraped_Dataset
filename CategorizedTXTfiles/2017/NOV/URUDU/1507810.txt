      پیٹرولیم اور قدرتی گیس کی وزارت

      مرکزی کابینہ نے سرکاری شعبے کی تیل مارکٹنگ کمپنیوں کے لیے ای بی پی کے تحت ایتھنال کی نظر ثانی شدہ قیمت کی منظوری دے دی ہے
      Posted On: 01 NOV 2017 1:43PM by PIB Delhi


    نئی دہلی 01 نومبر/ اقتصادی امور کی کابینہ کمیٹی کی میٹنگ میں جس کی صدارت وزیر اعظم نریندر مودی نے کی ہے سرکاری سیکٹر کی تیل مارکٹنگ کمپنیوں کی سپلائی کے لیے ایتھنال بلینڈڈ پیٹرول (ای بی پی) پروگرام کے تحت ایتھنال کی قیمت پر نظر ثانی کی منظوری دے دی ہے۔ ای بی پی وہ عمل ہے جس کے ذریعے پیٹرول میں ایتھنال ملایا جاتا ہے۔ ای بی پی کے تحت ایتھنال کی نظر ثانی شدہ قیمت 40.85 روپئے فی لیٹر مقرر کی جائے گی اور اس کا اطلاق 2017-18 کے چینی کے آنے والے موسم سے ہوگا۔ جی ایس ٹی اور ٹرانسپوٹیشن کے چارجز اس قیمت کے علاوہ دینے ہوں گے۔ نظر ثانی شدہ قیمت کا اطلاق یکم دسمبر 2017 سے 30 نومبر 2018 تک ایتھنال کی فراہمی کی مدت کے دوران ہوگا۔

    
    اس منظوری سے ایتھنال سپلائی کرنے والوں کے لیے مستحکم اور منافع بخش قیمتیں مہیا کرنے کی حکومت کی پالیسی جاری رکھنے میں مدد ملے گی۔ اس سے خام تیل کی درآمدات پر انحصار کو کم کرنے میں مدد ملے گی اور بیرونی زر مبادلہ بچایا جاسکے گا۔ اس کے علاوہ ماحولیات کو بھی اس کا فائدہ پہنچے گا۔
    
    پس منظر
    
    ایتھنال کی سپلائی بڑھانے کے مقصد سے حکومت نے دسمبر 2014 میں ای بی پی پروگرام کے تحت ایتھنال کی قیمت کو منظم کرنے کا فیصلہ کیا تھا۔ حکومت نے 2014-15 اور 2015-16 کے ایتھنال کی سپلائی سال کے دوران اس کی قیمت 48.50 روپئے سے لے کر 49.50 روپئے کے درمیان مقرر کی تھی جس میں مرکزی/ ریاسی حکومت کے ٹیکس اور ٹرانسپوٹیشن کے چارجز بھی شامل تھے۔ اس اقدام نے ایتھنال کی سپلائی میں خاطر خواہ بہتری پیدا کی اور اس کی سپلائی 2013-14 میں 38 کروڑ لیٹر سے بڑھ کر 2015-16 میں 111 کروڑ لیٹر ہوگئی۔ چینی کی قیمتیں مستحکم ہونے اور خام تیل کی قیمتوں میں کمی آنے اور نتیجے کے طور پر او ایم سی ایس کی کم وصولیابی کے نتیجے میں 2017 سال کے لیے ایتھنال کی قیمت کا دوبارہ جائزہ لیا گیا۔ مل سے باہر نکلنے والی قیمت پر نظر ثانی کرکے اسے 39 روپئے فی لیٹر کردیا گیا۔ اس کے علاوہ اس پر مرکزی / ریاستی حکومت کے ٹیکس اور ٹرانسپوٹیشن چارجز بھی لگائے گئے۔ اندازہ لگایا گیا تھا کہ 2016-17 سپلائی سال کے لیے تقریبا 65 کروڑ لیٹر ایتھنال پیدا کیا جائے گا۔
    
    ایتھنال بلینڈڈ پیٹرول (ای بی پی) پروگرام حکومت نے 2003 میں شروع کیا تھا جسے نوٹیفائی کی گئی 21 ریاستوں اور مرکز کے زیر انتظام 4 علاقوں تک توسیع دے دی گئی تھی تاکہ متبادل اور ماحول دوست ایندھنوں کو فروغ دیا جاسکے۔ اس کا مقصد توانائی کی ضرورتوں کے لیے درآمدات پر انحصار کو کم کرنا بھی تھا۔
    
    لیکن 2006 سے او ایم سیز کو ٹینڈروں کے مطابق مطلوب مقدار میں ایتھنال سپلائی کرنے کی پیشکش نہیں ہوسکی۔ او ایم سیز کو چینی کے آنے والے موسم 2017-18 کے لیے ایتھنال کی وصولیابی کے عمل کو شروع کرنا ہوگا۔ جس کے لیے ای بی پی پروگرام کے تحت ایتھنال کی قیمتیں مقرر کیے جانے کی ضرورت تھی۔

    *****


    
    
    (م ن ۔ج ۔ را۔ 01.11.2017 )
    
    U – 5462

    
    
    (Release ID: 1507810) Visitor Counter : 3