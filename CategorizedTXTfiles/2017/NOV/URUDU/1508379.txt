      شہری ہوابازی کی وزارت

      چنئی بین الاقوامی ہوائی اڈے پر نئے انسٹرومینٹ لینڈنگ سسٹم کا آغاز
      Posted On: 06 NOV 2017 5:37PM by PIB Delhi


    نئی دہلی، 6 ، نومبر 2017/ ایئرپورٹس اتھارٹی آف انڈیا نے پانچ کروڑ روپے کی لاگت سے چنئی بین الاقوامی ہوائی اڈے پر رن وے- 7 کے لئے موجودہ انسٹرومینٹ لینڈنگ سسٹم (آئی ایل ایس) کی جگہ نئے انسٹرومینٹ لینڈنگ سسٹم کا آغاز کیا ہے۔ آئی ایل ایس پائلٹوں کو رن وے پر لینڈنگ کے قریب آتےوقت ضروری ہدایات فراہم کرتا ہے۔


    نئے انسٹرومینٹ سسٹم سے چنئی ہوائی اڈے پر طیاروں کی آسان لینڈنگ کے لئے راہ ہموار ہوگی۔ یہاں تک کہ بارش کے دوران،نیز کم بادلوں ، دھوئیں اور کہرے کے دوران بھی طیارے کو لینڈ کرنے میں کوئی دشواری نہیں ہوگی۔ آئی ایل ایس ایئرکرافٹس کو بہتر رہنمائی فراہم کرتا ہے۔اس نئے نظام میں ایک اعلی معیار کے سمت کا پتہ بتانے والے انٹینا نظام ‘‘وائڈ اپرچر لوگ پیراڈیک اینٹینا ایررے (ایل پی ڈی اے) ’’ کا استعمال کیا جاتا ہے۔ اس انٹینا نظام نے پرانے آئی ایل ایس کی کوریج کی بندشوں کے معاملے کو حل کردیا ہے۔ علاوہ ازیں یہ انٹینا نظام کم اونچائی پراڑنے والے طیاروں کو بھی بہتر رہنمائی فراہم کرتا ہے۔ اس سے طیاروں کو لینڈنگ کرتے وقت مزید تحفظ فراہم ہوسکے گا۔ اس جدید ترین آلے کو اندرا نیویا اے ایس ، ناروے نامی کمپنی نے تیار کیا ہے ،جبکہ اس آلے کی مکمل تنصیب ، الاینمنٹ ، ٹیسٹنگ ، طیاروں کے معائنہ اور نئے انسٹرومینٹ لینڈنگ سسٹم کےآغازکا کام ایئر پورٹس اتھارٹی آف انڈیا کے سی ایم ایس تکنیکی ماہرین کے ذریعہ اندرون ملک کیا گیا ہے۔


    ۔۔۔۔۔۔۔۔۔۔۔


    م ن۔م ع ۔ ج۔


    U- 5553


    
    

    
    (Release ID: 1508379) Visitor Counter : 3