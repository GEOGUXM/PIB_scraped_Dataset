      نوجوانوں کے امور اور کھیل کود کی وزارت

      ہندوستان اور مصر کے مابین کھیلوں اور نوجوانوں کے امور زبردست ہم آہنگی ہے : کرنل راٹھور
      مصر نے ہندوستانی کھلاڑیوں کی ٹریننگ کے لیے اپنے بہترین مراکز کی پیش کش کی
      
      Posted On: 05 NOV 2017 9:08PM by PIB Delhi


    نئی دہلی۔04 نومبر نوجوانوں کے امور اور کھیل کے وزیر مملکت (آزادانہ چارج) اور اطلاعات و نشریات کے وزیر مملکت کرنل راجیہ وردھن راٹھور نے اپنے مصری ہم منصب جناب خالد عبدا لعزیز سے آج شرم الشیخ ، مصر میں ورلڈ یوتھ فورم کے موقع پر ملاقات کی ۔


    کرنل راٹھور نے جناب عبدا لعزیز کو 2018 میں روس میں ہونے والے فٹبال کے عالمی کپ کے مصر کی ٹیم کے کوالیفائی کرنے پر مبارکباد دی ۔ جناب عزیز نے اپنی جانب سے فیفا انڈر 17 کے کامیاب انعقاد پر ہندوستان کی ستائش کی اور فٹبال آؤٹ ریچ پروگرام مشن 11 ملین میں دلچسپی کا اظہار کیا ۔


    دونوں ملکوں کے تعلقات میں حالیہ سرگرمیوں کو یاد کرتے ہوئے کرنل راٹھور نے کہا کہ وزیر اعظم جناب نریندر مودی اور مصری صدر سیسی کے مابین چار ملاقاتیں ہوچکی ہیں اور ان دونوں نے تعلقات کو ایک نئی سطح تک پہنچایا ہے ۔ جناب عزیز نے فوری اور فیصلہ کن انداز میں طویل مدتی فیصلہ لینے کے لیے ہندوستانی قیادت کی تعریف کی ۔ جناب عزیز نے ہندوستانی کھلاڑیوں کو مختصر ٹریننگ پروگرام کے لیے اولمپک سینٹر جیسے اپنے بہترین مراکز کی پیش کی ۔ کرنل راٹھور نے انہیں مصری تربیت سازوں اور معاون حکام کو بھرتی کرنے کے فیصلے کے بارے میں آگاہ کیا ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح(


    U-5541,

    
    
    (Release ID: 1508297) Visitor Counter : 3