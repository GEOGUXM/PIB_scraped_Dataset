      جہاز رانی کی وزارت

      ساگر مالا کے ساحلی برتھ اسکیم کے تحت پروجیکٹوں کے لئے 230205کروڑ روپئے کی مالی امداد
      Posted On: 03 NOV 2017 7:44PM by PIB Delhi


    ڈی پی آر تیاری کا احاطہ کرنے کے لئے ساحلی برتھ اسکیم کے اسکوپ کو توسیع دی گئی


    نئی دہلی، 03 نومبر 2017، جہاز رانی کی وزارت نے اہم ساگر مالا پروگرام کے ساحلی برتھ اسکیم کے تحت مختلف پروجیکٹوں کیلئے 230205 کروڑ روپئے کی مالی امداد منظور کی ہے۔ وزارت نے نیتی آیوگ اور اخراجات کے محکمہ سے سلاح مشورہ کرنے کے بعد اسکیم کی مدت تین سال کے لئے بڑھا دی ہے جو 31 مارچ 2020 تک ہوگی اور بڑے بندرگاہوں میں کیپٹل ڈریجنگ کا احاطہ کرنے کے لئے اپنے اسکوپ اور اکتوبر 2017 میں ساحلی برتھ پروجیکٹ کے لئے ڈی پی آر کی تیاری میں توسیع کر دی ہے ۔


    فلیگ شپ ساگر مالا پروگرام کی ساحلی برتھ اسکیم کے تحت ان پروجیکٹوں کو 8 ریاستوں میں تقسیم کیا گیا ہے ۔ان میں مہاراشٹر میں پروجیکٹوں کی سب سے زیادہ تعداد (12 پروجیکٹس ) ہے آندھرا پردیش اور گوا کے لئے 10 پروجیکٹس، کرناٹک کے لئے 6 پروجیکٹس، کیرالہ اور تمل ناڈو کے لئے 3 پروجیکٹس ، گجرات کے لئے 2 پروجیکٹس اور مغربی بنگال کے لئے ایک پروجیکٹ ہے۔ 47 پروجیکٹوں میں سے 1075.61 کروڑ روپئے مالیت کے 23 پروجیکٹس کو منظوری دے دی گئی ہے ۔ ان کے لئے 390.42 کروڑ اور 230.01 کروڑ روپئے کی مالی امداد بڑے بندرگاہوں ، ریاستی میریٹائم بورڈس اور ریاستی سرکاروں کو جاری کر دی گئی ہے ۔ باقی 24 پروجیکٹس ترقی کے مختلف مراحل اور منظوری کے عمل سے گزر رہے ہیں۔


    اس اسکیم کا حال ہی میں سب سے زیادہ فیض پانے والا جواہر لال نہرو پورٹ ٹرسٹ اور کرناٹک سرکار تھی ۔اس کے تحت جواہر لال نہرو پورٹ کروار پورٹ اور پرانے منگلور بندرگاہ پر ساحلی بنیادی ڈھانچے کو فروغ دینا ہے۔ جواہر لال نہرو پورٹ ٹرسٹ (270میٹر ضرب 30 میٹر)میں ساحلی برتھ کی تعمیر کے لئے 25 کروڑ روپئے منظور کئے گئے ہیں۔ کرناٹک سرکار کے لئے 114.4 کروڑ روپئے منظور کئے گئے ہیں اس کے تحت موجودہ سدرن بریک واٹر کی توسیع 145 میٹر 1160 میٹر کی ایک نئی شمالی بریک واٹر کی تعمیر کروار پورٹ میں ساحلی برتھس کی تعمیر اور پرانے منگلور پورٹ میں ساحلی برتھ کیپٹل ڈریجنگ کی تعمیر کی توسیع شامل ہے۔


    ساحلی برتھ اسکیم کا مقصد سمندر یا قومی آبی شاہراوہوں کے ذریعہ باربردار جہازوں اور مسافروں کی نقل حمل کے واسطے بنیادی ڈھانچے کی تشکیل کے لئے بندرگاہوں یا ریاستی سرکاروں کو مالی تعاون فراہم کرنا ہے۔ مرکزی حکومت کی طرف سے جو مالی امداد دی جائے گی وہ پروجیکٹ کی کل لاگت کا 50 فیصد ہے۔


    ایک بار مکمل ہو جانے کی صورت میں یہ پروجیکٹ ساحلی جہاز رانی کو فروغ دینے میں مددگار ثابت ہوں گے اور ہندوستان میں گھریلو باربردار جہازوں کی نقل حمل میں اپنی حصہ داری بڑھائیں گے ۔ ساحلی جہاز رانی کے لئے بہتر بنیادی ڈھانچہ ریل اور سڑک نیٹورک کی بھیڑ بھاڑ کو کم کرے گا۔ اس کے علاوہ ایک سستا مقابلہ جاتی اور موثر کثیر ، موڈل ٹرانسپوٹیشن حل کو یقینی بنائے گا۔


    *****


    م ن۔ح ا ۔ع ج


    U: 5520


    

    
    (Release ID: 1508205) Visitor Counter : 3