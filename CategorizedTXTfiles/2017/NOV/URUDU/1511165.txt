      صدر جمہوریہ کا سکریٹریٹ

      اپنے اعزاز میں دیئے گئے مشنری استقبالیہ میں صدر جمہوریہ رام ناتھ کووند کی تقریر
      Posted On: 28 NOV 2017 8:19PM by PIB Delhi


    نئی دہلی، 28 نومبر 2017، آپ کے اس پرتپاک استقبال کا شکریہ، یہ صحیح معنوں میں شہر کولکاتا کا پرجوش استقبال ہے۔ بحیثیت صدر جمہوریہ ہند یہ ہمارا بنگال کا پہلا دور ہ ہے۔ مجھے یہاں آکر بے حد خوشی ہورہی ہے۔ اس شاندار ریاست اور اس پیارے شہر یعنی دل والوں کے شہر میں آکر بے حد خوشی ہورہی ہے۔


    میں بنگال کے لئے اجنبی نہیں ہوں ۔ میں دہائیوں سے اس ریاست میں اور کولکتہ آتا رہا ہوں۔ میں یہ کہوں گا کہ میں بنگال کا اس کی تہذیب و ثقافت اور اس کی تاریخ کا دلدادہ رہا ہوں۔ درحقیقت ہمارے ملک میں کہیں بھی چند ہی لوگ ہوں گے جو بنگال سے متاثر نہیں ہوں گے یا چند لوگ ایسے بھی ہوں گے جن کی شناخت بنگال سے ہی ہے۔ پھر بھی کسی نہ کسی حالت میں اس ریاست میں ہر ایک ہندستانی کو متاثر کیا اور ہر ایک ہندستانی کی زندگی کو مالا مال کیا ہے۔ ہر ایک ہندستانی بچہ بنگال کے بارے میں کہانیاں یا بنگال میں تحریر کی گئی کہانیاں سن سن کر بڑا ہوا ہے۔


    بنگال ہماری قومی شناخت کے مرکز میں رہا ہے ۔ ہمارا قومی ترانہ ‘‘ جن گن من’’ نوبل انعام یافتہ گرو دیو رابندر ناتھ ٹیگور کے ذریعہ بنگال کی سرزمین پر تحریر کیا گیا ۔ ‘‘گرودیو کو پرونام کورتے جابو’’ کل صبح میں انہیں دلی خراج عقیدت پیش کرنے کی غرض سے گرودیو کے آبائی گھر جورا سنکو جانے کا منصوبہ بنارہا ہوں۔


    ہمارا قومی نغمہ وندے ماترم جو ہمارے مجاہدین آزادی میں جو ولولہ پیدا کرنے والا نغمہ ہے 19 ویں صدی کے اوائل میں مہا رشی بنکم چندر چٹرجی کے ذریعہ تحریر کیاگیا تھا اور ہمارا پہلا نغمہ ‘‘جے ہند ’’ بنگال کے عظیم سپوت اور رہنما نیتا جی شبھاش چندر بو س کے ذریعہ دیا گیا تھا اور آج ان کی کمی ہمارے ملک کےہر حصے میں محسوس کی جارہی ہے ۔


    چند دن قبل ہمیں منی پور کے مورنگ میں انڈین نیشنل آرمی میموریل کا دورہ کرنے کا اعزا ز حاصل ہوا تھا۔ یہ وہ مقام ہے جہاں نیتا جی سے ترغیب پاکر آئی این اے کے مجاہدین آزادی نے پہلی بار ہندستان کی سرزمین پر قومی پرچم بلند کیا تھا یہ ہمارے لئے نہایت اہم لمحہ تھا۔


    یہ تین رہنما ۔۔۔ گرودیو رابندر ناتھ ٹیگور ، مہارشی بنکم چندر چٹرجی اور نیتا جی سبھاش چندر بوس ۔ ہماری قومیت کے اظہار کےمحرک تھے۔ ہمیں ان کی وجہ سے تیزی سے آزادی ملی تھی کیونکہ ان رہنماؤں نے ہمارے عوام میں نئی توانائی بھر دی تھی۔ میں بنگال کے دو عظیم سپوتوں ، جنہوں نے ہماری قومی زندگی میں بہت کچھ تعاون کیا ہے ۔۔۔ رام کرشن پرم ہنس اور ان کے عزیز ترین شاگرد سوامی وویکا نند کو خراج عقیدت پیش کرنے کے لئے بیلور بھی جانے والا ہوں۔ انہوں نے اپنے طور پر ہمارے لئے ہی نہ صرف ہندستان میں بلکہ دنیا کے لئے یہاں کی قدیم قدروں کا ا حیا کیا۔ سوامی جی ہمارے اولین جدید تہذیبی سفرا میں سے ایک تھے۔ رام کرشن مشن میں ا ن کے ذریعہ کئے گئے کام زندہ ہیں۔ یہ ادارہ ہماری قومی ترقی کے عمل میں اہم ترین رہا ہے۔


    دوستو! ہماری قومی تعمیر ، بنگال اور اس سرزمین کے عوام کی قربانیوں اور حصولیابیوں کی مرہون منت ہے۔ بنگال کے انقلابیوں کی کہکشاں نے ہمیں آزادی حاصل کرنے میں مدد کی ہے۔ ان میں سے ہر ایک نے کسی بھی قسم کے انعام کے بغیر اپنے عمل سے ایک دیا روشن کیا تھا۔ جوا ں سال خوشی رام بوس، مسکراتا ہوں ا ور اپنی آنکھوں میں آزاد ہندستان کا خواب لے کر قربان ہوگیا ۔ سامراجی پولیس نے معمر لیکن اپنے عزم کی پکی متنگی ہزرہ کو گولی مار دی تھی، کو وندے ماترم کا نعرہ لگاتے ہوئے اور اپنے دل میں مادر وطن کی امیدیں لئے قربان ہوگئی تھیں۔


    1940 کا بنگال قحط، شیطانی سامراجی حکومت کے ذریعہ بے گناہ عوام پر انسانوں کے ذریعہ مسلط کی گئی تباہ کاری تھی ۔ یہ انسانی تاریخ کا عظیم ترین سانحہ تھا۔ بنگال نے پورے استقلال کے ساتھ اس سانحہ کا مقابلہ کیا ۔ ہر ایک ہندستانی نے بنگال کے دکھ کے محسوس کیا تھا۔


    چوتھائی صدی بعد بنگال نے اس وقت کے مشرقی پاکستان میں بے رحمانہ فوجی کارروائی سےجان بچاکر یہاں آنے والے مہاجروں کو گلے لگایا تھا ہم اس واقعے کو قطعی فراموش نہیں کرسکتے۔ دنیا بھی اس کو فراموش نہیں کرسکتی میں کلکتہ دل والوں کا شہر کہتا ہوں اور بنگالی عوام دل والے ہوتے ہیں۔


    آخرمیں میں آپ کا اس پرتپاک استقبال کے لئے آپ کا ایک پھر شکریہ اد ا کروں گا جس نے میرے دل کو چھو لیا ہے۔ ‘‘ خوب بھالو لگو’’ ۔ میں وزیراعلی اور حکومت بنگال کا شکریہ ادا کروں گا اور سب سے زیادہ ا س استقبالیہ کے لئے بنگال کے عوام کا شکریہ ادا کروں گا ۔ میں اس پیار کو ہمیشہ یاد رکھوں گا ۔ یہاں موجود بچوں کا بھی شکریہ ادا کرتا ہوں ۔ یہ بنگال اور ہندستان کا مستقبل ہیں۔


    شکریہ ۔ جے ہند


    ۔۔۔۔۔۔۔۔۔۔۔


    م ن۔ ش س ۔ ج۔


    U-

    
    
    (Release ID: 1511165) Visitor Counter : 3