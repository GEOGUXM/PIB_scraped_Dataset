      صدر جمہوریہ کا سکریٹریٹ

      ہمیں مادری زبانوں کا احترام ،تحفظ اور تشہیر کرنی چاہئے : نائب صدر جمہوریہ ہند
      آسام ساہتیہ سبھا کی صد سالہ تقریبات کا افتتاح
      Posted On: 30 NOV 2017 8:51PM by PIB Delhi


    نئی دہلی،یکم۔دسمبر ۔نائب صدر جمہوریہ ہند جناب ایم وینکیا نائیڈو نے کہا ہے کہ ہمیں اپنی مادری زبانوں اور دیسی زبانوں کا احترام ،تحفظ اور تشریح کرنی چاہئے ۔ جناب وینکیا نائیڈو نے آسام ساہتیہ سبھا کی صدسالہ یادگاری تقریبات میں اپنی افتتاحی تقریر کے دوران یہ بات کہی ۔

    
    جناب نائیڈو نے اس موقع پر بابائے قوم مہاتما گاندھی کے اس قو ل کا حوالہ دیا جس میں انہوں نے کہا تھا کہ کسی قوم کی ثقافت اس کے دلو ں اور آتما میں رہتی ہے ۔ انہوں نے کہا کہ اسی طرح ثقافت نہ صرف قلمکاروں اور شاعروں کے تخیلات کو زرخیز بناتی ہے ۔ بلکہ سماج کی سچائیوں کی بھی عکاسی کرتی ہے ۔دراصل یہ ثقافت سماجی قدروں ،معیشت اور سماج کی تمام تر خوبیوں اور برائیوں کا آئینہ دکھاتی ہے ۔
    
    اس موقع پر جناب نائیڈو نے آسام ساہتیہ سبھا کو اپنی تشکیل سے اب تک دس ہزار سے زائد تصنفات شائع کرنے پر مبارکباد دی ۔ انہوں نے کہا کہ آسامی ڈکشنری کی اشاعت میں آسام ساہتیہ سبھا کا تعاون اور خدمات واقعی لائق مبارکباد ہیں ۔
    
    جناب نائیڈو نے اس امر پر بھی اپنی خوشی کا اظہار کیا کہ آسام ساہتیہ سبھا نے آسام کلچرل یونیورسٹی جیسے عظیم الشان منصوبے کی پیش رفت کی ہے جس میں ہندوستان اور شمال مشرقی ایشیا کے مختلف طبقوں کی ثقافتی قدروں اور رسوم رواج کا مطالعہ کیا جائے گا۔ انہوں نے ’’ انسائیکلو پیڈیا آف آسام ‘‘ اور ’’ انسایکلوپیڈیا آف ٹی اینڈ ٹی کمیونٹیز آف آسام ‘‘ کی اشاعت کے لئے کام کرنے پر بھی مبارکباددی ۔
    
    انہوں نے کہا کہ انہیں یہ جان کر خوشی ہوئی ہے کہ آسام ساہتیہ سبھا کی تشکیل آسامی زبان وادب کو مالا مال بنانے اور ان کو فروغ دینے کے مقصد سے کی گئی تھی تاکہ تمام دیسی زبانوں کو ایک ہی جگہ پر یکجا کیا جاسکے ۔انہوں نے کہا کہ یہ بات بھی انتہائی قابل مسرت ہے کہ آسام ساہتیہ سبھا کےقیام کے مقاصد میں آسام کے لوک ساہتیہ پر تصنیفات کی اشاعت ڈکشنریو ں کی اشاعت ، ادب کے ، زبان اور ثقافت کے مختلف شعبوں میں تحقیق کا کام بھی شامل ہے ۔
    
    جناب وینکیا نائیڈو نے کہا کہ میں عرصہ دراز سے سبھی ریاستی سرکاروں سے یہ بات زور دے کر کہتا رہاہوں کہ انہیں اپنے طالبان علم کو اپنی مادری زبانوں میں تعلیم دینے چاہئے اور ان مادری زبانوںکو اسکولوں میں ذیلی زبان کے طور پر پڑھایا جانا چاہئے ۔ دراصل ایک شخص کے ذریعہ اپنی مادری زبان میں اپنے خیالات کا اظہار دوسری زبانوں میں اظہار کئے جانے کے متبادل نہیں ہوسکتا ۔ ہمیں یہ بات ذہن میں رکھنی چاہئے کہ زبان لوگوں کے درمیان تمام سرحدوں کو توڑتے ہوئے ایک پل اور جذباتی رابطے کا کام کرتی ہے ۔
    
    جناب نائیڈو نے مزید کہا کہ انہیں یہ جان کر اور زیادہ خوشی ہوئی ہے کہ آسام ساہتیہ سبھا نے آسام کلچرل یونیورسٹی جیسے زبردست اور عظیم الشان منصوبے کا بیڑہ اٹھایا ہے جس میں ہندوستان اور جنوب مشرقی ایشیا کی مختلف برادریوں کی ثقافتی قدروں او ررسم ورواج کے موضوعات پر مطالعات کا اہتمام کیا جائے گا۔
    
    انہوں نے کہا کہ یہ بات بھی اپنے آپ میں خوش آئند اور خوشگوار ہے کہ آسام کی ان دو اکابر شخصیات کو اعزازات سے سرفراز کیا جائے گا جن میں سینئر صحافی جناب جی ایل اگروالا اور کرنل منورنجن گوسوامی شامل ہیں ۔جیسا کہ پہلے بتایا جاچکا ہے کہ جناب اگروالا ایک ایسے عظیم انسان ہیں جنہوں نے اپنی عظمت خود تخلیق کی ہے اور آسام میں جی ایل پبلی کیشنز نامی میڈیا ہاؤس کے ذریعہ آسام میں صحافت کے فروغ کی کامیاب کوششیں کی ہیں ۔

    *****


    
    
    م ن ۔س ش۔ رم


    U-6039

    
    
    (Release ID: 1511482) Visitor Counter : 3