      صدر جمہوریہ کا سکریٹریٹ

      عزت مآب صدرجمہوریہ ہند جناب رام ناتھ کووند کا16نومبر2017 کو انڈین ایئرفورس آدم پور کے 117 ایچ یو اور 223 اسکواڈرن کو اسٹینڈرڈ پیش کرنے کے موقع پر خطاب
      Posted On: 16 NOV 2017 12:39PM by PIB Delhi


    نئی دہلی، 16 ؍نومبر،


    1- بھارت کے صدر جمہوریہ کی حیثیت سے یہ میرا پہلا پنجاب کا دورہ ہے۔ ایک ایسی ریاست میں میری عزت افزائی کی جارہی ہے جو وراثت سے مالا مال ہے۔ یہ سینکوں، سنتوں، سپاہیوں اور روحانی لیڈروں کی سرزمین ہے۔ میں نومبر کے مہینے میں خصوصی طور پر یہاں آکر خود کو خوش قسمت محسوس کررہا ہوں، کیونکہ یہ ایسا مہینہ ہے جس میں ہم گرونانک دیو جی کی سالگرہ اور گرو تیغ بہادر جی کی شہادت کو منا رہے ہیں۔ میں پنجاب کے ان عظیم قومی معماروں کے سامنے اپنی عجزوانکساری پیش کرتا ہوں اور انہیں سلام کرتا ہوں۔


    2- ہماری مسلح افواج کیلئے پنجاب کی زبردست خدمات رہی ہیں اور ہمارے ملک کیلئے ہماری مسلح افواج کی بیش بہا خدمات رہی ہیں۔ یہی وجہ ہے کہ مسلح افواج کے سپریم کمانڈر کی حیثیت سے اپنے رول میں میں واقعی خوش ہوں کہ میں پنجاب کے اپنے پہلے دورے میں آدم پور میں واقع ایئر فورس اسٹیشن آیاہوا ہوں تاکہ انڈین ایئر فورس کے 223 اسکواڈرن اور 117 ہیلی کاپٹر یونٹ کو اسٹینڈرڈ پیش کرسکوں۔


    3- آدم پور کا ایئر فورس اسٹیشن ہماری فضائیہ کے قدیم ترین اور مشہور اڈوں میں سےایک ہے۔ یہ اسٹیشن ایک چھوٹی سی ہوائی پٹی سے ترقی کرکے ایک مکمل طور پر آپریشنل بیس بن چکا ہے، جو مختلف اقسام کے ہتھیاروں سے لیس ہے۔ یہ ایئربیس اپنےقیام سے ہی چالو حالت میں رہا۔ اس نے 1947، 1965 اور 1971 کی جنگوں کے دوران عظیم بہادری کی مثالیں پیش کی ہیں۔


    4- دونوں اکائیوں کو آج جو اعزاز دیا جارہا ہے، ان کی پیشہ ورانہ مہارت کی ایک تاریخ رہی ہے۔ ملک احسان مندی کے گہرے جذبے کے ساتھ ان کی عزت افزائی کررہا ہے اور باد مخالف کی صورت میں ان کے حوصلے اور ان کے عزم کی ستائش کررہا ہے۔


    5- بین الاقوامی نظام میں بھارت کے ابھرنے کے کئی پہلو ہیں اور اس کا تعلق زیادہ تر ہماری مسلح افواج کی صلاحیتوں اور بہادری سے ہے۔ حالانکہ ہم امن وسلامتی کے تئیں مضبوطی سے عہد بستہ ہیں تاہم ہم اپنے ملک کے اقتدار اعلیٰ کے تحفظ کیلئے اپنی تمام ترطاقت استعمال کرنے کے تئیں پرعزم ہیں۔ ہمیں ہمیشہ ایسا ہی کرنا پڑا ہے۔ یونیفارم میں ملبوس ہمارے بہادر مرد وخواتین نے حالات کا ڈٹ کر مقابلہ کیا ہے۔ ہندوستان کا ہر شہری بڑے اطمینان سے سوتا ہے کیو نکہ اسے پتہ ہے کہ آپ اس کی حفاظت کررہے ہیں۔ ہمارے سامنے کھڑی ہماری مسلح افواج ہمارے قومی عہد کی عکاسی کرتی ہیں۔ یہ افواج ہمارے جمہوری آئین میں درج اقدار، روایات اور عقائد کی حفاظت کرتی ہیں۔


    6- 10مئی1982 کو یہاں آدم پور میں 223 اسکواڈرن یا ٹریڈنٹس کی تشکیل کی گئی تھی۔ آغاز میں یہ مگ-23 این ایف ایئر کرافٹ سے لیس تھی۔آج خواہ مگ-23 یا مگ-29 ایئرکرافٹ کا معاملہ ہو، اسکواڈرن نے غیر معمولی عملیاتی ریکارڈ قائم کیا ہے۔ اسکواڈرن اُن چند جنگی جہازوں میں سےایک ہے جو سال کے پورے 365 دن الرٹ رہتا ہے۔ یہ بلاشبہ ویجایا اموگ-استراہا کے اپنے موٹو پر پورا اترتا ہے، جس کا مطلب جیت کیلئے حتمی ہتھیار ہے۔


    7- 117 ہیلی کاپٹر یونٹ یا ہمالین ڈریگنس کا قیام یکم فروری 1971 کو بریلی کے ایئرفورس اسٹیشن میں عمل میں آیا تھا۔ اس یونٹ نے ایسٹرن تھیٹر میں 1971 کی بھارت- پاک جنگ میں اپنا ابتدائی تجربہ حاصل کیا ۔1983 میں یہ ہسیمارہ منتقل ہوگیا اور اسے شمال مشرق میں فضائی رکھ رکھاؤ اور قدرتی آفات کے وقت راحت اور بچاؤ کے مشن کے کام میں لگایا گیا۔ یہ یونٹ بعد میں جنوری 1988 میں اپنے موجودہ مقام ایئرفورس اسٹیشن سرسوا میں منتقل ہوگیا۔


    8- آپریشن راحت، آپریشن میگ راحت اور متعدد دیگر انسانی بنیاد پر کی جانے والی امداد اور قدرتی آفات کے وقت راحت اور بچاؤ کے مشن میں اس یونٹ نے شہریوں کی مدد کرنے میں انتھک جدوجہد کی اور بحسن وخوبی اپنے فریضے کو انجام دیا۔ اس کا ایک مناسب موٹو ہے یعنی ’’اپاتسومترم‘‘ جس کا مطلب بحران کی حالت میں دوست ہے۔


    9- ان افواج کی امتیازی کارکردگی کے اعتراف میں میں 223 اسکواڈرن اور 117 ہیلی کاپٹر یونٹ کو اسٹینڈرڈ پیش کرنے پر خوشی محسوس کررہا ہوں۔ میں 223 اسکواڈرن، 117 ہیلی کاپٹر یونٹ اور آدم پور میں واقع ایئر فورس اسٹیشن کے عملے، تجربے کار فوجیوں اور کنبوں کی اس بات کیلئے ستائش کرتا ہوں کہ انہوں نے قوم کیلئے اپنے آپ کو وقف کرر کھا ہے۔ بھارت آپ پر فخر محسوس کرتا ہے۔


    جے ہند!


    ۔۔۔۔۔۔۔۔۔۔۔


    (م ن-ن ا- ق ر)


    ( 1 6- 11 -2017)


    U- 5749

    
    
    (Release ID: 1509792) Visitor Counter : 3