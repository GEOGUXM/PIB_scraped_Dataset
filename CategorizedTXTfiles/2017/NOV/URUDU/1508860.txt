      ریلوے کی وزارت

      ہندوستان کے وزیراعظم، بنگلہ دیش کی وزیراعظم اور مغربی بنگال کی وزیراعلی نے مشترکہ طور پر ہندوستان اور بنگلہ دیش کے درمیان چلائی جانے والی نئی سرحد پار ٹرین ’’کولکاتہ کُھلنا بندھن ایکسپریس‘‘ کو ویڈیو کانفرنسنگ کے ذریعہ روانہ کیا
      Posted On: 09 NOV 2017 7:06PM by PIB Delhi


    نئی دہلی، 9 نومبر 2017، ہندستانی وزیراعظم جناب نریندر مودی ، بنگلہ دیش کی وزیراعظم شیخ حسینہ اور مغربی بنگال کی وزیراعلی ممتا بنرجی نے آج ایک تاریخی تقریب میں ویڈیو کانفرنسنگ کے ذریعہ ہندوستان اور بنگلہ دیش کے درمیان چلائی جانے والی سرحد پار ٹرین کولکاتہ کھلنا بندھن ایکسپریس کو کولکاتہ سے ہری جھنڈی دکھاکر روانہ کیا۔ ان لیڈروں نے مشترکہ طور پر درج ذیل کا افتتاح کرنے کے لئے بھی ای۔ تختی کی نقاب کشائی کی۔

     1. بنگلہ دیش میں دوسرا بھاری رب اور تیتاس ریلوے پُل۔
     2. کولکاتا اسٹیشن پر مکمل امیگریشن اور کسٹمز کلیئرنس سہولتوں ( میتری ایکسپریس اور بندھن ایکسپریس کے مسافروں کے لئے) سہولتوں کے ساتھ انٹرنیشنل ریل پسنجر ٹرمنس۔

    اس موقع پر کولکاتہ اسٹیشن پر رکن پارلیمنٹ اور ریلویز سے متعلق پارلیمانی مستقل کمیٹی کے چیئرمین جناب سدیپ بندو پادھیائے، ایم ایل اے محترمہ مالا ساہا، ایسٹرن ریلوے کے جنرل منیجر جناب ہریندر راؤ، بنگلہ دیش ڈپٹی ہائی کمیشن کولکاتہ کے ڈپٹی ہائی کمشنر جناب توفیق حسن بھی موجود تھے۔


    اپنے خطاب میں جناب نریندر مودی نے کہا کہ دو ملکوں کے درمیان سرحدوں کے پار عوامی رابطے کے لئے ایک دوسرے کے ساتھ رابطے اور ایک دوسرے کو سمجھنے کے لئے کنکٹی وٹی کی ضرورت ہوتی ہے اور میتری ایکسپریس اور بندھن ایکسپریس ٹرینیں ہندوستان اور بنگلہ دیش کے درمیان کنکٹی وٹی میں مزید اضافہ کریں گی اور ہمارے تعلقات کو مزید مستحکم کریں گی۔انہوں نے کہا کہ بنگلہ دیش میں کئی ترقیاتی پروجیکٹوں کی ذمہ داری لیکر اور انہیں مکمل کرکے ہندوستان بنگلہ دیش کے سب سے زیادہ قابل اعتماد پارٹنر کے طور پر ابھر کر سامنے آیا ہے۔


    بنگلہ دیش کی وزیراعظم شیخ حسینہ نے اس اقدام کی ستائش کی اور امید ظاہر کی کہ دونوں ممالک کے دوران ریل رابطے اور کنکٹی وٹی میں اضافے کے لئے ایسے مزید اقدامت کئے جائیں گے۔ انہوں نے کہا کہ مکمل امیگریشن اور کسٹمز کلیئرنس سہولیات کے ساتھ شروع کیا جانے والا انٹرنیشنل پسنجر ریل ٹرمنس سے میتری اور بندھن ایکسپریس ٹرینوں کے مسافروں کے سفر میں لگنے والا وقت اور بھی کم ہوجائے گا۔


    مغربی بنگال کی وزیراعلی ممتا بنرجی نے کہا کہ کولکاتہ اور کُھلنا کے درمیان اس نئی پسنجر ٹرین کے رابطے سے دونوں ممالک کے درمیان تعلقات مزید مستحکم ہوں گے۔ انہوں نے دونوں ممالک کے درمیان چلائی جانے والی نئی ٹرین کی شروعات پر خوشی کا اظہار کیا اور بنگلہ دیش کے ساتھ روایتی تعلقات کا ذکر کیا۔


    کولکاتہ اور ڈھاکہ کینٹ اسٹیشنوں کے درمیان اپریل 2008 میں شروع کی جانے والی میتری ایکسپریس کے بعدبندھن ایکسپریس ٹرین دوسری رین ہے جس کو ہری جھندی دکھاکر روانہ کیا گیا ہے۔ یہ ٹرین کولکاتہ اور کُھلنا کے درمیان پیٹرا پول اور بینا پول روٹ سے گزرتی ہوئی اور دونوں ملکوں کے عوام کی ضرورت کو پورا کرتے ہوئے کنکٹی وٹی کو فروغ دے گی۔


    بندھن ایکسپریس ہفتہ واری بنیاد پر یعنی ہر جمعرات کو چلائی جائے گی۔ کولکتہ –کھلنا بندھن ایکسپریس (13129 اپ) کولکتہ سے صبح 7 بجکر 10 منٹ پر (آئی ایس ٹی) روانہ ہوگی اور دوپہر ساڑھے بارہ بجے (بی ایس ٹی) کھلنا پہنچے گی۔ واپسی میں کھلنا-کولکتہ بندھن ایکسپریس (13130 ڈاؤن) کھلنا سے 1330 بجے (بی ایس ٹی) روانہ ہوکر 18 بجکر 10 منٹ پر اسی دن کولکتہ پہنچے گی۔ امیگریشن اور کسٹم جانچ کا عمل بھارت کے لئے کولکتہ انٹرنیشنل پسنجر ٹرمنل اور بنگلہ دیش کے لئے بینا پول بارڈر اسٹیشن پر مکمل کیا جائے گا۔


    کولکتہ سے ڈھاکہ تک میتری ایکسپریس کے سفر میں 8 گھنٹے 25 منٹ لگیں گے جبکہ ڈھاکہ سے کولکتہ تک کے سفر میں 8 گھنٹے 15منٹ لگیں گے۔ سفر کے وقت میں دو گھنٹے کی کمی آجائے گی۔ یہ کولکتہ سے صبح سات بجکر دس منٹ پر (آئی ایس ٹی) (پیر، منگل، جمعہ اور ہفتہ) روانہ ہوگی اور 16 بجکر پانچ منٹ پر (بی ایس ٹی) ڈھاکہ پہنچے گی۔ جبکہ اس سے پہلے یہ 18 بجکر پانچ منٹ پر ڈھاکہ (بی ایس ٹی) پہنچتی تھی۔ واپسی میں یہ ڈھاکہ سے 8 بجکر 15 منٹ پر (جی ایس ٹی) (بدھ ، جمعہ ، ہفتہ اور اتوار) روانہ ہوگی جبکہ اس سے پہلے یہ 8 بجکر 10 منٹ پر (بی ایس ٹی) ڈھاکہ سے روانہ ہوتی تھی او ر کولکتہ 16 بجے (آئی ایس ٹی) پہنچے گی جبکہ اس سے پہلے یہ کولکتہ (آئی ایس ٹی) 18 بجکر 10 منٹ پر پہنچتی تھی۔


    موجودہ کولکتہ –ڈھاکہ کینٹ ، میتری ایکسپریس اور نئی شروع کی گئی کولکتہ - کھلنا بندھن ایکسپریس کے مسافروں کے اسی راستے سے سفر کر نے کے لئے ان کے وقت میں کمی کرنے کی غرض سے ریلوے کی وزارت نے امیگریشن اور کسٹم محکمہ کے اشتراک سے کولکتہ اسٹیشن پر ایک انٹرنیشنل ریل پسنجر ٹرمنس کھولا ہے جس میں مناسب انفراسٹرکچر اور امیگریشن کی سہولیا ت ہیں۔ کولکتہ ٹرمنل پر اس نئی سہولت کے ساتھ میتری ایکسپریس اور بندھن ایکسپریس کے مسافروں کو بہت زیادہ فائدہ ہوگا۔


    حکومت ہند کی مالی امداد سے تعمیر بنگلہ دیش میں دوسر ابھیرب برج اور تیتاس برج بنگلہ دیش میں انفراسٹرکچر اور رولنگ اسٹاک ڈیولپمنٹ کے لئے دو اہم ترین پروجیکٹ ہیں۔ ایک کلو میٹر طویل دوسرے بھیرب ریلوے برج کی تعمیر بھارتیہ ٹھیکداروں نے تقریباً 75 ملین امریکی ڈالر کی لاگت سے میگھنا ندی پر کی تھی۔ اسی طرح ، مشرقی بنگلہ دیش میں تیتاس ندی پر تیتاس پل کی تعمیر تقریباً 25 ملین امریکی ڈالر کی لاگت سے کی گئی تھی۔


    اس موقع پر وزیراعظم نریندر مودی نے ان منصوبوں سے وابستہ اوراس تقریب میں موجود لوگوں سے سلام وپیام کے بعد کہا کہ اب سے کچھ دن قبل ہندوستان اور بنگلہ دیش دونو ں ملکوں نے دیوالی ،درگا پوجا اورکالی پوجا کے عظیم تہوار منائے تھے ۔’’ میں اس موقع پر ان دونوں ملکوں کے عوام کو تہواروں کے اس موسم کی نیک خواہشات پیش کرتا ہوں۔ مجھے خوشی ہے کہ ویڈیو کانفرنسنگ کے ذریعہ آپ سے ایک بار پھر ملاقات کا موقع ملا ۔ آپ کی بہتر صحت کے لئے ہماری نیک خواہشات آپ کے ساتھ ہیں ۔ میرا شروع سے ہی یہ ماننا رہا ہے کہ پڑوسی ملکوں کے لیڈروں کے تعلقات صحیح معنوں میں پڑوسیوں جیسے ہونے چاہئیں ۔ جب جی چاہے بات ہوجائے ،سفر ہوجائے ۔ ان معاملوں میں پروٹوکول کی پابندیاں نہیں ہونی چاہئیں ‘‘۔


    ابھی کچھ روز پہلے ساؤتھ ایشیا سیٹلائٹ کو لانچ کئے جانے کے موقع پر اسی طرح ویڈیو کانفرنسنگ کے ذریعہ ہم نے گفتگو کی تھی اور پچھلے سال پیٹرا پول آئی سی پی کا افتتاح بھی ہم نے اسی طرح کیا تھا ۔ مجھے خوشی ہے کہ ہماری رابطہ کاری کو مضبوط کرنے والے اہم منصوبوں کا افتتاح ہم نے ویڈیو کانفرنس کے ذریعہ کیا ہے ۔ رابطہ کاری سب سے اہم امر عوام سے عوام کی رابطہ کاری ہے ۔ آج انٹرنیشنل پیسنجر ٹرمنس کے افتتاح سے کولکتہ ۔ ڈھاکہ میتری ایکسپریس اور کولکتہ ۔کھلنا بندھن ایکسپریس سے مسافروں کو زبردست سہولت حاصل ہوگی ۔اس سے انہیں نہ صرف کسٹم اور امیگریشن میں آسانی ہوگی بلکہ ان کے سفر کے وقت میں تین گھنٹے کی بچت ہوگی۔ میتری اور بندھن نامی ان دونوں ریل خدمات کے نام بھی ہمارے مشترکہ تصورات کے مطابق ہیں ۔


    جب بھی رابطہ کاری کی بات کی جاتی ہے تو مجھے ہمیشہ آپ کے 1965 سے قبل کے رابطہ کاری بحال کرنے کے تصور کا خیال آتا ہے ۔ مجھے خوشی ہے کہ ہم اس سمت میں مسلسل قدم قدم آگے بڑھ رہے ہیں ۔ آج ہم نے دو ریلوے پلوں کا بھی افتتاح کیا ہے ۔ تقریباََ 100 ملین ڈالر کی لاگت سے تعمیر کئے جانے والے یہ پل بنگلہ دیش کے ریل نظام کو مضبوط بنانے میں معاون ہوں گے ۔


    بنگلہ دیش کے ترقیاتی کاموں میں معتبر شراکت دار ہونا ہندوستان کے لئے باعث فخر ہے ۔ مجھے خوشی ہے کہ ہمارے 8 ارب ڈالر کی رعایتی سرمایہ کاری کی عہد بستگی کے تحت مختلف منصوبے ترقی کے ساتھ آگے بڑھ رہے ہیں ۔


    ترقی اور رابطہ کاری دونوں ایک دوسرے سے جڑے شعبے ہیں اور ہمارے ان دونوں ملکوں کے درمیان جو صدیوں قدیم تاریخی رابطے ہیں خاص طورسے مغربی بنگال اور بنگلہ دیش کے لوگوں کے درمیان جو رابطے موجود ہیں انہیں مزیر مضبوط کرنے کی سمت میں ہم نے کچھ اوراقدامات بھی کئے ہیں۔


    مجھے پورا یقین ہے کہ جیسے جیسے ہمارے دونوں ملکوں کے باہمی تعلقات کو فروغ حاصل ہوگا اور ہمارے دونوں ملکوں کے عوام کے درمیان رشتے مضبوط ہوں گے ،ویسے ویسے ہم ترقی اور خوشحالی کی نئی بلندیوں کو چھو پائیں گے ۔ میں اس کام میں تعاون کے لئے بنگلہ دیش کی وزیر اعظم محترمہ شیخ حسینہ اور مغربی بنگال کی وزیراعلیٰ ممتا بنرجی کا دل کی گہرائیوں سے ممنون ہوں ۔


    شکریہ


    U- 5616

    
    
    (Release ID: 1508860) Visitor Counter : 3
    
    
    
    
    

2.