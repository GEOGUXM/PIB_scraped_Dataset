      جہاز رانی کی وزارت

      لاتویا کے وزیر اعظم کی قیادت میں ایک وفد نے جواہر لال نہرو پورٹ ٹرسٹ کا دورہ کیا
      Posted On: 06 NOV 2017 6:24PM by PIB Delhi


    نئی دہلی، 06 نومبر 2017، لاتویا کے وزیر اعظم جناب میرس کوسنکس کی سربراہی میں وہاں کے ایک اعلیٰ سطحی وفد نے 4 نومبر 2017 کو ممبئی میں جواہر لال نہرو پورٹ ٹرسٹ کا دورہ کیا ۔ یہ وفد ہندوستان کے پانچ روزہ دورے پر ہے جو 2 نومبر کو ہندوستان آیا تھا ۔اس دورہ کے دوران لاتویا کے وزیر اعظم میرس کوسنکس نے وزیر اعظم جناب نریندر مودی سے ملاقات کی۔


    وفد کو جواہر لال نہرو پورٹ ٹرسٹ کی مختلف سرگرمیوں کے بارے میں تفصیلی جانکاری فراہم کی گئی ، اور کاروبار کو آسان بنانے کی غرض سے مختلف اقدامات نے نفاذ سے آگاہ کیا گیا۔ جواہر لال نہرو پورٹ ٹرسٹ کے نائب چیئر مین جناب نیرج بنسل نے حکومت کے اہم پروگرام ساگر مالا کے بارے میں وفد کو مطلع کیا اور ان مواقع کے بارے میں بھی جانکاری دی جو پورٹ ٹرسٹ میں پیدا ہوئی ہیں ۔


    لاتویا کے وزیر اعظم نے کہا کہ ان کے اس دورے سے دونوں ملکوں کے درمیان تعلقات میں ایک نیا موڑ آئے گا۔ جناب میرس کوسنسکس نے بتایا کہ لاتویا ہندوستان کے ساتھ مشترکہ پروجیکٹ کے طور پر خوراک ڈبہ بند کرنے کی اکائیاں پہلے ہی شروع کر دی گئی ہیں۔ انہوں نے یہ بھی کہا کہ لاتویا ٹرانسپورٹ پر توجہ دے رہا ہے اور بندرگاہوں کے ذریعہ براہ راست رابطہ قائم ہونے سے دونوں ملکوں کے درمیان تعلقات مزید گہرے ہوں گے۔


    *****


    م ن۔ح ا ۔ع ج


    U: 5554

    
    
    (Release ID: 1508390) Visitor Counter : 3