      نیتی آیوگ

      نیتی آیوگ کی جانب سے جی ای ایس سیریز کو آگے بڑھاتے ہوئے آئی آئی ٹی دہلی میں 10 سے 13 نومبر 2017 تک طویل اعلیٰ سطحی اجتماعات کا اہتمام
      Posted On: 09 NOV 2017 11:50AM by PIB Delhi


    نئیدہلی،09۔نومبر۔نیتی آیوگ کی جانب سے ایم آئی ٹی اور ہارورڈ یونیورسٹی کے گریجویٹس کی جانب سے قائم کئے جانے والے اسٹارٹ اپ فاؤنڈیشن کے اشتراک سے آئی آئی ٹی دہلی میں دس سے تیرہ نومبر 2017 تک طویل اعلیٰ سطحی اجتماعات کا اہتمام کیا جارہا ہے ۔ جن میں اس امر پر گفتگو ہوگی کہ ہندوستان کےلئے نئی ڈجیٹل ڈھانچہ جاتی سہولیات بلاک چین نظام کے ذریعہ فراہم کرائی جاسکتی ہیں اور سبھی شعبوں کی کارکردگی میں بہتری ،شفافیت ،رازداری اور کفائتی طریقے اپنائے جاسکتے ہیں۔

    
    آئی آئی ٹی اور ایم آئی ٹی اداروں اورہارورڈ اور برکلے یونیورسٹی کے 1500 طلبا اوردنیا بھر کے انجنئرنگ اداروں میں تعلیم حاصل کرنے والے طلبا ان اجتماعات میں آئی آئی ٹی دہلی کے 500 افراد کے ساتھ شرکت کریں گے ۔
    
    5 بلاک چین پر مبنی اعلیٰ ایپلی کیشنز کو اس موقع پر 17 ہزار ڈالر سے زائد رقم کے انعامات دئے جائیں گے ۔یہ انعامات سرکار / کاروبار کے ڈھانچہ جاتی مسائل ، مالیہ ،توانائی بازار ،سپلائی چین ،غیر مرتکز آدھار اداروں ، معلومات کے باہمی تبادلے اوردیگر اداروں کو درپیش مسائل کے تدارکی طریقے ایجاد کرنے کے لئے دئے جائیں گے ۔
    
    جمعہ دس نومبر کی شام ساڑھے چھ بجے نیتی آیوگ کے چیف ایگزیکٹو آفیسرجناب امیتابھ کانت ان اجتماعات کا کلیدی خطبہ پیش کریں گے، جس میں وہ اپنا وہ تناظر بیان کریں گے کہ کس طرح بلاک چین ٹیکنالوجی ہندوستانی معیشت میں مثبت تبدیلیاں پیدا کرسکتی ہے ۔
    
    اس موقع پر ٹیلی کام / آئی ٹی کے محکمے کی سکریٹری محترمہ ارونا سندرا راجن ، آئی بی ایم انڈیا کے شعبہ تحقیق کے ڈائریکٹر اور سی ٹی او ڈاکٹر شر ی رام راگھون اور آدھار / یوآئی ڈی اے آئی کے چیف ایگزیکٹو آفیسر جناب اجے بھوشن اپنے تاثرات اور نظریات کا اظہار کریں گے۔
    
    م ن ۔س ش۔رم
    
    U-5601

    
    
    (Release ID: 1508749) Visitor Counter : 4