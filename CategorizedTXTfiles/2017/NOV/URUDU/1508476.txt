      ماحولیات، جنگلات اور موسمیاتی تبدیلی کی وزارت

      ہندوستان تبدیلیٔ ماحولیات کو اجتماعی زندگی کے لئے سنگین خطرہ تصور کرتا ہے اور اس کے سد باب کی جدوجہد میں مثبت اور تعمیری کردار ادا کرنا چاہتا ہے : ڈاکٹر ہرش وردھن سی او پی -23 کے انڈیا پویلین کی افتتاحی تقریب سے وزیرماحولیات کا خطاب
      Posted On: 07 NOV 2017 1:57PM by PIB Delhi


    نئیدہلی، 07 ۔نومبر۔ماحولیات ، جنگلات اور تبدیلی ماحولیات کے مرکزی وزیر ڈاکٹر ہرش وردھن نے کہا ہے کہ ہندوستان تبدیلی ماحولیات کو اجتماعی زندگی کے لئے ایک سنگین خطرہ تصور کرتا ہے او ر اس کے سد باب کی جدوجہد میں ایک مثبت اورتعمیری کردار ادا کرنا چاہتا ہے ۔ ڈاکٹر ہرش وردھن جرمنی کے شہر بون میں کانفرنس آف پارٹیز (سی او پی -23 ) انڈیا پویلین کی افتتاحی تقریب میں موجود سامعین سے خطا ب کررہے تھے۔ انہوں نے کہا کہ تبدیلی ماحولیات دنیا بھر کے کمزور اور حاشئے پر پڑے طبقات اور غربیوں پر زبردست بوجھ ثابت ہوگا ۔ انہوں نے کہا کہ سائنسی شواہد اس امر کا صریحی اشارہ کررہے ہیں کہ تبدیلی ماحولیات کی سنگینی اور تاخیر سے کئے جانے والے اقدامات کے نتیجے میں صاف ستھری ہوا ، صاف پانی اور زندگی گزارنے کے لئے سازگار فضا وہ انسانی حقوق ہیں جنہیں زندگی سے علیحدہ نہیں کیا جاسکتا ۔ اس بحران کا حل تلاش کرنا محض ایک سیاسی سوال نہیں ہے بلکہ ہماری خلاقی ذمہ داری بھی ہے۔


    ڈاکٹر ہرش وردھن نے اپنی تقریر میں اس امر کی جانب بھی اشارہ کیا کہ سی او پی -23 کا انڈیا پویلین ہماری وراثت ، ہماری ترقی ، ہماری روایات ، ہماری دیسی ٹکنالوجی ، ہمارے عزائم اور کامیابیوں کی کھڑکی حیثیت رکھتا ہے ۔ انہوں نے مختلف متعلقہ دعوے داروں کے ذریعہ اختیار کئے جانے والے بہترین طریقوں اور نظریات کی دعوت دیتے ہوئے کہا کہ عالمی مقاصد میں شامل ایک کلیدی مقصد ایک ایسا مجموعی عالمی نظام مرتب کرنا ہے،جس میں کوئی بھی پیچھے چھوٹنے نہ پائے ۔ انہوں نے غریبی کے خاتمے کو اپنے انتہائی بنیادی مقاصد میں شامل ہونے کا دعوی ٰ کرتے ہوئے کہا کہ ہم سب کو اس پر مل جل کر کام کرنا چاہئے ۔ اس موقع پر ڈاکٹر ہرش وردھن نے یہ اشارہ بھی کیا کہ اس سلسلے میں شہریوں کی شراکتداری پائیدار طرز زندگی اورماحولیاتی انصاف ، تبدیلی ماحولیات کے مسئلے کا ایک ایسا متبادل حل پیش کرتے ہیں ،جس پر سختی کے ساتھ عمل کیا جانا چاہئے ۔


    اس موقع پر ڈاکٹر ہرش وردھن نے حکومت ہند کی جانب سے قومی اور ریاستی سطح پر کئے جانے والے متعدد کلیدی اقدامات کا بھی تذکرہ کیا ۔ انہوں نے کہا کہ ہم یہاں سی او پی -23 میں متعلقہ قرارداد کے تحت پیرس معاہدے پر موثر عمل درآمد کے لئے رہنما اصول مرتب کئے جانے کی سمت میں کام کرنے کے لئے جمع ہوئے ہیں۔ متعد د ملکوں میں گیسوں کے اخراج کا تذکرہ کرتے ہوئے ڈاکٹر ہرش وردھن نے کہا کہ ہندوستان میں فی کس گیسوں کا اخراج عالمی اوسط کے محض ایک تہائی کے بقدر ہے اور کاربن ڈائی آکسائڈ کے عالمی ذخیرے میں ہندوستان کا حصہ محض تین فیصد ہے لیکن اس کے باوجود ہندوستان میں وزیر اعظم نریندر مودی کی فعال قیادت میں اس مسئلے کے حل کے اقدامات کی عمل آوری پر انتہائی نیک نیتی اور تیزی کے ساتھ کام کیا جارہا ہے ۔واضح ہوکہ اس موقع پر سی او پی -23 کے انڈیا پویلین میں متعددتقریبات کا اہتمام کیا جائے گا، جن میں تبدیلی ماحولیات سے پیدا ہونے والے مختلف مسائل کے تدارک کے لئے ہندوستان کی کامیابیوں ،شراکت داریوں اور اقدامات کی تفصیل پیش کی جائے گی۔ اس سلسلے میں مختلف دعوے داروں کے ذریعہ اختیار کئے جانے والے بہترین طریقوں اور تبدیلی ماحولیات پر نظریات کے تبادلے کی دعوت دی جاتی ہے ۔ اسی لئے ہم سب یہاں ایک مثبت اورتعمیری نظریہ اور مقصد کے تحت جمع ہوئے ہیں۔


    یاد رہے کہ ہندوستان تبدیلی ماحولیات کے مسئلے کے تدارک کے اقدامات کے سلسلے میں انتہائی پُر جوش رہا ہے اور دیگر ممالک سے بھی امید کرتا ہے کہ مساوات ،مشترکہ لیکن مختلف النوع ذمہ داریوں کی بنیاد پر تاریخی ذمہ داری کی نیک نیتی اورلگن کے ساتھ ادائیگی کی جائے ۔ ڈاکٹر ہرش وردھن نے مزید کہا کہ ہمیں یقین ہے کہ اس سلسلے میں شہریوں کی شراکتداری ، پائیدار طرز زندگی اور ماحولیاتی انصاف ،تبدیلی ماحولیات کے مسئلے کے تدارک کے لئے ایک موثر متبادل پیش کرے گا ۔ جس پر پوری دنیا میں پورے جوش وجذبے کے ساتھ عمل کیا جانا چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U -5563

    
    
    (Release ID: 1508476) Visitor Counter : 20