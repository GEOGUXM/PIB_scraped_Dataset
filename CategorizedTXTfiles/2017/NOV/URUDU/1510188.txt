      نائب صدر جمہوریہ ہند کا سکریٹریٹ

      طبأ کو سیکھنے ، کمانے اورواضح بصیرت کے ساتھ آگے بڑھنے کے ساتھ ساتھ صفائی قلب اورمضبو ط کندھوں کا حامل ہوناچاہیے :نائب صدرجمہوریہ ہند
      Posted On: 20 NOV 2017 11:54AM by PIB Delhi


    ہمیں ایسے رہنماوں کی ضرورت ہے جورفتاروگفتارمیں بے باک ہوں اور نئے راستوں پر چل سکیں


    گاندھی انسٹی ٹیوٹ آف ٹیکنالوجی اینڈمنیجمنٹ (جی آئی ٹی اے ایم ) کے آٹھویں جلسہ تقسیم اسناد سے خطاب


    نئی دہلی، 20 ؍نومبر : نائب صدرجمہوریہ ہند ، جناب ایم وینکیانائیڈونے کہاہے کہ طلبأ کو سیکھنے ، کمانے ،وا ضح بصیرت اورصفائی قلب کے ساتھ آگے بڑھنے کے ساتھ ساتھ مضبوط کندھوں کا حامل بھی ہونا چاہیئے ۔ جناب وینکیانائیڈ وحیدرآباد میں گاندھی انسٹی ٹیوٹ آف ٹیکنالوجی اینڈ منیجمنٹ (جی آئی ٹی اے ایم ) کے آٹھویں جلسہ ٔ تقسیم اسنادسے خطاب کررہے تھے ۔ آبپاشی مارکیٹنگ اور قانونی امور کے وزیر جناب ٹی ہرش راو ، جی آئی ٹی اے ایم کے چانسلر پروفیسرکے راماکرشنا راو اور دیگرعمائدین بھی اس موقع پرموجود تھے ۔


    نائب صدرجمہوریہ ہند نے مقتدرڈگریاں ، انعامات اور تمغات حاصل کرنے والے طلبأ کو مبارکباد پیش کرتے ہوئے اساتذہ کو بھی مبارکباد پیش کی ۔ جو وہ علم کی بیش بہا دولت کی شکل میں نوجوان اذہان کو مختلف شعبوں میں فراہم کررہے ہیں ۔


    نائب صدرجمہوریہ ہند نے اس امرپرمسرت کا اظہارکیاکہ اس یونیورسٹی میں خصوصی توجہ کے شعبوں مثلاًآبی کوالٹی ، نینو ٹکنالوجی ، میڈیکل بایوٹکنالوجی اور ترقی یافتہ سازوسامان اورپروسیسنگ جیسے شعبوں میں مرکزی تحقیق تجربہ گاہیں قائم کی ہیں ۔ انھوں نے کینسر وشہری اورہمہ گیر قیات ، مربوط دیہی ترقیات ، موسمیاتی تبدیلی اور آفات ارض وسماں کے شعبوں میں تحقیقاتی مراکز کے قیام کی بھی تعریف کی ۔


    نائب صدرجمہوریہ ہند نے کہاکہ بھارت اس وقت اہم اقتصادی قوت کی شکل میں منظرعام پرآنے کے لئے تیارکھڑا ہے اورہماری تہذیب وہ قدیم تہذیب ہے جس کی آبادی نوجوانوں پرمشتمل ہے اوریہ ملک کے لئے آبادی کے لحاظ سے ایک بالادستی کی بات ہے ۔


    نائب صدرجمہوریہ ہند نے کہاکہ ہمیں اپنے آپ کو ابھرتی ہوئی ڈرامائی تبدیلیوں کا سامناکرنے کے لائق بناناچاہئے اور ردعمل کرنے کی بجائے ہرمعاملے میں باعمل ثابت ہوناچاہئے ۔


    نائب صدرجمہوریہ ہند نے وضاحت کی کہ ہمیں فوری طورپر بدلتی ہوئی ہواکا رخ پہچاننے کے لائق بننا چاہئے ۔ حکومت ہند بدلتے ہوئے ماحول سے اچھی طرح باخبرہے اوراپنے آپ کو لگاتارجدت طرازی سے ہم آہنگ کررہی ہے ۔ انھوں نے مزید کہاکہ اس نے ملک کو ڈیجیٹل لحاظ بااختیارمعیشت بنانے کے لئے متعدد اقدامات کئے ہیں ۔ ان میں متعدد فلیگ شپ اسکیمیں شامل ہیں ، جن میں ‘‘میک ان انڈیا’’، ‘‘اسٹارٹ اپ انڈیا’’، ‘‘اسٹینڈاپ انڈیا’’جیسی اسکیمیں بھی شامل ہیں ،جن کے ذریعہ مینوفیکچرنگ اورصنعت کاری کو زبردست فروغ حاصل ہوگا۔ ڈیجیٹل انڈیا پروگرام کا مقصد یہ ہے کہ بھارت کو ڈیجیٹل لحاظ سے بااختیارمعاشرہ اورعلم پرمبنی معیشت کاحامل ملک بنادیاجائے ۔


    ***********


    (م ن۔ ع آ2017-11-20)


    U-5813


    

    
    (Release ID: 1510188) Visitor Counter : 16