      نائب صدر جمہوریہ ہند کا سکریٹریٹ

      بھارت اورسنگاپور پیش رفت اور ہمہ گیرترقیات کے میدان میں اہم شراکت دارہیں۔نائب صدرجمہوریہ ہند
      Posted On: 17 NOV 2017 12:56PM by PIB Delhi


    سنگاپورکے وزیرتجارت وصنعت کے ساتھ نائب صدرکی گفت وشنید


    نئی دہلی،17؍نومبر: نائب صدرجمہوریہ ہند ، جناب ایم وینکیانائیڈونے کہاہے کہ بھارت اورسنگاپور پیش رفت اورہمہ گیرترقیات کے میدان میں اہم شراکت دارہیں ۔موصوف سنگاپورکے تجارت وصنعت کے وزیر مسٹرایس ایسورن سے گفت وشنید کررہے تھے ،جو ان سے ملاقات کی غرض سے وہاں گئے تھے ۔


    نائب صدرجمہوریہ ہند نے کہاکہ بھارت سنگاپورکے ہمہ آہنگ کثیر ثقافتی اور کثیر قومی معاشرے کا معترف ہے ۔انھوں نے مزید کہاکہ بھارت کی متعدد ریاستوں نے سنگاپورکے ساتھ مفید شراکت داری اور رشتے استوارکئے ہیں ۔ انھوں نے کہاکہ ہم خود امداد باہمی پرمبنی مسابقتی وفاقیت میں یقین رکھتے ہیں او رایک جامع طریقے سماجی ۔اقتصادی ترقیات کو عملی جامہ پہنانے پرتوجہ مرکوز کررہے ہیں ۔


    جناب نائب صدرجمہوریہ ہند نے کہاکہ بھارت اورسنگاپور دونوں ایک دوسرے کی ترقی اورخوشحالی کے لئے اہم حیثیت رکھتے ہیں ۔ انھوں نے مزید کہاکہ سنگاپور بھارت کی ترقیاتی ترجیحات میں ایک اہم شراکت دارکی حیثیت رکھتاہے ۔ انھوں نے وضاحت کی کہ بھارت کاروبارکو آسان کرنے سمیت ہرشبعے میں اہم تبدیلی سے ہمکنارہونے کے لئے تیارہے ۔


    نائب صدرجمہوریہ ہند نے اس امرپرمسرت کا اظہارکیا کہ سنگاپورکنسورشیم نے آندھراپردیش کے نئے کیپٹل سٹی امراوتی میں اسٹارٹ اپ ایریاکاکام شروع کردیاہے ۔اس سے پورے بھارت میں مستقبل کے لئے نئے پروجیکٹوں کے نمونے تیارکرنے میں مدد ملے گی ۔


    U- 577 5


    

    
    (Release ID: 1509970) Visitor Counter : 3