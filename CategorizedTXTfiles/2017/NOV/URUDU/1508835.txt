      مکانات اور شہری غریبی کے خاتمے کی وزارت

      آئی ٹی او میں اسکائی واک اور ایف بی او سمیت پانچ پروجیکٹ منظور
      
      
      شہری ترقیاتی فنڈ کے ذریعہ 643.58 کروڑ روپے کی فنڈنگ: ہردیپ ایس پوری
      
      آئی ٹی او میں اسکائی واک اور ایف او بی کے لئے سنگ بنیاد رکھا گیا

      Posted On: 09 NOV 2017 5:48PM by PIB Delhi

    نئی دہلی، 9 نومبر 2017، مکانات اور شہری امور کے مرکزی وزیر مملکت (آزادانہ چارج) جناب ہردیپ سنگھ پوری نے کہا ہے کہ مکانات اور شہری امور کی وزارت نے شہری ترقیاتی فنڈ کے ذریعہ 643.58 کروڑ روپے کی فنڈنگ کے لئے جن پانچ پروجیکٹوں کو منظوری دی ہے ان میں آٗی ٹی او میں اسکائی واک اور پیدل سڑک پار کرنے والوں کے لئے پل (ایف او بی) شامل ہے۔ فلائی اوور اور انڈر پاس وغیرہ کی تعمیر سے متعلق دیگر پروجیکٹ مہیپال پور، نریلا، آئی ایس بی ٹی، کشمیر گیٹ اور رانی جھانسی روڈ میں شروع کئے جائیں گے۔د لی کے مصروف ترین چوراہوں میں سے ایک پروجیکٹ شروع کردیا گیا ہے۔یہ ایک ایسا چوراہا ہے جہاں ایک میٹرو اسٹیشن، تلک برج میٹرو اسٹیشن اور سات بڑی سڑکیں شامل ہیں۔اس سے پیدل سڑک پار کرنے والوں کو بہت مشکلات کا سامنا کرنا پڑتا ہے، چلتی ہوئی گاڑیوں سے کئی بار پیدل چلنے والوں کے لئے خطرناک صورتحال پیدا ہوجاتی ہے۔


    آج نئی دلی میں سنگ بنیاد رکھے جانے کی تقریب سے خطاب کرتے ہوئے جناب ہردیپ سنگھ پوری نے کہا کہ اسکائی واک اور پیدل سڑک پار کرنے والوں کے لئے پل کے ذریعہ بڑی تعداد میں پیدل چلنے والے وہ لوگ آرام سے اور محفوظ طریقے سے سڑک پار کرسکیں گے، جو اس علاقے میں آتے ہیں۔ فی الحال زیادہ آمد و رفت کے اوقات میں آئی چوک پر ٹریفک 16000 سے لیکر 20000 پی سی یو تک ہوتا ہے اور ڈبلیو پوائنٹ پر 12000 پی سی یو تک رہتا ہے۔ ان دونوں پوائنٹس کو تقریباً 29000 پیدل چلنے والے پار کرتے ہیں۔اس پورے پروجیکٹ کی لاگت 54.34 کروڑ روپے ہے جس کے لئے شہری ترقیاتی فنڈ سے 43.47 کروڑ روپے اور ڈی ڈی اے کے ذریعہ 10.87 کروڑ روپے فراہم کرائے جائیں گے۔ اس پروجیکٹ کے مارچ 2018 تک مکمل ہوجانے کی توقع ہے۔ اس موقع پر رکن پارلیمنٹ محترمہ میناکشی لیکھی بھی موجود تھیں۔


    اس پروجیکٹس سے آئی ٹی او کے علاقے میں واقع 25 سے زیادہ بڑے دفاتر یعنی پولیس ہیڈکوارٹر، پی ڈبلیو ڈی ہیڈ کوارٹر، انسٹی ٹیوٹ آف انجینئرز، آئی سی اے آئی، انکم ٹیکس آفس، سینٹرل ایکسائز، ڈی ڈی اے، اسکول آف پلاننگ اینڈ آرکیٹیکچر، جی ایس ٹی آفس، سپریم کورٹ، پرگتی میدان، اے ایس آئی کالج آف آرٹ اور لیڈی ارون کالج وغیرہ میں کام کرنے والے ملازمین کے ساتھ ساتھ ان دفاتر میں آنے والے عام لوگوں کو بھی فائدہ ہوگا۔ پرگتی میدان میٹرو اسٹیشن کے قریب سپریم کورٹ کا ایک نیا کمپلکس تعمیر کیا جارہا ہے جس سے یہاں پر پیدل چلنے والوں کی تعداد میں اور بھی اضافہ ہوگا۔جناب ہردیپ سنگھ پوری نے کہا کہ اس علاقے میں اسکائی واک کی اہمیت کے پیش نظر اس کا ڈیزائن منفرد بہت زیادہ مفید ، خوبصورت اور ایسا ہونا چاہیے جس کو دلی کے ایک اہم لینڈ مارک کے طور پر پہنچانا جائے۔ انہوں نے کہا کہ’’ واک تھرو اور پریزینٹیشن کا معائنہ کرنے کے بعد مجھے یقین ہے کہ مکمل ہونے کے بعد یہ پروجیکٹ نہ صرف پیدال چلنے والوں کو ایک محفوظ راستہ فراہم کرائے بلکہ اس سے اس پورے علاقے کی شکل تبدیل ہوجائے گی، جو کہ یقینی طور پر دلی میں ایک لینڈ مارک ہوگا۔


    مکانات اور شہری امور کے وزیر مملکت (آزادانہ چارج) جناب ہردیپ سنگھ پوری نے کہا کہ ہم نے تین ایم سی ڈیز کے لئے حا ل ہی میں ٹھوس کچرے کے بندوبست سے متعلق پروجیکٹ منظور کئے ہیں جن کے تحت مجموعی طور پر 300 کروڑ روپے خرچ کئے جائیں گے جن میں سے ہر ایک ایم سی ڈی کو شہری ترقیاتی فنڈ کے لئے اپنے پروجیکٹ کے نفاذ کے لئے 80 کروڑ روپے ملیں گے۔ باقی رقم کا انتظام حکومت ہند کے ذریعہ کیا جائے گا۔یہ تمام پروجیکٹ مکمل ہونے کے بعد دلی کے لوگوں کی زندگی کے معیار اور ان کے لئے فراہم کرائی گئی سہولیات کو بہتر بنانے کا کام کریں گے۔ ہم مستقبل میں بھی اس قسم کے پروجیکٹوں کے لئے فنڈ کا انتظام کرتے رہیں گے۔


    ۔۔۔۔۔۔۔۔۔۔۔


    م ن۔ا گ ۔ ن ا۔


    (09-11-17)


    U- 5606

    
    
    (Release ID: 1508835) Visitor Counter : 3