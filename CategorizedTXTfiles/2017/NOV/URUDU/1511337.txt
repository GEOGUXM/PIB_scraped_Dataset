      ماحولیات، جنگلات اور موسمیاتی تبدیلی کی وزارت

      ٹکنالوجی اور فائنانس ہندستان جیسے ملکوں کےلئے کلید ہیں تاکہ آب و ہوا کی تبدیلی اور ترقیاتی ضروریات کو ساتھ ساتھ حل کیا جاسکے: ڈاکٹر ہرش وردھن
      Posted On: 29 NOV 2017 5:11PM by PIB Delhi


    نئی دہلی، 30 نومبر 2017/ ماحولیات ، جنگلات اور آب و ہو کی تبدیلی کے مرکزی ڈاکٹر ہرش وردھن نے زور دے کر کہا کہ کروڑوں لوگوں کو غریبی کی سطح سے اوپر اٹھانے، نیز لوگوں کے معیار زندگی کو بہتر بنانے کی ذمہ داری کے حامل ہندستان جیسے ملکوں کےلئے ٹکنالوجی اور فائنانس کلید ہیں تاکہ آب و ہوا کی تبدیلی کے مسئلے کے ساتھ ساتھ ہماری ترقیاتی ضروریات کے مسئلے کو حل کیا جاسکے۔ اس بات پر زور دیتے ہوئے کہ ہندستان قابل عمل ، قابل نفاذ آلودگی سے پاک اور عوام دوست ماڈل جوبقیہ دنیا کے ذریعہ کسی بھی شعبے میں اپنایا جارہا ہو، پر عمل پیرا ہونے کے لئے تیار ہے۔ ڈاکٹر ہرش وردھن نےکہا کہ اس سے آب و ہوا کی تبدیلی کے تئیں ہندستان کی عہد بستگی کا مکمل اظہار ہوتا ہے‘‘ انٹرنیشنل فائنانس کارپوریشن بزنس فورم 2017 آلودگی سے پاک ترقی کا راستہ’’ کے موضوع پر منعقدہ دو روزہ کانفرنس میں کلیدی خطبہ دیتے ہوئے ڈاکٹر ہرش وردھن نے کہا کہ دنیا بھر سےزندگی کے تمام شعبوں سےتعلق رکھنے والے افرادآب وہوا کی تبدیلی جیسے اہم مسئلے کےلئے ایک سوچ، ایک وژن اور ایک نقطہ نظر کے ساتھ ایک پلیٹ فارم پرجمع ہوئے ہیں تاکہ اس کرۂ ارض اور دنیا کا تحفظ کیاجاسکے۔


    اس بات پر خوشی ظاہر کرتے ہوئے کہ آب و ہوا کی تبدیلی کے مسئلے پر ماحولیاتی اداروں کے لوگ ایک ساتھ آئے ہیں ماحولیات کے وزیر نے حکومت ہند کی جانب سے یقین دلایا کہ وزیراعظم نریندر مودی کی قیادت میں ہندستان آب و ہوا کی تبدیلی کی تحریک کے تئیں پوری طرح عہد بند ہے۔


    ڈاکٹر ہرش وردھن نے سال 2022 تک وزیراعظم کےنیو گرین انڈیا بنانے کے خواب اور وژن کا حوالہ دیا۔ وزیراعظم جناب نریندر مودی کے خیالات کو دوہراتے ہوئے کہ صاف ستھری ہوا، صاف پانی اور رہنے کے لائق آب و ہوا تک رسائی حاصل کرنا انسانی حق ہے اور اس بحران کو حل کرنا ہمارا اخلاقی فریضہ ہے جناب ہرش وردھن نے کہا کہ ہندستان میں ہمارے لئے ماحولیات کا تحفظ اور اپنی آئندہ نسل کے بچوں کے لئے انصاف کو یقینی بنانا اخلاقی فرض سمجھا جاتا ہے۔


    ڈاکٹر ہرش وردھن نے اس با ت کا اعادہ کیا کہ وزیراعظم جناب نریندر مودی کی قیادت میں ہندستان نے آب و ہوا کی تبدیلی کے مسائل کو حل کرنے کے لئے متعدد اقدامات کئے ہیں۔ ان اقدامات میں موسمیاتی انصاف اور پائیدار لائف کے تصور کو آگے لے جانا شامل ہے جو کہ پیرس معاہدہ کا جزولاینفک ہے۔ ڈاکٹر ہرش وردھن نےمزید کہا کہ ہندستان کے لئے آب و ہوا کی تبدیلی کا مسئلہ سیاست کے لئے نہیں ہے بلکہ یہ ایک اخلاقی عہد اور فریضہ ہے۔


    دو روزہ آئی ایف سی بزنس فورم 2017 کو معلومات کے تبادلےکے ایک فورم کی حیثیت سے ڈیزائن کیا گیا ہے۔ ساتھ ہی اس کو ایک ایسے پلیٹ فارم کی حیثیت سے بھی ڈیزائن کیا گیاجس میں آب و ہوا کے اعتبار سے اسمارٹ پروجیکٹوں کےلئے اختراعی طریقہ کار کا پتہ لگایا جاسکے۔


    ۔۔۔۔۔۔۔۔۔۔


    م ن۔م ع ۔ ج۔


    U- 6012


    

    
    (Release ID: 1511337) Visitor Counter : 3