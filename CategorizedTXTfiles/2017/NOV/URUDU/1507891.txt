      امور داخلہ کی وزارت

      جموں کشمیر کے خواتین کے ایک گروپ سیوا نے مرکزی وزیر مملکت برائے داخلہ ہنسراج گنگا رام اہیر سے ملاقات کی
      Posted On: 01 NOV 2017 5:41PM by PIB Delhi


    نئی دہلی، یکم نومبر 2017، جموں کشمیر کے ایک گروپ نے آج یہاں داخلی امور کے وزیر مملکت جناب ہنسراج گنگا رام اہیر سے ملاقات کی ۔ 25 خواتین پر مشتمل یہ گروپ بھارت درشن ٹور پروگرام کے تحت شہر کے دورے پر ہے ۔یہ گروپ کپواڑہ کی خود رزگار خواتین کی انجمن کے ممبروں پر مشتمل ہے ۔ کپواڑہ کشمیر وادی کے ان ضلعوں میں سے ایک ہے جو دہشت گردی سے بری طرح متاثر ہے۔


    سیوا سے جڑی کپواڑہ کی خواتین کی حوصلہ افزائی کرنے اور سماجی ، ثقافتی اور جذباتی طور پر یکجا کرنے کے لئے ملک کے دوسرے حصوں میں رہنے والی خوتین کے ساتھ مضبوط رشتوں کو فروغ دینے کے لئے چار بیچ کے بھارت درشن ٹور کے پروجکٹ کو ستمبر 2017 میں منظوری دی گئی تھی ہر گروپ 25 خواتین پر مشتمل ہے ۔


    وزیر موصوف سے بات چیت کرتے ہوئے سیوا کی اراکین نے سیوا میں شامل ہونے کے فائدوں کے بارے میں بتایا انہوں نے بتایا کہ انہیں اپنی مصنوعات کے لئے بازار کی ضروت ہے تاکہ وہ آمدنی بڑھا سکیں ۔ اس موقع پر اظہار خیال کرتے ہوئےجناب اہیر نے کہا کہ مرکزی وزارت داخلہ جموں کشمیر کی سیوا ممبروں کی طرف سے بنائی گئی مصنوعات کے لئے ملک بھر میں بازار فراہم کرنے میں مدد کرے گی ۔ انہوں نے کہا کہ کپواڑہ میں سیوا مرکز ہنر مندی کے فروغ اور میک ان انڈیا کے وزیر اعظم کے ،مقاصد کو فروغ دے رہا ہے اور جموں کشمیر کی خواتین کی شمولیت کافی اہم ہے ۔اپنی مدد آپ گروپ حکومت کے پروگراموں کے لئے اہم ہیں جن کا مقصد سماجی بھلائی اور غربت کا خاتمہ ہے۔


    کپواڑہ میں خواتین کی اہم فلاحی اسکیم کو سول ایکشن پروگرام کے تحت سیوا چلا رہی ہے ۔ اس کے تحت سیوا کے ذریعہ کپواڑہ میں وسائل کے مرکز کے قیام کو 2012 میں منظوری دی گئی تھی ۔ سیوا نے مختلف سرگرمیوں مثلاََ کٹنگ ، ٹیلرنگ ، ہینڈیکرافٹ ، خوراک کو ڈبہ بند کرنے، قابل تجدید توانائی اور زراعت کے علاوہ متعلقہ سرگرمیوں میں کپواڑہ کی 500 ماسٹر ٹرینیز سمیت 3500 خواتین کو تربیت دینے کی تجویز رکھی ہے ۔ نشانہ کے برعکس سیوا نے 3883 ٹرینیز اور 558 ماسٹر ٹرینیز کو کو تربیت دی ہے ۔


    سیوا کپواڑہ سینٹر کا 20 جون 2017 کو شہجار ڈسٹرکٹ ایسوسی ایشن کپواڑہ کے نام سے 1998 کے رجسٹریشن آف سوسائٹیز ایکٹ VI کے تحت اندراج کیا گیا ہے۔کچھ خاتون ورکروں نے دستکاری، بیوٹک اور اسٹیچنگ سینٹر جیسے اپنے خود کے کاروبار شروع کیے ہیں۔ اپنی صلاحیت کو بڑھانے کے لئے ان میں سے کچھ خواتین مشہور ڈیزائنرس کے لئے پروڈکشن آڈرز حاصل کرتی ہیں۔مزید یہ کہ زراعت، باغبانی سپلائی چین، کھیتی کے انتظامات اور قابل تجدید توانائی سے متعلق سرگرمیوں کا کپواڑہ میں اہتمام کیا گیا ہے۔ کپواڑہ سینٹر نے سیبوں کی فروخت کے لئے کوکا کولہ کے ساتھ بھی اقرار نامہ کیا ہے۔


    U: 5472

    
    
    (Release ID: 1507891) Visitor Counter : 3