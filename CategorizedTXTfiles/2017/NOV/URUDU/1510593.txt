      نائب صدر جمہوریہ ہند کا سکریٹریٹ

      کوچی ایک ایسا شہرہے جہاں مالا مال ثقافت ، وراثت اور جدت پسندی کا امتزاج پایاجاتاہے :نائب صدرجمہوریہ
      نائب صدرجمہوریہ نے کوچی ، میونسپل کارپوریشن کی گولڈن جوبلی تقریبات کا افتتاح کیا

      Posted On: 23 NOV 2017 1:52PM by PIB Delhi

    نئی دہلی ، 3 2 نومبر: صدرجمہوریہ ہند ،جناب ایم وینکیا نائیڈو کہاہے کہ کوچی ایک ایسا شہرہے جہاں مالامال ثقافت ، وراثت اور جدت پسندی کا امتزاج پایاجاتاہے ۔ وہ کیرالہ کے شہرکوچی میں ، کوچی میونسپل کارپوریشن کی گولڈن جوبلی تقریبات کا افتتاح کرنے کے بعد اجتماع سے خطاب کررہے تھے ۔ کیرالہ کے گورنرجناب ، پی ست سیوم ، مقامی خودحکمرانی ،اقلیتوں کی بہبود وقف وحج کیرالہ کے وزیرڈاکٹرکے ٹی جلیل ، کوچی کی میئر محترمہ سومنی جین اوردیگرشخصیتیں بھی اس موقع پرموجود تھیں ۔


    نائب صدرجمہوریہ نے کہاکہ کوچی کے یونان وروم کے ساتھ مضبوط تعلقات ہیں ، جنوب ایشیائی اورجنوب مشرقی ایشیا کے بہت سے ملکوں کے ساتھ سرگرم تجارتی تعلقات ہیں وہ پرتگال ، فرانس اور برطانیہ کی نوآبادی بھی رہاہے ۔ انھوں نے یہ بھی کہا کہ کوچی سیاحت ، جہازرانی ، اطلاعاتی تکنالوجی سے لے کر بین الاقوامی تجارت اور بایوٹکنالوجی تک کے لئے ملک میں ایک سرکردہ مرکز رہاہے ۔ انھوں نے یہ بھی کہاکہ ولّرپدم میں کنٹینرٹرانسشپمنٹ ٹرمنل اور سی این جی ٹرمنل کی وجہ سے کوچی ایک اقتصادی اورنقل وحمل کا مرکز بن گیاہے ۔


    نائب صدرجمہوریہ نے کہاکہ تیز رفتار شہرکاری بڑھتی ہوئی شہری آبادی ،شہری علاقوں کی غیرمنصوبہ بنداورغیرمنظم آبادی اورخدمات کی بڑھتی ہوئی ضرورتوں سے بلدیاتی اداروں کے نمٹنے میں نااہلی مالی وسائل کی کمی اور مالی اختیارات کی کمی ، کارپوریشنوں ودیگرشہری بلدیاتی اداروں کو درپیش بڑے مسائل ہیں ۔ انھو ں نے یہ بھی کہاچونکہ میئراورکارپوریٹروں کا انتخاب عوام کرتے ہیں لہذاوہ ووٹروں کو براہ راست جواب دہ ہیں ۔ انھیں رقوم ، کارکردگی اور منظم کام کاج کے ساتھ اختیارات کی ضرور ت ہے ۔


    نائب صدرجمہوریہ ہند کے خطاب کا متن مندرجہ ذیل ہے :


    ‘‘مجھے کوچی میونسپل کارپوریشن کی گولڈن جوبلی تقریبات کا افتتاح کرتے ہوئے انتہائی مسرت ہورہی ہے ۔ جس نے مقامی خود حکمرانی کے میدان میں اپنا ایک مقام بنایاہے ۔ میں خاص طورپر میئر اور کوچی میونسپل کارپوریشن کی کونسل اور یہاں موجود سبھی مندوبین کو نیک خواہشات اورمبارکباد پیش کرتاہوں ۔


    میں ماضی اورحال کی ان تمام عظیم شخصیتوں کی ستائش کرتاہوں جن کی دوراندیشی کو ششوں اور خود کووقف کردینے سے 50سال سے اپنے عوام کی خدمت کے لئے مقامی خود حکمرانی کی اہلیت پیداہوئی ۔


    دوستو!کسی بھی ادارے کی گولڈن جوبلی تقریبات محض کوئی اہم یا خوشی کا موقع نہیں ہوتا بلکہ یہ ایک ایسا موقع ہوتاہے جب ہم اپنا محاسبہ کریں ، اپنی کامیابیوں کو یاد کریں اور مستقبل کے لئے ایک لائحہ عمل تیارکریں ۔ آج جب کہ میں اس خوشی اورمبارک موقع پر خطاب کرنے کے لئے آپ کے سامنے ہو ں تومیری یادیں محض 50سال تک محیط نہیں ہیں بلکہ یہ اس سے بھی پہلے وابستہ ہیں ۔ کوچی جو کیرالہ ایک تجارتی مرکز ہے اس کی ایک گہری تاریخ ہے ۔ یہ شہر سیکڑوں سال سے شہری تاریخ کا ایک حصہ ہے جس کا دنیا بھرکے تقریباًسبھی بڑے تجارتی مرکزوں کے ساتھ سرگرم تجارتی وثقافتی تعلقات ہیں ۔


    اس شہر کے یونان اورروم کے ساتھ بھی مضبوط تعلقات ہیں ۔ اور بہت جنوب ایشیائی اور جنوب مشرقی ایشیائی ملکوں کے ساتھ سرگرم تجارتی تعلقات ہیں ۔ یہ علاقہ پرتگال فرانس اور برطانیہ کی نوآبادی بھی رہاہے ۔ کوچی دنیا کا ایسا پہلا علاقہ ہے جہاں خراب حالات سے بچ کر فرارحاصل کرنے والی یہودی آبادی کو پناہ حاصل ہوئی اور یہ فعال یہودی آبادی اس شہرکی مجموعی ترقی میں زبردست معاون ہے ۔


    1947میں جب بھارت نے برطانوی نوآبادیاتی نظام سے آزادی حاصل کی توکوچی پہلی نوابی ریاست تھی جس نے بھارتی یونین میں اپنی مرضی سے شمولیت اختیارکی ۔


    9جولائی ،1960کو کوچی کی مٹن چری کو نسل نے ایک قرارداد منظورکی جوحکومت کو بھیجی گئی تھی ۔ اس قرارداد میں اس وقت کی فورٹ کوچی کی میونسپلٹیوں ،مٹن چیری اور ارناکلم کو ایک دوسرے میں ضم کرکے ایک میونسپل کارپویشن تشکیل دینے کے لئے کہاگیاتھا۔


    حکومت کے مقررکردہ کمیشن کی ایک رپورٹ کی بنیاد پر کیرالہ کی قانون ساز اسمبلی نے کارپوریشن کی تشکیل کو منظوری دے دی اور یکم نومبر 1967کوجب 50سال پورے ہوئے تھے ،کوچی میونسپل کارپوریشن وجود میں آئی ۔


    پچھلے 50برس میں کوچی ایک مشترک ثقافت کے ساتھ متحرک میٹروپولیٹن شہربن گیا۔ یہ شہرسیاحت جہازرانی اور اطلاعاتی ٹکنالوجی سے لے کر بین الاقوامی تجارت اور بایوتکنالوجی تک بہت سی صنعتوں کے لئے ملک کا ایک سرکردہ مقام ہے ۔


    یہ ایک ایسا مختلف ثقافتوں والا شہرہے جہاں مالامال ثقافت وراثت اور جدت پسندی امتزاج ملتاہے ۔ کوچی ملک میں سب سے زیادہ خوشحال شہروں میں سے ایک ہے اور یہاں سے وصول ہونے والے ٹیکس کی رقم ایک بڑی رقم ہوتی ہے ۔ کوچی بین الاقوامی ہوائی اڈہ دیگرہوائی اڈوں کے لئے ایک مثال ہے کیونکہ یہ دنیا میں پہلا ہوائی اڈہ ہے جو مکمل طورپر شمسی توانائی سے اپنا کام کاج پوراکرتاہے ۔


    آئندہ برسوں میں میرا خیال ہے کہ کوچی بھارت میں سب سے تیزی سے ترقی کرتے ہوئے شہروں میں سے اور سب مستحکم شہروں میں سے ایک بن جائے گا۔


    حکومت ہند کے مشنوں میں سے ایک ، اسمارٹ سٹی مشن کا مقصد شہروں کو متحرک دیرپا مزاحم ، سب کی شمولیت والا اور شہریوں کے لئے سازگارمرکزوں میں ایک بناناہے ۔ پہلے مرحلے میں 20شہروں کو چنا گیاتھا اورمجھے خوشی ہے کہ کوشی 5سرکردہ شہروں میں سے ایک ہے ۔ میں امید کرتاہوں کہ کوچی اس مشن میں مہارت حاصل کرے گااور خود کو رہنے کے لائق شہرمیں منتقل کرلے گا ۔


    دوستو!جیسا کہ آپ سبھی جانتے ہیں کہ میں پہلے شہری ترقی کی وزارت میں خدمات انجام دی تھی اور مجھے میونسپل کارپوریشنوں اور شہری بلدیاتی اداروں ،ان کی انتظامیہ اور منتخب نمائندوں کو درپیش مسائل کا اچھی طرح اندازہ ہے ۔


    تیز رفتار شہرکاری بڑھتی ہوئی شہری آبادی ،شہری علاقوں کی غیرمنصوبہ بنداورغیرمنظم آبادی اورخدمات کی بڑھتی ہوئی ضرورتوں سے بلدیاتی اداروں کے نمٹنے میں نااہلی مالی وسائل کی کمی اور مالی اختیارات کی کمی ، کارپوریشنوں ودیگرشہری بلدیاتی اداروں کو درپیش بڑے مسائل ہیں ۔


    سب سے پہلے فرسودہ قوانین اورضابطوں کو جن میں اختیارات اور کام کاج کی مرکزیت پرتوجہ دی گئی ہے نہ کہ انھیں غیرمرتکز بنانے کے لئے کام کیاگیاہومقامی سطح پرموثرحکمرانی لانے کے لئے تمام کاموں کو یکسرالگ طریقے سے کرنے کا نظریہ اپناناپڑے گا۔ وقت اب بدل چکاہے لہذا عوام کی امیدوں میں بھی تبدیلی آگئی ہے ۔


    ٹیکس اداکرنے والے عوام بجاطورپر بدعنوانی سے پاک جواب دہ شفاف اور موثر حکمرانی چاہتے ہیں ۔


    مرکزی حکومت کی طرف سے شروع کئے گئے اسمارٹ سٹیز سمیت مختلف پروگراموں کے لئے رقوم کی فراہمی اب کوئی مسئلہ نہیں رہی ہے لہذا پروجیکٹوں کی وقت پرتکمیل اولین ترجیح کے ساتھ ہوجانی چاہئے ۔


    اگرمیونسپل اداروں کی موثر کارکردگی میں کچھ قوانین رکاوٹ بنتے ہیں اور پروجیکٹوں کی تیاری میں تاخیر کا سبب بنتے ہیں تو ان میں ترمیم کرنی ہوگی ۔ اگرضروری ہوا تومیونسپل کاریشنوں کو مزید قانون سازاختیارات دئے جائیں گے اور میئر وں کو موثر حکمرانی کی غرض سے مزید انتظامی اختیارات تفویض کئے جائیں گے ۔


    چونکہ میئر اور کارپویٹرعوام کے ذریعہ چنے جاتے ہیں لہذا وہ ووٹروں کے سامنے براہ راست جواب دہ ہوں گے ۔ لہذا کارپوریشنوں اور منتخب نمائندوں کی کارکردگی میں مزید جواب دہی لانی ہوگی ۔


    مجھے امید ہے کہ آپ سب لوگ اس شہراور اس کے عوام کے لئے اعلیٰ معیارکی فراہمی کے لئے اپنی طرف سے بہترین کوشش کریں گے ۔ شکریہ ۔ جے ہند ۔


    ***********


    U-5892


    

    
    (Release ID: 1510593) Visitor Counter : 10