      وزارت دفاع

      ڈاکٹر بھامرے وینکور میں اقوام متحدہ کی قیام امن کارروائیوں سےمتعلق وزرائے دفاع کی 2017 کی میٹنگ میں ہندستان کی نمائندگی کریں گے
      Posted On: 14 NOV 2017 8:09PM by PIB Delhi


    نئی دہلی، 14 نومبر 2017/ رکشا راجیہ منتری ڈاکٹر سبھاش بھامرے ‘ یو این پیس کیپنگ ڈیفنس منسٹریل:وینکور-2017’ میں حکومت ہند کی نمائندگی کریں گے جو 15-14 نومبر 2017 کے درمیان ہوگی۔ یہ دوسرا موقع پر ہے کہ ڈاکٹر بھامرے اس کانفرنس میں شرکت کریں گے۔ وہ 15 نومبر کو تقریر کریں گے۔


    70 سے زیادہ ملکوں اور بین الاقوامی تنظیموں کے 500 سے زیادہ مندوبین کے وینکور میں وزرائے دفاع کی اس کانفرنس میں شرکت کرنے کی توقع ہے۔ افریقی یونین ،یوروپی یونین ، نیٹو اور دیگر بین الاقوامی تنظیموں کےنمائندے اقوام متحدہ قیام امن کارروائیوں میں بہتری پر تبادلہ خیال کریں گے۔


    کانفرنس کے دوران فیصلہ کن تبادلہ خیال ہوگا۔ قیام امن میں نوجوانوں کے امن کے معماروں کے طور پر حصہ لینے پر توجہ مرکوز کی جائے گی ۔ تبادلہ خیال کے دوران کمزور ملکوں میں تنازعات کی روک تھام کے لئے اقتصادی ترقی کی اہمیت کے امکانات تلاش کئے جائیں گے اور متعلقہ ملکوں میں تنازعات کے بعد تعمیر نو کی کوششوں پر زور دیا جائے گا۔


    اس سلسلہ کی پچھلی میٹنگ ستمبر 2016میں لندن میں ہوئی تھی ۔ اس کانفرنس میں خواتین، امن اور سلامتی پہلی اور بعد کی تعیناتی جنسی استحصال سے نمٹنے اور اس کی روک تھام نیز قیام امن کو بہتر بنانے اور فوری طورپر تعیناتی جیسے معاملات پر تبادلہ خیال کیا گیا تھا۔


    ۔۔۔۔۔۔۔۔۔۔۔


    م ن۔ ج ۔ ج۔


    U- 5716


    
    

    
    (Release ID: 1509519) Visitor Counter : 3