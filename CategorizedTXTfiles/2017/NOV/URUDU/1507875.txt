      کارپوریٹ امور کی وزارتت

      کمپیٹیشن کمیشن آف انڈیا(سی سی آئی) نے اے کے سی ڈی اے اور
      تھیروسور اور کاسرگوڑ کی ضلعی یونٹوں پر جرمانہ عائد کیا

      Posted On: 01 NOV 2017 5:23PM by PIB Delhi

    نئی دہلی،1 نومبر/ کمیپٹیشن کمیشن آف انڈیا (کمیشن) کو پتہ چلا ہے کہ کل کیرالہ دوا فروش تنظیم(اے کے سی ڈی اے) اور تھیروسور اور کاسر گوڑ ضلعوں میں اس کی یونٹیں کمپیٹیشن ایکٹ 2002 کے ضابطوں کی خلاف ورزی کررہی ہے۔ ریاست کیرالہ میں چار اسٹاکسٹس (تھوک دوا فروشوں ) نے الزام عائد کیا ہے کہ اے کے سی ڈی اے اور اس کی ضلعی سطح کی تنظیمیں کسی بھی اسٹاکسٹس کی تقرری سے قبل نو آبجیکشن سرٹی فیکیٹ(این او سی) کی ضرورت پر اصرار کرتی ہیں جوکہ کمپیٹیشن ایکٹ 2002 کی دفعہ 3 کے ضابطوں کی صریح خلاف ورزی ہے۔ واضح رہے کہ اس سے قبل اسی طرح کے معاملات میں کمیشن کےجاری کردہ احکامات کی وہ خلاف ورزی کررہی ہیں۔ کمیشن کے ڈائریکٹر جنرل کے ذریعہ معاملوں کی تحقیقات کے بعد پتہ چلا ہے کہ اے کے سی ڈی اے اور تھیروسور اور کاسرگوڑ کی اس کی ضلعی یونٹیں دوا ساز کمپنیوں کے ذریعہ نئے اسٹاکسٹس کی تقرری سے قبل این او سی مانگ کر غیر مسابقتی عمل میں شامل ہورہی ہیں۔ اس معاملے نے ایک بار پھر اس بات کو اجاگر کردیا ہے کہ کیمسٹ اور دوا فروش تنظیموں کے ذریعہ غیر مسابقتی عمل کی لگاتار کوششیں ہورہی ہیں۔ ا س سے قبل اسی طرح کےمعاملات میں کمیشن کے متعدد احکامات اور کمیشن کے ذریعہ جاری کئے گئے پریس نوٹس کے ذریعہ وسیع پیمانے پر مشتہر کرنے جیسے امور نے بھی انہیں غیر مسابقتی عمل میں شامل ہونے سے باز نہیں رکھا۔ کمیشن نے پایا ہے کہ غیر مسابقتی طرز عمل کوچھپانے کے نظریہ کے ساتھ یہ تنظیمیں مختلف طریقوں سے این او سی کی ضرورت پر اصرار کررہی ہیں۔


    اس معاملے کی تحقیقات کے دوران کمیشن کے ڈائریکٹر جنرل کے ذریعہ جمع کئے گئے شواہد کی بنیاد پر کمیشن اس نتیجہ پر پہنچا ہے کہ اے کی سی ڈی اے او ر تھیروسور اور کاسرگوڑ کی اس کی ضلعی یونیٹیں دوا سازکمپنیوں کے ذریعہ اسٹاکسٹس کی تقرری سے قبل این او سی مانگنے کے عمل میں شامل ہیں جس کی وجہ سے ریاست کیرالہ میں دوا کی سپلائی محدودمقدار میں ہوررہی ہے اور ریاست میں دوا کی سپلائی کا عمل بے حد متاثر ہورہا ہے جو کہ مذکوہ ایکٹ کی دفعہ 3(اے) 3 اور دفعہ (3)(بی) کے ضابطوں کی خلاف ورزی ہے۔


    علاوہ ازیں کمیشن نے اے کے سی ڈی اے اور تھیروسو اور کاسرگوڑ ضلعوں میں اس کی یونٹوں کے ذمہ داران جناب اے این موہن کروپ ( اے کے سی ڈی اےکے صدر ) جناب تھامس راجو ( اے کے سی ڈی اے کے جنرل سکرٹری) جناب او ایم عبدالجلیل (اے کے سی ڈی اے کےخزانچی) جناب وی انور (تھیروسور ضلعی یونٹ، اے کے سی ڈی اے کے صدر ) جناب راجیش اےبی( تھیروسور ضلعی یونٹ ، اے کے سی ڈی اے کے سکریٹری) اور جناب وینو گوپالا ایس (کاسر گوڑضلعی یونٹ، اے کے سی ڈی اے کے صدر ) کو کمپیٹیشن ایکٹ 2002 کی دفعہ 48 کے تحت غیر مسابقتی عمل میں شامل رہنے کا ذمہ دار پایا ہے۔


    معاملہ کی تحقیقات کے بعد اے کے سی ڈی اے ، تھیروسور اور کاسٹر گوڑ کی اس کی ضلعی یونیٹوں اور ان کے ذمہ داران کو ہدایت دی گئی ہے کہ وہ اسٹاکسٹس تقرری سے قبل این او سی مانگنے کے عمل سے باز ررہیں، مزید برآں ان پر کمیشن نے 47854 8 کا مالی جرمانہ بھی عائد کیا ہے جو کہ مذکورہ ایکٹ کی دفعہ 27 کے ضابطوں کے تحت اے کے سی ڈی کی اوسط آمدنی کا دس فی صد ہے۔ اسی طرح تھیرسور اور کاسر گوڑ کی ضلعی یونٹوں پر بھی بالترتیب 59434 روپے اور 53889 روپے کا جرما نہ عائد کیا گیا ہے جو کہ ان کی اوسط آمدنی کا دس فی صد ہے۔ علاوہ ازیں اے کے سی ڈی اے اور تھیرسور اور کاسرگوڑ کی ضلعی یونٹوں کے ذمہ داران پر بھی ان کی آمدنی کا دس فی صد جرمانہ عائد کیا گیا ہے۔


    اس معاملے سے متلعق تفصیلی حکم نامہ کمیشن کی ویب سائٹ www.cci.gov.in . پر دستیاب ہے۔


    Uno-5470


    
    

    
    (Release ID: 1507875) Visitor Counter : 3