      نائب صدر جمہوریہ ہند کا سکریٹریٹ

      ہراصلاح میں انسانی پہلو اورانسانیت کا لحاظ رکھا جاناچاہئے:نائب صدرجمہوریہ ہند
      کوچی چیمبرآف کامرس اینڈ انڈسٹری کے 160ویں برس کی تقریبات کا افتتاح
      Posted On: 22 NOV 2017 8:35PM by PIB Delhi


    نئی دہلی ،32 نومبر: نائب صدرجمہوریہ ہند، ایم وینکیا نائیڈونے کہاہے کہ ہراصلاح میں انسانی پہلواورانسانیت کا لحاظ رکھاجاناچاہئے ۔اور اصلاح کے فوائد سماج کے غریب ترین طبقات تک پہنچنے چاہیئں ۔ موصوف کوچی چیمبرآف کامرس اینڈ انڈسٹری کے 160ویں برس کی تقریبات کا افتتاح کرنے کے بعد کوچی، کیرلا میں حاضرین سے خطاب کررہے تھے ۔ کیرلا کے گورنر جناب پی ستھاشیوم ، مقامی بلدیاتی حکومتوں ، اقلیتی بہبود ، وقف اورحج ، کیرالا کے وزیر ڈاکٹرکے ٹی جلیل ، کوچی کی میئر، محترمہ سومینی جین اوردیگرعمائدین بھی اس موقع پرموجود تھے ۔

    
    نائب صدرجمہوریہ ہند نے کہاکہ چیمبرآف کامرس ملک کی اقتصادی ترقی میں اہم کرداراداکرتے ہیں انھوں نے مزید کہاکہ یہ چیمبرآف کامرس قانون سازی کے سلسلے میں حکومت کو مشورہ دیتے ہیں اور کاروبارکرنے کو آسان بناتے ہیں اورمشکلات دورکرکے آسانیاں پیداکرتے ہیں ۔ ان چیمبرآف کامرس پرکمپنی گورننس کے اخلاقیات کوفروغ دینے کی ذمہ داری بھی عائد ہوتی ہے اور ٹیکس اداکرنے اوراراکین کو کارپوریٹ سماجی ذمہ داری اداکرنے کافریضہ بھی انجام دیناہوتاہے ۔
    
    نائب صدرجمہوریہ ہند نے کارپوریٹ سیکٹرسے کہا کہ وہ اپنے آپ کو صرف ان امورتک محدود نہ رکھے جوقانون نے انھیں سونپے ہیں بلکہ سی ایس آرسرگرمیوں کو انجام دینے کے سلسلے میں وہ آگے بڑھ کرکام کریں ۔ انھوں نے مزید کہاکہ کوچین چیمبرآف کامرس اینڈانڈسٹری کو اس سمت میں سرگرم کرداراداکرنا چاہئے ۔ یکے بعد دیگرے آنے والی حکومتوں نے جواقتصادی اصلاحات شروع کی ہیں ، نافذ کی ہیں ، اس کے نتیجے میں بھارت آج دنیا بھرمیں سب سے تیز ترین رفتارسے ترقی کرنے والی معیشتوں میں شمار ہونے لگاہے ۔
    
    نائب صدرجمہوریہ ہند نے کہاکہ کیرالہ کو خداکے اپنے ملک کی حیثیت سے جاناجاتاہے اوریہ ایک ازحدخوبصورت مقام ہے ۔ اور سماجی بہبود اورمعیارحیات کے لحاظ سے بھارت کی سب سے ترقی پسند ریاستوں میں شمارہوتی ہے ۔

    ****


    
    
    ) اس ۔ ع آ23.11.2017)
    U-5890

    
    
    (Release ID: 1510588) Visitor Counter : 3