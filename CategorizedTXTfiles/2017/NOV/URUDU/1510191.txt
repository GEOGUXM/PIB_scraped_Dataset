      وزارت دفاع

      فوجی ادویہ سے متعلق 42ویں بین الاقومی کانفرنس
      Posted On: 20 NOV 2017 12:07PM by PIB Delhi


    نئی دہلی، 20 ؍نومبر : فوجی ادویہ سے متعلق 42ویں بین الاقومی کانفرنس ( آئی سی ایم ایم) کا اہتمام وزارت دفاع کے تحت مسلح دستوں سے متعلق طبی خدمات کے ذریعہ کیاگیاتھا ، جس کا آغاز ہوچکاہے ۔ آئی سی ایم ایم ایک بین الاقوامی بین حکومتی ادارہ ہے،جسے 1921میں تشکیل دیاگیاتھا اوراس کا صدردفتربیلجیئم میں برسلز میں ہے اور 112ممالک اس کے رکن ہیں ۔ مذکورہ پانچ روزہ تقریب کا اہتمام پہلی مرتبہ بھارت میں کیاگیاہے اور مسلح دستوں کی میڈیکل خدمات کے ذریعہ منعقد کی جانے والی اپنی نوعیت کے سب سے بڑی طبی کانفرنس ہے ۔ اس 42ویں عالمی کانفرنس کا عنوان ہے ‘‘فوجی ادویہ تبدیلی کے مراحل میں : مستقبل کے امکانات ’’ ۔


    80ممالک کے تقریبا400-350غیرملکی مندوبین اس میں شریک ہورہے ہیں، اس کے علاوہ 300بھارتی مندوبین بھی اس میں شریک ہیں ،جن میں مسلح دستوں کے اراکین ، ڈینٹل ،نرسنگ ،ویٹیرینری افسران بھی شامل ہیں ۔ بھارت کے سرکردہ سائنٹفک ادارے، وزارت دفاع ، وزارت صحت ، اقوام متحدہ ، ریڈکراس سے متعلق بین الاقوامی کمیٹی بھی اس میں شریک ہے ۔


    اس کانفرنس کے دوران 26موضوعاتی اجلاسات منعقد ہونے ہیں ،جن میں ‘‘مخصوص موسمی حالات اور ملٹری طبی امداد، ’’ ‘‘صحت کا تحفظ اورفوجی ماحول میں اس کا فروغ ’’،‘‘عسکری طبی خدمات ’’اور انسانی امداد اور ‘‘آفات ارض وسماں کے دوران راحت رسانی ’’جیسے موضوعات بھی اس میں شامل ہیں ۔ بین الاقوامی فیکلٹی برائے انتظام بسلسلہ عوامی ہلاکتیں ، دماغی بخار کے لئے نرسنگ خدمات اورطبی پیشہ ورانہ اخلاقیات جن کا لحاظ فوجی ادویہ میں رکھاجاتاہے ، ان کا بھی اس کانفرنس میں ذکرہوگا۔ دوران جنگ خواتین ، طبی معذوری فوائد ، سن رسید ہ افراد،صحت اور نوبھرتی شدہ افراد کی صحت کی اسکریننگ جیسے موضوعات پر بھی احاطہ کیاجاناہے ۔


    صدرجمہوریہ ہند 24نومبر ،2017کو اختتامی تقریب کے دوران خطاب کریں گے ۔ اس تقریب میں تینوں افواج کے سربراہا ن اور اعلیٰ دفاعی اورسول افسران شرکت کریں گے ۔ یہ عالمی کانگریس تمام مندوبین ممالک کو ایک ایسا عمدہ موقع فراہم کرے گی جس کے تحت یہ رکن ممالک اپنے تجربات ، نظریات وخیالات کا باہم تبادلہ کرسکیں گے اوراس کے توسط سے فوجی ادویہ کی مجموعی دانشورانہ اساس میں اضافہ لاسکیں گے، جس سے حتمی طورپر رکن ممالک کو تیزی سے بدلتی ہوئی عالمی سلامتی صورتحال میں درپیش چنوتیوں کا سامنا کرنے میں آسانی ہوگی ۔


    ***********


    (م ن۔ ع آ2017-11-20)


    U-5812


    

    
    (Release ID: 1510191) Visitor Counter : 3