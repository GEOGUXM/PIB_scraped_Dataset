      جہاز رانی کی وزارت

      بحری جہازسازی مالی امداد پالیسی ۔ جہازرانی کی وزارت نے نفاذ کا راستہ ہموارکرنے کی غرض سے نوتشکیل شدہ سوفٹ ویئراورتاحال بنائے گئے رہنماخطوط کا آغازکیا
      Posted On: 01 NOV 2017 6:22PM by PIB Delhi


    نئی دہلی،2؍نومبر: حکومت ہند کے اولوالعزم پروگرام‘ میک ان انڈیا ’کو فروغ دینے اور اندرون ملک جہازسازی کے عمل کی حوصلہ افزائی کے لئے، بیرون ملک واقع گودیوں کے مساوی مواقع اورآسانیاں فراہم کرنے کی غرض سے حکومت نے، دسمبر 2015میں، بھارتی جہازسازوں کے لئے مالی امداد فراہمی کی پالیسی کومنظوری دی تھی ۔ اس کے تحت گودیوں کو دس برسوں تک ایسے ٹھیکوں کے لئے جو یکم اپریل، 2016سے 31مارچ،2026(دونوں تاریخیں شامل کرتے ہوئے )کے دوران مکمل کئے جانے ہوں ، چارہزارکروڑروپے کی مالی امداد فراہم کی جاتی ہے ۔

    
    دی شپ یارڈایسوسی ایشن آف انڈیانے پہلے کی ویب ایپلی کیشن سے متعلق کچھ معاملات اٹھائے تھے ، جو جون 2016میں شامل کئے گئے تھے اورجن کا تعلق پالیسی کے تحت درخواستوں کی مالی امداد کی پروسیسنگ سے تھا۔ جہازرانی کی وزارت نے شرکائے کارکے ساتھ متعدد میٹنگوں کا اہتمام کرنے کے بعد اب ایک تاحال ویب ایپلی کیشن پیش کیاہے ،ساتھ ہی ساتھ ترمیم شدہ رہنماخطوط بھی پیش کئے ہیں ،جن کے تحت پالیسی سے استفادہ کرنے کے لئے درخواست گذاری جاسکتی ہے ۔
    
    ترمیم شدہ رہنماخطوط کے مطابق ، پالیسی کے تحت ، شپ یارڈ میں ایام کی تعداد بڑھادی گئی ہے اور ساتھ ہی ساتھ ویلیویشن رپورٹ داخل کرنے اورلینے کی مدت بھی بڑھادی گئی ہے ۔ تاحال بنائی گئی ویب ایپلی کیشن کے ذریعہ بین الاقوامی مالیتوں کا وسیع متبادل بھی دستیاب ہے ، جس کے توسط سے کسی بحری جہازکی مالیت کا تعین کیاجاسکتاہے ۔ ویب ایپلی کیشن کی تاحال بنائی گئی شکل ڈائرکٹرجنرل آف شپنگ ، ممبئی کے زیرنگرانی ونفاذ ہے ۔

    *****


    (م ن۔ ع آ2017-11-02)
    
    U-5483

    
    
    (Release ID: 1507971) Visitor Counter : 3