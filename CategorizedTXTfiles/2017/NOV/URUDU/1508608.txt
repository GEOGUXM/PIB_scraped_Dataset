      کامرس اور صنعت کی وزارتہ

      چنئی کی انا یونیورسٹی میں بھارت کے دوسرے ٹی آئی ایس سی کا قیام
      Posted On: 08 NOV 2017 3:59PM by PIB Delhi


    نئی دہلی، 8 نومبر 2017، حکومت ہند کی کامرس اور صنعت کی وزارت کے تحت صنعتی پالیسی اور فروغ کے محکمے (ڈی آئی پی پی) نے دانشورانہ املاک کی عالمی تنظیم (ڈبلیو آئی پی او) کے تحت چنئی کی انا یونیورسٹی میں دانشورانہ املاک کے حقوق کے مرکز (سی آئی پی آر) میں ٹکنالوجی اور اختراعات میں تعاون کا بھارت کا دوسرا مرکز (ٹی آئی ایس سی) قائم کرنے کے لئے انا یونیورسٹی کے ساتھ ایک ادارہ جاتی معاہدہ پردستخط کئے ہیں۔


    ڈبلیو آئی پی او کا ٹکنالوجی اور اختراعات میں تعاون کے مرکز (ٹی آئی ایس سی ) کا پروگرام ترقی پذیر ملکوں میں اختراعات کاروں کو مقامی اعلی معیاری ٹکنالوجی کے بار ے میں معلومات اور متعلقہ خدمات فراہم کرتی ہے تاکہ انہیں اختراعات کاری کی اپنی صلاحیتوں کو پوری طرح آزمانے کا موقع مل سکے اور ان کے دانشورانہ املاک کے حقوق (آئی پی آر) کو تحفظ دیا جاسکے اور ان کا بندوبست کیا جاسکے۔


    سی آئی پی آر کو 185 سے زیادہ پیٹنٹ ، 29 ٹریڈ مارک، 39 کاپی رائٹ، 25 صنعتی ڈیزائن کو فائل کرنے کا تجربہ ہےجبکہ اس نے پیٹنٹ کی 12 بین الاقوامی درخواستیں داخل کرنے میں مدد کی ہے۔ انسانی وسائل فروغ کی قومی اداروں کی درجہ بندی کے فریم ورک (این آئی آر ایف) کے ذریعہ کی گئی درجہ بندی میں انایونیورسٹی کو پورےبھارت میں یونیورسٹیوں کے درمیان چھٹا درجہ دیا گیا ہے جبکہ انجینئرنگ کالج کے زمرے میں 8واں درجہ اور مجموعی زمرے میں 13واں درجہ دیا گیا ہے۔ سی آئی پی آر نے آئی پی آر سے متعلق بیداری پروگراموں کے ساتھ ساتھ آئی پی آر سے متعلق مضامین میں چھ سرٹی فکیٹ کورس بھی شروع کئے ہیں۔


    ٹی آئی ایس سی کا مقصد بھارت میں ایک متحرک اور متوازن دانشورانہ املاک کے حقوق کے نظام کو فروغ دینا ہے تاکہ تخلیق کاری اور اختراعات کاری میں تیزی لائی جاسکے اور بھارت میں پی آئی ایس سی کا ایک نیٹ ورک قائم کرکے ایک سماجی ، اقتصادی اور ثقافتی ترقی کے ساتھ صنعت کاری کو فروغ دیا جاسکے۔ دنیا بھر میں 500 سے زیادہ ٹی آئی ایس سی کام کررہے ہیں اور بھارت میں ایک اور ٹی آئی ایس سی کے قیا م سے بہت سے اداروں کو عالمی نیٹ ورک تک رسائی حاصل کرنے میں مدد ملے گی۔


    U- 5589


    

    
    (Release ID: 1508608) Visitor Counter : 3