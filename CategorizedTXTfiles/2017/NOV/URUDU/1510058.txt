      شہری ہوابازی کی وزارت

      آئی سی اے او نے ہندوستان کے لئے یو نیورسل سیفٹی اوور سائٹ آڈٹ کیا
      Posted On: 17 NOV 2017 6:18PM by PIB Delhi


    نئی دہلی۔17 نومبر۔ بین الاقوامی ادارہ شہری ہوا بازی (آئی سی اے او)کے یو نیورسل سیفٹی اوور سائٹ آڈٹ پروگرام کے تحت پانچ رکنی آڈٹ ٹیم نے 6 سے 16 نومبر کے درمیان پرسنل لا ئسنسنگ ، ہوا ئی راستہ کی اہمیت ، آپریشنز، قانون اور ادارے کے شعبے میں ہندوستان کے شہری ہوابازی کے شعبوں کا آڈٹ کیا ۔


    آڈٹ میں آئی سی اے او کے ذریعہ دریافت کئے گئے سوالات کے جواب میں شہری ہوا بازی کے ڈائرکٹریٹ جنرل (ڈی جی سی اے)کے ذریعہ فراہم کردہ جوابات کی تصدیق شامل ہے ۔ جوابات کی تصدیق کے عمل میں فراہم کر دہ دستاویزی ثبوت کی جا نچ ، متعلقہ فائلوں پر کا ر روائی ، متعلقہ افسران کے ساتھ تبا دلہ خیال اور صنعت کے دورے شامل ہیں ۔ اس سلسلے میں ٹیم نے آئی سی اے او کے ذریعہ طلب کئے گئے جوابات/دستاویزات میں ڈی جی سی اے کے ذریعہ ضابطہ کے مطابق پیش کئے گئے متعلقہ طریقہ کار کے عمل درآمد کے تعین کے لئے چنئی ، ممبئی اور سی اے ٹی سی ، الہ آباد کا دورہ کیا ۔


    ابتدائی معلومات کے مطابق آڈٹ ٹیم، سیفٹی ریگو لیٹر کے ذریعہ مہیا کر دہ حفاظتی انتظامات سے مطمئن تھی۔ آئی سی اے او کے ذریعہ وضع کردہ طریقہ کار کے مطابق آڈٹ ٹیم اپنی رپورٹ ہیڈ کوارٹر ٹیم کو پیش کر تی ہے اور رپورٹ کا مسودہ تقریباً 90 دنوں میں ملک کو مہیا کرا دیا جا تا ہے۔ ریاست کو رپورٹ کے مختلف پہلو ؤں پر اپنی آرا اور منصوبہ عمل کا خاکہ پیش کر نا ہو تا ہے اور یہ 45 دنوں کے اندر آئی سی اے او کو دستیاب کرانا ہو تا ہے ۔ بعد ازاں مذکورہ رپورٹ کو حتمی شکل دی جا تی ہے اور یہ رپورٹ رکن ممالک کو مہیا کرا دی جا تی ہے ۔


    ************


    
    (م ن ۔ ش ت۔ م ح)


    U – 5791

    
    
    (Release ID: 1510058) Visitor Counter : 3