      آبی وسائل، دریائی ترقیات اور گنگا احیاء کی وزارت

      مرکزی وزیر نتن گڈکری نے آندھرا پردیش ، اڈیشہ اور کرناٹک کے پی ایم کے ایس وائی پروجیکٹ کا جائزہ لیا
      Posted On: 02 NOV 2017 6:52PM by PIB Delhi


    نئی دہلی،02 نومبر / آبی وسائل ، دریا کی ترقی اور گنگا کی صفائی ستھرائی کے مرکزی وزیر جناب نتن گڈکری نے کل نئی دلّی میں ایک اعلیٰ سطحی میٹنگ کے دوران آندھرا پردیش ، اڈیشہ اور کرناٹک کی ریاستوں میں پردھان منتری کرشی سینچائی یوجنا ( پی ایم کے ایس وائی ) پروجیکٹوں کی پیش رفت کا جائزہ لیا ۔ ان ریاستوں میں مختلف پی ایم کے ایس وائی پروجیکٹوں کی پیش رفت پر اطمینان کا اظہار کرتے ہوئے جناب گڈکری نے افسروں سے کہا کہ وہ کسی تاخیر کے بغیر مقررہ وقت پر زیر التوا پروجیکٹوں کو نافذ کریں ۔ وزیر موصوف نے کہا کہ آندھرا پردیش میں 8 پی ایم کے ایس وائی پروجیکٹوں میں سے ایک پروجیکٹ مکمل ہو گیا ہے اور 6 موجودہ مالی سال میں مکمل کر لئے جائیں گے ۔ انہوں نے کہا کہ باقی ایک پروجیکٹ اگلے مالی سال کے دوران مکمل کر لیا جائے گا ۔ اڈیشہ کے بارے میں وزیر موصوف نے کہا کہ ریاست کے 8 پروجیکٹوں میں سے 2 پروجیکٹ اگلے مالی سال میں مکمل کر لئے جائیں گے ۔ کرناٹک کے 5 اے آئی بی پی پروجیکٹوں کے بارے میں وزیر موصوف نے مطلع کیا کہ ایک پروجیکٹ مکمل کر لیا گیا ہے اور باقی 4 اگلے مالی سال میں مکمل کر لئے جائیں گے ۔ ان تمام اے آئی بی پی پروجیکٹوں کے مکمل ہو جانے پر آندھرا پردیش میں 228 ہزار ہیکٹیئر کی سینچائی کی صلاحیت پیدا ہو جائے گی ۔ اڈیشہ میں 125 ہزار ہیکٹیئر اور کرناٹک میں 230 ہزار ہیکٹیئر سینچائی کی صلاحیت پیدا ہو گی ۔ مرکزی آبی وسائل کی وزارت اور تینوں ریاستوں کے سینیئر حکام نے بھی میٹنگ میں شرکت کی ۔


    ( م ن ۔ ح ا ۔ ع ا ۔ 02 - 11 - 2017 )


    No. 5497

    
    
    (Release ID: 1508085) Visitor Counter : 3