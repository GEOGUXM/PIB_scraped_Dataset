      ماحولیات، جنگلات اور موسمیاتی تبدیلی کی وزارت

      ڈاکٹر ہرش وردھن نے قومی راجدھانی خطے کی ریاستی سرکاروں سے
      Posted On: 08 NOV 2017 12:53PM by PIB Delhi


    ہوائی آلودگی ختم کئے جانے کے لئے موثر اقدامات کی گزارش کی


    ’’ہوائی آلودگی کے مسئلے پر قابو پانے کا انتظامات اور اقدامات ،موثر ہونے کے لئے


    طویل مدت کے متقاضی ہیں: ‘‘ ڈاکٹر ہرش وردھن


    نئیدہلی،08۔نومبر۔مرکزی وزیر ماحولیات ،جنگلات وتبدیلی ٔ ماحولیات ڈاکٹر ہرش وردھن نے قومی راجدھانی خطے دہلی کی تمام ریاستی سرکار وں سے گزارش کی ہے کہ ہوائی آلودگی کی سطح کو کم کرنے اور قابل قبول سطح تک لانے کے لئے موثر اقدامات کئے جائیں ۔ڈاکٹر ہرش وردھن تبدیلی ماحولیات پر اقوام متحدہ کے فریم ورک کے سلسلے میں 23ویں کانفرنس میں شرکت کی غرض سے جرمنی کے شہر بون میں ہیں ۔ اس کے ساتھ ہی ڈاکٹر ہرش وردھن نے ریاستی سرکار وں کے ساتھ مرکزی سرکار کے نمائندوں سے ملاقات کے دوران شناخت کئے جانے والے دیگر اقدامات اور گریڈیڈ ریسپانس ایکشن پلان کی موثر عمل آوری کی بھی گزارش کی ۔


    اس موقع پر ڈاکٹر ہرش وردھن موصوف نے یاد دلایا کہ انہو ں نے دہلی کی سرکار سمیت تمام ریاستی سرکار وں سے ہوائی آلودگی پر موثرطریقے سے قابو پانے کے اقدامات پر کی تھی اور ان اقدامات سے اتفاق کیا گیا تھا ۔ اس کے ساتھ ہی یہ بھی طے پایاتھا کہ وزیرموصوف کی سطح پر متعلقہ ریاستوں میں ہوائی آلودگی کی صورتحال کا جائزہ لیا جائے گا۔ جناب ہرش وردھن نے بعض اخبارات میں شائع ہونے والی اس خبر کا حوالہ دیتے ہوئے ،جس میں کہا گیا ہے کہ مرکزی سرکار نے دہلی کی سرکار کی اس اپیل کی حمایت نہیں کی ہے جس میں ہوائی آلودگی پر قابو پانے کے لئے سڑکوں پر پانی کے چھڑکاؤ کی بات کہی گئی تھی ۔ کہا کہ مرکزی سرکار نے ریاستی سرکا ر کی یہ تجویز قبول کرلی ہے کہ اور ریاستی سرکار سے گزارش کی ہے کہ اس سلسلے میں کفایتی اقدامات کی جانچ کی جائے ۔ جس میں مشینی / ویکیوم کلینر کے ذریعہ سڑکو ں کی صفائی ۔ انہوں نے کہا کہ اگر دلی کی سرکار یہ سمجھتی ہے کہ سڑکوں پر ہیلی کاپٹروں کے ذریعہ پانی کا چھڑکاؤ ایک کفایتی اقدام ہے تو وہ یہ قدم اٹھانے کے لئے آزا د ہے ۔انہوں نے کہا کہ ہوائی آلودگی سے پیدا شدہ صورتحال پر قابو پانے کے لئے تمام ممکنہ اقدامات کے نتائج جلد ہی برآمد ہوں گے ۔


    ڈاکٹر ہرش وردھن نے اس موقع پر پنجاب ، ہریانہ اور اترپردیش کی ریاستی سرکار وں سے گزارش کی کہ سڑکوں کچڑہ جلائے جانے پر پابندی کے فیصلے کو فوری طور سے رو بہ عمل لایا جائے ۔ انہوں نے کہا کہ بعض علاقوں میں خطرناک حد تک پھیلی دھول کی دھند دراصل منفی موسمی حالات کا نتیجہ ہے ۔ اس کے ساتھ ہی انہوں نے امید ظاہر کی کہ صورتحال بہت جلد بہتر ہوجائے گی۔ انہوں نے ای پی سی اے سے بھی اپیل کی کہ شناخت شدہ اقدامات پر صحیح طریقے سے عمل کیا جائے تاکہ صورتحال میں بہتری کے زمینی اور ٹھوس نتائج سامنے آسکیں ۔


    اس موقع پر ڈاکٹر ہرش وردھن نے عوام الناس کو یہ یقین دہانی بھی کرائی کہ مرکزی سرکار دہلی اور قومی راجدھانی خطے میں ہوا کے معیار میں بہتری کے لئے ہرممکن اقدام کرے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U-5583

    
    
    (Release ID: 1508591) Visitor Counter : 18