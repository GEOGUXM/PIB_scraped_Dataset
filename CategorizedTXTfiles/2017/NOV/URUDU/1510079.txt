      وزارتِ تعلیم

      وزارت برائے فروغ انسانی وسائل سے متعلق ’ایجوکیشن‘ کے موضوع کی جانچ
      Posted On: 17 NOV 2017 7:18PM by PIB Delhi


    پریس اعلامیہ


    نئی دہلی،17؍نومبر،رکن پارلیمنٹ ڈاکٹر مرلی منوہر جوشی (لوک سبھا) کی زیر قیادت تخمینوں سے متعلق کمیٹی ’’ایجوکیشن‘‘ کے موضوع کی جانچ کررہی ہے اور اسے وہ لوک سبھا میں پیش کرےگی۔ موضوع کی اہمیت کے مد نظر کمیٹی نے اعلیٰ تعلیم کے خصوصی حوالہ کے ساتھ ’’ایجوکیشن ‘‘ کے موضوع پر آراء ، تجاویز پر مشتمل میمورنڈم طلب کرنے کا فیصلہ کیا ہے ۔ اس موضوع پر یہ آراء اور تجاویز افراد، ماہرین، اداروں، تنظیموں، حصہ داروں اور اس میں دلچسپی رکھنے والے لوگوں سے طلب کی گئی ہیں۔


    جو لوگ درج بالا موضوع پر اپنی آراء یا تجاویز دینا چاہتے ہیں وہ انگلش یا ہندی میں لوک سبھا سکریٹریٹ کے ڈائریکٹر کو اس پتے روم نمبر 422، فورتھ فلور، پارلیمنٹ ہاؤس انیکسی، نئی دہلی-110001 پر تحریری میمورنڈم بھیج سکتے ہیں یا 011-23019582 پر فیکس کرسکتے ہیں یا درج ذیل پتہ پر : comestimate@sansad.nic.inای-میلکرسکتے ہیں۔ خیال رہے کہ یہ آراء اور تجاویز اس اعلامیہ کی اشاعت کے ایک مہینے کے اندر بھیجی جائیں۔


    کمیٹی کو پیش کردہ میمورنڈم کمیٹی کے ریکارڈ کا حصہ ہوگا اور اسے صیغہ راز میں رکھا جائے گا اور اسے کسی کو بھی نہیں دیا جائے گا کیونکہ اس طرح کا عمل کمیٹی کی استحاق شکنی ہوگی۔


    میمورنڈم سپرد کرنے کے علاوہ جو لوگ کمیٹی کے سامنے پیش ہونا چاہتے ہیں، ان سے درخواست ہے کہ وہ اس سلسلے میں کمیٹی کو مطلع کردیں تاکہ کمیٹی اس پر غوروخوض کرسکے۔ تاہم اس سلسلے میں کمیٹی کا فیصلہ حتمی ہوگا۔


    ۔۔۔۔۔۔۔۔۔۔۔


    (م ن-ن ا- ق ر)


    (17-11-2017)


    U-5790

    
    
    (Release ID: 1510079) Visitor Counter : 3