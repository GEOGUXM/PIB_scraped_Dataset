      نائب صدر جمہوریہ ہند کا سکریٹریٹ

      طرز زندگی کی بیماریوں کے شکار نہ ہوں : نائب صدر جمہوریہ
      Posted On: 05 NOV 2017 8:45PM by PIB Delhi


    نئی دہلی۔ 04 نومبر ہندوستان کے نائب صدر جمہوریہ جناب ایم وینکیا نائیڈو نے لوگوں کو جدید اور جذباتی طرز زندگی کے باعث ہونے والی بیماریوں سے آگاہ کیا ہے ۔ وہ آج آندھرا پردیش کے وجے واڑہ میں واقع سوَرن بھارت ٹرسٹ میں ایک میگا ہیلتھ کیمپ کا افتتاح کرنے کے بعد اجتماع سے خطاب کر رہے تھے ۔ آندھرا پردیش کے وزیر برائے صحت و طبی تعلیم ڈاکٹر کامینینی سرینواس ، آندھرا پردیش کے آبی وسائل کے مینجمنٹ کے وزیر جناب دیوینینی اور دیگر ممتاز شخصیات بھی اس موقع پر موجود تھیں ۔


    نائب صدر جمہوریہ نے تشویش کا اظہار کیا کہ جسمانی سرگرمی اور کھانے پینے کے جدید عادات و اطوار کے باعث لائف اسٹائل بیماریاں ہو رہی ہیں۔ انہوں نے مزید کہا کہ لوگوں کو چاہیے کہ وہ صحت مند رہنے کے لیے جسمانی سرگرمیوں میں حصہ لیں جیسے پیدل چلیں ، ٹہلیں ، سائیکل چلائیں ، یوگا کریں ۔


    نائب صدر جمہوریہ نے میڈیکل برادری سے اپیل کی کہ وہ جدید طرز زندگی کے باعث ہونے والی بیماریوں کے خطرات کے بارے میں لوگوں کو بتائیں اور انہیں حفاظتی اقدامات کو اختیار کرنے کی ضرورت سے آگاہ کریں۔


    نائب صدر جمہوریہ نے افسوس کا اظہار کیا کہ کچھ سرکاری اسپتالوں کے اختراعی طریقہ عمل لوگوں کو نجی اسپتالوں میں علاج کرانے کے لیے مجبور کر رہی ہے ۔ انہوں نے مزید کہا کہ ہندوستان میں ایک ہزار مریضوں کے لیے ایک ڈاکٹر کے عالمی ادارۂ صحت کے معیار کے خلاف ایک ہزار سات سو لوگوں کے لیے ایک ڈاکٹر ہے ۔ ملک میں طبی پیشہ وروں کی قلت سے نمٹنے کے لیے منصوبہ بندی کمیشن (موجودہ نیتی آیوگ) کی ایک اعلی سطحی کمیٹی نے 2022 تک مزید 187 میڈیکل کالجوں کے قیام کی سفارش کی ہے ۔


    نائب صدر جمہوریہ نے میڈیکل کیمپ کا دورہ کیا اور علاج کروانے والے مریضوں سے بات چیت کی ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-5536,

    
    
    (Release ID: 1508292) Visitor Counter : 15