      وزارت خزانہ

      پندرہویں مالیاتی کمیشن کی تشکیل کی مشتہری
      Posted On: 27 NOV 2017 8:52PM by PIB Delhi


    نئی دہلی۔28؍نومبر۔حکومت ہند نے صدر جمہوریہ ہند کی منظوری سے آئین ہند کے آرٹیکل 280 شق (1) کے مطابق پندرہویں مالیاتی کمیشن کی تشکیل کی ہے۔ اس کی تشکیل میں 27 نومبر 2017 سے نافذ العمل مالیاتی کمیشن (متفرق تجاویز) ایکٹ مجریہ 1951 کی تجاویز کا بھی لحاظ رکھا گیا ہے۔ یہ کمیشن یکم اپریل 2020 کو شروع ہونے والے پانچ برسوں کے لئے سفارشات پیش کریگا۔

    
    اس کمیشن کی قیادت سابق رکن پارلیمنٹ جناب این کے سنگھ کریں گے۔ حکومت ہند کے سابق سکریٹری جناب شکتی کانت داس ، جارج ٹاؤن یونیورسٹی کے پروفیسر ڈاکٹر انوپ سنگھ اس کے اراکین ہوں گے۔ بندھن بینک کے چیئرمین (غیرایگزیکٹیو جزوقتی) ڈاکٹر اشوک لاہری اور نیتی آیوگ کے رکن ڈاکٹر رمیش چندر کمیشن کے جزوقتی اراکین ہوں گے۔ جناب اروند مہتہ کمیشن کے سکریٹری ہوں گے۔
    
    کمیشن کے کام کاج کی شرطوں کی مشتہری نوٹیفکیشن نمبر ایس او 3755(ای) مؤرخہ 27 نومبر 2017 کے ذریعے عمل میں آچکی ہے۔

    *****


    م ن۔ ۔ ع ن۔
    U-5977

    
    
    (Release ID: 1511086) Visitor Counter : 3