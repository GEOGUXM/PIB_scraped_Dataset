      شماریات اور پروگرام کے نفاذ کی وزارت

      ایس ڈ ی جی مانیٹرنگ فریم ورک سے متعلق علاقائی ورک شاپ کا انعقاد
      Posted On: 03 NOV 2017 7:51PM by PIB Delhi


    نئی دہلی، 3 نومبر 2017، اعدادوشما ر اور پروگراموں پر عمل درآمد کی وزارت (ایم او ایس پی آئی) نے یونیسیف کے اشتراک سے 2-3 نومبر 2017کو گوہاٹی میں پائیدار ترقی کے اہداف (ایس ڈی جی ایس) سےمتعلق ایک دوروزہ علاقائی ورک شاپ کا انعقاد کیا۔ یہ ورکشاپ ان پانچ علاقائی ورکشاپ کے سلسلہ کا چوتھا سلسلہ ہے جس کا انعقاد ایس ڈی جی مانیٹرنگ فریم ور ک سے متعلق ریاستوں کو باخبر کرنے کے لئے کیا جارہا ہے۔


    افتتاحی اجلاس سے خطاب کرتے ہوئے ماہر شماریات اور ایم او ایس پی آئی کے سکریٹری ڈاکٹر ٹی سی اےاننت نے اس بات پر زور دیا کہ ایس ڈی جی نے ملک کے ماہرین شماریات کے لئے نئی قسم کی ذمہ داریاں اور چیلنجیز پیش کئے ہیں۔ ایس ڈ ی جی پر قومی اور ریاستی سطح پر نظر رکھنے کی ضرورت ہے ۔ مسٹر اننت نے اپنی تقریر میں ایس ڈی جی کی نمایاں خصوصیات کا تذکرہ کیا اور مستقل اس پر نظر رکھنے کی ضرورت پرزور دیا۔ ورکشاپ سے ریاستوں کے عمل درآمد اور ایس ڈی جی پر ان کے نظر رکھنے کے اچھے طریقوں کی نشاندہی کرنے میں مدد ملے گی تاکہ دیگر ریاستیں ان طریقوں کو استعمال کرسکیں۔ انہوں نے کہا کہ ایم او ایس پی آئی ریاستی حکومتو ں کے ساتھ گہرے تال میل کے ذریعہ کام کررہی ہے تاکہ ایس ڈی جی کی پیش رفت کا اندازہ لگانے اور اس پر نظر رکھنے کے نظام کو مضبو ط کیا جاسکے۔


    ریاستوں کو یہ مطلع کرتے ہوئے کہ کام جاری ہے ، ڈاکٹر اننت نے کہا کہ مرکزی حکومت کی وزارتوں ، ریاستی حکومتوں اور دیگر حصے داروں کے ساتھ تفصیلی مشاورتی عمل کے بعد نیشنل ایس ڈی جی انڈیکیٹرس کو حتمی شکل دی جارہی ہے۔ انہوں نے کہا کہ یہ ایک زبردست فریم ورک ہے اور اسے خالص بنانے کے لئے ایک سسٹم بھی شروع کیا جائے گا۔ انہوں نے ایس ڈی جی پر نظر رکھنےکے لئے ڈیٹا کی نئی مانگ کے مدنظر ڈیٹا انفراسٹرکچر میں مزید سرمایہ کاری کی ضرورت پر بھی زور دیا۔


    ورکشاپ سے خطاب کرتے ہوئے آسام حکومت کے ایڈیشنل سکریٹری جناب وی پی پیارے لال نے کہا کہ آسام ریاست وہ پہلی ریاست ہے جس نے ایس ڈی جی کو ریاستوں کے ترقیاتی منصوبوں کے لئے ایک پالیسی کے طور پر اختیار کیا ہے۔ انہوں نے کہا کہ زمینی سطح پر ایس ڈی جی کےنفاذ کے لئے تفصیلی منصوبہ بندی کی جارہی ہے۔ انہوں نے ایس ڈی جی کے لئے ایک مرکز قائم کیا ہے تاکہ ریاستی حکومت میں ایس ڈی جی سے متعلق ہونے والی سرگرمیوں میں تال میل پیدا کی جاسکے اور اسی طرح مشہور اداروں کے ساتھ اشتراک کرکے تحقیق بھی کی جائے۔


    ایم او ایس پی آئی کے ایڈیشنل ڈائریکٹر جنرل پروین شریواستو نے نیشنل مانیٹرنگ فریم ورک کی نمایاں خصوصیات پر روشنی ڈالی۔ انہوں نے کہا کہ نیشنل ایس ڈی جی انڈیکیٹرس ریاستوں کی ایس ڈی جی اہداف کے ساتھ ان کی ترقیاتی اسکیموں کو جوڑنے میں مدد کریں گے۔ انہوں نے اس بات پر بھی زور دیا کہ کھلے معیارات کا استعمال کرکے ریاست میں اعدادوشمار کے نظام میں مضبوطی لائی جائے تاکہ ایس ڈی جی پر نظر رکھنے کے لئے ریاستوں سے ڈیٹا کا مستقل بہاؤ ہوسکے۔


    یونیسیف دہلی کے پالیسی ، پلاننگ اینڈ ایولیوشن (پی پی ای) کے ماہر جناب کے ڈی میتی نےبتایا کہ گوہاٹی میں یہ علاقائی ورک شاپ اس طرح کے علاقائی ورکشاپوں میں سے چوتھا ورک شاپ ہے۔ انہوں نے کہاکہ ان ورکشاپ سے قومی اور ریاستی سطح پر ایس ڈی جی کی پیش رفت پر نظر رکھنے سے متعلق ایک مشترکہ نظام کو وضع کرنے میں مدد ملے گی۔


    آسام ، منی پور ، میگھالیہ ، میزورم،ناگالینڈ، سکم اور تریپورہ جیسی ریاستوں کے سینئر افسران نے اس دو روزہ ورکشاپ میں شرکت کی۔ ورکشاپ سے جو نتیجہ نکل کر سامنے آیا وہ یہ تھا کہ ایس ڈ ی جی کے نفاذ سے متعلق ریاستوں کے ذریعہ کئے گئے متعدد اقدامات کی کاغذی کارروائی کی جائے گی۔


    ۔۔۔۔۔۔۔۔۔۔۔


    م ن۔ ن ا ۔ ج۔


    U- 5517

    
    
    (Release ID: 1508208) Visitor Counter : 3