      મંત્રીમંડળ

      ભારત અને પોલેન્ડ વચ્ચે નાગરિક ઉડ્ડયન સહકાર માટેની સમજૂતિને કેબેનેટની મંજૂરી
      Posted On: 16 NOV 2017 5:27PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે ભારત અને પોલેન્ડ વચ્ચે નાગરિક ઉડ્ડયન ક્ષેત્રે સહકાર માટેનાં સમજૂતિપત્ર ( એમઓયુ ) પર હસ્તાક્ષર કરવાની મંજૂરી આપી હતી . બંને સરકારે મંજૂરી આપ્યા બાદ બે દેશ વતી હવે સમજૂતિપત્ર પર હસ્તાક્ષર થઈ શકશે . આ સમજૂતિ પત્ર પાંચ વર્ષના ગાળા માટેના રહેશે .


    આ કરારનો હેતુ નાગરિક ઉડ્ડયન ક્ષેત્રે સહકારનાં પરસ્પર લાભોને નિશ્ચિત કરીને ભારતમાં પ્રાદેશિક એર કનેક્ટિવિટીને સ્થાપવા અને તેમાં સુધારો કરવાની બાબતોમાં ખાસ નોંધપાત્ર બની રહેવાનો છે . બંને પક્ષે પર્યાવરણનાં પ્રયોગો કે તેની મંજૂરીનાં પરસ્પર લાભોને પારખવા ઉપરાંત એરક્રાફ્ટ મેન્ટેનન્સ સુવિધાને બહાલી , મેન્ટેનન્સ પર્સોનલ અંગે બહાલી અને એર ક્રૂ સદસ્યોની મંજૂરીનો પણ સમાવેશ થાય છે .


    પરસ્પર સહકારને પ્રોત્સાહન આપવા માટેનાં આ સમજૂતિ પત્રનાં કેટલાક મુખ્ય હેતુઓ આ મુજબ છે .


    ક . ભારત અને પોલેન્ડ વચ્ચેનાં સહકારને માઠી અસર કરી શકે તેવા કાનૂની અને કાર્યપ્રણાલિનાં મુદ્દાઓની સમીક્ષા દ્વારા નાગરિક ઉડ્ડયન બજારને ટેકો આપવો .


    
    ખ . હવાઈ સેવા નિયમો , પ્રાંતિય હવાઈ સેવા સહકાર , ઉડ્ડયનની જરૂરિયાત અને સુરક્ષાનાં ધોરણોથી લઈને એર ટ્રાન્સપોર્ટમાં સુરક્ષા અને સલામતી વધારવા જેવા મુદ્દે મંત્રાલય અને જે તે નાગરિક ઉડ્ડયન સત્તાવાળાઓ વચ્ચે નિષ્ણાતો અને માહિતીની આપ - લે કરવી અને / અથવા ..


    
    ગ . હવાઈ સુરક્ષા , સંપૂર્ણ સલામતી , હવાઈ સેવાની સવલતો , ફ્લાઇટ ઓપરેશન્સ , પરવાના , વિવિધ નિયમો ઘડવા અને તેનું પાલન કરવું વગેરે બાબતો પર સાથે મળીને કામ કરવું અથવા સંયુક્ત વિકાસ હાથ ધરવો અને / અથવા ..


    
    ઘ . નાગરિક ઉડ્ડયન ક્ષેત્ર સાથે સંકળાયેલા પક્ષોનાં પ્રતિનિધિઓને સાથે રાખીને હવાઈ સુરક્ષા અંગેની કેટલીક પ્રવૃત્તિઓ જેવી કે મસલતો , સંયુક્ત સંસ્થાઓ અને અથવા કોન્ફરન્સ યોજવી અને પ્રોફેશનલ સેમિનાર યોજવા , વર્કશોપ , ચર્ચાઓ અને અન્ય પ્રવૃત્તિ હાથ ધરવી ; અને / અથવા ...


    
    ચ . પક્ષોનાં પરસ્પર હિતોનાં વિકાસ માટે મંત્રાલય અને જે તે નાગરિક ઉડ્ડયન સુરક્ષા સંબંધિત વિભાગ વચ્ચે માહિતી , જ્ઞાન , કુશળતા અને અનુભવની આપ - લે માટે નિયમિત બેઠકો યોજવી અને મંત્રણા કરવી . .


    
    છ . નાગરિક ઉડ્ડયન સુરક્ષા માટે પરસ્પર હિતોનાં મુદ્દે સાથે મળીને સંશોધન અને અભ્યાસ કરવો .
    
    જ . ઉપર રજૂ કરેલા મુદ્દાઓ પર પરસ્પર સહકાર સંબંધિત અન્ય કોઈ પણ મુદ્દાઓ .


    NP/J.Khunt/GP/RP

    
    
    (Release ID: 1509820) Visitor Counter : 5