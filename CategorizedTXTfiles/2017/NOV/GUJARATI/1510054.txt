      PIB Headquarters

      નવસારી પોલીંગ બુથ્સ’ મતદારોને પોતાનાં મતદાન મથકની માહિતી અને રસ્તો બતાવતી અનોખી મોબાઈલ એપ
      Posted On: 17 NOV 2017 6:08PM by PIB Ahmedabad


    નવસારી 1 7 -1 1 -2017


    નવસારીનાં મતદાતાઓ પોતાના મતદાન મથક સુધી જતો શક્ય સૌથી ટૂંકો રસ્તો શોધી શકે તે માટે એપ્લિકેશન વિક્સાવવામાં આવી છે . આ એપ્લિકેશન ગૂગલ મેપ્સના ઉપયોગ દ્વારા તેમને તેમના વર્તમાન સ્થળથી મતદાન મથક સુધીનો રસ્તો દર્શાવશે . આ એપ્લિકેશનને કારણે મતદાતાઓને પોત - પોતાના મતદાન મથક સુધી પહોંચવું સરળ બનશે . ઉપરાંત , આ એપ્લિકેશન તમામ 1159 મતદાન મથકો અંગે મતદાન મથકના નામ , મતદાતાઓની સંખ્યા , બૂથ લેવલ ઓફિસરના નામ અને તેમના સંપર્ક અંગેની વિગતો સહિતની પાયાની જાણકારી પણ આપે છે . આ પાયાની જાણકારીને કારણે મતદાનના દિવસે જો કોઈ સમસ્યા સર્જાય તો મતદાતાઓ પાસે બૂથ લેવલ ઓફિસરના સંપર્કની માહિતી હોવાથી તેમના આત્મવિશ્વાસમાં નોંધપાત્ર વધારો થશે .


    મતદાનના નજીકના દિવસોમાં ઝોનલ મેજિસ્ટ્રેટ / સેક્ટર ઓફિસર ચૂંટણી સમયે ફરજ પરના સૌથી મહત્ત્વપૂર્ણ અધિકારી છે અને ચૂંટણીના દિવસે તો તેમનું મહત્વ વધુ હોય છે . જેને નિરીક્ષણની ડ્યુટી સોંપાઈ હોય તે અધિકારીઓને ઝોન / સેક્ટર વિશે પરિચિત થવા માટે સમય આપવામાં આવ્યો હોય છે , પરંતુ ઘણીવાર ચોક્કસ રસ્તાઓ બરાબર રીતે યાદ રાખવાનું મુશ્કેલ બનતું હોય છે . ઉપરાંત , વાહન સાથે ફાળવવામાં આવેલ ડ્રાયવર , અગાઉના રાઉન્ડ્સ હાથ ધર્યા હોય એના સિવાયનો અન્ય હોય અને તેને ટૂંકામાં ટૂંકો રસ્તો અથવા તો સૌથી ઓછા સમયમાં મતદાન કેન્દ્ર સુધી પહોંચાડતો રસ્તો ખબર ન હોય . તેવા સંજોગોમાં આ એપ્લિકેશન સમસ્યાઓ દૂર કરે છે કારણ કે તે તમામ 131 સેક્ટર ઓફિસર્સ પોતાનો આખોયે રસ્તો શોધી શકે તે માટે શક્ય ટૂંકામાં ટૂંકો રસ્તો દર્શાવે છે . એપ્લિકેશનની મદદથી સેક્ટર સુધી પહોંચવાનો શ્રેષ્ઠ રસ્તો મળે છે અને તેના કારણે સમય , ખર્ચ અને શ્રમનો વધુ કાર્યક્ષમ ઉપયોગ કરી શકાય છે . એપ્લિકેશન ઝોનલ મેજિસ્ટ્રેટને સૂચવે છે :

      * સોંપાયેલા ક્ષેત્રને આવરી લેતો ટૂંકામાં ટૂંકો રસ્તો
      * સેક્ટરના વિવિધ મતદાન મથકો વચ્ચેનું અંતર
      * હાલના સ્થળેથી જે - તે મતદાન મથક સુધી પહોંચવા માટે જરૂરી સમય

    આ એપ્લિકેશન , જે - તે વાસ્તવિક સમયે ટ્રાફિકની પરિસ્થિતિને આધારે આવરી લેવાતા અંતરની દ્રષ્ટિએ શક્ય ટૂંકામાં ટૂંકો રસ્તો સૂચવે છે અથવા તો જો ઝોનલ મેજિસ્ટ્રેટ ચોક્કસ સ્થળે ઓછામાં ઓછા સમયમાં વહેલામાં વહેલા પહોંચવા માંગે તો એ માટેનો રસ્તો સૂચવે છે . ( ટ્રાફિક જામની સમસ્યા હોય તેવા શહેરોમાં આ એપ અત્યંત ઉપયોગી છે )


    વધુમાં , આ એપ ઑબ્ઝર્વર્સ , ખર્ચ નિરીક્ષણ ટુકડીઓ અને ફ્લાઇંગ સ્ક્વૉડના સભ્યો , જેઓ મતદાન ક્ષેત્રના રસ્તાઓ વિશે સંપૂર્ણ માહિતગાર નથી હોતા , તેમને માટે અત્યંત ઉપયોગી નીવડશે . આ અધિકારીઓ માટે સ્થળ પર પહોંચવા અને કોઈ પણ ફરિયાદનો ઉકેલ લાવવા માટે સમય અત્યંત કિંમતી હોય છે . આ તબક્કે હાલની વ્યવસ્થામાં ઓફિસરને જે ડ્રાયવર ફાળવવામાં આવ્યો હોય છે , તેના પર વધુ પડતા નિર્ભર રહેવું પડતું હોય છે . આ એપ આ પ્રકારની નિર્ભરતાનું પ્રમાણ નોંધપાત્ર રીતે ઘટાડે છે અને જરૂરી સમય , કાપવાના બાકી અંતર વગેરે વિશે કોઈ પણ સંજોગોમાં ટીમને વાસ્તવિક સમયની માહિતી આપે છે . એપની શ્રેષ્ઠ બાબત એ છે કે આ તમામ રસ્તાઓના નકશા ઓફલાઈન મોડમાં સેવ પણ કરી શકાય છે , જેથી અંતરિયાળ વિસ્તારોમાં ઈન્ટરનેટ કનેક્ટિવિટી વારંવાર ખોરવાઈ જવાની સર્જાતી સમસ્યા પણ સંપૂર્ણપણે દૂર થાય છે .


    એપ્લિકેશનમાં મતદાતાઓને મતદાન મથક સુધી પહોંચવાનું સરળ બનાવવાની સાથે સાથે મતદાન મથકોને લગતી તમામ વિગતો જાહેર ડોમેઇનમાં મુકીને “ વ્યાપક મતદાન , નૈતિક મતદાન ” ને પ્રોત્સાહન મળે છે . આ પારદર્શિતા મતદારોને ખાતરી આપે છે અને ચૂંટણીની ફરજ પરના અધિકારીઓ માટે તે અતિ મહત્વની છે . આ એપ્લિકેશન ગમે તેટલી સંખ્યામાં જિલ્લાઓ , વિધાનસભા મતવિસ્તારોને માપવા - આવરવા સંપૂર્ણ સજ્જ છે , કેમકે અક્ષાંશ , રેખાંશ , મતદાતાઓની સંખ્યા , બૂથ લેવલ ઓફિસર્સના નામ , સેક્ટર ઓફિસર્સ , સેક્ટર ઓફિસર્સના માર્ગો જેવી મતદાન મથક અંગેની પાયાની જાણકારી તમામ જિલ્લા ચૂંટણી અધિકારીઓ ( ડીઈઓઝ ) પાસે ઉપલબ્ધ છે .


    NP/ GP ક્રમાંક : 673

    
    
    (Release ID: 1510054) Visitor Counter : 72
    
    
      Read this release in: English
    
    
    

*