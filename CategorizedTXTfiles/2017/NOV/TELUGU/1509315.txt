      సమాచార, ప్రసార మంత్రిత్వ శాఖ

      అంతర్జాతీయ బాలల చలన చిత్రోత్సవం – బాలల చిత్రాల ప్రదర్శనకు ఒక శాశ్వత వేదికను ఏర్పాటు చేయాలి- ‘అప్పూ’ చిత్ర‌ నిర్మాత, దర్శకుడు కే. మోహన్
      Posted On: 13 NOV 2017 6:19PM by PIB Hyderabad

      హైదరాబాద్ నగరంలో బాలల చిత్రాల ప్రదర్శనకు ఒక శాశ్వత వేదికను ఏర్పాటు చేయాలని, బాలల తెలుగు చిత్రం ‘అప్పూ’ నిర్మాత, దర్శకుడు కే. మోహన్ తెలంగాణ ముఖ్యమంత్రి కే. చంద్రశేఖర రావుకు విజ్ఞప్తి చేశారు. 20వ బాలల చలన చిత్రోత్సవంలో భాగంగా ప్రసాద్ ఐమాక్స్ లో ఫీచర్ ఫిలిం విభాగంలో ‘అప్పూ’ చిత్రాన్ని ఈ రోజు ప్రదర్శించారు. ఈ సందర్భంగా ప్రసాద్ ఐ- మాక్స్ ధియేటర్ మీడియా సెంటరులో చిత్ర బృందం మీడియాతో మాట్లాడారు.
      ఈ సంద‌ర్భంగా మోహ‌న్ మాట్లాడుతూ ఇంతవరకు నగరంలోని మూడు ధియేటర్లలో ‘అప్పూ’ చిత్రాన్ని ప్రదర్శించారని,త‌మ చిత్రానికి చిన్నారుల‌నుంచి వ‌చ్చిన స్పందన, సంతోషం క‌లిగించింద‌ని అన్నారు. ఏనుగును చూడాలన్న ఓ పదేళ్ళ బాలుడు, అప్పూ త‌న మిత్ర బృందంలో అడవిలో చేసిన సాహస కృత్యాలు తో సినిమా న‌డుస్తుంది. ఈ స‌న్నివేశాలు పిలల్లను విప‌రీతంగా అకట్టుకున్నాయని మోహ‌న్ తెలిపారు. హైదరాబాద్ నగరంలోను, స‌మీప‌ అడవుల్లోనూ సినిమాను చిత్రీకరించామ‌న్నారు. చిత్రంలో క‌ధానాయ‌కుడు అప్పూ గా నటించిన శ్రివంత్, మరో కీలక పాత్రను పోషించిన నటుడు జ్వాలా చక్రవర్తి, అప్పూ మేనమామగా నటించిన లోహిత్ ఈ కార్య‌క్ర‌మంలో పాల్గొన్నారు.
    
    
    (Release ID: 1509315) Visitor Counter : 4