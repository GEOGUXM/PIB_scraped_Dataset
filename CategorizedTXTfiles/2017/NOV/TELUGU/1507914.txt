      PIB Headquarters

      గేయ‌, నాట‌క విభాగం సాంస్కృతిక బృందాల‌కు ‘‘బేటి బ‌చావో - బేడీ ప‌ఢావో’’ పై వ‌ర్క్ షాప్ నిర్వ‌హ‌ణ‌
      Posted On: 01 NOV 2017 6:38PM by PIB Hyderabad


    అమ్మాయిలకు 18 సంవ‌త్స‌రాల వ‌య‌స్సు వ‌చ్చిన త‌రువాత‌నే పెళ్ళిళ్ళు చేయ‌వ‌ల‌సిన అవ‌స‌రం ఉంద‌న్న అవ‌గాహ‌న‌ను వ్యాప్తి చేయ‌డం చాలా కీల‌క‌మ‌ని భార‌త ప్ర‌భుత్వ స‌మాచార , ప్ర‌సార మంత్రిత్వ శాఖకు చెందిన ప‌త్రికా స‌మాచార కార్యాలయం , హైద‌రాబాద్ ప్రాంత డైర‌క్ట‌ర్ జ‌న‌ర‌ల్ శ్రీ ఎం.వి.వి.ఎస్‌. మూర్తి అన్నారు. బుధ‌వారం నాడు హైద‌రాబాద్ లోని క‌వాడిగూడ లో గేయ‌ , నాట‌క విభాగం సాంస్కృతిక బృందాల‌కు ‘‘బ‌చావో - బేడీ ప‌ఢావో’’ అంశం పై రెండు రోజుల‌పాటు నిర్వ‌హించే వర్క్ షాప్ ను శ్రీ ఎం.వి.వి.ఎస్‌. మూర్తి ప్రారంభించారు. ఈ సంద‌ర్భంగా ఆయ‌న మాట్లాడుతూ , 18 సంవ‌త్స‌రాల వ‌య‌స్సు వ‌చ్చిన త‌రువాత ఆడ‌పిల్ల‌ల‌కు పెళ్ళి చేస్తే త‌క్కువ బ‌రువుతో ఉండే శిశువుల జ‌న‌నాలు , శిశు మ‌ర‌ణాలు మ‌రియు ప్ర‌సూతి మ‌ర‌ణాల వంటి స‌మ‌స్య‌ల‌ను అధిగ‌మించ‌డం సాధ్య‌ప‌డుతుంద‌ని వివ‌రించారు. 18 సంవ‌త్స‌రాల లోపు వ‌య‌స్సు ఉన్న అమ్మాయిని పెళ్ళాడ‌టం శిక్షార్హ‌మ‌ని , ఈ నేరానికి జైలు శిక్ష విధించ‌వ‌చ్చంటూ స‌ర్వోన్న‌త న్యాయ‌స్థానం తీర్పు ఇచ్చిన విష‌యాన్ని క‌ళాకారులు ప్ర‌జ‌ల దృష్టికి తీసుకువెళ్ళాల‌ని శ్రీ మూర్తి కోరారు. 2050 వ సంవ‌త్స‌రం క‌ల్లా భార‌త‌దేశ జ‌నాభా 150 కోట్ల‌కు చేరుకొనే అవ‌కాశం ఉంద‌ని ఆయ‌న పేర్కొంటూ , మ‌న దేశ ప్ర‌జ‌ల‌లో ఆరోగ్య ప‌రిర‌క్ష‌ణ దిశ‌గా చ‌ర్య‌లు తీసుకోవ‌ల‌సిన త‌క్ష‌ణ అవ‌స‌రం ఉన్న‌ట్లు తెలిపారు. అలాగే , ఆడ‌పిల్ల‌లు విద్య‌ను అభ్య‌సించ‌వ‌ల‌సిన అవ‌స‌రం గురించి ప్ర‌ముఖంగా ప్ర‌చారం చేయ‌వ‌ల‌సింద‌ని క‌ళాకారుల‌కు ఆయ‌న విజ్ఞ‌ప్తి చేశారు.


    కార్య‌క్ర‌మానికి గౌర‌వ అతిథిగా విచ్చేసిన మ‌హిళా వికాసం మ‌రియు బాల‌ల సంక్షేమం డైర‌క్ట‌ర్‌ , శ్రీ‌మ‌తి విజ‌యేంద్ర బోయి ప్ర‌సంగిస్తూ , కేవ‌లం ఉప‌న్యాసాల కంటే బుర్ర‌క‌థ‌ , ఒగ్గుక‌థ‌ , నాట‌కాలు , నృత్యాలు , స్కిట్ ల వంటి క‌ళారూపాల ద్వారా అంద‌జేసే సామాజిక సందేశాలు ప్ర‌జ‌ల దృష్టిని మ‌రింతగా ఆక‌ట్టుకోగ‌లుగుతాయ‌ని చెప్పారు. 2011 జ‌న‌గ‌ణ‌న ప్ర‌కారం తెలంగాణాలో ప్ర‌తి 1000 మంది బాలుర‌కు గాను బాలిక‌లు 914 మంది మాత్రమే ఉన్నార‌ని , ప్ర‌భుత్వ కృషి ఫ‌లితంగా ప్ర‌స్తుతం ఈ నిష్ప‌త్తి 1000 : 967కు మెరుగైంద‌ని ఆమె వివ‌రించారు. బాల‌బాలిక‌ల నిష్ప‌త్తి ఆశాజ‌న‌కంగా లేని జిల్లాలు దేశంలో 100 వ‌ర‌కు ఉన్నాయ‌ని , వాటిలో హైద‌రాబాద్ కూడా ఒక జిల్లాగా ఉంద‌ని శ్రీ‌మ‌తి బోయి చెబుతూ , ఈ విష‌యంలో ప్ర‌జ‌ల‌లో చైత‌న్యాన్ని వ్యాప్తి చేయ‌డం చాలా ముఖ్య‌మ‌న్నారు. ప్ర‌స్తుతం బాలిక‌లు అనేక బెద‌రింపుల‌ను ఎదుర్కొంటున్నార‌ని ఆమె అన్నారు. అంత క్రితం గేయ , నాట‌క విభాగం మేనేజ‌ర్ శ్రీ కుల్‌దీప్ సాగ్రే ప్ర‌సంగిస్తూ , 18 ప్రైవేటు రిజిస్ట‌ర్డ్ ట్రూప్‌లు ‘‘బేటీ బ‌చావో - బేటీ ప‌ఢావో’’ అంశంపై అవ‌గాహ‌న‌ను వ్యాప్తి చేయ‌డం కోసం ఆంధ్ర‌ప్ర‌దేశ్‌ , తెలంగాణాల‌లో 147 కార్య‌క్ర‌మాలను నిర్వ‌హించే అవ‌కాశం ఉంద‌న్నారు.


    స‌మాచార , ప్ర‌సార మంత్రిత్వ శాఖ‌కు చెందిన క్షేత్ర ప్ర‌చార అధికారి శ్రీ ఐ.హ‌రిబాబు కూడా ఈ కార్య‌క్ర‌మంలో మాట్లాడారు. డిఎఫ్ పి జాయింట్ డైర‌క్ట‌ర్ శ్రీ ఎం. దేవేంద్ర కూడా ఈ కార్య‌క్ర‌మంలో పాల్గొన్నారు.


    ****

    
    
    (Release ID: 1507914) Visitor Counter : 6
    
    
      Read this release in: English