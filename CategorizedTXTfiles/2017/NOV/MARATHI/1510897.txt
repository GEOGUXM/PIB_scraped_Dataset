      माहिती आणि प्रसारण मंत्रालय

      इफ्फिमध्ये इंडियन पॅनोरमा अंतर्गत सहाव्या दिवशी प्रादेशिक चित्रपटावर भर
      Posted On: 25 NOV 2017 7:34PM by PIB Mumbai


    नवी दिल्ली/पणजी, 25 नोव्हेंबर 201 7


    इफ्फिअंतर्गत इंडियन पॅनोरमाच्या “ मीट द डायरेक्टर्स ” या लोकप्रिय विभागात प्रतिनिधी आणि प्रसारमाध्यमांचे प्रतिनिधी , या महोत्सवात दाखवण्यात येणाऱ्या चित्रपटांच्या दिग्दर्शकांशी संवाद साधतात .


    या वर्षीही प्रादेशिक चित्रपटांनी सिनेप्रेमींचे लक्ष वेधून घेतले आहे . लोकप्रिय मराठी अभिनेते प्रसाद ओक यांनी “ कच्चा लिंबू ” या आपल्या दिग्दर्शक म्हणून पदार्पण केलेल्या आणि प्रशंसा लाभलेल्या चित्रपटाविषयी सांगितले . राष्ट्रीय पारितोषिक विजेते चित्रपटनिर्माते दीपक गावडे यांनी आपल्या “ एडक ; द गोट ” या मराठी सिनेमाविषयी संवाद साधला .


    विशेष मुलांच्या पालकांचा विषय “ कच्चा लिंबू ” या चित्रपटात हाताळण्यात आला आहे. विशेष मुलांपेक्षा त्यांच्या पालकांचे प्रश्न मोठे असतात असे आपल्याला वाटत असल्याचे प्रसाद ओक यांनी सांगितले.आपण त्यांना नेहमी सहानुभूती देतो. त्यांना नकारात्मक प ध्दतीने मदत करतो.त्यांना याची गरज नसून त्यांना केवळ स्नेहाची आवश्यकता असते. या चित्रपटाद्वारे मी त्यांना हे प्रेम , हा स्नेह दर्शविण्याचा प्रयत्न केला आहे. विशेष मुलांच्या पालकांचे लैगिक , शारीरिक आणि आर्थिक प्रश्नांशी निगडित हा चित्रपट असल्याचे ते म्हणाले.


    आशय हा प्रादेशिक चित्रपटांचा प्राण आहे. त्यासाठीच प्रेक्षक हे चित्रपट पाहायला येतात. आमच्या चित्रपटांचा आशय केवळ बॉलीवूड प्रेक्षकांनीच स्वीकारला असे नव्हे तर आंतरराष्ट्रीय स्तरावरही त्याची दखल घेतली जात आहे याचा प्रादेशिक चित्रपट निर्माते म्हणून अभिमान असल्याचे दीपक गावडे यांनी सांगितले.


    “ कडवी हवा ” या चित्रपटाच्या दिग्दर्शक नीला माधव पंडा , “ रुख ” चित्रपटाचे निर्माते अतनू मुखर्जीही “ मीट द डायरेक्टर्स ” या सत्रात सहभागी झाले होते .


    ' इदाक ' या मराठी चित्रपटाचे दिग्दर्शक दीपक गावडे आणि ' कच्चा लिंबू ' या मराठीचे चित्रपटाचे दिग्दर्शक प्रसाद ओक


    N.Sapre/N.Chitale/D.Rane


    

    
    (Release ID: 1510897) Visitor Counter : 7