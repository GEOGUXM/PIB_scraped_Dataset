      पर्यटन मंत्रालय

      आसाममधल्या गुवाहाटी येथे 5 ते 7 डिसेंबर 2017 दरम्यान सहाव्या आंतरराष्ट्रीय पर्यटन मेळ्याचे आयोजन
      Posted On: 30 NOV 2017 5:49PM by PIB Mumbai


      नवी दिल्ली 30 नोव्हेंबर 201 7


      भारत सरकारच्या पर्यटन मंत्रालयाने ईशान्येकडच्या राज्यांच्या सहकार्याने आसाममधल्या गुवाहाटी येथे 5 ते 7 डिसेंबर 2017 दरम्यान सहाव्या आंतरराष्ट्रीय पर्यटन मेळाव्याचे आयोजन केले आहे. आसामचे राज्यपाल जगदीश मुखी यांच्या हस्ते कार्यक्रमाचे उद्‌घाटन होईल. पर्यटन राज्यमंत्री (स्वतंत्र कार्यभार) के. जे. अल्फॉन्स आणि मुख्यमंत्री सर्वानंद सोनोवाल कार्यक्रमाला उपस्थित असतील.


      ईशान्य राज्यांमध्ये दरवर्षी या मेळाव्याचे आयोजन केले जाते. खरे दी दार, विक्रेते, माध्यम, सरकारी संस्था आणि पर्यटन क्षेत्राशी संबंधितांमध्ये थेट संवाद व्हावा आणि ईशान्येकडल्या राज्यांमधल्या पर्यटनाच्या संधी अधिक विस्ताराव्यात या हेतूने या मेळाव्याचे आयोजन केले जाते.


      या मेळाव्यात देशातल्या विविध भागांमधल्या पर्यटन क्षेत्राशी संबंधित तसेच पौर्वात्य देशांसह काही युरोपीय देशांतील आणि अमेरिका, ऑस्ट्रेलिया अशा 29 देशांमधले प्रतिनिधी सहभागी होणार आहेत.


      B.Gokhale /S.Kulkarni/P.Kor

    
    
    (Release ID: 1511353) Visitor Counter : 17