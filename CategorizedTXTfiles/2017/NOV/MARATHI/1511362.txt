      गृह मंत्रालय

      ‘क्राईम इन इंडिया 2016 सांख्यिकी’चे केंद्रीय गृहमंत्री राजनाथ सिंह यांच्या हस्ते प्रकाशन
      Posted On: 30 NOV 2017 5:56PM by PIB Mumbai


      नवी दिल्ली 30 नोव्हेंबर 201 7


      एनसीआरबी अर्थात राष्ट्रीय गुन्हे अभिलेख विभागाने देशातील गुन्ह्यांच्या आकडेवारीविषयी तयार केलेल्या ‘क्राईम इन इंडिया-2016’चे प्रकाशन केंद्रीय गृहमंत्री राजनाथ सिंह यांच्या हस्ते झाले. 20 लाखांहून अधिक लोकसंख्या असलेल्या 19 महानगरांचा समावेश यंदा प्रथमच या अहवालात करण्यात आला आहे. ‘बेपत्ता व्यक्ती आणि मुले’ या नव्या पाठाचा समावेश यंदा करण्यात आला आहे. तसेच आसाम रायफल्स, एसएसबी, बीएसएफ, सीआरपीएफ, सीआयएसएफ आणि एनआयएने जप्त केलेल्या शस्त्रास्त्रांची तसेच अंमली पदार्थांची आणि बनावट नोटांची आकडेवारीही यंदा प्रथमच देण्यात आली आहे.


      गेल्या तीन वर्षात हत्या, दंगली, चोरी आणि दरोड्याच्या गुन्ह्यांमध्ये घट झाली आहे. 2015-16 या वर्षात हत्येच्या गुन्ह्यात 5.2 टक्के घट झाली. 2015 मध्ये हत्याप्रकरणी गुन्ह्यांची संख्या 32,127 होती ती 2016 मध्ये 30,450 वर आली. 2015-16 मध्ये दंगलीच्या गुन्ह्यातही 5 टक्के घट झाली. चोरीच्या प्रकरणात 11.8 टक्के तर दरोड्यांच्या गुन्ह्यामध्ये 4.5 टक्के घट झाली.


      देशात महिलांविरुद्धच्या गुन्ह्यात 2016 मध्ये (3,38,954) 2014 च्या तुलनेत (3,39,457) काहीशी घट झाली. मात्र 2015 च्या तुलनेत (3,29,243) काहीशी वाढ झाली.


      2016 मध्ये 48,31,515 दखलपात्र गुन्ह्यांची नोंद झाली. भारतीय दंडसंहितेखाली सर्वाधिक गुन्हे उत्तर प्रदेश (9.5 टक्के) मध्ये नोंदले गेले. त्यापाठोपाठ मध्य प्रदेश (8.9 टक्के), महाराष्ट्र (8.8 टक्के) आणि केरळ (8.7 टक्के) यांचा क्रमांक आहे. शहरांमध्ये आयसीसी अंतर्गत दिल्लीत सर्वाधिक (38.8 टक्के) गुन्हे नोंदले गेले. त्यापाठोपाठ बंगळुरू (8.9 टक्के) आणि मुंबई (7.7 टक्के) यांचा क्रमांक लागतो.


      B.Gokhale /S.Kulkarni/P.Kor


    

    
    (Release ID: 1511362) Visitor Counter : 10