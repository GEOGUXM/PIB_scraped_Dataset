      इलेक्ट्रॉनिक्स आणि माहिती तंत्रज्ञान मंत्रालय

      आधारशी संबधित तपशील फुटला नसल्याचे युआयडीएआयकडून स्पष्ट
      Posted On: 20 NOV 2017 3:02PM by PIB Mumbai


    नवी दिल्ली 20 नोव्हेंबर 201 7


    आधारकडे असलेला तपशील फुटला नसल्याचे युआयडीएआयने स्पष्ट केले आहे. 210 सरकारी साईटवरुन आधारविषयीचा तपशील जाहीर झाल्याचे वृत्त काही माध्यमांनी दिले होते. त्यासंदर्भात आधारकडून प्रसिद्धीला दिलेल्या पत्रकात ही माहिती देण्यात आली आहे. हे वृत्त म्हणजे तथ्याचा अपलाप असल्याचे सांगून आधारची माहिती पूर्णपणे सुरक्षित असून ही माहिती फुटली नसल्याचा निर्वाळा युआयडीएआयने दिला आहे.


    माहिती अधिकाराच्या अंतर्गत त्या विभागाच्या वेबसाईटवर लाभार्थीचे नांव, पत्ता, बँक खाते क्रमांक आणि आधार क्रमांकासह इतर तपशील ठेवण्यात आला होता. विविध कल्याणकारी योजनांसाठी त्रयस्थ पार्टीकडून हा तपशील गोळा करण्यात आला होता. युआयडीएआयच्या सर्वरमधून अथवा माहितीमधून हा तपशील फुटला नव्हता असे स्पष्ट करण्यात आले आहे.


    संबंधित सरकारी खाती आणि मंत्रालयांनी आपल्या संकेतस्थळावरुन हा तपशील तातडीने काढावा आणि भविष्यात अशा घटना पुन्हा घडू नयेत याची खातरजमा करावी असे निर्देश युआयडीएआय आणि इलेक्ट्रॉनिक्स आणि माहिती तंत्रज्ञान मंत्रालयाने दिले आहेत.


    G.Chippalkatti /N.Chitale/P.Malandkar


    

    
    (Release ID: 1510321) Visitor Counter : 13