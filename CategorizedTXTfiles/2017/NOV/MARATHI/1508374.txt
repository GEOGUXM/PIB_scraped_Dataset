      संरक्षण मंत्रालय

      नौदल प्रमुख ॲडमिरल सुनिल लांबा यांचा फ्रान्स दौरा
      Posted On: 06 NOV 2017 5:30PM by PIB Mumbai


    नवी दिल्ली 6 नोव्हेंबर 201 7


    नौदल प्रमुख ॲडमिरल सुनिल लांबा 5 ते 10 नोव्हेंबर 2017 या कालावधीत फ्रान्सच्या दौऱ्यावर आहेत. भारत आणि फ्रान्सच्या लष्करी सहकार्याचे नवीन मार्ग शोधणे तसेच उभय देशांमधील लष्कराचे सहकार्य वृद्धींगत करण्यावर लक्ष केंद्रीत करणे हा या दौऱ्याचा मुख्य उद्देश आहे.


    या दौऱ्यादरम्यान नौदल प्रमुख ॲडमिरल सुनील लांबा फ्रान्सच्या संरक्षण मंत्री फ्लोरेन्स पार्ली, लष्कर प्रमुख जनरल फ्रँकोइस लेकोइंटर , नौदल प्रमुख ॲडमिरल क्रिस्तोफ प्राझक, डायरेक्टर जनरल आर्ममेंट जनरल जोएल बेरे, आंतरराष्ट्रीय संबंध आणि धोरण महासंचालक वाइस ॲडमिरल हॅव्डे बॉनवेन्चर यांच्यासोबत चर्चा करणार आहेत.


    महत्वपूर्ण द्विपक्षीय चर्चेव्यतिरिक्त ॲडमिरल लांबा या दौऱ्यादरम्यान ब्रेस्ट आणि चेरबॉर्ग येथे भेट देणार आहेत तसेच लँडव्हीसियाउ येथील हवाईतळाला भेट देणार आहेत.


    


    B.Gokhale / S.Mhatre /P.Malandkar


    

    
    (Release ID: 1508374) Visitor Counter : 10