      कृषी मंत्रालय

      सेंद्रिय शेती करणारा भारत जगातील प्राचीन देश : राधा मोहन सिंग
      Posted On: 09 NOV 2017 2:06PM by PIB Mumbai


    नवी दिल्ली, 9 नोव्हेंबर 201 7


    केंद्रीय कृषी आणि शेतकरी कल्याण मंत्री राधा मोहन सिंग म्हणाले की, भारत हा सेंद्रिय शेती करणारा जगातील प्राचीन देश असून, आजही देशातील बऱ्याच मोठ्या भागात पारंपरिक सेंद्रिय शेती केली जाते. सिंग यांनी आज ग्रेटर नोएडातील इंडिया एक्स्पो सेंटर येथे जागतिक सेंद्रिय परिषद 2017 चे उद्‌घाटन केले, त्यावेळी ते बोलत होते. IFOAM आणि OAFI यांनी परिषद आयोजित केली असून, यामधे 110 देशांतील 1400 प्रतिनिधी आणि 2 हजार भारतीय प्रतिनिधी सहभागी होणार आहे.


    22.5 लाख हेक्टर क्षेत्र सेंद्रिय शेती अंतर्गत आले असून, 3 लाख 60 हजार 400 शेतकऱ्यांना परंपरागत कृषी विकास योजनेचा लाभ मिळाला आहे, असे सिंग यांनी सांगितले. आता ईशान्येकडील 50 हजार हेक्टर क्षेत्र सेंद्रिय शेतीअंतर्गत आणण्याचे उद्दिष्ट आहे.


    मागील कित्येक दशकांपासून शेतीमधे होणारा रसायनांचा अतिरिक्त वापर यामुळे अनेक प्रश्न निर्माण झाले आहेत. अजून किती काळ आपण या प्रकारे शेती करणार ? शेतीमधे रसायनयुक्त खतांचा वापर होत असल्यामुळे त्याचा थेट संबंध आपल्या नैसर्गिक, सामाजिक आणि आर्थिक जीवनावर पडत आहे, याकडे आता गांभिर्याने बघण्याची आवश्यकता आहे. देशामधे सध्या अन्न सुरक्षेचा प्रश्न गंभीर नाही, पण तरी देखिल वाढत्या लोकसंख्येसाठी सकस आणि आरोग्यमुळे अन्न पुरवणे हे अजूनही आपल्यासमोरील एक मोठे आव्हान आहे, असे सिंग यांनी यावेळी सांगितले.


    आपण रासायनिक शेती खते आणि किटकनाशकांचा वापर यावर खुप जास्त प्रमाणावर अवलंबून आहोत. रसायनांच्या वापरामुळे आपल्याला अधिक प्रमाणात उत्पन्न मिळते, परंतु रसायनांच्या अतिरिक्त वापरामुळे आरोग्याला अपायकारक पिकांचे उत्पन्न होत आहे, याकडे सिंग यांनी सगळ्यांचे लक्ष केंद्रीत केले.


    रसायनांच्या अतिरिक्त वापरामुळे हवामान बदलाचा प्रश्न देखिल भेडसावत आहे तसेच यामुळे वातावरणात असंतुलन निर्माण झाले असून, याचे मानवी जीवनावर देखिल विपरित परिणाम होत आहेत. मृदा आरोग्यासाठी, शाश्वत उत्‍पादनासाठी लोकांना आरोग्यदायी आणि सकस अन्न मिळण्यासाठी सेंद्रिय शेती ही राष्ट्रीय आणि जागतिक आवश्यकता बनली आहे, असे यावेळी राधा मोहन सिंग यांनी सांगितले.


    B.Gokhale/S.Mhatre/D.Rane

    
    
    (Release ID: 1508758) Visitor Counter : 20