      माहिती आणि प्रसारण मंत्रालय

      रवींद्रनाथ टागोर या महान व्यक्तित्वाला इफ्फि आणि पाबेलो सीझर यांची आदरांजली
      Posted On: 24 NOV 2017 7:46PM by PIB Mumbai


    नवी दिल्ली/पणजी, 24 नोव्हेंबर 201 7


    नोबेल सन्मानप्राप्त , काव्याचा अनमोल ठेवा आणि उत्तमोत्तम साहित्य निर्मितीसाठी मानाचे स्थान प्राप्त करणारे रवींद्रनाथ टागोर. आपल्यातून निघून 80 वर्षे उलटून गेल्यानंतरही आपल्या मनात वसणाऱ्या या आदरणीय व्यक्तिमत्वाचे विविध पैलू उलगडण्यासाठी इफ्फिमध्ये चर्चा सत्र झाले.


    वाणी त्रिपाठी यांनी या चर्चा सत्राची सूत्रे सांभाळली तर मून मून सेन , शोमा चॅटर्जी आणि विख्यात अर्जेंटियन चित्रपट निर्माते पाबेलो सीझर यांनी रवींद्रनाथांचा विविध भारतीय भाषांतल्या चित्रपटावर कसा प्रभाव पडला आहे हे विशद केले.


    2008 मध्ये या प्रकल्पाला सुरवात झाली त्यावेळी गुरुदेव रवींद्रनाथ टागोर यांच्याविषयी आपल्याकडे अल्प माहिती होती , त्यानंतर आपण त्यांच्याविषयी अभ्यास सुरु केला. मात्र टागोर यांच्या कार्याचे व्यापक रूप पाहता समग्र टागोर अभ्यासणे आवाक्याबाहेर असल्याचे पाबेलो म्हणाले.


    आपली आई सुचित्रा सेन ही आंतर राष्ट्रीय पुरस्कार मिळवणारी पहिली भारतीय अभिनेत्री असल्याचे सांगून आईकरवी आपल्याला टागोर यांच्या साहित्याची ओळख झाल्याचे मून मून सेन यांनी सांगितले.


    48 वा इफ्फि गोव्यात येत्या 28 नोव्हेंबर पर्यंत सुरु राहणार आहे.


    N.Sapre/N.Chitale/ D.Rane

    
    
    (Release ID: 1510844) Visitor Counter : 9