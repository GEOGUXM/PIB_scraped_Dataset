      माहिती आणि प्रसारण मंत्रालय

      एकाच छापाच्या भूमिका टाळण्याबाबत अभिनेत्री भूमी पेडणेकर यांनी इफ्फि 2017 मध्ये मांडले आपले मत
      Posted On: 25 NOV 2017 7:39PM by PIB Mumbai


    नवी दिल्ली/पणजी, 25 नोव्हेंबर 201 7


    “ दम लगाके हैशा ” हा पदार्पणाचा चित्रपट प्रदर्शित होण्याच्या आधीपासूनच भूमी पेडणेकर यांनी एकाच छापाच्या भूमिका स्वीकारणे टाळले होते. हा चित्रपट वाखाणला गेला आणि फिल्मफेअर सर्वोत्कृष्ट पदार्पणासाठीचा महिला पुरस्कारही त्यांनी पटकावला होता. त्यानंतर त्यांनी “ टॉयलेट एक प्रेमकथा ” आणि “ शुभमंगल सावधान ” हे दो न्ही वेगळ्या धाटणीचे विषय मांडणारे चित्रपट स्वीकारले.


    इफ्फि 2017 मध्ये या युवा अभिनेत्रीने महिला आणि नित्याच्या धाटणीच्या भूमिका टाळून वेगळ्या भूमिका स्वीकारण्याबाबत उपस्थितांशी संवाद साधला. “ दम लगाके हैशा ” नंतर 24 कथानके आपल्याकडे आली मात्र त्यातल्या भूमिका विचारात घेण्याजोग्याही नव्हत्या. आपण योग्य संधी आणि उत्तम कथानकाची प्रतीक्षा केली. त्यानंतर टॉयलेट एक प्रेमकथा आणि शुभमंगल सावधान या चित्रपटातल्या भूमिका आपण स्वीकारल्या कारण अभिनेत्रींसाठी त्यात महत्वाची भूमिका होती. या चित्रपटांमुळे एका व्यक्तीच्या आयुष्यात परिवर्तन घडले तरी आपण स्वतःला भाग्यवान समजू असे मनोगत त्यांनी व्यक्त केले. प्रश्नोत्तराच्या सत्रात त्यांनी आपला दृष्टिकोन अधिक विशद केला. सामाजिक संदेश देणारे चित्रपट स्वीकारणे आपल्याला आवडेल का या प्रश्नाला सकारात्मक उत्तर देतानाच एक व्यक्ती म्हणून आपण आपली जबाबदारी टाळू शकत नाही असे त्यांनी सांगितले.


    वैयक्तिक आयुष्यात कोणत्या सरधोपट समजाला छेद देणे आवडेल त्यावर लिंगभेदावर आधारित वागणूक नाहीशी करायला आवडेल , असे उत्तर देत अगदी आजही घराण्याचा कुलदीपक म्हणून मुलालाच मानले जाते असे सांगून आपले उत्तर स्पष्ट केले.


    आपला देश आपल्याला आवडतो. संधी मिळाली तर भविष्यातही सामाजिक संदेश देणारे चित्रपट करायला आवडेल असे त्यांनी सांगितले.


    आपण अभिनय केलेल्या चित्रपटातल्या भूमिका वेशभूषेने नव्हे तर विचाराने प्रगत असल्याचे त्यांनी स्पष्ट केले.


    N.Sapre/N.Chitale/D.Rane

    
    
    (Release ID: 1510898) Visitor Counter : 7