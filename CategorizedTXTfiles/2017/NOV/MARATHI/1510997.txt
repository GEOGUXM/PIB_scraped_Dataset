      माहिती आणि प्रसारण मंत्रालय

      नव्या संकल्पनांची कवाडे उघडणारा कार्यक्रम “मीट-द-डायरेक्टर्स – सिनेमा ऑफ दी वर्ल्ड”
      Posted On: 26 NOV 2017 10:22PM by PIB Mumbai


    नवी दिल्ली , 26 नोंव्हेबर 201 7


    नव्यानव्या संकल्पनांपुढे आणणारा महोत्सव ही आपली ख्याती यंदाच्या इफ्फि अर्थात भारतीय आंतरराष्ट्रीय चित्रपट महोत्सव 2017 ने कायम ठेवली आहे. आशियाच्या या सर्वात मोठया मोठया चित्रपट महोत्सवात “ मीट द डायरेक्टर्स – सिनेमा ऑफ दी वर्ल्ड ” या कार्यक्रमांतर्गत इटालियन चित्रपट दिग्दर्शक आंद्रे डी सिका आणि फ्रान्सच्या चित्रपट दिग्दर्शक सॅण्ड्रा दा फोनेस्का सहभागी झाले होते. आंद्रे डी सिका यांचा “ चिल्ड्रेन ऑफ दी नाईट ” आणि सॅण्ड्रा दा फोनेस्का यांचा “ मॉण्टपर्नारसे बेवेन्यू ” या दोन्ही चित्रपटांच्या संकल्पना वैशिष्टयपूर्ण असून महोत्सवात त्यात उत्तम चर्चाही झाली.


    “ चिल्ड्रेन ऑफ द नाईट ” सत्यघटनेवर आधारित चित्रपट आहे. 17 वर्षांच्या गलिओ बोर्डिंग स्कूलमध्ये असतो. तिथे त्याला एदिआर्दो नावाचा चांगला मित्र भेटतो. शाळेच्या ढिल्या सुरक्षेचा फायदा घेत दोघे नाईट क्लबमध्ये जाऊ लागतात. तिथे एलेना नावाच्या शरीरविक्रय करणाऱ्या तरुणीशी त्यांची भेट होते. रात्रीच्या स्वातंत्र्याचा फायदा घेत काही नवे अनुभव हे विद्यार्थी घेतात. मात्र त्यांचे नियमांचे अशा प्रकारे उल्लंघन करणे त्यांच्या शाळेच्या शैक्षणिक उपक्रमाचाच एक भाग असतो, हे त्यांना माहित नसते.


    “ शाळेत असतानांच्या माझ्या वैयक्तिक अनुभवावर हा चित्रपट बेतलेला आहे, असे आंद्रे यांनी चित्रपटामागच्या प्रेरणेबाबत बोलताना सांगितले. “ रोममध्ये मी एका मुलाला भेटलो. गोष्टींमधल्या राजकुमारासारखाच तो होता. माझ्यासारखाच तो 16 वर्षांचा होता आणि खूप दयाळू होता. काही वेळ आम्ही बाहेर फिरलो तेव्हा कळलं तो चार वर्षांपासून बोर्डिंग स्कूलमध्ये होता. तोवर माझी बोर्डिंग स्कूलबाबतची कल्पना वेगळी होती. नंतर मला कळलं त्याच्याविरोधात हत्येचा खटला होता. मला हे सर्व चमत्कारिक वाटले आणि यावर चित्रपट करण्याचा निर्णय मी घेतला. ”


    “ मॉण्टपर्नास्से बेवेन्यू ” हा फ्रेंच चित्रपट पूर्णपणे कोलमडून गेलेल्या व्यक्तीवर आधारित आहे. चित्रपटात प्रदीर्घ काळानंतर पौला पॅरिसमध्ये परतते. प्रवासात तिला वेगवेगळया व्यक्ती भेटतात. नव्याने सुरुवात करण्याचा निश्चय ती करते.


    हा चित्रपट कान चित्रपट महोत्सवात प्रदर्शित करण्यात आला होता. गोव्यातल्या महोत्सवातही तो दाखवण्यात येत असल्याबद्दल चित्रपटांच्या निर्मात्या सॅण्ट्रा यांनी आभार मानले.


    48 वा इफ्फि महोत्सव 28 नोव्हेंबरपर्यंत गोव्यात चालणार आहे.


    B.Gokhale/S.Kulkarni /Anagha

    
    
    (Release ID: 1510997) Visitor Counter : 6