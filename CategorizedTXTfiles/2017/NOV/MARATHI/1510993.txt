      माहिती आणि प्रसारण मंत्रालय

      इफ्फि 2017 च्या सातव्या दिवशी अतानू मुखर्जी यांनी दिली “रुख” बाबत माहिती
      Posted On: 26 NOV 2017 10:20PM by PIB Mumbai


    नवी दिल्ली , 26 नोंव्हेबर 201 7


    गेली काही वर्ष जगभरातल्या सिनेरसिकांकडून इफ्फिची प्रतिक्षा केली जाते. वेगवेगळया विचारांचे, भाषांचे, संस्कृतीचे प्रेक्षक आणि चित्रपटकर्ते यांना एका मंचावर आणण्याचा प्रयत्न इफ्फीच्या माध्यमातून होत असतो.


    महोत्सवाच्या सातव्या दिवशी “ दी इंडियन पॅनोरमा : मीट दी डायरक्टर्समध्ये “ रुख ” या हिंदी चित्रपटाचे दिग्दर्शक अतानू मुखर्जी आणि सिनेमॅटोग्राफर पूजा गुप्ते सहभागी झाले होते. “ धुव्र ” या मुलाबाबत हा चित्रपट आहे. ध्रुव त्याच्या घरापासून लांब असलेल्या बोर्डिंग स्कूलमध्ये शिकत आहे, वडिलांच्या मृत्यूची बातमी कळेपर्यंत त्याच्या घरातल्या समस्यांबाबत तो अनभिज्ञ असतो. आपल्या वडिलांचा नक्की मृत्यू झाला की कट रचून त्यांची हत्या करण्यात आली. अशी शंका त्याच्या मनात येत असते. या सूत्राभोवती चित्रपट गुंफण्यात आला आहे.


    “ इफ्फीमध्ये स्थान मिळणे हा मोठा सन्मान आहे ” , असे अतानू मुखर्जी यांनी यावेळी सांगितले. “ हा माझा पहिलाच चित्रपट असून त्याच्या चित्रिकरणाचा प्रवास अविस्मरणीय होता. संकल्पना मनात येण्यापासून ती विकसित करण्यापर्यंतचा प्रत्येक क्षण अविस्मरणीय होता. इंडियन पॅनोरमामध्ये त्याला स्थान मिळाल्याबद्दल तसेच प्रेक्षकांचा त्याला चांगला प्रतिसाद लाभल्याचा आनंद वाटत आहे ” , असे मुखर्जी यांनी सांगितले.


    “ मनीष मुंद्रा उत्तम निर्माते असून त्यांनी दिलेला पाठिंबा कौतुकास्पद होता ” , असे पूजा गुप्ते यांनी सांगितले. ज्यांच्यासोबत काम करायला सर्वच जण उत्सुक असतात, अशा व्यक्तींपैकी मुंद्रा आहेत, असे गुप्ते यांनी सांगितले.


    गोव्यामध्ये 20 नोव्हेंबरपासून 48 वा इफ्फि महोत्सव चालू असून तो 28 नोव्हेंबरपर्यंत चालणार आहे.


    B.Gokhale/S.Kulkarni /Anagha


    

    
    (Release ID: 1510993) Visitor Counter : 5