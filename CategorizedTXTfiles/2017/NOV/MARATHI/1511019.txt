      माहिती आणि प्रसारण मंत्रालय

      इफ्फी 2017 मध्ये "आभासी वास्तव" संदर्भातील चर्चासत्राचे आयोजन
      Posted On: 26 NOV 2017 5:34PM by PIB Mumbai


      पणजी, 26 नोव्हेंबर 201 7


      इ फ्फी 2017 मध्ये आज " व्हर्चुअल रि ॲ लिटी : व्हेअर व्ही आर अँड व्हेअर आर व्ही हेडेड" या विषयावरील चर्चासत्राचे आयोजन करण्यात आले होते. व्ही आर अर्थात व्हर्चुअल रि ॲ लिटीशी निगडित चित्रपट क्षेत्रातील मान्यवर अविनाश कुमार , आनंद गांधी आणि विकास पांडे या चर्चासत्रात सहभागी झाले होते. टॉम मिलेन यांनी या चर्चासत्राचे सूत्रसंचालन केले.


      भविष्यात व्हर्चुअल रि ॲ लिटी क्षेत्राला भरपूर वाव असल्याचा सूर या चर्चासत्रात व्यक्त करण्यात आला. उत्साही वातावरण , नवनवीन तंत्रज्ञान , अत्याधुनिक सॉफ्टवेअर आणि हार्डवेअर , उत्तमोत्तम कल्पना यांचा सुयोग्य ताळमेळ साधला गेल्यास आगामी पाच वर्षात व्हर्चुअल रि ॲ लिटीचे क्षेत्र मोठ्या प्रमाणावर व्यापले जाईल अशी आशा यावेळी व्यक्त करण्यात आली.


      व्हर्चुअल रि ॲ लिटी क्षेत्रात उच्च गुणवत्तापूर्ण कलाकृतींची निमिर्ती केली जाते , त्यामुळे या कलाकृती महागड्या असल्याचे आनंद गांधी यांनी सांगितले. निधीची कमतरता हे या कलाकृतींच्या निर्मितीसाठी मोठे आव्हान असल्याचे मत वक्त्यांकडून व्यक्त करण्यात आले. आमच्याकडे उत्तमोत्तम कलाकृती , कल्पना , तंत्रज्ञान तयार आहे तसेच सध्या व्हर्चुअल रि ॲ लिटीसाठी चांगले वातावरणही उपलब्ध आहे त्यामुळे या कलाकृतींना निधी उपलब्ध करून देण्यासाठी अधिकाधिक लोकांनी पुढे यावे असे आवाहन यावेळी करण्यात आले. या निर्मात्यांबरोबर सहनिर्मात्यांची भूमिका बजावण्यास आपण तयार असल्याचे गांधी यावेळी म्हणाले.


      सध्या व्हर्चुअल रि ॲ लिटी क्षेत्राचे कार्य उत्तम गुणवत्तेसह छोट्या छोट्या स्टुडिओतून सुरु आहे. याच स्टुडिओमधून सर्व संशोधन , शैक्षणिक संशोधन , निर्मिती , मार्केटिंग , प्रसार अशी सर्व प्रक्रिया पूर्ण होत असून उत्तम गुणवत्ता हेच निधी मिळवण्यासाठी मोठा अडथळा ठरत असल्याची खंत गांधी यांनी यावेळी व्यक्त केली.


      व्हर्चुअल रि ॲ लिटी क्षेत्र म्हणजे भविष्यातील चित्रपट क्षेत्राचा उत्सव साजरा करणं आहे. त्यामुळे टोर ं टो , कान , दुबई , इ फ्फी यासारखे चित्रपट महोत्सव म्हणजे व्हर्चुअल रि ॲ लिटीसाठी मोठी बाजारपेठ असल्याचे अविनाश कुमार यांनी नमूद केले. व्हर्चुअल रि ॲ लिटी हि मागणी आणि पुरवठा अशी परस्पर प्रक्रिया आहे. आम्ही केवळ व्हर्चुअल रि ॲ लिटी कलाकृतींची निर्मिती करून चालणार नाही तर या कलाकृतींसाठीची मागणीही त्या प्रमाणात वाढली पाहिजे असे कुमार यांनी यावेळी स्पष्ट केले.


      व्हर्चुअल रि ॲ लिटीचा प्रेक्षकांच्या आरोग्यावर होणार परिणाम लक्षात घेता ते टाळण्यासाठी प्रयत्न सुरु आहेत असे कुमार यांनी सांगितले. व्हर्चुअल रि ॲ लिटी कलाकृती प्रदर्शित करण्यासाठीच्या सध्याच्या स्क्रीन्स आरोग्यावर दुष्परिणाम करणार नाहीत असे तंत्रज्ञान विकसित करण्याची गरज यावेळी व्यक्त करण्यात आली.


      N.Sapre / S.Tupe /P.Kor

    
    
    (Release ID: 1511019) Visitor Counter : 56