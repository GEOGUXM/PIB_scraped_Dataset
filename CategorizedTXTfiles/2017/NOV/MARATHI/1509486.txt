      पंतप्रधान कार्यालय

      मनिला येथे 15व्या आसियान-भारत शिखर परिषदेत पंतप्रधानांचे प्रारंभिक निवेदन
      Posted On: 14 NOV 2017 6:09PM by PIB Mumbai


    नवी दिल्ली 14 नोव्हेंबर 201 7


    महामहीम राष्ट्रपती ड्यूटर्टे,


    मान्यवर,


    राष्ट्रपती,


    आसियानच्या स्थापनेला 50 वर्षे पूर्ण होत असतांना मनिलाच्या माझ्या पहिल्या दौऱ्यावर आल्याचा मला आनंद होत आहे.


    आसियान-भारत संवाद भागिदारीची 25 वर्षेही आपण साजरी करत आहोत.


    या महत्वपूर्ण वर्षात आसियानची धुरा समर्थपणे सांभाळल्याबद्दल मी फिलिपाईन्सचे अभिनंदन करतो आणि या शिखर परिषदेसाठी उत्तम व्यवस्था केल्याबद्दल राष्ट्रपतींचे आभार मानतो.


    आसियान-भारत भागिदारी अधिक मजबूत करण्यासाठी समन्वयक देश म्हणून योगदान दिल्याबद्दल मी व्हिएतनामच्या सन्माननीय पंतप्रधानांचेही आभार मानतो.


    मान्यवरांनो,


    आसियानचा अभूतपूर्व प्रवास थक्क करणारा आहे.


    या ऐतिहासिक प्रसंगी, समान स्वप्न, समान ओळख आणि एक स्वतंत्र समाज म्हणून एकत्रितपणे काम करण्याचा आसियानचा यापुढेही प्रयत्न राहील, अशी मला खात्री वाटते.


    भारताचे ॲक्ट ईस्ट धोरण आसियान भोवती आहे आणि हिंद-प्रशांत क्षेत्रातील प्रादेशिक सुरक्षा व्यवस्थेतील महत्व स्पष्ट दिसून येते.


    तिसऱ्या आसियान-भारत कृती आराखड्याअंतर्गत, व्यापक सहकार्य कार्यक्रमाची प्रगती चांगली असून सुरक्षा, आर्थिक आणि सांस्कृतिक भागीदारी या राजकारणाच्या तीनही महत्वपूर्ण स्तंभांचा यात समावेश आहे.


    महामहीम,


    भारत आणि आसियान देशांमधील हजारो वर्षांपूर्वी स्थापन झालेल्या सागरी संबंधांमुळे त्याकाळी आपले व्यापार संबंध निर्माण झाले आणि ते अधिक दृढ करण्यासाठी आपण सामूहिक प्रयत्न करायला हवेत.


    प्रांतीय हित आणि त्याच्या शांततापूर्ण विकासाला अनुकूल नियम-आधारित प्रादेशिक सुरक्षा व्यवस्था साध्य करण्याच्या दिशेने आसियानला भारताचा ठोस पाठिंबा राहील.


    दहशतवाद आणि अतिरेकीवादाचा आपण वैयक्तिकरित्या सामना करत आहोत. मात्र आता या महत्वपूर्ण क्षेत्रात सहकार्य अधिक वृद्धिंगत करुन या आव्हानाचा एकत्रितपणे सामना करण्याची वेळ आली आहे.


    महामहीम,


    आपल्या 25व्या वर्धापनदिन सोहळ्याची ‘सामायिक मूल्ये, समान भविष्य’ ही संकल्पना असून, अनेक कार्यक्रमांद्वारे संयुक्तपणे साजरा केला जात आहे.


    या स्मृतीवर्षाची यथोचित सांगता करण्यासाठी आणि नवी दिल्लीत 25 जानेवारी 2018 रोजी भारत-आसियान विशेष स्मृती शिखर परिषदेत तुमचे स्वागत करण्यासाठी मी उत्सुक आहे.


    भारताच्या 69व्या प्रजासत्ताक दिन सोहळ्याचे प्रमुख पाहुणे म्हणून आसियान नेत्यांचे स्वागत करण्यासाठी भारताची सव्वाशे कोटी जनता उत्सुक आहे.


    आपले समान भविष्य प्रत्यक्षात साकारण्यासाठी तुमच्याबरोबर काम करण्यासाठी मी कटिबद्ध आहे.


    धन्यवाद !


    B.Gokhale /S.Kane/D.Rane


    

    
    (Release ID: 1509486) Visitor Counter : 18