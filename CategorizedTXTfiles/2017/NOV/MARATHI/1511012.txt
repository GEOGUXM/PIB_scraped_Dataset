      निती आयोग

      जागतिक उद्योजकता परिषदेचे पंतप्रधानांच्या हस्ते उद्या हैदराबादमध्ये उद्‌घाटन
      परिषदेत 52.5 टक्के महिला सहभागी
      
      
      
      अमेरिकी राष्ट्राध्यक्षांच्या सल्लागार इव्हांका ट्रम्प अमेरिकी प्रतिनिधी मंडळाचे नेतृत्व करणार

      Posted On: 27 NOV 2017 5:22PM by PIB Mumbai

      नवी दिल्ली 27 नोव्हेंबर 201 7


      हैदराबाद येथे 28 ते 30 नोव्हेंबर या कालावधीत जागतिक उद्योजकता परिषदेचे आयोजन करण्यात आले आहे. दक्षिण आशियात प्रथमच ही परिषद घेण्यात येत असून अमेरिका आणि भारत सरकार यांनी संयुक्तपणे या परिषदेचे आयोजन केले आहे. पंतप्रधान नरेंद्र मोदी यांच्या हस्ते उद्या दुपारी 4.30 वाजता या परिषदेचे उद्‌घाटन होणार आहे. अमेरिकी राष्ट्राध्यक्षांच्या सल्लागार इव्हांका ट्रम्प अमेरिकी प्रतिनिधी मंडळाचे नेतृत्व करणार आहेत.


      आठव्यांदा ही परिषद होत असून या परिषदेत जगभरातले गुंतवणूकदार, उद्योजक सहभागी होतात. यंदा या परिषदेची संकल्पना ‘महिला प्रथम, समृद्धी सर्वांसाठी’ अशी आहे. परिषदेत महिलांचे प्रमाण 52.5 टक्के आहे. ही पहिलीच अशी जागतिक उद्योजकता परिषद आहे, ज्यात महिला बहुसंख्य आहे.


      अफगाणिस्तान, सौदी अरेबिया आणि इस्रायलसह 10 देशांच्या प्रतिनिधी मंडळात केवळ महिलाच आहेत. महिला जेव्हा आर्थिकदृष्ट्या सक्ष्म असतात तेव्‍हा समाजाची, देशाची भरभराट होते या अमेरिका आणि भारत सरकारच्या धारणेप्रती वचनबद्धता दर्शवणारी संकल्पना यंदाच्या परिषदेची आहे. महिला उद्योजक नाविन्यता आणि रोजगार निर्मितीला चालना देतात तसेच जगातल्या मोठ्या आणि गंभीर आव्हानांचा सामनाही करतात.


      तीन दिवस चालणाऱ्या या परिषदेत अनेक चर्चासत्रं, शिबिरे होणार आहेत. 150 हून अधिक देशांमधले उद्योजक, गुंतवणूकदार या परिषदेत सहभागी होणार आहेत. नोंदणी केलेल्या सर्व सहभागी सदस्यांना सीमलेस नेटवर्किंगसाठी एक मोबाईल ॲप्लीकेशन सुरू करण्यात आले आहे.


      N.Sapre /S.Kakade /P.Kor


    

    
    (Release ID: 1511012) Visitor Counter : 13