      पंतप्रधान कार्यालय

      कुपोषण कमी करण्यासाठीच्या उपाययोजनांचा पंतप्रधानांकडून आढावा
      Posted On: 25 NOV 2017 3:37PM by PIB Mumbai


    नवी दिल्ली, 25 नोव्हेंबर 201 7


    भारतातल्या कुपोषण रोखण्यासाठी आणि कुपोषणाशी संबंधित समस्या दूर करण्यासाठीच्या उपाययोजना आणि यासंदर्भातल्या कामाच्या प्रगतीचा आढावा पंतप्रधान नरेंद्र मोदी यांनी काल घेतला. पंतप्रधान कार्यालय , नीती आयोग आणि अन्य मंत्रालयांचे अधिकारी या उच्चस्तरीय बैठकीला उपस्थित होते.


    कुपोषणाची सध्याची स्थिती आणि संबंधित प्रश्नांचा आढावा यावेळी घेण्यात आला. इतर विकसनशील देशातल्या पोषकतेसंदर्भातल्या यशस्वी उपक्रमांबाबतही यावेळी चर्चा झाली. पोषण कमी असणे , जन्मत: वजन कमी असणे , रक्त कमी असणे अथवा पंडुरोग तसेच खुरटी वाढ या समस्या कमी करण्याचे ठोस उद्दिष्ट ठेवून काम करण्याची गरज पंतप्रधानांनी व्यक्त केली. स्वातंत्र्याच्या 75 वर्षापर्यंत म्हणजे 2022 पर्यंत याची फलश्रुती दिसायला हवी यावर त्यांनी भर दिला.


    यासंदर्भात विशेषत: फारशी कामगिरी न झालेल्या जिल्ह्याबाबत पोषकतेविषयीच्या प्रगतीवर देखरेख ठेवण्याबाबतही चर्चा झाली.


    स्वच्छ भारत अभियान , मिशन इंद्रधनुष्य , बेटी बचाओ-बेटी पढाओ , प्रधानमंत्री मातृवंदना योजना या सरकारच्या उपक्रमांचा पोषणावर सकारात्मक परिणाम दिसत आहे, यावर वरिष्ठ अधिकाऱ्यांनी वारंवार भर दिला.


    यासंदर्भात , पोषणाशी प्रत्यक्ष अथवा अप्रत्यक्ष संबंध असणाऱ्या आणि परिणाम करणाऱ्या केंद्र आणि राज्याच्या सर्व योजनांत समन्वय राखण्याचे आवाहन पंतप्रधानांनी केले.


    अपेक्षित परिणाम साध्य करण्यासाठी पोषकतेविषयी सामाजिक जागृती वाढवायला हवी. यासाठी अनौपचारिक माध्यमांच्या वापराच्या महत्वावर त्यांनी भर दिला.


    N.Sapre/N.Chitale/ D.Rane

    
    
    (Release ID: 1510846) Visitor Counter : 14