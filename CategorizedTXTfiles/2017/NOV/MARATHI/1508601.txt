      ग्रामीण विकास मंत्रालय

      ग्रामीण विकासासाठी राज्यांना पुरेसा निधी उपलब्ध
      Posted On: 07 NOV 2017 2:25PM by PIB Mumbai


    नवी दिल्ली 7 नोव्हेंबर 201 7


    केंद्र सरकारने वर्ष 2017-18 मध्ये मनरेगासाठी आत्तापर्यंतचा सर्वाधिक 48,000 कोटी रुपयांचा निधी जारी केला आहे. या वर्षी ग्रामीण विकास मंत्रालयाच्या सर्व योजनांसाठी एकूण 1,05,442 कोटी रुपये प्राप्त झाले आहेत. ग्रामीण विकास मंत्रालय 85 टक्के प्रकरणांमध्ये 15 दिवसांच्या आत कामगारांना त्यांचे वेतन देत आहेत. 2015-16 आणि 2016-17 मध्ये हे क्रमश: 37 टक्के आणि 42 टक्के होते.


    राज्यांनी सर्व आर्थिक नियमांचे पालन केले असल्यास त्यांना दरवर्षी सप्टेंबरच्या सुरुवातीला निधीचा दुसरा हप्ता दिला जातो. ज्या राज्यांनी वर्ष 2016-17 चा लेखा अहवाल केंद्र सरकारकडे सादर केला आहे त्यांना ग्रामीण विकास मंत्रालयाने मनरेगाचे वेतन आणि साधनसामग्री घेण्यासाठी निधीचा दुसरा हप्ता जारी केला आहे. मागील दहा दिवसात राजस्थान, उत्तर प्रदेश, झारखंड, गुजरात, मध्य प्रदेश, सिक्कीम आणि तामिळनाडू या राज्यांना निधी उपलब्ध करुन देण्यात आला आहे.


    ग्रामीण क्षेत्राच्या सर्वांगीण विकासासाठी केंद्र सरकारने डीएवाय-एनआरएलएम, पीएमजीएसवाय, पीएमएवाय (जी) आणि इतर उपक्रमांसाठीच्या निधीमध्ये वाढ केली आहे, ही बाब उल्लेखनीय आहे. डिसेंबर 2018 पर्यंत पीएमएवाय (जी) अंतर्गत 1 कोटी नवीन घरं बांधली जातील. पीएमजीएसवाय एका वर्षात 29,000 कोटी रुपयांचा निधी खर्च करत आहे. यामध्ये राज्यांचा हिस्सा देखील समाविष्ट आहे. स्वच्छ भारत अभियान ,14 वा वित्त आयोग आणि अन्य काही उपक्रम देखील ग्रामीण क्षेत्रांमध्ये कामगार आधारित रोजगार वाढवण्यासाठी उल्लेखनीय योगदान करत आहेत.


    N.Sapre /S.Mhatre/P.Malandkar

    
    
    (Release ID: 1508601) Visitor Counter : 8