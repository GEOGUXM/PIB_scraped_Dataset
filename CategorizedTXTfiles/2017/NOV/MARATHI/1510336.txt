      आरोग्य आणि कुटुंब कल्याण मंत्रालय

      सार्वजनिक आरोग्यविषयक उद्दिष्टे साध्य करण्यासाठी भारत कटिबद्ध - जे पी नड्डा
      Posted On: 21 NOV 2017 5:06PM by PIB Mumbai


    नवी दिल्ली, 21 नोव्हेंबर 201 7


    सार्वजनिक आरोग्यविषयक सर्व उद्दिष्टे साध्य करण्यासाठी भारत, राष्ट्रीय आणि जागतिकदृष्ट्याही कटिबद्ध आहे, असे केंद्रीय आरोग्य आणि कुटुंबकल्याणमंत्री जे पी नड्डा यांनी म्हटले आहे. परवडणाऱ्या दरात वैद्यकीय उपकरणे मिळण्याचे केंद्र म्हणून भारत विकसित व्हावा, यावर सरकार लक्ष केंद्रित करत असल्याचेही त्यांनी स्पष्ट केले. वैद्यकीय उत्पादनविषयक पहिल्या जागतिक परिषदेत ते आज नवी दिल्लीत बोलत होते. वैद्यकीय क्षेत्रातले नाविन्यपूर्ण शोध व्यापक प्रमाणात जनतेपर्यंत पोहोचावेत, यासाठी परवडणाऱ्या दरात वैद्यकीय उत्पादने विकसित करण्याबाबत उद्योगक्षेत्र आणि वैद्यकशिक्षण क्षेत्र यांच्यातल्या सहकार्याला प्रोत्साहन देण्याची गरज त्यांनी व्यक्त केली.


    सुरक्षित, प्रभावी आणि दर्जेदार वैद्यकीय उत्पादने आणि शिक्षणाबरोबरच नाविन्यता आणि कल्पकतेलाही चालना या दोन पैलूवर सार्वजनिक आरोग्य क्षेत्रातले संशोधन आणि विकास आधारित हवे, असे केंद्रीय आरोग्य आणि कुटुंबकल्याण राज्यमंत्री अश्विनीकुमार चौबे यांनी व्हिडीओ कॉन्फरन्सिंगद्वारे संबोधित करताना सांगितले.


    G.Chipalkatti /N.Chitale/ D.Rane

    
    
    (Release ID: 1510336) Visitor Counter : 7