      दूरसंचार आणि माहिती तंत्रज्ञान मंत्रालय

      डाक अदालत
      Posted On: 20 NOV 2017 5:31PM by PIB Mumbai


    मुंबई, 20 नोव्हेंबर 201 7


    टपाल खात्याशी संबंधित तक्रारींचे निराकरण करण्यासाठी टपाल विभागाकडून डाक अदालत आयोजित करण्यात येते. टपाल खात्याच्या दक्षिण मुंबई विभागाच्या वरिष्ठ अधिक्षकांनी येत्या 15 डिसेंबरला डाक अदालतचे आयोजन केले आहे. मुंबई जीपीओ, न्यू ॲनेक्स बिल्डिंग, पाचवा मजला इथे त्यांच्या कार्यालयात सकाळी अकरा वाजता ही डाक अदालत होणार आहे. मुंबई दक्षिण विभागातल्या सहा महिन्यात ज्यांचे निराकरण झाले नाही, अशा टपालविषयक तक्रारी / गाऱ्हाणी या डाक अदालतमधे समाविष्ट करण्यात येतील. स्पीड पोस्ट, रजिस्टर्ड, अनरजिस्टर्ड टपाल, बचत खाती, मनीऑर्डरचे पैसे न मिळणे यासारख्या तक्रारींचा यात विचार करण्यात येईल.


    तक्रारदाराने, मूळ तक्रार कोणत्या अधिकाऱ्याकडे केली होती, त्याचे नाव, हुद्दा, मनी ऑर्डर/सेव्हींग बँक खाते इत्यादी माहिती तक्रारदाराने, तक्रारीत नमूद करायची आहे. टपालविषयक तक्रार करायची आहे, त्यांनी येत्या 5 डिसेंबरपूर्वी एसएस शिरसी, टपाल कार्यालय, मुंबई दक्षिण विभाग, पाचवा मजला, न्यू ॲनेक्स बिल्डिंग, मुंबई जीपीओ मुंबई 400001 या पत्त्यावर आपल्या तक्रारी दोन प्रतीसह पाठवाव्यात अस टपाल खात्याच्या पत्रकात म्हटलं आहे.


    G.Chipalkatti /N.Chitale/ D.Rane

    
    
    (Release ID: 1510242) Visitor Counter : 15