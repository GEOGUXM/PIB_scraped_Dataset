      माहिती आणि प्रसारण मंत्रालय

      इफ्फीत इंडियन पॅनोरमा विभागात कथाबाह्य चित्रपटांच्या दिग्दर्शकांशी संवाद साधण्याची संधी देणारा ‘मिट-द डायरेक्टर्स ऑफ नॉन फिचर फिल्म’
      Posted On: 22 NOV 2017 7:01PM by PIB Mumbai


    पणजी, 21 नोव्हेंबर 201 7


    भारतीय आंतरराष्ट्रीय चित्रपट महोत्सवात आज इंडियन पॅनोरमा विभागात, कथाबाह्य चित्रपटांच्या संचालकांशी संवाद साधण्याची संधी उपलब्ध करुन देणारा ‘मिट- द डायरेक्टर्स ऑफ नॉन फिचर फिल्म्स’ हा कार्यक्रम आयोजित करण्यात आला होता. मराठी चित्रपट बलुतचे दिग्दर्शक अजय कुरणे, मेघनाद बोध रोहोस्यो या बंगाली चित्रपटाचे दिग्दर्शक अनिक दत्ता, व्हिलेज रॉक स्टार्स या आसामी चित्रपटाचे दिग्दर्शक रिमा दास, द वॉटरफॉल या इंग्रजी चित्रपटाचे दिग्दर्शक लिपिका सिंग दराई यांनी प्रसार माध्यमांशी संवाद साधला.


    व्हिलेज रॉक स्टार्सचे दिग्दर्शन करणाऱ्या रिमा दास यांनी चित्रपटाविषयी आपले अनुभव कथन केले. साधनसंपत्तीचा अभाव असणाऱ्या खेड्यात राहणाऱ्या मात्र मोठी स्वप्न उराशी बाळगणाऱ्या मुलीविषयी हा चित्रपट आहे. साधनसंपत्ती नसली तरीही ते आयुष्याचा आनंद उपभोगतात. आसाम मधल्या दुर्गम भागात राहणाऱ्या धनू या 10 वर्षाच्या मुलीची ही कहाणी आहे.


    गुंतागुंतीच्या नागरी नातेसंबंधांचे कथाबाह्य चित्रपटांमधून दर्शन घडविणे सोपे नसल्याची भावना मेघनाद बोध रोहोस्योचे दिग्दर्शक अनिक दत्ता यांनी व्यक्त केली.


    मराठी कथाबाह्य चित्रपट बलुतं हा गावातील सेवांचा मोबदला पैशाच्या स्वरुपात न देता वस्तू किंवा सेवा रुपात देणाऱ्या देवाणघेवाणीच्या यंत्रणेवर आधारित असल्याचे दिग्दर्शक जय कुरणे यांनी सांगितले. व्हॉटस ॲप मेसेजवरुन या चित्रपटाची स्फूर्ती घेतल्याचे ते म्हणाले. महिला सबलीकरणाविषयी प्रत्येक जण बोलतो मात्र वास्तवात संपूर्ण वेगळे अनुभवायला मिळते. ग्रामीण महाराष्ट्रात एका महिलेला केशकर्तनकार स्वरुपात पाहण्याची कल्पनाही केली गेली नव्हती. सर्व अडचणींवर मात करत शांताबाई यांनी आपला पारंपरिक व्यवसाय स्वीकारला. त्यांच्या संघर्षाची, धाडसीपणाची कहाणी या चित्रपटात आहे.


    विकास आणि पर्यावरण यांच्यात नेहमीच संघर्ष दिसून येतो, असे सांगून आपण निसर्गापासून दूर चालल्याची खंत द वॉटरफॉल या चित्रपटाच्या दिग्दर्शक रिमा दास यांनी व्यक्त केली. या चित्रपटात हाच विषय मांडण्यात आला आहे.


    Gopal /N.Chitale/ D.Rane


    

    
    (Release ID: 1510538) Visitor Counter : 5