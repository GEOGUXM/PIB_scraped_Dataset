      गृह मंत्रालय

      आपत्तींची तीव्रता कमी करण्यात समाज जागृती प्रशिक्षणाची भूमिका महत्वाची – हंसराज अहिर
      Posted On: 23 NOV 2017 4:59PM by PIB Mumbai


    नवी दिल्ली, 23 नोव्हेंबर 201 7


    आपत्तींचा धोका आणि तीव्रता कमी करण्यात समाज जागृती प्रशिक्षणाची महत्वाची भूमिका असल्याचे केंद्रीय गृह राज्यमंत्री हंसराज अहिर यांनी म्हटले आहे. आपत्ती व्यवस्थापन आणि जागृतीसाठी उपक्रम या विषयावरच्या कार्यक्रमात शालेय विद्यार्थ्यांना ते संबोधित करत होते. आपत्ती व्यवस्थापन आणि आपत्तींची तीव्रता कमी करण्यात शालेय आणि महाविद्यालयीन विद्यार्थ्यांसह युवकही प्रशिक्षण आणि प्रतिसादाबाबत जागृतीसाठी महत्वाची भूमिका बजावू शकतात, असेही त्यांनी सांगितले.


    आण्विक, नैसर्गिक अशा कोणत्याही स्वरुपातल्या आपत्तीसाठी त्यातून उद्‌भवणाऱ्या परिस्थितीला जलद आणि प्रभावी रीतीने हाताळण्यासाठी समाज जागृतीची भूमिका महत्वाची ठरते. शैक्षणिक संस्थातून आपत्ती व्यवस्थापनासंदर्भात दर्जेदार प्रशिक्षणाच्या महत्वावर त्यांनी भर दिला. आपत्तीचा धोका कमी करण्यासंदर्भात आधुनिक तंत्रज्ञानाने युक्त असणे आवश्यक असल्याचे ते म्हणाले.


    Gopal / N.Chitale / D.Rane

    
    
    (Release ID: 1510621) Visitor Counter : 5