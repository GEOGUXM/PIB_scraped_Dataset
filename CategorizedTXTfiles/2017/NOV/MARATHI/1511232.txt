      अर्थ मंत्रालय

      आयजीएसटी परतावा आणि वापरले न गेलेल्या इनपुट टॅक्स क्रेडिटच्या परताव्यासाठी निर्यातदारांनी टेबल 6 ए आणि जीएसटीआर 3 बी भरावे
      Posted On: 29 NOV 2017 4:25PM by PIB Mumbai


    नवी दिल्ली , 29 नोंव्हेबर 201 7


    निर्यात होणाऱ्या वस्तूंवरील आयजीएसटी तसेच निर्यातीवर इनपुट टॅक्स क्रेडिट यासंदर्भातील परतावा मंजूर होण्यासंदर्भात निर्यातदारांनी केलेल्या तक्रारींची केंद्र सरकारने दखल घेतली आहे.


    आयजीएसटीसंदर्भात जुलै 2017 मध्ये निर्यातीसाठीचे परताव्यासाठीचे बहुतांश दावे निकाली काढण्यात आले आहेत. तर ऑगस्ट, सप्टेंबर आणि ऑक्टोबर 2017 मध्ये ज्यांनी अचूक परतावे दाखल केले आहेत त्यांचे दावेही निकाली काढण्यात येत आहेत.


    परतावा मंजूर होण्यासाठी लागणाऱ्या विलंबामागचे एकमेव कारण विवरणपत्र दाखल करताना निर्यातदारांकडून होणाऱ्या चुका हे आहे. आयजीएसटी परताव्यासाठी निर्यातदारांनी जीएसटीएन पोर्टलवर जीएसटीआर 1 चे टेबल 6 ए आणि जीसटीआर 3 बी तसेच कस्टम्स ईडीआय सिस्टिमवर नौवहन बिल अचूक भरणे आवश्यक आहे. वापरले न गेलेल्या इनपुट टॅक्स क्रेडिटवरील परताव्यासाठी निर्यातदारांनी सामायिक पोर्टलवरील फॉर्म जीएसटी आरएफडी -01ए भरणे आवश्यक आहे.


    निर्यातदारांना परताव्याची रक्कम जलदगतीने मिळावी, यासाठी सरकारने विविध उचलली आहेत.


    G.Chippalkatti /S.Kulkarni/ Anagha


    

    
    (Release ID: 1511232) Visitor Counter : 7