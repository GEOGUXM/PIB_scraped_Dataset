      माहिती आणि प्रसारण मंत्रालय

      इफ्फी 2017 च्या आठव्या दिवशी भारतीय पॅनोरमामध्ये दिग्दर्शकांशी चर्चा
      Posted On: 27 NOV 2017 10:36PM by PIB Mumbai


    नवी दिल्ली , 27 नोंव्हेबर 201 7


    गेली काही वर्षे भारतीय आंतरराष्ट्रीय चित्रपट महोत्सवात जागतिक आणि भारतीय चित्रपटांमध्ये दिसून येणाऱ्या नवनवीन शैलींबाबत सातत्याने चर्चा होते. या व्यासपीठाने नेहमीच युवा चित्रपट निर्माता आणि सर्जनशील कलाकारांना प्रोत्साहत केले आहे.


    यावर्षीच्या महोत्सवात भारतीय पॅनोरमामध्ये युवा चित्रपट निर्मात्यांनी आपल्या कलाकृतींबद्दलचे नवे विचार मांडले. प्रायोगिक चित्रपटांची निर्मिती करण्याची इच्छा यावर्षीच्या महोत्सवात प्रदर्शित चित्रपटांमध्ये दिसून आली. या उपक्रमात माछेर झोलचे दिग्दर्शक प्रतिम गुप्ता अम्मा मेरी चित्रपटाचे दिग्दर्शक तरुण जैन, नेम प्लेस ॲनिमल थिंग चित्रपटाचे दिग्दर्शक नितीन आर तसेच टेक ऑफचे दिग्दर्शक महेश नारायण सहभागी झाले. या सर्वांनी चर्चा करतांना आपले विचार व्यक्त केले.


    टेक ऑफ चित्रटाचे दिग्दर्शक महेश यांनी केरळमधून येणाऱ्या परिचारिकांच्या जीवनमानाबाबत विवेचन केले. “ केरळमधून युध्द क्षेत्रात जाणाऱ्या परिचारिकांची संख्या मोठी आहे मात्र त्यांना योग्य वेतन मिळत नाही. सीमेवर कार्यरत असणाऱ्यांइतकाच सन्मान त्यांना मिळायला हवा. त्यांना प्रसंगी गोळयाही झेलाव्या लागतात. त्यासाठी त्या तयार नसल्या तरीही तेथे जातात. हीच समस्या माझ्या चित्रपटाची प्रेरणा आहे ” , असे त्यांनी सांगितले.


    आपल्या चित्रपटाबद्दल बोलतांना प्रितम यांनी सांगितले की, हा चित्रपट नातेसंबंध आणि विघटीत कुटुंबाबद्दल आहे. चित्रपटात भोजनाचा वापर रुपकासारखा केला आहे. चित्रपटामध्ये भोजनाशी संबंधित अनेक स्मरणीय दृष्यांचे चित्रिकरण करण्यात आल्याचे त्यांनी आवर्जुन सांगितले.


    कोणत्याही प्रकारचे औपचारिक शिक्षण न घेता आपण नेम प्लेस ॲनिमल थिंग हा चित्रपट तयार केल्याचे नितीन या दिग्दर्शकाने सांगितले. तर हरियाणामध्ये गेल्या दहा वर्षांमध्ये ज्या योजनांशी संबंधित काम केले, त्यातून चित्रपटाची प्रेरणा मिळाल्याचे तरुण जैन यांनी नमूद केले.


    गोव्यामध्ये 20 ते 28 नोव्हेंबर 2017 या अवधीत 48 व्या भारतीय आंतरराष्ट्रीय चित्रपट महोत्सवाचे आयोजन करण्यात आले आहे.


    G.Chippalkatti /M.Pange/ Anagha


    

    
    (Release ID: 1511117) Visitor Counter : 5