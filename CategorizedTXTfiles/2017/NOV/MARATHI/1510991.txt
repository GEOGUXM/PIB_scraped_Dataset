      माहिती आणि प्रसारण मंत्रालय

      सुशांत सिंग रजपूत आणि शेखर कपूर यांनी इफ्फि 2017 मध्ये मास्टर-क्लासच्या माध्यमातून संवाद साधला
      Posted On: 26 NOV 2017 4:18PM by PIB Mumbai


    नवी दिल्ली , 26 नोंव्हेबर 201 7


    पद्‌मश्री, बीएफटीए अर्थात बाफ्ता आणि राष्ट्रीय पुरस्कार विजेते शेखर कपूर यांनी अभिनेता सुशांत सिंग राजपूतसह 48 व्या भारतीय आंतरराष्ट्रीय चित्रपट महोत्सवाच्या सातव्या दिवशी “ मास्टर क्लास ” च्या माध्यमातून उपस्थितांशी संवाद साधला.


    1983 मध्ये “ मासूम ” या चित्रपटाद्वारे अनेक पुरस्कारप्राप्त दिग्दर्शनात पदार्पण केलेल्या शेखर कपूर यांना 1994 मध्ये “ बॅडिट क्वीन ” या बॉलिवूड चित्रपटाने आंतरराष्ट्रीय स्तरावर मान्यता मिळवून दिली. त्यावर्षी त्यांना हिंदीतील सर्वोत्तम चित्रपटासाठी राष्ट्रीय पुरस्कार, सर्वोत्तम चित्रपटासाठी फिल्मफेअर, समीक्षक पुरस्कार आणि सर्वोत्तम दिग्दर्शनासाठी पुरस्कार मिळाला. 1994 मध्ये कान्स चित्रपट महोत्सवात “ डायरेक्टर्स फोर्टनाईट ” विभागात याचा प्रिमिअर झाला तसेच एडिनबर्ग चित्रपट महोत्सवातही हा चित्रपट दाखवण्यात आला.


    चित्रपटनिर्मितीच्या विविध बाबी शिकण्यापासून म्हणजेच पटकथा ते चित्रपट पूर्ण होण्याच्या प्रक्रियेपर्यंतच्या प्रवासाबाबत विचारलेल्या प्रश्नांना त्यांनी विनोदी ढंगात उत्तरे देत उपस्थितांचे मनोरंजन केले.


    सुशांत सिंग राजपूत यांच्याबरोबरच्या मैत्रीपूर्ण संबंधांबाबत बोलताना शेखर कपूर म्हणाले की, सुशांत हा उत्तम अभिनेता आहे आणि चित्रपटाविषयी त्याला उत्तम जाण आहे. चित्रपटांच्या कथांबाबत आम्ही एकमेकांशी चर्चा करत असतो, असे ते म्हणाले.


    आपल्या कारकीर्दीत प्रत्येक टप्प्यावर जोखीम पत्करत विविध धाटणीचे चित्रपट सुशांतने केले आहेत. त्यांनी शेखर कपूर यांना आव्हानात्मक प्रश्न विचारुन संभाषणाला सुरुवात केली.


    मास्टर-क्लासमधील सहभागाबाबत बोलताना सुशांत म्हणाला की येथील लोकांप्रमाणेच शेखर कपूर यांना ऐकण्यासाठी येथे आलो आहे आणि मला त्यांना काही प्रश्न विचारायचे आहेत. मी विज्ञान शाखेचा विद्यार्थी आहे, मात्र मला नेहमीच कला सादर करण्यात रस होता. मी थोडा गोंधळलो होतो आणि यातून मार्ग शोधत होतो. या सत्रात सहभागी झाल्याचा मला अभिमान वाटतो आणि माझ्या सर्व प्रश्नांची उत्तरे दिल्याबद्दल मी शेखर कपूर यांचा आभारी आहे.


    B.Gokhale/S.Kane /Anagha


    

    
    (Release ID: 1510991) Visitor Counter : 5