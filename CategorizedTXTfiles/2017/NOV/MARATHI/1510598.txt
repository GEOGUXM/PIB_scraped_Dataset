      श्रम आणि रोजगार मंत्रालय

      निवृत्ती वेतनधारकांचे जीवन प्रमाणपत्र सुलभपणे सादर करण्यासाठी ईपीएफओकडून तरतूद
      Posted On: 22 NOV 2017 7:26PM by PIB Mumbai


    नवी दिल्ली, 22 नोव्हेंबर 201 7


    कर्मचारी निवृत्तीवेतन योजना 1995 अंतर्गत, निवृत्ती वेतनधारकांना दरवर्षी नोव्हेंबर महिन्यात हयातीचा दाखला सादर करावा लागतो. 2016 पासून निवृत्ती वेतनधारकांना डिजिटली जीवन प्रमाणपत्राची सुविधा देण्यात आली आहे.


    निवृत्ती वेतनधारकांना जीवन प्रमाणपत्र सादर करण्यात येणाऱ्या अडचणी दूर करण्याच्या उद्देशाने काही निर्णय घेण्यात आले आहेत. त्यानुसार ज्या निवृत्ती वेतनधारकांनी याआधीच्या वर्षात जीवनप्रमाण डिजिटली सादर केले आहे, त्यांना चालू वर्षात डिजिटल जीवन प्रमाणपत्र सादर करण्याची आवश्यकता नाही. डिजिटल प्रमाणपत्र सादर करण्यासाठी त्यांना अडचण येत असल्यास त्यांनी संबंधित बँकेच्या शाखेत कागदावरचे प्रमाणपत्र सादर केले तरी ग्राह्य मानले जाईल. ज्यांना डिजिटल जीवन प्रमाण सादर करायचे आहेत, त्या व्यक्ती डिजिटल प्रमाणपत्र सादर करु शकतात.


    जे निवृत्ती वेतनधारक अपरिहार्य कारणामुळे डिजिटल प्रमाणपत्र सादर करु शकले नाहीत, त्यांच्याकडून कागदी प्रमाणपत्र स्वीकारले जाईल, मात्र यासंदर्भातले कारणही यावेळी देणे आवश्यक आहे.


    ज्यांनी आतापर्यंत एकदाही डिजिटल जीवन प्रमाणपत्र सादर केले नाही, त्यांनी नोव्हेंबर 2017 मधे डिजिटल प्रमाणपत्र देणे आवश्यक आहे.


    Gopal /N.Chitale/ D.Rane


    

    
    (Release ID: 1510598) Visitor Counter : 9