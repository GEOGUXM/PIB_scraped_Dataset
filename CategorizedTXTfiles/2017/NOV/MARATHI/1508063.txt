      पेट्रोलियम आणि नैसर्गिक वायू मंत्रालय

      बँकॉक इथल्या 7 व्या आशियाई ऊर्जा मंत्र्यांच्या गोलमेज परिषदेत पेट्रोलियम मंत्री धर्मेंद्र प्रधान यांचे भाषण
      Posted On: 02 NOV 2017 5:40PM by PIB Mumbai


      नवी दिल्ली 2 नोव्हेंबर 201 7


      ऊर्जा क्षेत्राचा विचार करता अनेक महत्त्वपूर्ण देशांच्या मंत्र्यांबरोबर मी या बैठकीत सहभागी होत आहे, ही माझ्यासाठी अभिमानाची गोष्ट आहे. आशिया हा ऊर्जेच्या क्षेत्रात सर्वाधिक मोठा उत्पादक आणि ग्राहकही आहे. आंतरराष्ट्रीय ऊर्जा मंच अर्थात आयईएफ, आशियाई देशातील मंत्र्यांची परिषद सातत्याने आयोजित करत आहे याचा मला आनंद वाटतो. अशा बैठकांमुळे ऊर्जेसंदर्भातल्या महत्त्वपूर्ण विभागांवर प्रादेशिक स्तरावर लक्ष केंद्रीत करता येते.


      आंतरराष्ट्रीय ऊर्जा मंच अर्थात आयईएफ ही ऊर्जा विषयाबाबतची सर्वाधिक सदस्य असणारी आंतरराष्ट्रीय संस्था आहे. 6 खंडातील देश या मंचाचे सदस्य आहेत. तसंच या मंचाच्या सदस्यांद्वारे जागतिक तेल आणि भूगर्भ वायूचा 90 टक्के पुरवठा होतो. उत्पादक आणि ग्राहक यांच्यासाठी जागतिक ऊर्जा मुद्यांवर चर्चा करण्यासाठी हा सर्वोत्तम मंच आहे. या मंचाचे सदस्य व्हायला कोणतीही आडकाठी नाही. OPEC, IEA आणि IGU या संस्थांसोबत IEF समन्वयाने कार्य करत आहे. तसेच G-20 च्या सदस्य राष्ट्रांपैकी 18 राष्ट्र IEF चे सदस्य आहेत. G -20 देशांमध्ये IEF ची भूमिका महत्त्वपूर्ण आहे.


      मोठ्या संख्येनं तेल आणि भूगर्भ वायू उत्पादक देश जागतिक पातळीवर मुक्त बाजारपेठ दराला चालना देत आहेत. यामुळे तेल आणि भूगर्भ वायू जगतातील परंपरागत केंद्रस्थानं बदलू लागलं आहे. ओपेकची भूमिका आता किंमती निश्चित करण्याऐवजी किंमती स्थिर करण्याकडे वळली आहे. जागतिक पातळीवर हे बदल होत असताना आपण जबाबदार किंमती, पायाभूत सुविधा उभारणे आणि भूगर्भ वायूशी खनिज तेलाच्या किंमती निगडीत करणे, तसंच गंतव्य स्थान निश्चिती याबरोबरच इतर मुद्दे रद्द करण्यासंदर्भात रचनात्मक भूमिका निभावायला हवी.


      आपले एकत्रित ध्येय साध्य करण्यासाठी सहकार्य आणि नवकल्पना अंमलात आणण्याबाबतही विचार करण्याची गरज आहे.


      जगातील 17 टक्के लोकसंख्या दुसऱ्या औद्योगिक क्रांतीला बळ देणाऱ्या विजेपासून वंचित आहे तर तिसऱ्या औद्योगिक क्रांतीतील मुख्य मुद्दा असणारी इंटरनेट सुविधा जगातल्या 50 टक्के लोकांपर्यंत पोहोचलेली नाही. पंतप्रधान नरेंद्र मोदींनी मांडलेल्या ऊर्जा सुलभता, ऊर्जा कार्यक्षमता, टिकावू ऊर्जा तसेच ऊर्जा सुरक्षा या मुद्यांचा या मंचावरुन प्रचार होण्याची गरज आहे.


      10 ते 12 एप्रिल 2018 दरम्यान भारतात नवी दिल्लीत पुढील IEF मंत्रीस्तरीय बैठक होणार आहे.


      B.Gokhale /J.Patankar/P.Kor


    

    
    (Release ID: 1508063) Visitor Counter : 15