      माहिती आणि प्रसारण मंत्रालय

      इफ्फि २०१७ मध्ये 'मनुसंगदा ' आणि 'पिंपळ' या चित्रपटांद्वारे इंडियन पॅनोरामाला प्रारंभ
      Posted On: 23 NOV 2017 7:42PM by PIB Mumbai


    नवी दिल्ली , 23 नोंव्हेबर 201 7


    गोव्यातील आंतरराष्ट्रीय चित्रपट महोत्सवात इंडियन पॅनोरमामध्ये 'मनुसंगदा ' आणि 'पिंपळ' हे चित्रपट दाखवण्यात आले. यावेळी प्रेक्षकांकडून मिळालेला प्रतिसाद आणि इफ्फितील अनुभव सांगण्यासाठी या चित्रपटांचे दिग्दर्शक अमशन कुमार आणि गजेंद्र अहिरे उपस्थित होते. अमशन कुमार हे राष्ट्रीय पुरस्कार विजेते दिग्दर्शक आहेत आणि त्यांनी अनेक पुरस्कार जिंकले आहेत. गजेंद्र अहिरे यांनी ४६ चित्रपट बनवले आहेत आणि आंतरराष्ट्रीय चित्रपट महोत्सवाच्या इंडियन पॅनोरमासाठी ७ वेळा चित्रपटांची निवड झालेल्या दुर्मिळ दिग्दर्शकांपैकी ते एक आहेत.


    अमशन कुमार म्हणाले कि इंडियन पॅनोरमा विभागासाठी दाखवण्यात आलेल्या चित्रपटांचा दिग्दर्शक या नात्याने मी दुसऱ्यांदा इफ्फिला आलो आहे. इतक्या वर्षात इफ्फि अधिक परिपकव बनला आहे. आणि यात दोनदा चित्रपट दाखवला जातो. एकदा इंडियन पॅनोरमा विभागात आणि एकदा सामान्य प्रेक्षकांसाठी. मी बरेचसे डॉक्युमेंट्रीपट बनवले आहेत मात्र माझ्या ग्रामीण भागातील अनुभवानंतर हा माझा दुसरा चित्रपट आहे. जेव्हा जेव्हा मी गावांना भेट देतो , तेव्हा मी त्यांना भेडसावणाऱ्या समस्या विचारतो. पण मला आश्चर्य वाटले जेव्हा त्यांनी स्मशानभूमीची मागणी केली. त्यामुळे मनुसंगदा हा चित्रपट त्यावरच आधारित आहे.


    गजेंद्र म्हणाले कि इफ्फि बरोबरचे माझे नाते खूप जुने आहे. २००४ मध्ये 'नॉट ओन्ली मिसेस राऊत' हा माझा चित्रपट या महोत्सवात दाखवण्यात आला होता आणि तेव्हापासून मी या प्रतिष्ठेच्या महोत्सवासाठी येत आहे. मी अनेक चित्रपट पाहिले आणि एक विद्यार्थी म्हणून खूप काही शिकायला मिळाले. मी चित्रपटांचे नवीन स्वरूपही जाणून घेतले. हा शिकण्याचा अनुभव खूप काही देऊन जातो.


    मनुसंगदा या एकमेव तामिळ चित्रपटाचा इंडियन पॅनोरमासाठी निवडण्यात आलेल्या २६ चित्रपटामध्ये समावेश आहे.


    Gopal/S.Kane /Anagha


    

    
    (Release ID: 1510772) Visitor Counter : 8