      माहिती आणि प्रसारण मंत्रालय

      इफ्फि २०१७ मध्ये नितेश तिवारी यांच्या टीम दंगलने मास्टर क्लासचे आयोजन केले
      Posted On: 23 NOV 2017 6:40PM by PIB Mumbai


    नवी दिल्ली , 23 नोंव्हेबर 201 7


    गोव्यात सुरु असलेल्या आंतरराष्ट्रीय चित्रपट महोत्सवाच्या चौथ्या दिवशी 'दंगल' चित्रपटाचे लेखक आणि दिग्दर्शक नितेश तिवारी यांनी चित्रपटाचे लेखक पियुष गुप्ता आणि निखिल मेहरोत्रा यांच्यासह मास्टर क्लास आयोजित केला आणि दंगल चित्रपटाबाबतचा अनुभव आणि हा चित्रपटामागची विचार प्रक्रिया विशद केली.


    यावेळी उपस्थित विद्यार्थी आणि माध्यम प्रतिनिधींना संबोधित करताना नितेश म्हणाले कि दंगल बनवताना आम्हाला आलेले अनुभव , आठवणी सांगण्याचा तसेच त्यामागील विचार प्रक्रिया काय होती हे सांगण्याचा मास्टर क्लास हा एक प्रयत्न आहे. मी प्रामाणिकपणे सांगतो कि या चित्रपटाला एवढे प्रेम मिळेल हा चित्रपट दीर्घकाळ स्मरणात राहील असे अजिबात वाटले नव्हते.


    चित्रपटाचे उदयोन्मुख विद्यार्थी आणि संबंधितांसाठी मास्टर क्लास एक शिकवणारा अनुभव ठरला. पियुष आणि निखिल यांनी संयुक्तपणे लिहिलेल्या या चित्रपटाची कथा अगदी अपारंपरिक होती. हा चित्रपट डॉक्युमेंटरी न राहता व्यावसायिक चित्रपट असल्यामुळे प्रेक्षकांना खिळवून ठेवेल आणि त्यांचे मनोरंजन होईल याकडे दिग्दर्शक आणि लेखकांनी मास्टर क्लास दरम्यान विशेष लक्ष दिले. यात संशोधन हा प्रमुख भाग होता आणि त्यामुळे केवळ माहितीच मिळाली नाही तर दृश्ये चित्रित करण्यासाठी देखील मदत झाली, असे ते म्हणाले.


    चित्रपटात महावीर फोगट (आमीर खान) मुलीसमोर हरतो दृश्य चित्रपटातील महत्वपूर्ण दृश्य होते. या दृश्यासाठीच सुपरस्टार आमीर खानने आपले वजन वाढवले होते. जर महावीरचे पात्र एवढे वजनदार , तंदुरुस्त नसते तर गीता त्यांना हरवते याचे महत्व पटले नसते.


    Gopal/S.Kane /Anagha

    
    
    (Release ID: 1510771) Visitor Counter : 6