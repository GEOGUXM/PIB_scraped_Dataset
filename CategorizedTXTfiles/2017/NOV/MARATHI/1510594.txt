      आर्थिक व्यवहार विषयक मंत्रिमंडळ समिती

      "महिलांच्या सुरक्षा आणि सक्षमीकरण योजनेच्या" विस्ताराला आणि 'प्रधानमंत्री महिला शक्ती केंन्द्र ' ही नवी योजना सुरु करायला केंद्रीय मंत्रिमंडळाची मंजुरी
      Posted On: 22 NOV 2017 6:54PM by PIB Mumbai


    नवी दिल्ली, 22 नोव्हेंबर 201 7


    पंतप्रधान नरेंद्र मोदी यांच्या अध्यक्षतेखाली अर्थविषयक केंद्रीय मंत्रिमंडळ समितीने "महिलांच्या सुरक्षा आणि सक्षमीकरण योजने" अंतर्गत महिला आणि बालविकास मंत्रालयाच्या योजनांचा 2017-18 ते 2019-20 पर्यंत विस्तार करायला मंजुरी दिली. तसेच ' प्रधानमंत्री महिला शक्ती केंन्द्र ' ही नवी योजना सुरु करायला मंजुरी दिली. ही योजना सामुदायिक सहभागाच्या माध्यमातून ग्रामीण महिलांना त्यांच्या क्षमतेला पोषक वातावरण निर्माण करण्यासाठी सक्षम बनवेल. ‘बेटी बचाओ , बेटी पढाओ’ अंतर्गत विस्तारालाही 161 जिल्ह्यांमधील यशस्वी अंमलबजावणीच्या आधारे मान्यता देण्यात आली.


    2017-18 ते 2019-20 दरम्यान वित्तीय खर्च 3,636.85 कोटी रुपये असेल , ज्यात केंद्र सरकारचा हिस्सा अंदाजे 3084.96 कोटी रुपये असेल.


    योजनेचे फायदे


    मंजूर करण्यात आलेल्या उप-योजना सामाजिक कल्याण क्षेत्र , विशेषत: महिलांची देखभाल , सुरक्षा आणि विकासाच्या योजना आहेत. घटत चाललेल्या लिंग गुणोत्तरात सुधारणा करणे , नवजात मुलींना वाचवणे आणि संरक्षण , त्यांना शिक्षण देणे आणि त्यांच्या क्षमता पूर्ण करण्यासाठी त्यांना सक्षम बनवणे हे या योजनेचे उद्दिष्ट आहे. ग्रामीण महिलांना त्यांचे अधिकार मिळवून देण्यासाठी सरकारशी संपर्क साधण्याकरिता आणि प्रशिक्षण आणि क्षमता विकासाच्या माध्यमातून त्यांना सक्षम बनवण्यासाठी एक माध्यम यामुळे उपलब्ध होईल. विद्यार्थी स्वयंसेवक स्वेच्छा समाजसेवा आणि लैंगिक समानता भावनेला प्रोत्साहित करतील. हे विद्यार्थी "बदलाचे एजंट" म्हणून काम करतील आणि याचा त्यांच्या समाज आणि देशावर अभूतपूर्व प्रभाव पडेल.


    योजनेअंतर्गत प्रमुख उपक्रम


    "प्रधानमंत्री महिला शक्ति केंद्र (पीएमएमएसके)" ही योजना विविध स्तरांवर काम करण्यासाठी सुरु करण्यात आली आहे. (राष्ट्रीय स्तर क्षेत्र आधारित ज्ञान साहाय्य) आणि राज्य स्तर (महिलांसाठी राज्य संसाधन केंद्र) महिलांशी संबंधित मुद्द्यांवर संबंधित सरकारला तांत्रिक सहाय्य प्रदान करतील , जिल्हा आणि वॉर्ड स्तरीय केंद्र पीएमएमएसकेला साहाय्य प्रदान करतील आणि टप्प्याटप्प्यात समावेश केल्या जाणाऱ्या 640 जिल्ह्यांमध्ये बेटी बचाओ , बेटी पढाओ योजनेला आधार प्रदान करतील.


    स्वेच्छा विद्यार्थ्यांच्या कामगिरीवर वेब आधारित प्रणालीच्या माध्यमातून लक्ष ठेवले जाईल. काम संपल्यानंतर सामुदायिक सेवेच्या प्रमाणपत्रांना पडताळणीसाठी राष्ट्रीय पोर्टलवर दाखवले जाईल सहभागी विद्यार्थी भविष्यात आपले संसाधन म्हणून याचा वापर करू शकतील.


    योजनेवर देखरेख आणि मूल्यांकन


    या योजनेंतर्गत सर्व उप-योजनांच्या नियोजन , आढावा आणि देखरेखीसाठी राष्ट्रीय , राज्य नि जिल्हा स्तरावर एक सामायिक कृती दल स्थापन केले जाईल.


    Gopal /S.Kane/ D.Rane

    
    
    (Release ID: 1510594) Visitor Counter : 29