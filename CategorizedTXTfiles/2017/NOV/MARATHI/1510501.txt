      माहिती आणि प्रसारण मंत्रालय

      इफ्फीमध्ये भारतीय चित्रपट सृष्टीतील बाल चित्रपट या विषयावर चर्चासत्र
      Posted On: 22 NOV 2017 5:49PM by PIB Mumbai


    पणजी, 22 नोव्हेंबर 201 7


    इफ्फी 2017 च्या दुसऱ्या दिवशी आज भारतीय चित्रपट सृष्टीतील बाल चित्रपट या विषयावर चर्चा सत्र घेण्यात आले. या चर्चासत्राात सीबीएफसीचे सीईओ प्रसून जोशी , दिग्दर्शक आणि चित्रपट निर्माते नितेश तिवारी , ग्रीन गोल्ड ॲनिमेशनचे संस्थापक आणि व्यवस्थापकीय संचालक राजीव चिलका , डिझनीच्या कार्यकारी संचालक देविका प्रभू या चर्चासत्रात सहभागी झाले होते. या चर्चासत्रात सहभागी झालेल्या तज्ञांनी बालक आणि युवकांसाठीच्या चित्रपट निर्मितीच्या महत्वावर विशेष प्रकाशझोत टाकला. वेगाने बदलणाऱ्या काळात सिनेमा सावधरितीने विकसित होत गेला आहे यावर देखील या तज्ञांनी मार्गदर्शन केले. मागील अनेक वर्षांपासून बाल चित्रपटांनी अनेक चढउतार पाहिले आहे , असे असले तरीही या चित्रपटांनी आपली उपयुक्तता कमी होऊ दिली नाही तसेच करमणुकीमध्ये देखील काही कमतरता येऊ दिली नाही. इफ्फी 2017 च्या संचालन समिती सदस्या वाणी त्रिपाठी आणि इफ्फी 2017 चे संचालक सुनित टंडन यांनी या चर्चा सत्राचे आयोजन केले होते.


    नितेश तिवारी , राजू चिलका आणि देविका प्रभू यांच्यासोबत प्रसून्न जोशी यांनी हे चर्चासत्र उत्तम रित्या हाताळले. मुलांवरील चित्रपट आणि मुलांसाठीचा चित्रपट या दोन्ही संकल्पनांचे उत्तमरित्या स्पष्टीकरण यावेळी देण्यात आले. बालचित्रपट हे मुलांवर असतात की , मुलांसाठी असतात या प्रश्नाचे उत्तर देतांना नितेश तिवारी यांनी सांगितले की , हे त्या विषयावर आणि चित्रपट कोणत्या उद्देशाने तयार केले आहेत यावर अवलंबून असते. तिवारी पुढे म्हणाले की , “ तारे जमीन पर ” सारखा चित्रपट शिक्षण पध्दतीवर लक्ष केंद्रीत करणारा होता जो करमणुकीच्या माध्यमातून सादर करण्यात आला होता. व्यावसायिक यश आणि सृजनशीलतेचा अभाव या बाबींमुळे चित्रपट निर्माते बालकांसाठी चित्रपट बनविण्यासाठी फार उत्सुक नसतात. निर्मितीचा खर्च हा आता चित्रपटाच्या कथानकावर नाही तर त्या चित्रपटात कोणते कलाकार काम करणार आहेत यावर अवलंबून असतो असे तिवारी यांनी सांगितले.


    मुलांसाठी चित्रपट बनविण्याच्या विशेष मार्गावर मार्गदर्शन करताना नितेश म्हणाले की , त्यांनी दिग्दर्शित केलेला चिल्लर पार्टी चित्रपट हा बालकांना केंद्रस्थानी ठेवून बनविण्यात आला होता पंरतु हा चित्रपट सर्वांनाच खूप आवडला. आपण मुलांसाठी अधिकाधिक चित्रपटांची निर्मिती केली पाहिजे , असे ते म्हणाले.


    हैद्रराबादस्थित ग्रीन गोल्ड ॲनिमेशनचे संस्थापक आणि व्यवस्थापकीय संचालक राजीव चिलका म्हणाले की , मुलांचे विश्व हे विलक्षण आहे आणि बाल चित्रपटांविषयीच्या चर्चा सत्रामध्ये इतके लोक उपस्थित झालेले पाहून खरच आनंद होत आहे. दूरचित्रवाणीचा 50 टक्के प्रेक्षक हा 14 वर्षांखालील असतो. त्यामुळे लहान मुलांवर आधारित कार्यक्रम निर्मितीसाठी खूप वाव आहे. आपण सर्वांसाठी विशेषत: मुलांसाठी चित्रपट निर्मिती केली पाहिजे ज्याचा आस्वाद सर्वजण घेऊ शकतील.


    Gopal /S.Mhatre/ D.Rane

    
    
    (Release ID: 1510501) Visitor Counter : 3