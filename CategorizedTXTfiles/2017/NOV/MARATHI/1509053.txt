      मंत्रिमंडळ

      उच्च शैक्षणिक संस्थांसाठी प्रवेश परीक्षा घेण्यासाठी राष्ट्रीय परीक्षण संस्थेच्या स्थापनेला केंद्रीय मंत्रिमंडळाची मंजुरी
      Posted On: 10 NOV 2017 7:50PM by PIB Mumbai


    नवी दिल्ली 10 नोव्हेंबर 201 7


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने उच्च शैक्षणिक संस्थांसाठी प्रवेश परीक्षा घेण्यासाठी , भारतीय सोसायटी नोंदणी कायदा , 1860 अंतर्गत नोंदणीकृत सोसायटी म्हणून तसेच स्वायत्त आणि स्वतंत्र प्रमुख परीक्षण संस्था म्हणून राष्ट्रीय परीक्षण संस्थेची स्थापना (एनटीए) करायला मंजुरी दिली आहे.


    वैशिष्ट्ये:

      * एनटीए सुरूवातीला सध्या सीबीएसईद्वारा घेतल्या जाणाऱ्या प्रवेश परीक्षा घेईल.
      * एनटीए पूर्णपणे सज्ज झाल्यानंतर हळूहळू अन्य परीक्षा घेईल.
      * प्रवेश परीक्षा वर्षातून किमान दोन वेळा ऑनलाइन पद्धतीने घेण्यात येईल , ज्यामुळे उमेदवारांना उत्कृष्ट कामगिरी करण्याची पुरेशी संधी मिळेल.
      * ग्रामीण विद्यार्थ्यांच्या गरजा पूर्ण करण्यासाठी , उपजिल्हा / जिल्हा स्तरावर केंद्रे उभारली जातील आणि शक्यतो विद्यार्थ्यांना प्रत्यक्ष प्रशिक्षण दिले जाईल.

    रचना :

      * एनटीएच्या अध्यक्षपदी एमएचआरडीद्वारा नियुक्त केलेले प्रसिद्ध शिक्षणतज्ञ असतील.
      * महासंचालक मुख्य कार्यकारी अधिकारी असतील आणि सरकारद्वारा त्यांची नियुक्ती केली जाईल.
      * प्रशासकीय मंडळात वापरकर्ता संस्थांचे सदस्य असतील.
      * महासंचालकांना सहाय्यक म्हणून शिक्षणतज्ज्ञ यांच्या नेतृत्वाखालील 9 जणांचा समावेश असेल.

    आर्थिक साहाय्य :


    एनटीएला पहिल्या वर्षी आपले कार्य सुरू करण्यासाठी भारत सरकारकडून 25 कोटी रुपये एक-वेळ अनुदान दिले जाईल. त्यानंतर , ती आर्थिकदृष्ट्या स्वयंपूर्ण होईल.


    प्रभाव:


    विविध प्रवेश परीक्षा देणाऱ्या 40 लाख विद्यार्थ्यांना एनटीएच्या स्थापनेमुळे लाभ होईल. सीबीएसई , एआयसीटीई आणि इतर संस्थांना या प्रवेश परीक्षा आयोजित करण्याच्या जबाबदारीतून मुक्त करेल आणि विद्यार्थ्यांची योग्यता , बुद्धिमत्ता आणि समस्या सोडवण्याच्या क्षमतेचे मूल्यांकन करण्यासाठी उच्च विश्वासार्हता , प्रमाणित काठिण्य पातळी आणेल.


    N.Sapre/S.Kane/D.Rane


    

    
    (Release ID: 1509053) Visitor Counter : 8
    
    
    
    
    

*