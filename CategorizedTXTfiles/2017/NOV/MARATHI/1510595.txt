      संरक्षण मंत्रालय

      हवाई दलाच्या सुखोई 30 एमकेआय लढाऊ विमानातून ब्राम्होस क्षेपणास्त्राची चाचणी यशस्वी
      Posted On: 22 NOV 2017 6:59PM by PIB Mumbai


    नवी दिल्ली, 22 नोव्हेंबर 201 7


    जगातल्या सर्वात वेगवान सुपरसॉनिक ब्राम्होस या क्रुझ क्षेपणास्त्राची भारतीय हवाई दलाच्या सुखोई-30 एमकेआय या लढाऊ विमानातून प्रथमच घेतलेली चाचणी यशस्वी झाली, त्यामुळे एक नवा इतिहास रचला गेला आहे.


    अडीच टन वजनाचे ब्राम्होस हे सुखोई 30 या लढाऊ विमानात तैनात करण्यात येणारे सर्वात वजनदार अस्त्र आहे. ब्राम्होस हे क्षेपणास्त्र आता जमीन, सागर आणि हवा अशा तीनही ठिकाणाहून डागता येऊ शकणार आहे. भारताची संरक्षण संशोधन आणि विकास संस्था आणि रशिया यांनी संयुक्तपणे ब्राम्होसची निर्मिती केली आहे.


    संरक्षणमंत्री निर्मला सीतारमण यांनी या यशाबद्दल संरक्षण संशोधन आणि विकास संस्थेचे अभिनंदन केले आहे.


    Gopal /N.Chitale/ D.Rane

    
    
    (Release ID: 1510595) Visitor Counter : 11