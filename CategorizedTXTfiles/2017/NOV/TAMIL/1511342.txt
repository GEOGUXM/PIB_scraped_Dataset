      பொருளாதார விவகாரங்களுக்கான மத்திய அமைச்சரவைக் குழு

      அனைத்துப் பருப்பு வகைகளையும் ஏற்றுமதி செய்ய அமைச்சரவை அனுமதி
      Posted On: 16 NOV 2017 3:42PM by PIB Chennai


    பிரதமர் திரு . நரேந்திர மோடி தலைமையிலான பொருளாதார விவகாரங்களுக்கான அமைச்சரவைக்குழு , அனைத்து வகையான பருப்புகளையும் ஏற்றுமதி செய்வதற்கு விதிக்கப்பட்டிருந்த தடையை நீக்குவதற்கு ஒப்புதல் அளித்துள்ளது . இதன் மூலம் விவசாயிகள் தங்கள் உற்பத்தியைச் சந்தைப்படுத்துவதற்கான அதிக வாய்ப்பையும் , தங்களுடைய உற்பத்திக்குச் சிறந்த பலன்களைப் பெறும் வாய்ப்பையும் பெற்றுள்ளனர் .


    பருப்பு வகைகளுக்கான ஏற்றுமதி மற்றும் இறக்குமதிக் கொள்கைகளை மறுபரிசீலனை செய்வதற்கான அதிகாரத்தை , பொருளாதார விவகாரங்களுக்கான அமைச்சரவைக்குழு உணவு மற்றும் பொது விநியோகத்துறையின் ( டிஎஃப்பிடி ) செயலாளர் தலைமையில் இயங்கும் குழு மற்றும் வர்த்தகத் துறை செயலாளர்கள் ( டிஓசி ), வேளாண்மை , கூட்டுறவு , விவசாயிகள் நலத்துறைச் செயலாளர்கள் ( டிஏசி & எஃப்டபிள்யூ ), வருவாய்த் துறை ( டிஓஆர் ), நுகர்வோர் விவகாரத்துறை ( டிஓசிஏ ), வெளிநாட்டு வாணிக இயக்ககம் ( டிஜிஎஃப்டி ) ஆகிய துறைகளின் செயலாளர்களை உள்ளடக்கியோருக்கும் அளித்துள்ளது . மேலும் அளவுரீதியான கட்டுப்பாடுகள் , முன்பதிவு , உள்நாட்டு உற்பத்தி மற்றும் தேவை , உள்நாட்டு மற்றும் சர்வதேச விலைகள் , சர்வதேச வியாபார அளவுகள் ஆகியவற்றைப் பொறுத்து இறக்குமதி வரியில் மாற்றம் செய்தல் ஆகிய நடவடிக்கைகளையும் மேற்கொண்டுள்ளது .


    அனைத்து வகையான பருப்பு வகைகளையும் ஏற்றுமதி செய்ய அனுமதித்திருப்பது , விவசாயிகள் தங்கள் உற்பத்திகளை உரிய விலையில் விற்பதற்கு உதவும் என்பதுடன் , விதைத்தலை விரிவாகச் செய்வதற்கும் ஊக்கமளிக்கும் . பருப்பு வகைகளை ஏற்றுமதி செய்வது , பருப்பு வகைகளின் உபரி உற்பத்திக்கான ஒரு மாற்றுச் சந்தையை வழங்கும் . பருப்பு வகைகளை ஏற்றுமதி செய்ய அனுமதித்துள்ளது , நமது நாட்டு மக்களும் ஏற்றுமதியாளர்களும் தமது சந்தை வாய்ப்பை மீண்டும் பெறுவதற்கு உதவும் .


    நமது நாட்டின் பருப்பு உற்பத்தி தக்கவைக்கப்படுவதோடு , பருப்பு இறக்குமதியை நாம் சார்ந்திருப்பதைக் கணிசமான அளவுக்குக் குறைக்கும் என்றும் எதிர்பார்க்கப்படுகிறது . இது மக்களுக்கு அதிக அளவில் புரதச்சத்தை வழங்கவும் , ஊட்டச்சத்துப் பாதுகாப்பை நோக்கி நம்மைச் செயல்படுத்தவும் கூடும் . உலகளாவிய உணவு வழங்கல் சங்கிலியுடன் ஒருங்கிணைக்கப்படுவது , நமது விவசாயிகள் நல்ல வேளாண்மை நடைமுறைகளைப் பின்பற்றிச் சிறந்த விளைச்சலைப் பெறவும் உதவக் கூடும் .


    2016 -2017 உற்பத்தி ஆண்டில் , இந்திய விவசாயிகள் 23 மில்லியன் டன்கள் பருப்பு வகைகளை விளைவித்து , இந்தியாவின் பருப்பு இறக்குமதிச் சார்பைக் குறைத்துக் கொள்ளும் சவாலை எதிர்கொண்டு வாழ்ந்துள்ளனர் . நமது விவசாயிகள் அதிக அளவில் பருப்பு உற்பத்தி செய்வதைத் தக்கவைக்க அரசு பற்பல நடவடிக்கைகளை மேற்கொண்டுள்ளது . குறைந்தபட்ச ஆதரவு விலை அல்லது சந்தை விலை , இவற்றில் எது அதிகமானதோ , அதை அளித்து அரசு 20 லட்சம் டன்கள் பருப்பு வகைகளை விவசாயிகளிடமிருந்து நேரடியாகக் கொள்முதல் செய்துள்ளது . இது , இதுவரைஇல்லாத அளவு பருப்புக் கொள்முதல் ஆகும் .


    பின்புலம் :


    2016 – 17 ஆம் ஆண்டில் பருப்பு உற்பத்தி இதுவரை இல்லாத அளவுக்கு அதிகமானதாக , மிகவும் ஊக்கமூட்டும் வகையில் உள்ளது . பருப்பு வகைகளுக்கு அரசு , விவசாயிகளின் மனதைக் கவரும் குறைந்தபட்ச ஆதரவு விலையை ( எம்எஸ்பி ) அளித்தும் பருப்பினை 20 லட்சம் அளவுக்குப் பொதுக் கொள்முதல் செய்தும் அரசு ஆதரவு அளித்துள்ளது . 2016 – 17 ஆம் ஆண்டில் உள்நாட்டுப் பருப்பு உற்பத்தி 22.95 மில்லியன் டன்களாக இருந்தது . கொண்டைக்கடலை ( சன்னா ) உற்பத்தி 9.33 மில்லியன் டன்களாக இருந்தது . 2015 – 16 ஆம் ஆண்டின் 7.06 மில்லியன் டன்கள் உற்பத்தியுடன் ஒப்பிட்டால் , 32 % அதிகரித்துள்ளதை இது காட்டுகிறது . இதர ரபி பருப்பு வகைகளின் ( ரபி பருப்பு வகைகளான மசூர் பருப்பு . – துவரை – முதலியன உட்பட ) உற்பத்தியானது 2016 – 17 ஆம் ஆண்டில் 3.02 மில்லியன் டன்களாக இருந்தது . இது 2015 – 16 ஆம் ஆண்டின் உற்பத்தியான 2.47 மில்லியன் டன்களுடன் ஒப்பிடுகையில் 22% அதிகரித்துள்ளதைக் காட்டுகிறது . 2017 – 18 ஆண்டிற்கான பருப்பு உற்பத்தி 22.90 மில்லியன் டன்கள் என அரசு இலக்கு நிர்ணயித்துள்ளது .


    ********

    
    
    (Release ID: 1511342) Visitor Counter : 122
    
    
      Read this release in: English