      நிதி அமைச்சகம்

      ஜி.எஸ்.டி வரி குறைப்பின் பலன்கள் நுகர்வோருக்கு கிடைக்க வேண்டும்- அரசு வேண்டுகோள்
      Posted On: 20 NOV 2017 12:04PM by PIB Chennai


    நவம்பர் 10- ம் தேதி கவுகாத்தியில் நடந்த ஜி . எஸ் . டி கவுன்சிலின் 23- வது கூட்டத்தில் 178 பொருட்களுக்கான ஜி . எஸ் . டி வரி 28 சதவீதத்தில் இருந்து 18 சதவீதமாக குறைக்கப்பட்டது . தற்போது 50 பொருட்களுக்கு மட்டுமே 28 சதவீத வரிவிதிப்பு உள்ளது . மேலும் பல பொருட்களுக்கான வரிவிதிப்பு 18- ல் இருந்து 12 சதவீதமாகவும் , 12 சதவீதத்தில் இருந்து 5 சதவீதமாகவும் குறைக்கப்பட்டுள்ளன . இந்த வரி மாற்றங்கள் அனைத்தும் நவம்பர் 14- ம் தேதி நள்ளிரவு முதல் அமலுக்கு வந்துள்ளன . வரி குறைப்பின் பலன்களை விலைகளைக் குறைப்பதன் மூலம் விநியோகஸ்தர்கள் நுகர்வோருக்கு வழங்கவேண்டும் . வரி குறைப்பு உள்ளூர் தேவையையும் , மூலதனத்தையும் ஊக்குவிக்கும் என்று எதிர்பார்க்கப்படுகிறது .


    வரி குறைக்கப்பட்டதை அடுத்து , அதிக பட்ச சில்லறை விலையை மாற்றி , நுகர்வோருக்கு அதன் பயனை அளிக்க வேண்டும் என்று முன்னணி நுகர்பொருள் உற்பத்தி நிறுவனங்களுக்கு கடிதம் மூலம் , மத்திய கலால் மற்றும் சுங்க வாரிய தலைவர் வனஜா . என் . சர்னா கேட்டுக்கொண்டுள்ளார் . குறைக்கப்பட்ட அதிகபட்ச சில்லறை விலை பற்றி விரிவான விளம்பரங்களை அந்த நிறுவனங்கள் வெளியிட வேண்டும் என்று அவர் கேட்டுக்கொண்டுள்ளார் . இந்த விஷயத்தில் , மத்திய நிதி அமைச்சர் ஏற்கனவே விடுத்த வேண்டுகோளை உற்பத்தி நிறுவனங்கள் உடனடியாக செயல்படுத்தும் அரசு எதிர்பார்க்கிறது .


    
    *****

    
    
    (Release ID: 1512715) Visitor Counter : 17
    
    
      Read this release in: English