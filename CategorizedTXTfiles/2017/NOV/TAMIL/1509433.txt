      கப்பல் போக்குவரத்து அமைச்சகம்

      கடல்சார் பொருளாதாரம் இந்தியாவின் வளர்ச்சியில் கிரியா ஊக்கி- நிதின் கட்கரி
      பெருந்துறைமுகங்களின் வளர்ச்சி ஏப்ரல் முதல் அக்டோபர் 2017 வரையிலான காலகட்டத்தில் 3,27 சதவீதம் என்ற சாதகநிலை

      Posted On: 09 NOV 2017 3:52PM by PIB Chennai

    மத்திய கப்பல் , சாலை போக்குவரத்து , நெடுஞ்சாலைகள் நீர்வளம் , நதிகள் மேம்பாடு மற்றும் கங்கை புனரமைப்பு துறை அமைச்சர் நிதின்கட்கரி அனைத்து துறைமுகங்களின் செயல்பாடு குறித்து கோவாவில் கடந்தவாரம் ஆலோசனை நடத்தினார் . அரசு தனியார் பங்குதாரர்கள் உள்ளிட்ட துறைசார்ந்த பங்களிப்பாளர்கள் , துறைமுக பயனாளர்கள் , மற்றும் இதர சேவை அளிக்கும் தனியார் நிறுவனத்தார் ஆகியோருடன் அமைச்சர் கலந்தாய்வு செயதார் . அப்போது பேசிய கட்கரி , பிரதமர் நரேந்திரமோடியின் தொலைநோக்கு பார்வை படி நீல ( கடல்சார் ) பொருளாதாரம்தான் நாட்டின் முன்னேற்றத்திற்கு கிரியா ஊக்கியாக இருக்கிறது என்றும் , இதில் துறைமுகங்களின் செயல்பாடும் முக்கியத்துவமானது என்றும் கூறினார் .


    இந்த துறைசார்ந்த தொழில்களுக்கு சிறந்த சேவை அளிக்க வேண்டும் என்ற நோக்கத்துடன்தான் இந்த ஆய்வு கூட்டம் நடத்தப்பட்டது . அதாவது புதிய திட்டங்கள் நடைமுறையில் உள்ள பிரச்சினைகளை அடையாளம் காணுதல் மற்றும் திறமையை அதிகப்படுத்துதல் பற்றி விவாதிக்கப்பட்டது . அனைத்து அதிகாரிகள் மற்றும் பங்களிப்பாளர்கள் துறைசார்ந்த விஷயங்களை பரிமாறிக்கொள்ளவும் இந்த கூட்டம் ஒரு மேடையாக அமைந்தது . மேலும் வழக்கமான இறுக்கமான நிலையுடன் கூடிய துறைசார்ந்த அணுகுமுறைகள் மற்றும் துறைசார்ந்த முடிவுகளை எடுப்பதில் உள்ள பிரச்னைகளை தீர்க்கவும் இது உதவும் . கடலோர கப்பல் போக்குவரத்து மற்றும் துறைமுக கட்டமைப்புகளை மேம்படுத்துதல் , ஆகியவை இந்த அமைச்சகத்தின் பிரதான இலக்காக உள்ளது . அமைச்சர் கட்கரி அண்மையில் சென்னையில் இருந்து கப்பல்மூலம் பங்களாதேஷ் நாட்டிற்கு லாரிகளை ஏற்றுமதி செய்யும் சரக்கு போக்குவரத்து திட்டத்தினையும் , விசாகப்பட்டினத்தில் இருந்து இரும்பு தாதுவை கப்பல் மூலம் கொண்டு செல்லும் திட்டத்தினையும் தொடங்கி வைத்தார் .


    முக்கிய துறைமுகங்களில் ஒட்டுமொத்த போக்குவரத்து வளர்ச்சி :


    பெருந்துறைமுகங்களின் வளர்ச்சி ஏப்ரல் முதல் செப்டம்பர் 2017 வரையிலான காலகட்டத்தில் 3.27 சதவீதம் என்ற சாதக நிலையை எட்டி உள்ளது . அத்துடன் 383 மில்லியன் டன் சரக்குகள் கையாளப்பட்டுள்ளன . இதற்கு முந்தைய ஆண்டில் இந்த அளவு 371 மில்லியன் டன்களாக இருந்தது .


    கொல்கத்தா , பாரதிப் , சென்னை , கொச்சி , புது மங்களுர் , மும்பை , ஜெ . என் . பி . டி ., மற்றும் கண்ட்லா ஆகிய எட்டு துறைமுகங்கள் 2017 ஏப்ரல் முதல் அக்டோபர் வரையிலான கால கட்டத்தில் போக்குவரத்தில் சாதகமான வளர்ச்சி நிலையை எட்டி உள்ளது .


    பெருந்துறைமுகங்களில் சரக்கு போக்குவரத்து கையாளுமை .


    அதிபட்ச வளர்ச்சியாக கொச்சி துறைமுகம் 17.66 சதவீதம் வளர்ச்சி கண்டுள்ளது . கொல்கத்தா அதற்கு அடுத்த இடத்தை பிடித்துள்ளது . பாரதிப் துறைமுகம் 12 சதவீத வளர்ச்சி கண்டுள்ளது . கொச்சி துறைமுகத்தின் வளர்ச்சிக்கு பி . ஓ . எல் .( பெட்ரோலியபொருட்கள் ) போக்குவரத்து (24.56%) கண்டெய்னர் ( சரக்கு பெட்டகங்கள் ) போக்குவரத்து (11.12%) அதிகரித்ததுதான் காரணம் . கொல்கத்தா துறைமுகத்தின் ஒட்டுமொத்த வளர்ச்சி 12.39 சதவீதம் என்ற சாதகமான நிலையில் உள்ளது . கொல்கத்தா கப்பல்கட்டுமான அமைப்பு ( கே . டி . எஸ் .) 3.80 சதவீதம் என்ற போக்குவரத்து வளர்ச்சி இலக்கை அடைந்துள்ளது . ஹால்தியா கப்பல் கட்டுமான துறை அமைப்பு 16. 66 சதவீத வளர்ச்சியை பதிவு செய்துள்ளது .


    ஏப்ரல் முதல் செப்டம்பர் 2017 வரையிலான காலக்கட்டத்தில் கண்ட்லா துறைமுகம் அதிகபட்ச அளவு ( சரக்கு ) போக்குவரத்தை அதாவது 63.13 மில்லியன் டன் அளவிற்கு கையாண்டுள்ளது . ( 16.49 சதவீத பங்களிப்பு ) இதைத்தொடர்ந்து பாரதீப் துறைமுகம் 55.78 மில்லியன் டன்னையும் , ( 14.57 சதவீத பங்களிப்பு ) ஜெ . என் . பி . டி ., துறைமுகம் 37.90 மில்லியன் டன்னையும் ( 9,33 சதவீத பங்களிப்பு ) மும்பை 36.72 மில்லியன் டன்னையும் , ( 9,59 சதவீத பங்களிப்பு ) விசாகப்பட்டினம் 35.74 மில்லியன் டன்னையும் ( 9,33 சதவீத பங்களிப்பு ) கொண்டுள்ளது . ஆக இந்த ஐந்து பெருந்துறைமுகங்களும் மொத்த துறைமுக போக்குவரத்தில் 60 சதவீதத்தினை கையாண்டுள்ளது .


    2017 அக்டோபரில் பொருட்கள் வாரியான பங்களிப்பு சதவீதம்


    பொருட்கள் வாரியான சரக்கு போக்குவரத்தில் பெட்ரோலியம் , எண்ணெய் சார்ந்த பி . ஓ . எல் . அதிகபட்ச பங்களிப்பை அதாவது 34.07 சதவீதத்தினை கொண்டுள்ளது . சரக்கு பெட்டக போக்குவரத்து ( 20,01 சதவீதத்துடன் ) அடுத்த இடத்திலும் , அனல் மற்றும் நீராவி பயன்பாட்டு நிலக்கரி ( 12.81 சதவீதத்துடன் ) அடுத்த இடத்திலும் , சமையல் மற்றும் இதர பயன்பாட்டு நிலக்கரி (7,5%) இரும்பு தாது மற்றும் துகள்கள் ( 6,61%) , இதர திரவ பொருட்கள் (4,30%) முழுமையடைந்த உரம் (1,29%) மற்றும் எப் . ஆர் . எம் . (1.10%) என்ற அளவிலும் உள்ளது .


    *****

    
    
    (Release ID: 1509433) Visitor Counter : 8
    
    
      Read this release in: English