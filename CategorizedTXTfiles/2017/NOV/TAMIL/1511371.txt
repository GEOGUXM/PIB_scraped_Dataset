      குடியரசுத் தலைவர் செயலகம்

      குடியரசுத் தலைவர் தொடங்கிவைத்த 37-வது இந்திய – சர்வதேச வர்த்தகக் கண்காட்சி – 2017
      Posted On: 14 NOV 2017 6:18PM by PIB Chennai


    குடியரசுத் தலைவர் திரு . ராம்நாத் கோவிந்த் , இன்று புதுடெல்லியில் , 37- வது இந்திய – சர்வதேச வர்த்தகக் கண்காட்சியை (IITF) தொடங்கிவைத்தார் .


    இந்த விழாவில் பேசிய குடியரசுத் தலைவர் , பொதுவான வர்த்தகம் , கண்காட்சி போன்றவற்றைவிட இந்த ஐ . டி . டி . எஃப் . சிறப்புமிக்கது .. ஒவ்வொரு ஆண்டும் நவம்பர் 14 அன்று தொடங்கப்படும் இந்த நிகழ்வு , உலக அரங்கில் இந்தியாவின் பெருமையை பறைசாற்றுகிறது . மேலும் இது சர்வதேச வர்த்தகத்தில் இந்தியாவின் பண்டைய வணிகம் மற்றும் புதிய நிலைப்பாட்டை தெரிவிக்கும் அடையாளமாகவும் உள்ளது .


    குடியரசுத் தலைவர் மேலும் , வர்த்தகம் மற்றும் கலாச்சாரத்தை பரிமாறிக்கொள்வதில் இந்தியா சுதந்திர உணர்வு கொண்ட சமூகமாகத் திகழ்கிறது . நாம் தாராளமயமான , அதேநேரம் சர்வதேச வர்த்தக விதிகளுக்கு உட்பட்ட வணிகத்தையே மதிக்கிறோம் . இது நமது ஜீன்களில் அங்கமாகவே பொதிந்திருக்கிறது . இதுதான் நவீன இந்தியா மற்றும் இந்திய – சர்வதேச வர்த்தக கண்காட்சியின் பரம்பரை சொத்து என்று தெரிவித்தார் .


    உலக பொருளாதாரத்தில் இந்தியாவுக்கு பிரகாசமான இடம் அங்கீகரிக்கப்பட்டுள்ள நேரத்தில் , ஐ . ஐ . டி . எஃப் . தொடங்கப்பட்டுள்ளது . இந்தியாவின் வணிகச் சூழலில் நிகழ்ந்துள்ள மாற்றங்களை உலகம் ஏற்றுக்கொண்டுள்ள நேரத்தில் , வணிகம் செய்வதற்கான சூழலும் எளிமையாக்கப்பட்டு முன்னேற்றம் அடைந்து வருகிறது . சரக்கு மற்றும் சேவை வரி அறிமுகம் ஒரு முக்கிய சாதனையாகத் திகழ்கிறது . இது மாநிலங்களுக்கு இடையிலான தடைகளை உடைத்திருக்கிறது . மேலும் இது பொது சந்தைக்கு வழிவகுத்துள்ளதால் , உற்பத்தித் துறையில் வலுவான பொருளாதார மாற்றம் நிகழ்ந்துவருகிறது . இதுபோன்ற காரணங்களால் கடந்த மூன்று ஆண்டுகளாக நாட்டின் மொத்த உள்நாட்டு உற்பத்தி , 2013-14 ஆண்டு பில்லியன் அமெரிக்க டாலரில் இருந்து , 2016-17 ஆண்டு 60 பில்லியன் அமெரிக்க டாலராக உயர்ந்துள்ளது .


    இந்த வர்த்தக கண்காட்சியில் 222 வெளிநாட்டு நிறுவனங்கள் உட்பட 3,000 காட்சியாளர்கள் பங்கேற்றுள்ளதாக குடியரசுத் தலைவர் தெரிவித்தார் . இந்தியாவின் 32 மாநிலங்களும் யூனியன் பிரதேசங்களும் பங்கேற்றுள்ளன . சுய உதவிக் குழுக்களில் இருந்து பெரிய வணிக நிறுவனமாக வளர்ச்சி அடைந்தவர்கள் , சிறிய மற்றும் குறு உற்பத்தி நிறுவனங்களில் இருந்து புதிய டிஜிட்டல் நிறுவனங்கள் வரை கலந்துகொண்டுள்ளன . அதனால் இந்தக் கண்காட்சி குட்டி இந்தியா போன்று காட்சியளிக்கிறது . இந்த துணைக் கண்டத்தின் பன்முகத்தன்மையை இந்த கண்காட்சி படம் பிடித்துக் காட்டுகிறது .


    இந்தியாவின் பொருளாதார சீர்திருத்தக் கொள்கைகள் காரணமாக லட்சக்கணக்கான பொதுமக்களின் வறுமை ஒழிக்கப்பட்டு , வளர்ச்சி மேம்பட்டு வருவதாகவும் குடியரசுத் தலைவர் தெரிவித்தார் . பொதுவாக வர்த்தகமானது , பொது மக்களுக்கு அதிகம் உதவ வேண்டும் . அவர்கள்தான் உண்மையான பயனாளிகள் . இந்தியாவின் முக்கியத் திட்டங்களான , மேக் இன் இந்தியா , டிஜிட்டல் இந்தியா , ஸ்டார்ட் அப் இந்தியா , ஸ்டேன்டப் இதியா , ஸ்கில் இந்தியா , ஸ்மார்ட் சிட்டிஸ் , விவசாயிகளின் வருமானத்தை இரண்டு மடங்கு பெருக்குதல் போன்றவை எல்லாம் அடிமட்டத்தில் இருந்து பொருளாதார சீர்திருத்தத்தை மேலும் அர்த்தமுள்ளதாக மாற்றும் முயற்சியாகத் திகழ்கிறது என்று தெரிவித்தார் .


    *****

    
    
    (Release ID: 1511371) Visitor Counter : 59
    
    
      Read this release in: English