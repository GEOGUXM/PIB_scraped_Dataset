      கப்பல் போக்குவரத்து அமைச்சகம்

      கப்பல் கட்டுமான நிதி உதவிக் கொள்கை
      புதுப்பிக்கப்பட்ட மென்பொருளையும் நடைமுறைப்படுத்தலை எளிதாக்கும் மேம்படுத்தப்பட்ட வழிகாட்டுதல்களையும் கப்பல் போக்குவரத்துத் துறை அமைச்சகம் வெளியிட்டுள்ளது

      Posted On: 01 NOV 2017 7:32PM by PIB Chennai

    மத்திய அரசின் முழுமுனைப்பான ‘ இந்தியாவில் செய்யுங்கள் ‘ ( மேக் இன் இந்தியா ) திட்டத்தை முன்னேற்றவும் , வெளிநாட்டுக் கப்பல் துறைகளுக்கு இணையான நிலைத்தளத்தை அளிப்பதன் மூலம் உள்நாட்டுக் கப்பல் கட்டுமானத்தை ஊக்குவிக்கவும் டிசம்பர் 2015 இல் இந்தியக் கப்பல் போக்குவரத்துத் துறைகளுக்கான கப்பல் கட்டுமான நிதி உதவிக் கொள்கைக்கு இந்திய அரசு ஒப்புதல் வழங்கியது . இந்தக் கொள்கையானது , 01. 04. 2016 முதல் 31. 03. 2026 வரையில் ( இந்த இரு நாட்களும் உட்பட ) பெறப்பட்ட ஒப்பந்தங்களுக்கு 10 ஆண்டுகளுக்கான நிதி உதவியாக ரூ . 4,000 கோடியைக் கப்பல் கட்டும் துறைகளுக்கு வழங்குகிறது .


    இந்தத் திட்டத்தின் கீழ் நிதி உதவி பெறுவதற்காக விண்ணப்பங்களைச் செயல்படுத்த ஜூன் 2016 இல் தொடங்கப்பட்ட முந்தைய இணைய விண்ணப்பங்கள் தொடர்பாகச் சில பிரச்சினைகளை ‘ ஷிப்யார்ட்ஸ் அசோசியேஷன் ஆஃப் இந்தியா ‘ எழுப்பியுள்ளது . பங்குதாரர்களுடன் தொடர் கலந்துரையாடல்களை நிகழ்த்தியதன் விளைவாக இப்போது , மேம்படுத்தப்பட்ட இணைய விண்ணப்பம் ஒன்றினைத் திருத்தப்பட்ட வழிகாட்டுதல்களுடன் இணைத்து , இந்தக் கொள்கையின் கீழ் விண்ணப்பிப்பதற்காகக் . கப்பல் போக்குவரத்துத் துறை அமைச்சகம் வெளியிட்டுள்ளது .


    திருத்தப்பட்ட வழிகாட்டுதல்களின்படி , இந்தக் கொள்கையின் கீழ் விண்ணப்பிப்பதற்காகக் கப்பல் கட்டும் துறைகளுக்கு நிறைந்த எண்ணிக்கையிலான நாட்கள் இப்போது கிடைத்துள்ளன . அதுபோலவே , மதிப்பீட்டு அறிக்கைகளைப் பெறவும் ஒப்படைக்கவும் காலஅவகாசம் கி டைத்துள்ளது . இந்த மேம்படுத்தப்பட்ட இணைய விண்ணப்பமானது , கப்பல் ஒன்றினை மதிப்பீடு செய்வதற்காகச் சர்வதேச மதிப்பீட்டாளர்களுக்கு ஒரு பரந்த வாய்ப்பினையும் உருவாக்கியுள்ளது .


    மேம்படுத்தப்பட்டுள்ள இந்த இணைய விண்ணப்பம் , மும்பையிலுள்ள கப்பல்துறை இயக்குனரகத் தலைவரால் நிர்வகிக்கவும் கண்காணிக்கவும்படவுள்ளது .


    *****

    
    
    (Release ID: 1509423) Visitor Counter : 14
    
    
      Read this release in: English