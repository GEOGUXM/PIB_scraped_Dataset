      எரிசக்தி அமைச்சகம்

      என்டிபிசி நிறுவனத்தில் விபத்து – (மாலை 7.30 க்கு மேம்படுத்தப்பட்ட செய்தி)
      Posted On: 01 NOV 2017 8:06PM by PIB Chennai


    தேசிய வெப்பசக்திப் பெருநிறுவனக் ( என்டிபிசி ) கோபுரம் , அலகு எண் 6 இல் 01. 11. 2017 அன்று பிற்பகல் 3.30 மணி அளவில் 20 மீட்டர் உயரத்தில் திடீரென்று அசாதாரணமான சத்தம் கேட்டது . அதனைத் தொடர்ந்து இரண்டாவது எண் மூலையில் பிளவு ஏற்பட்டு , அதிலிருந்து புகையுடன் கூடிய சூடான வாயுவும் நீராவியும் வெளியேறியது . அதனால் அந்த இடத்தைச் சுற்றிலும் வேலை பார்த்துக்கொண்டிருந்தவர்கள் பாதிக்கப்பட்டனர் .


    ஏறத்தாழ 80 பேர் என்டிபிசி மருத்துவமனைக்கு அவசரமாக அனுப்பிவைக்கப்பட்டனர் . அவர்களில் பெரும்பாலானவர்கள் முதலுதவி பெற்றுத் திரும்பினர் . இந்த விபத்தில் சிக்கி 8 பேர் காயமடைந்து பலியானார்கள் . படுகாயமடைந்த 10 பேர் துரித சிகிச்சைக்காக அருகிலுள்ள மருத்துவமனைகளுக்கும் லக்னோவுக்கும் கொண்டுசெல்லப்பட்டனர் .


    விபத்துக்கான காரணத்தைக் கண்டறிய என்டிபிசி நிர்வாகம் ஒரு விசாரணைக்கு ஏற்பாடு செய்துள்ளது . விபத்தில் பாதிக்கப்பட்டவர்களின் குடும்பங்களுக்கு உடனடியான நிவாரணம் அளிக்கத் தேவையான அனைத்து நடவடிக்கைகளும் மாவட்ட நிர்வாகத்துடன் ஒருங்கிணைந்து செய்யப்பட்டு வருகின்றன .


    ********

    
    
    (Release ID: 1509406) Visitor Counter : 9
    
    
      Read this release in: English