      பொருளாதார விவகாரங்களுக்கான மத்திய அமைச்சரவைக் குழு

      ராஷ்ட்ரிய கிரிஷி விகாஷ் யோஜனா திட்டத்தை, ராஷ்ட்ரிய கிரிஷி விகாஷ் யோஜனா – வேளாண் மற்றும் சார் துறைகள் லாபகரமாக மறுசீரமைப்பு (மாநிலத் திட்டங்கள்) திட்டம் (RKVY-RAFTAAR) மூன்று ஆண்டுகளுக்கு (2017 - 18 முதல் 2019 – 20 வரை) நிதி ஒதுக்க அமைச்சரவை ஒப்புதல்.
      Posted On: 01 NOV 2017 1:49PM by PIB Chennai


    இந்திய பிரதமர் திரு . நரேந்திர மோடி தலைமையில் கூடிய பொருளாதார விவகாரங்களுக்கான அமைச்சரவை கூட்டத்தில் , ராஷ்ட்ரிய கிரிஷி விகாஷ் யோஜனா திட்டத்தை , ராஷ்ட்ரிய கிரிஷி விகாஷ் யோஜனா – வேளாண் மற்றும் சார் துறைகள் லாபகரமாக மறுசீரமைப்பு ( மாநிலத் திட்டங்கள் ) திட்டங்களுக்கு (RKVY-RAFTAAR) மூன்று ஆண்டுகளுக்கு (2017 - 18 முதல் 2019 – 20 வரை ) நிதி ஒதுக்குவதற்கு ஒப்புதல் வழங்கப்பட்டது . இந்தத் திட்டத்திற்கு ஒதுக்கப்பட்டுள்ள ரூ .15,722 கோடி ரூபாய் மூலம் விவசாயிகளின் தொழில்முயற்சிகளை வலுப்படுத்தி , ஆபத்துகளைக் குறைத்து , விவசாய வியாபாரத்தை தொழிலாக மாற்றி ஆதாய வகையில் பொருளாதார வருமானம் அடைவதற்கான முயற்சி மேற்கொள்ளப்படும் .


    இந்த நிதியானது மத்திய அரசு மற்றும் மாநிலங்களுக்கு இடையே 60:40 மானியமாக ( வடகிழக்கு மற்றும் இமாலய மாநிலங்களுக்கு 90:10) கீழ்க்கண்ட வகையில் ஒதுக்கப்படும் .


    அ ) ஆர் . கே . வி . ஒய் - ராஃப்டார் (RKVY-RAFTAAR) ( உள்கட்டமைப்பு & சொத்துக்கள் மற்றும் உற்பத்தி வளர்ச்சி ) வருடாந்திர செலவினங்களில் 70% மாநிலங்களுக்கு கீழ்க்கண்ட நடவடிக்கைகளின் அடிப்படையில் ஒதுக்கீடு செய்யப்படும் .


    * உள் கட்டமைப்பு மற்றும் சொத்துக்கள் ஆர் . கே . வி . ஒய் - ராஃப்டார் செலவினங்களில் பொதுவாக 50% இருக்க வேண்டும் .


    * உற்பத்தி திட்டங்களில் கூட்டப்பட்ட மதிப்பு ஆர் . கே . வி . ஒய் - ராஃப்டார் செலவினங்களில் பொதுவாக 30% இருக்க வேண்டும் .


    * ஆர் . கே . வி . ஒய் - ராஃப்டார் செலவினங்களில் 20% மாறுபடும் நிதியை , உள்ளூர்த் தேவைக்கேற்ப எந்தத் திட்டங்களையும் ஆதரிப்பதற்கு மாநிலங்கள் பயன்படுத்திக் கொள்ளலாம் .


    ஆ ) தேசிய முன்னுரிமை உப திட்டங்களுக்கு ஆர் . கே . வி . ஒய் - ராஃப்டார் செலவினங்களில் 20% ஒதுக்கப்பட வேண்டும் .


    இ ) புதிய கண்டுபிடிப்புகள் , விவசாயத் தொழில் முனைவோர் மேம்பாடு மூலம் முழுமையான தீர்வு காணுதல் , திறன் மேம்பாடு மற்றும் வேளாண் துறையில் நிதி உதவி வழங்குதல் போன்றவைகளின் ஆண்டு செலவினங்கள் , 2% நிர்வாகச் செலவு உட்பட 10% ஆக இருக்க வேண்டும் .


    இந்தத் திட்டம் மாநிலங்களுக்கு விவசாயம் மற்றும் விவசாயம் சார் துறைகளுக்கு கூடுதல் நிதி ஒதுக்கீடு செய்வதற்கு ஊக்கமூட்டுவதாக அமையும் . மேலும் இந்தத் திட்டம் விவசாயிகளுக்கு வேளாண் துறையில் கூடுதல் உள்கட்டமைப்பு ஏற்படுத்துவதற்கும் , தரமான பொருட்கள் வாங்கி பயன்படுத்துவதற்கும் , சந்தை வசதிகளுக்கும் வலுவூட்டுவதாக இருக்கும் . இதுதவிர , வேளாண் – தொழில் முனைவோரை உருவாக்கவும் , வியாபாரத்திற்கு துணை புரிந்து விவசாயிகளுக்கு கூடுதல் வருமானம் கிடைக்கவும் வழி செய்யும் .


    பின்னணி :


    ராஷ்ட்ரிய கிரிஷி விகாஷ் யோஜனா (RKVY) திட்டமானது , 11- வது ஐந்தாண்டுத் திட்டத்தின் கீழ் அமல் படுத்தப்பட்டது . இந்தத் திட்டமானது வேளாண் மற்றும் சார் துறைகளில் முதலீடுகளை ஊக்குவிக்கும் வகையில் , மாநிலங்கள் திட்டங்கள் தீட்டி , நடைமுறைப்படுத்தவும் , சுதந்திரமாக செயல்படுவதற்கும் நெகிழ்வுத்தன்மையை வழங்குகிறது . வேளாண் மற்றும் சார் துறைகளில் அதிகாரத்தைப் பகிர்ந்தளித்து மாவட்ட வேளாண் திட்டங்கள் (DAPs), மாநில வேளாண் திட்டம் (SAP) மூலம் வேளாண் - பருவநிலை மாற்றங்கள் , உள்ளூர் தேவைக்கேற்ப போதுமான தொழில்நுட்பம் மற்றும் இயற்கை வளங்களை உறுதி செய்தல் , அறுவடை முறை போன்றவறை முன்னெடுக்க வேண்டும் . ராஷ்ட்ரிய கிரிஷி விகாஷ் யோஜனா திட்டமானது , தேசிய முன்னுரிமைக்காக மாநிலங்களின் தன்னாட்சி மற்றும் நெகிழ்வுத் தன்மையை பாதிக்காத வகையில் உப திட்டங்களை செயல்படுத்துகிறது . தேசிய முன்னுரிமை என்பது , கிழக்கு இந்தியாவுக்கு பசுமைப் புரட்சி கொண்டுவருதல் (BGREI), பயிர்களைப் பிரித்துப் பயிரிடுதல் (CDP) , மண்ணின் தன்மையை மீட்டெடுத்தல் (RPS), கால் & வாய் நோய்களைக் கட்டுப்படுத்தும் திட்டங்கள் (FMD-CP) , குங்குமப்பூ இயக்கம் , தீவன மேம்பாட்டு விரைவுத் திட்டம் போன்றவை ராஷ்ட்ரிய கிரிஷி விகாஷ் யோஜனா திட்டத்தின் கீழ் செயல்படுத்தப்படும் .


    11- வது மற்றும் 12- வது திட்டங்கள் மூலம் வேளாண் மற்றும் சார் துறைகளுக்காக மாநிலங்கள் 13,000 திட்டங்களை தீட்டியுள்ளன , மாநில வேளாண் துறை , இதனை அமல்படுத்தும் நிறுவனமாக இருக்கிறது . பொருளாதார வளர்ச்சி நிறுவனம் மதிப்பிட்ட ராஷ்ட்ரிய கிரிஷி விகாஷ் யோஜனா திட்டத்தின் இடக்கால அறிக்கையின்படி , மாநில உள்நாட்டு விவசாய உற்பத்தி பொருட்களில் (AGSDP) இருந்து கிடைக்கும் வருமானம் , இந்தத் திட்டம் அறிமுகப்படுத்திய காலத்திற்கு முன்பைவிட , இப்போது கூடுதலாகி இருப்பது உறுதி செய்யப்பட்டுள்ளது . அதேபோன்று அனைத்து மாநிலங்களும் வேளாண் மற்றும் சார் பொருட்களின் மூலம் அதிக வருமானம் உயர்ந்திருப்பதாகவும் பதிவு செய்துள்ளன . இந்த வேளாண் மற்றும் சார் துறைகளை லாபகரமாக மறுசீரமைப்பு ( மாநிலத் திட்டங்கள் ) திட்டம் (RKVY-RAFTAAR) தொடர்ந்து செயல்படும்போது , வேளாண் மற்றும் சார் துறைகளின் வளர்ச்சி அதிவேகமாக இருக்கும் .

    
    
    (Release ID: 1510743) Visitor Counter : 52
    
    
      Read this release in: English