      குடியரசுத் துணைத் தலைவர் செயலகம்

      “துல்லியம், நேர்மை, பாரபட்சமின்மை, செய்திப்பெறுமதி, சுதந்திரம் ஆகிய முக்கிய விழுமியங்களை இன்றைய பத்திரிகையாளர்கள் பின்பற்ற வேண்டும்”
      இந்தியப் பத்திரிக்கை சபையின் பொன்விழாக் கொண்டாட்டத்தின் நிறைவு விழாவில் குடியரசுத் துணைத்தலைவர் உரை

      Posted On: 16 NOV 2017 4:30PM by PIB Chennai

    “ துல்லியம் , நேர்மை , பாரபட்சமின்மை , செய்திப்பெறுமதி , சுதந்திரம் ஆகிய முக்கிய விழுமியங்களை இன்றைய பத்திரிகையாளர்கள் பின்பற்றவேண்டும் ” என்று இந்தியக் குடியரசுத் துணைத்தலைவர் , திரு . எம் . வெங்கையா நாயுடு கூறியுள்ளார் . புது தில்லியில் தேசியப் பத்திரிகை நாளான இன்று , இந்திய ப் பத்திரிக்கை சபையின் பொன்விழாக் கொண்டாட்டத்தின் நிறைவு விழாவில் உரையாற்றுகையில் அவர் இவ்வாறு குறிப்பிட்டார் . அந்த நிகழ்ச்சியில் அவருடன் ஜவுளி மற்றும் தகவல் , ஒலிபரப்புத்துறைக்கான மத்திய அமைச்சர் திருமதி ஸ்மிருதி இரானி மற்றும் முக்கியப் பிரமுகர்கள் கலந்துகொண்டனர் .


    “ ஆங்கிலேயரிடமிருந்து சுதந்திரத்தைப் பெறுவதற்கான போராட்டம் வலுவடைந்தபொழுது , மக்களின் உணர்வுகளை வெளிப்படுத்தவும் அவர்களின் அபிலாஷைகளை எதிரொலிக்கவும் கூடிய வாகனமாகப் பத்திரிகை விளங்கியது ” என்று குடியரசுத் துணைத்தலைவர் கூறினார் . அவர் மேலும் பேசுகையில் ,“ பல நாளிதழ்களும் பருவ இதழ்களும் – குறிப்பாக பிராந்திய மொழிகளில் வெளியானவை - சுதந்திரப் போராட்டத்தில் துணிச்சலான பாத்திரத்தை வகித்தன ” என்றார் . “ கிடைத்த ஒவ்வொரு வாய்ப்பிலும் ஆங்கிலேய அரசினர் சுதந்திரப் போராட்டத்தை ஒடுக்க நினைத்தனர் என்றாலும் , பத்திரிகை கள் போராட்டக்காரர்களின் முக்கியப் பிரச்சார மூலாதாரமாக விளங்கியது ” என்று அவர் மேலும் குறிப்பிட்டார் .


    “ சுதந்திரப் போராட்டத்தின்போது , பொதுமக்களின் கருத்தை உருவாக்குவதிலும் , அதன்மீது செல்வாக்கு செலுத்துவதிலும் செய்தித்தாள்களும் பருவ இதழ்களும் ஆற்றிய தேசியப் பங்கு எதற்கும் சளைத்ததல்ல ” என்று குடியரசுத் துணைத்தலைவர் கூறினார் . “ இந்தியாவில் பத்திரிகைத்துறை சுதந்திரத்திற்குப் பிறகும் கண்காணிப்புப் பணியை வகிப்பதைத் தொடர்ந்து நிகழ்த்தி , மக்களின் பிரச்சினைகளையும் அவர்களின் அபிலாஷைகளையும் பிரதிபலித்தது ” என்றும் “ நமது நாட்டில் ஜனநாயகத்தைப் பாதுகாக்கவும் வலுப்படுத்தவும் கூடிய முக்கியத் தூண்களில் ஒன்றாகப் பத்திரிகையானது தொடர்ந்து இருந்துவந்துள்ளது ” என்றும் அவர் குறிப்பிட்டார் .


    ” நாளாவட்டத்தில் இதழியலின் அமைப்புமுறையில் மாறுதல் ஏற்பட்டுள்ளது ” என்று கூறிய குடியரசுத் துணைத்தலவர் ,” சுதந்திரமான , அச்சமற்ற ஒரு பத்திரிகை எவ்வாறு சக்தி வாய்ந்த ஓர் அதிபரைக் கூட வீழ்த்திவிட முடியும் என்பதற்கு அமெரிக்காவில் நடைபெற்ற வாட்டர்கேட் ஊழல் ஒரு மறக்க முடியாத எடுத்துக்காட்டாகும் ” என்றார் . ” இந்தியாவிலும் சிமெண்ட் தொழில் தொடர்பான ஒரு செய்தியை ஒரு பத்திரிகை வெளிச்சம் போட்டுக்காட்டியதைத் தொடர்ந்து முதல்வர் ஒருவர் தமது பதவியைத் துற்க்க வேண்டியதாயிற்று என்ற உதாரணமும் நம்மிடம் இருக்கவே செய்கிறது ” என்றும் அவர் குறிப்பிட்டார் .


    ” வேண்டுமென்றே செய்தியை ஒருபக்கச் சார்பாக வெளியிடுதல் , பிரச்சினைகளுக்கும் , நிறுவனங்களுக்கும் , நபர்களுக்கும் விகிதாச்சார அடிப்படையில்லாமல் செய்தி வெளியிடுதல் , முக்கியச் செய்திகளைப் பத்திச் செய்தியாக அல்லது இடம்நிரப்பியாகக் குறுக்குவது அல்லது மக்களிடையே நிறைந்த பதற்றத்தை உருவாக்கும் சாரமற்ற பிரச்சினைகளுக்கு முக்கியத்துவம் அளித்து வெளியிடுவது போன்றவை அச்சுஊடக , மின்ஊடகச் செய்தியறைகளில் முளைவிடும் அபாயகரமான போக்காகும் ” என்றார்அவர் ..” உங்கள் எதிரிகளை அல்லது போட்டியாளர்களை வென்றுவிட வேண்டும் என்ற அவசர உணர்வில் பிழையான செய்திகளுக்கு இடம்கொடுத்துவிடக் கூடாது ” என்று கூறிய குடியரசுத் துணைத் தலைவர் ,” இதழியல் துறை ஓர் உன்னதமான பணியாகும் , அதனை முன்னெடுத்து இயங்கிவரும் நீங்கள் அனைவரும் மக்களுக்குச் சரியான செய்தியைத்தான் தருகிறோமா என்பதை உத்திரவாதப்படுத்துவதோடு , ஒருதலைபட்சமான , பக்க சா 1 ர்பான செய்திகளுக்கு வசப்படாதவர்களாகப் , பாகுபாடற்ற செய்திகளையே தர வேண்டும் ” என்று அவர் கேட்டுக்கொண்டார்


    *****

    
    
    (Release ID: 1511862) Visitor Counter : 91