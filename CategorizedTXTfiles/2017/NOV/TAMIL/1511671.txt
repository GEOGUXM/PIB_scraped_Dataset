      பாதுகாப்பு அமைச்சகம்

      சரக்கு விமானத்திற்கு வானத்திலேயே எரிபொருள் நிரப்பும் முறையில் புதிய சாதனை படைத்துள்ளது இந்திய விமானப் படை
      Posted On: 30 NOV 2017 2:09PM by PIB Chennai


    வானத்தில் இருந்தபடியே முன்கூட்டி எச்சரிக்கை செய்து, கட்டுப்படுத்தும் செயல்களில் தனித்திறமை மிக்க இந்திய விமானப் படையின் பொருட்களை ஏற்றிச் செல்லும் எம்ப்ரேர் விமானம், அதற்கு நிர்ணயிக்கப்பட்ட கால அளவிற்கும் மேலாக பறப்பதற்கு உதவும் வகையில் வானத்தில் இருந்தபடியே எரிபொருள் நிரப்பும் முறையை வெற்றிகரமாக நிகழ்த்திக் காட்டியுள்ளது. எம்ப்ரேர் ரக விமானத்தில் இத்தகைய செயல்முறையை நிகழ்த்திக் காட்டியது இதுவே முதல் முறையாகும்.


    இந்திய விமானப் படை விமானிகளால் செயல்படுத்தப்படும் இந்த வானத்திலிருந்தபடியே ஒரு விமானத்திலிருந்து மற்றொரு விமானத்திற்கு எரிபொருளை நிரப்பும் முறையில், இவ்வாறு எரிபொருளைப் பெறும் விமானம் தனது எரிபொருள் நிரப்பப் பயன்படும் குழாயை எரிபொருளை எடுத்துவரும் விமானத்தின் பின்னால் தொங்கிக் கொண்டு வரும் கூடை போன்ற மிதவைக் கட்டைக்குள் மிகச் சரியாகப் பொருந்தும் வகையில் விமானத்தை ஒரே நிலையில் நிற்க வேண்டியிருக்கும். இத்தகைய செயலை செய்வதற்கு விமானிக்கு தனித்துவம் மிக்க திறன் தேவைப்படும். இந்தச் செயல்பாட்டை மேற்கொள்ளும்போது இரண்டு விமானங்களுமே ஒரே மாதிரியான நிலையில் பறந்தபடி செயல்பட வேண்டியிருக்கும். இத்தகைய திறமையுள்ளது என்பதை நிகழ்த்திக் காட்டியுள்ள உலகத்தின் விமானப் படைகளில் இந்திய விமானப் படையும் ஒன்றாகியுள்ளது. இந்த வகையில் வானத்தில் இருந்தபடியே கண்காணிப்பது, கட்டுப்படுத்துவது என்ற செயல்பாட்டை மேற்கொள்ளும் எம்ப்ரேர் வகை விமானமும் தனது திறமையை இப்போது நிரூபித்துள்ளது. வானத்தில் பறந்தபடியே 10 நிமிடம் எரிபொருள் நிரப்புவதன் மூலம் கூடுதலாக நான்கு மணி நேரம் பறப்பதற்கான திறன் கிடைக்கும். இந்தச் சாதனையானது இந்திய விமானப் படையின் செயல்திறனை மிகச் சிறந்த வகையில் ஊக்குவிப்பதாகவும் அமைந்துள்ளது.


    

    
    (Release ID: 1511671) Visitor Counter : 40
    
    
      Read this release in: English