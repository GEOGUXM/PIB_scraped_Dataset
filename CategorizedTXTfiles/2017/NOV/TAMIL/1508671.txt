      விவசாயத்துறை அமைச்சகம்

      பல்வேறு நலத்திட்டங்கள், நிகழ்ச்சிகள் மூலம் விவசாயிகள் வருமானத்தை இரண்டு மடங்காக்கும் லட்சியத்தை அரசு கொண்டுள்ளது. : திரு.ராதா மோகன் சிங்.
      2022-ம் ஆண்டுக்குள் விவசாயிகள் வருமானம் 2 மடங்காக உயர வேண்டும் என்ற இலக்கை எங்களுக்கு பிரதமர் நிர்ணயித்துள்ளார் : வேளாண் மற்றும் விவசாயிகள் நலத் துறை அமைச்சர்.
      திரு. ராதா மோகன் சிங் தலைமையில், வேணாண் மற்றும் விவசாயிகள் நலத்துறை அமைச்சகத்தின் இடைநிலை அமர்வு ஆலோசனைக் கூட்டம்
      Posted On: 02 NOV 2017 4:42PM by PIB Chennai


    மத்திய வேளாண் மற்றும் விவசாயிகள் நலத்துறை அமைச்சர் திரு . ராதா மோகன் சிங் இன்று பேசுகையில் , ‘’ விவசாயிகளின் வருமானம் 2022- ம் ஆண்டுக்குள் 2 மடங்காக உயர வேண்டும் என்று பிரதமர் எங்களுக்கு இலக்கு நிர்ணயித்திருக்கிறார் . இதை நோக்கி அமைச்சகம் செயல்பட்டு வருகிறது . இந்த இலக்கை அடைவதற்கு பிரதமர் ஏழு உபாயங்களை அளித்திருக்கிறார் .

     1. ‘ ஒரு துளி … அதிக பயிர் ’ என்ற இலக்குடன் நீர்ப்பாசனத்திற்கு போதிய பணம் ஒதுக்கி கூடுதல் கவனம் செலுத்துதல் .
     2. மண் வளத்தைப் பொறுத்து தரமான விதைகள் மற்றும் சத்துக்கள் வழங்குதல்
     3. அறுவடைக்குப் பிறகான நஷ்டத்தைக் குறைக்கும் வகையில் சேமிப்புக்கிடங்கு மற்றும் குளிர்பதன சேமிப்பில் பெருமளவு முதலீடு செய்தல்
     4. பொருட்களை பதப்படுத்துதல் மூலம் , பொருட்களின் மதிப்பைக் கூட்டுதல் .
     5. தேசிய வேளாண் விற்பனை சந்தை உருவாக்குதல் மற்றும் விற்பனைக்கு இடையில் உள்ள தடைகளைத் தகர்த்து மின்னணு மூலம் 585 நிலையங்களை அடைதல்
     6. புதிய பயிர்க் காப்பீட்டுத் திட்டத்தை அறிமுகப்படுத்தி , ஏற்கத்தக்க கட்டணத்தில் இழப்பீடுகளைக் குறைத்தல் .
     7. விவசாயிகளுக்கு துணைத் தொழில்களான கோழிப்பண்ணை , தேனீ வளர்த்தல் , மீன் வளர்த்தல் போன்றவற்றை ஊக்கப்படுத்துதல் .

    வே ளா ண் மற்றும் விவசாயிகள் நலத்துறை அமைச்சகத்தின் இடைநிலை அமர்வு ஆலோசனைக் கூட்டம் திரு . ராதா மோகன் சிங் தலைமையில் நடைபெற்றபோது , மேற்கண்ட ஏழு உபாயங்களையும் எடுத்துக்கூறினார் . மேலும் விவசாயிகளின் நலனை முன்னிட்டு இந்த அரசு ஏராளமான நலத்திட்டங்கள் மற்றும் நிகழ்ச்சிகள் நடத்தி , அவர்கள் வருமானத்தை இரண்டு மடங்கு உயர்த்துவதை இலக்காக வைத்துள்ளது என தெரிவித்தார் . இதற்காக , பிரதம மந்திரி கிரிஷி சின்சய் யோஜனா , பிரதம மந்திரி ஃபாஸ்கர் பீமா யோஜனா , பாரம்பர்யகட் கிரிஷி விகாஷ் யோஜனா , மண் வள அட்டை , வேம்பு கலந்த உரம் , இ - நாம் போன்ற திட்டங்கள் விவசாய உற்பத்தியின் அளவை அதிகரிக்கவும் , விவசாயிகளின் வருமானத்தைப் பெருக்கவும் செயல்பட்டு வருகிறது .


    திரு . சிங் மேலும் தெரிவிக்கையில் , ‘’ வேளாண் துறையில் , கூட்டுறவு மற்றும் விவசாயிகள் நலனுக்காக , தேசிய மானாவாரி பகுதிகளுக்கான ஆணையத்தின் தலைமை செயல் இயக்குனர் மற்றும் நிதி ஆயோக் உறுப்பினர்களைக் கொண்ட குழு ஒன்று அமைக்கப்பட்டுள்ளது . விவசாயிகளுக்கு 2022- ம் ஆண்டுக்குள் இரு மடங்கு வருமானம் அடைவதில் உள்ள இடர்களைக் களையும் பணியில் இந்தக் குழு ஈடுபடுகிறது . இதுவரை இந்தக் குழு ஆறு கூட்டங்களை நடத்தியுள்ளது ’’ என்று தெரிவித்தார் .


    விவசாயிகள் நலத்துறை அமைச்சர் மேலும் தெரிவிக்கையில் , ராஷ்ட்ரிய கிரிஷி விகாஷ் யோஜனா எனப்படும் ஆர் . கே . வி . ஒய் ., திட்டத்தில் தொழிலதிபர் மேம்பாடும் சேர்க்கப்பட்டுள்ளது . வேளாண் கூட்டுறவுத் துறை மற்றும் விவசாயிகள் நலத்துறை வழிகாட்டுதலில் பருப்பு உற்பத்தி 2017-18 ஆண்டு 24 மில்லியன் டன்னாக இருக்கும் . ‘ ஒரு துளி … அதிக பயிர் ’ என்ற இலக்கை அடைவதற்கு சிறிய நீர்ப்பாசனத் திட்டங்களுக்கு நபார்டு வங்கியின் மூலம் ரூ .5000 கோடி நிதி ஒதுக்கப்பட்டுள்ளது .


    இந்தக் கூட்டத்தில் நாடாளுமன்ற மக்களவை உறுப்பினர்கள் திரு . சின்தமன் நவ்ஷா வாங்கா , திரு . ராட்மல் நாகர் , திரு . மன்ஷங்கர் நினமா , திரு . எம் . பி . ராஜேஷ் , திரு . சஞ்சய் ஷாம்ராவ் தோடர் , திரு . சஞ்சய் ஹரிபாவ் ஜாதவ் , திரு . கன்வர் புஷ்பேந்த்ரா சிங் சான்டல் மற்றும் மாநிலங்களவை உறுப்பினர்கள் கே . ஆர் . அர்ஜுனன் , திரு . கிரன்மா நந்தா போன்றவர்கள் கலந்துகொண்டனர் .

    
    
    (Release ID: 1508671) Visitor Counter : 144
    
    
      Read this release in: English
    
    
    

7.