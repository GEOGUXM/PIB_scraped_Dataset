      தகவல் மற்றும் ஒலிபரப்பு அமைச்சகம்

      கோவா, சர்வதேச இந்திய திரைப்பட விழா 2017-ல், பார்வைக் குறைபாடு உள்ளவர்களுக்கான, ‘அணுகுமுறை திரைப்படங்கள்’ பிரிவில் சீக்ரட் சூப்பர்ஸ்டார் மற்றும் ஹிந்தி மீடியம் படங்கள் திரையிடப்படுகின்றன
      Posted On: 23 NOV 2017 5:16PM by PIB Chennai


    கோவா , 48- வது சர்வதேச இந்திய திரைப்பட விழாவில் ‘’ அணுகுமுறை திரைப்படங்கள் ’’ பிரிவில் , சீக்ரட் சூப்பர்ஸ்டார் மற்றும் ஹிந்தி மீடியம் போன்ற படங்கள் திரையிடப்பட்டன . தி ல்லியைச் சேர்ந்த சாக் ‌ ஷாம் நிறுவனம் , இந்தத் திரைப்படங்களில் காட்சிக்கான ஒலி விளக்கக் குறிப்பு மற்றும் எழுத்துக் குறிப்புகளை அனைவரும் , குறிப்பாக பார்வைக் குறைபாடு மற்றும் கேட்புக் குறைபாடு உள்ளவர்கள் ரசிக்கும் வகையில் இணைத்துள்ளது .


    சாக் ‌ ஷாம் குழுவினர் இன்று பத்திரிகையாளர்களுடன் உரையாற்றினார்கள் . சாக் ‌ ஷாம் குழுவின் அறக்கட்டளை நிறுவன நிர்வாகி திருமதி ரும்மி கே . சேத் , சாக் ‌ ஷாம் அறக்கட்டளை நிறுவனர் திரு திபேந்திரா மனோசா , ஒலி விளக்கக் குறிப்பு , வசனகர்த்தா திரு . நரேந்திர ஜோஷி மற்றும் கோவா , சஞ்சய் சிறப்புப் பள்ளி மையத்தின் உறுப்பினர் செயலாளர் திரு . தாஹா ஹாசிக் ஆகியோர் , சர்வதேச திரைப்பட விழாவில் பங்கேற்ற இரண்டு படங்களின் அணுகுமுறை மாற்றத்தில் முக்கிய பங்கு வகித்தவர்கள் . இவர்கள் அனைவரும் பத்திரிகையாளர் சந்திப்பில் கலந்துகொண்டனர் .


    ரும்மி சேத் பேசுகையில் , ‘’ இதுவரை நீங்கள் கலந்துகொண்ட மாநாடுகளில் இருந்து இது சிறப்பானது மற்றும் மாறுபட்டது . இந்த சுவாரஸ்யமான திட்டம் 2005 ம் ஆண்டு தொடங்கப்பட்டது . நீங்கள் கண்களை மூடிக்கொண்டு ஒரு திரைப்படத்தை ரசிக்கும்போது , வசனங்களைத் தவிர வேறு எதுவும் இருக்காது . கடந்த ஆண்டு , ‘’ பாக் மில்க்கா பாக் ’’ படம் திரையிட்டபோது , நிறைய காட்சிகளில் வசனங்களே இல்லை , கண் தெரியாத ஒருவருக்கு என்ன நடக்கிறது என்பதே புரியாது . அதனால் தேவைப்படும் இடங்களில் எல்லாம் வசனங்களை சேர்ப்பதற்காக நாங்கள் அனைவரும் வசனகர்த்தா திரு . நரேந்திராவுடன் இணைந்து , மெளன இடைவெளிகளை நிரப்பியுள்ளோம் …’’ என்று கூறினார் .


    அடுத்துப் பேசிய திபேந்திரா மனோசா , ‘’ அணுகுமுறை திரைப்படங்களில் எல்லாமே நிரம்பியிருக்கும் . மற்றவர்களைப் போன்று எனக்கும் திரைப்படங்களைப் பார்த்து ரசிக்கும் உரிமை இருக்கிறதா இல்லையா என்று பார்வை அற்றவர் கேட்கலாம் . அவருக்கு உரிமை இருக்கிறது என்றால் , நம்மிடம் இருக்கும் அனைத்து வசதிகளையும் அதற்காகப் பயன்படுத்த வேண்டும் . மாற்றுத் திறனாளிகளுக்கு நடப்பதில் , உட்காருவதில் , பேசுவதில் ஒருசில குறைபாடுகள் இருக்கலாம் . இப்படிப்பட்ட மக்களுக்கு , சமுதாயத்துடன் இணைந்து செயலாற்றும் வகையில் உதவுவதற்கு நாம் முயற்சிக்க வேண்டும் . இந்த அணுகுமுறை திரைப்படங்கள் அதனை நோக்கிய பயணத்தில் ஒரு முக்கிய அடி எடுத்து வைத்திருக்கிறது ’’ என்று குறிப்பிட்டார் .


    இந்தக் கருத்து நோக்கிய பயணத்தில் ஏற்பட்ட தொழில்நுட்ப சவால்களைப் பேசினார் நரேந்திர ஜோஷி . ‘’ திரைப்படம் பார்க்கும் நபர்களுக்காக , வசன இடைவெளிகளில் வசனங்களை உணர்வுபூர்வமாக இணைப்பது சவாலான பணியாக இருந்தது . ஒரு படத்தை முழுமையாக பார்க்கும் அனுபவம் பெற வேண்டும் என்றால் 300 முதல் 400 மெளன இடங்களை நிரப்ப வேண்டும் . 3 முதல் 5 விநாடிகளுக்குள் திரையில் நிகழும் முக்கியமான மாற்றங்களை , பார்வை அற்றவர்கள் எளிதாக புரிந்துகொள்ளும் வகையில் விவரிக்க வேண்டும் . முழுமையான வேலைகள் முடிந்த பிறகும் , வசனங்களை நாங்கள் முழுமையாக மீண்டும் மாற்றி அமைக்கவேண்டி இருந்தது . நாங்கள் இந்த முயற்சியை , திரு . அமிதாப்பச்சன் நடித்த ‘’ பிளாக் ’’ திரைப்படத்தில் தொடங்கி , மாபெரும் வெற்றியை ருசித்தோம் ..’’ என்றார் .


    திரையில் என்ன காட்சி நடக்கிறது என்பதை விவரிக்கும் வகையில் ஒலி விளக்கம் அளிக்கப்படுகிறது . வசனங்களுக்கு இடையிலான மெளன இடைவெளிகளில் எல்லாம் இந்த ஒலி விளக்கக் குறிப்புகள் நிரப்புவதன் மூலம் , பார்வை அற்றோரும் , குறைந்த பார்வைத் திறன் உடையோரும் திரைப்படத்தை முழுமையாக ரசிக்க முடியும் .


    கடற்கரை மாநிலமான கோவாவில் , 48 வது சர்வதேச இந்திய திரைப்பட விழா நவம்பர் 20, 2017 அன்று தொடங்கி 28- ம் தேதி முடிவடைகிறது . இது ஆசியாவின் மிகப்பழையான திரைப்பட விழா என்பதுடன் . இந்தியாவின் பிரமாண்டமான விழாவாகவு ம் உள்ளது ., உலக அளவில் மிகவும் மதிப்புவாய்ந்ததாகவும் , இந்த சர்வதேச இந்திய திரைப்பட விழா விளங்குகிறது .

    
    
    (Release ID: 1511330) Visitor Counter : 223
    
    
      Read this release in: English