      தகவல் மற்றும் ஒலிபரப்பு அமைச்சகம்

      48வது இந்திய சர்வதேசத் திரைப்பட விழாவில் இந்திய பனோரமா பிரிவை மெகா ஸ்டார் ஸ்ரீதேவி தொடங்கி வைத்தார்
      Posted On: 21 NOV 2017 6:40PM by PIB Chennai


    இந்திய திரைப்படத் துறையில் இந்த ஆண்டு தனது 50 ஆண்டைக் கொண்டாடும் மெகா ஸ்டார் ஸ்ரீதேவி , 48 வது இந்திய சர்வதேசத் திரைப்பட விழாவில் இந்திய பனோரமா பிரிவை தொடங்கி வைத்தார் .


    நவம்பர் 21 ஆம் தேதி நடைபெற்ற தொடக்க விழாவில் , IFFI- யின் அதிகாரப்பூர்வ தேர்வுகளான 26 feature & 16 non-feature திரைப்படங்கள் இந்திய பனோரமா 2017 பிரிவின் கீழ் இடம் பெறுவது குறித்த பட்டியல் ரசிகர்களுக்கு அறிமுகம் செய்யப்பட்டது .


    விழாவின் தொடக்க நிகழ்வில் தனது வருகையைப் பதிவு செய்த ஸ்ரீதேவி , பெயர் பெற்ற மற்றும் வளரும் திரைப்படத் தயாரிப்பாளர்களுக்குப் பாராட்டு தெரிவித்தார் . இந்திய பனோரமா 2017- ல் பங்கேற்பதற்கான சான்றிதழ்களை அவர்களுக்கு ஸ்ரீதேவி வழங்கினார் .


    திரைப்பட விழா பற்றிப் பேசிய ஸ்ரீதேவி , `` இந்திய பனோரமாக தொடக்க நிகழ்ச்சியில் உங்களுடன் கலந்து கொள்வது எனக்குக் கிடைத்த கவுரமாகக் கருதுகிறேன் . இந்திய சர்வதேசத் திரைப்பட விழாவில் மிகவும் கிளர்ச்சியூட்டுகிற பிரிவுகளில் ஒன்றாக இது இருக்கும் . பல்வேறு பகுதிகளில் இருந்து feature மற்றும் non-feature பிரிவில் பல்வேறு மொழிகளில் திரைப்படங்கள் தேர்வு செய்யப்பட்டுள்ள சிறப்புத் தேர்வாக இந்திய பனோரமா 2017 இருக்கிறது . இந்திய பனோரமாவுக்கான திரைப்படங்கள் சிறந்த நடுவர்களால் தேர்வு செய்யப் பட்டிருக்கின்றன . கடந்த ஐம்பது ஆண்டுகளில் பல்வேறு துறைகளில் பணியாற்றி இருக்கிறேன் . இந்தப் பிரிவு எனக்கு ஆர்வம் தரக்கூடிய விஷயமாக இருக்கிறது . இந்திய பனோரமா 2017- ஐ அதிகாரப்பூர்வமாக தொடங்கி வைப்பதில் எனக்கு மகிழ்ச்சி '' என்று கூறினார் .


    `` இந்திய பனோரமா நிகழ்ச்சியில் உங்களுடன் பங்கேற்றிருப்பதில் மிகுந்த மகிழ்ச்சி . IFFI- ன் ஒருங்கிணைந்த பகுதியாக இது இருக்கிறது . திரைப்படம் மற்றும் அழகுணர்ச்சிகளை வெளிக்காட்டும் feature மற்றும் non-feature திரைப்படங்களைத் தேர்வு செய்வதும் , இந்தியா மற்றும் வெளிநாடுகளில் திரைப்படங்களை ஊக்குவிப்பதும் , இருதரப்பு கலாச்சார பரிமாற்றத் திட்டங்கள் மற்றும் பிற விஷயங்களை ஊக்குவிப்பதும் இதன் நோக்கம் . கடந்த காலங்களில் திரைப்படத் துறையில் சிறந்த விஷயங்களுடன் தொடர்பு கொண்டதாக இந்திய பனோரமாக இருந்திருக்கிறது . இந்த ஆண்டும் அதற்கு விதிவிலக்காக இருக்காது என்று தெரிவிப்பதில் பெருமை அடைகிறேன் '' என்று IFFI விழா இயக்குநர் சுனித் டாண்டன் குறிப்பிட்டார் .


    IFFI- யின் 48 வது விழா 2017 நவம்பர் 20 முதல் 28 ஆம் தேதி வரையில் கடற்கரை மாநிலமான கோவாவில் நடைபெறுகிறது .


    
    *****


    
    

    
    (Release ID: 1512528) Visitor Counter : 39
    
    
      Read this release in: English