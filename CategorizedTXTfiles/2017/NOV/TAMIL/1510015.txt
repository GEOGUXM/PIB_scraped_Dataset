      விவசாயத்துறை அமைச்சகம்

      ஜெர்மன், டென்மார்க், செர்பியா அமைச்சர்களுடன் திரு.ராதா மோகன் சிங் சந்திப்பு
      விவசாயத் திறன் மையம் மற்றும் மேம்பாடுக்காக இந்திய திறன்வளர்ச்சி குழு (ASCI) மற்றும் ஜெர்மன் கூட்டு வேளாண் வர்த்தகம் அமைப்பு (GAA) இணைந்து கூட்டு நடவடிக்கை எடுக்க முடிவு – திரு.ராதா மோகன் சிங்

      Posted On: 03 NOV 2017 4:30PM by PIB Chennai

    மத்திய வேளாண்மை மற்றும் விவசாயிகள் நலத்துறை அமைச்சர் திரு . ராதா மோகன் சிங் , ஜெர்மன் உணவு மற்றும் விவசாயிகள் நலத்துறை அமைச்சர் திரு . பீட்டர் பிள்சரை வரவேற்றுப் பேசினார் . அப்போது ஜெர்மனியுடன் இந்தியாவின் உறவு ஜனநாயக ரீதியிலும் , அடிப்படை உரிமைகளுக்கு மதிப்பு கொடுப்பதிலும் , பரஸ்பர நம்பிக்கையின் அடிப்படையிலும் இதமான , நட்பு ரீதியில் தொடர்கிறது என்று குறிப்பிட்டார் . மேலும் , வேளாண்மை மற்றும் அதன் சார் துறையில் இரண்டு நாடுகளும் இணைந்து செயல்படுவது கூடுதல் மகிழ்ச்சி அளிக்கிறது என்று தெரிவித்தார் .


    இரண்டு நாடுகளின் ஒத்துழைப்பு பற்றி பேசிய அமைச்சர் , 2008- ம் ஆண்டு முதல் இதுவரை ஆறு இணைந்த கூட்டுப் பணி ( JWG) கூட்டம் நடைபெற்றுள்ளதாக தெரிவித்தார் . விவசாயத் திறன் மையம் மற்றும் மேம்பாடுக்காக அக்ரிகல்ச்சர் ஸ்கில் கவுன்சில் ஆஃப் இந்தியா (ASCI) மற்றும் ஜெர்மன் அக்ரி பிசினஸ் அலையன்ஸ் (GAA) இணைந்து கூட்டு நடவடிக்கை எடுக்க முடிவு எடுத்துள்ளன , இந்த ஒத்துழைப்பு காரணமாக , விதைகள் துறையில் அடுத்த கட்ட திட்டம் ( ஜனவரி 2017 முதல் டிசம்பர் 2018 வரை ) செயல்படுத்துவதற்கான ஒப்பந்தம் கடந்த மே 2017 ல் கையெழுத்து இடப்பட்டது .

    
    விவசாயத் துறையில் அரசு மேற்கொண்டுவரும் பல்வேறு திட்டங்கள் குறித்து சுருக்கமாக விவரித்த அமைச்சர், இனி விவசாய உற்பத்திப் பொருட்களில் இருதரப்பு வர்த்தகம் அதிகரிக்கும் என்று நம்பிக்கை தெரிவித்தார். திரு. சிங் மேலும் பேசுகையில், ஜெர்மன் அமைச்சர் தன் நல்லெண்ணத்தைப் பயன்படுத்தி, இந்தியாவில் இருந்து ஜெர்மனிக்கு ஏற்றுமதியாகும் அரிசிக்கு ஏற்பட்டுள்ள டிரிக்லிஸ்காசல் (TCA) பிரச்னையை தீர்க்கும் நடவடிக்கை மேற்கொள்ள வேண்டும் என்றும், ஐரோப்பிய யூனியன் நாடுகளும் ஏற்றுக்கொள்ளும் வகையில் மின்னணு சுகாதாரச் சான்று வழங்கவேண்டும் என்றும் கேட்டுக்கொண்டார்.
    
    அதன்பிறகு, வேளாண் துறை அமைச்சர் டென்மார்க் நாட்டின் சுற்றுச்சூழல் மற்றும் உணவுத் துறை அமைச்சர் திரு. எஸ்பென் லுன்டே லார்சனை சந்தித்தார். அவருக்கு வரவேற்பு அளித்த திரு. சிங், இரண்டு நாடுகளுக்கும் இடையிலான வாலாற்றுபூர்வ நட்புறவை நினைவு கூர்ந்தார். வர்த்தகம், முதலீடு மற்றும் தொழில்நுட்பத் துறைகளில் கூட்டு ஒத்துழைப்பு விரிவு அடைந்துள்ளதற்கு  மகிழ்ச்சி தெரிவித்தார். மேலும் நமது உறவு நெருக்கத்தால் மேலும் முழுமையான சாத்தியக்கூறுகளை அறிந்துகொள்ள முடியும் என்று தெரிவித்தார். 
    
    ‘உலக உணவு இந்தியா 2017’ நிகழ்ச்சியில் டென்மார்க் அமைச்சர்  கலந்துகொண்டதற்கு மகிழ்ச்சியைத் தெரிவித்த திரு.ராதா மோகன் சிங், உணவு பதப்படுத்தும் துறையில் ஏராளமான வாய்ப்புகள் இருக்கிறது, டென்மார்க் நிறுவனங்கள் இந்தத் துறையில் எளிதில் வெற்றி பெற முடியும் என்று தெரிவித்தார்.
    
    பின்னர் செர்பியக் குடியரசு நாட்டின் வேளாண்மை, காடு மற்றும் நீர் மேலாண்மைத் துறை அமைச்சர் திரு.பிரான்ஸ்லாவ் நெட்மோவிக்கை சந்தித்தார். அவருக்கு வரவேற்பளித்த அமைச்சர், செர்பியன் அரசு இந்தியர்களுக்கு விசா ரத்து செய்ததற்கு மகிழ்ச்சி தெரிவித்தார். இந்தியா சுதந்திரம் அடைந்த காலத்தில் இருந்து மேற்கொண்டுவரும் வெற்றிகரமான பயணம் குறித்து அவரிடம் அமைச்சர் விளக்கினார். குறிப்பாக பால் உற்பத்தியில் உலக அளவில் முதல் இடத்தில் இருப்பதையும், பழங்கள், காய்கறி, மீன்கள் உற்பத்தியில் முன்னோடியாக விளங்குவதையும் சுட்டிக் காட்டினார்.
    
    வேளாண் மற்றும் உணவு பதப்படுத்துதல் மற்றும் வேளாண் இயந்திரங்கள் போன்றவை முக்கிய தொழில் துறையாக இந்தியா – செர்பியா வர்த்தக உறவில் இருப்பதாக அமைச்சர் குறிப்பிட்டார். தற்போதைய விவசாய உற்பத்திப் பொருட்களின் வணிகத்தைத் தாண்டி, பிராந்திய பழங்களான மாம்பழம், அன்னாச்சி, வாழைப்பழம், பப்பாளி போன்றவற்றை செர்பியா இறக்குமதி செய்வது குறித்து ஆலோசிக்க வேண்டும் என்றும் கேட்டுக்கொண்டார்.

    

    
    (Release ID: 1510015) Visitor Counter : 59