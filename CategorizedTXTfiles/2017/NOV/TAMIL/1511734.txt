      பெண்கள் மற்றும் குழந்தை நலன் அமைச்சகம்

      ” ஒருங்கிணைந்த குழந்தை மேம்பாட்டுச் சேவைகள் ” என்னும் ஒரு குடையின் கீழ் அமைந்த துணைத் திட்டங்கள் 2018, நவம்பர் வரை தொடர அமைச்சரவை ஒப்புதல் அளித்துள்ளது
      Posted On: 16 NOV 2017 5:18PM by PIB Chennai


    பிரதமர் நரேந்திர மோடி தலைமையிலான பொருளாதார விவகாரங்களுக்கான அமைச்சரவைக் குழு , அங்கன்வாடி சேவைகள் , வளரிளம்பருவப் பெண்களுக்கான திட்டம் , குழந்தைப் பாதுகாப்புச் சேவைகள் , தேசியக் குழந்தைக் காப்பகத் திட்டம் ஆகியவற்றை ரூ . 41,000 கோடிக்கும் மேற்பட்ட செலவீட்டில் 01. 04. 2017 முதல் 30. 11. 2018 வரையில் தொடர ஒப்புதல் அளித்துள்ளது . இவை ‘ ஒருங்கிணைந்த குழந்தை மேம்பாட்டுச் சேவைகள் ‘ என்னும் ஒரு குடையின் கீழ் அமைந்த துணைத் திட்டங்களாகும் .


    அம்சங்கள் :


    . ஒப்புதல் அளிக்கப்பட்ட திட்டங்கள் கீழ்கண்டவற்றை உள்ளடக்கியது :

     1. அங்கன்வாடி ச் சேவைகள்
     2. வளரிளம்பருவப் பெண்களுக்கான திட்டங்கள்
     3. குழந்தைப் பாதுகாப்புச் சேவைகள்
     4. தேசியக் குழந்தைக் காப்பகத் திட்டம்

    . அமைச்சரவை கீழ்கண்டவற்றுக்கும் ஒப்புதல் வழங்கியுள்ளது :

     1. பள்ளிக்கு வெளியிலான 11 – 14 வயதுப் பிரிவிலுள்ள வளரிளம் பருவப் பெண்களுக்கான திட்டங்களின் கட்டம்கட்டமான விரிவாக்கத்தை நடைமுறைப்படுத்துவது
     2. பள்ளிக்கு வெளியிலான 11 – 14 வயதுப் பிரிவிலுள்ள பெண்களுக்காக நடைபெற்றுவரும் கிஷோரி சக்தி யோஜனா திட்டத்தைப் படிப்படியாக விலக்கிக் கொள்வது

    . இந்த முடிவு தேசிய க் குழந்தைகள் காப்பகத் திட்டத்தை மத்தியத் துறையிலிருந்து மத்திய ஆதரவுத் திட்டமாக மாற்று கிறது. மத்திய அரசுக்கும் மாநிலங்களுக்கும் இடையிலான திருத்தியமைக்கப்பட்ட செலவுப் பகிர்வை சட்டமன்றத்துடன் கூடிய அனைத்து மாநிலங்களுக்கும் யூனியன் பிரதேசங்களுக்கும் , 60 : 40 என்கிற விகிதத்தி லும் 9 : 10 என்கிற விகிதத்தி லும் வடகிழக்கு மாகாணங்கள் மற்றும் ஹிமாலய மாநிலங்களுக்கு , சட்டமன்றங்கள் இல்லாத யூனியன் பிரதேசனங்களுக்கு 100% அளித்து , நடப்பிலுள்ள அமலாக்க முகவாண்மைக்குப் பதிலாக , மாநிலங்கள் / யூனியன் பிரதேசங்கள் மூலமாக நடைமுறைப்படுத்துகிறது .


    முடிவின் தாக்கம் :


    மேலே பட்டியலிடப்பட்ட துணைத்திட்டங்கள் எதுவும் புதிய திட்டங்கள் அல்ல . ஆனால் 12- ஆம் ஐந்தாண்டுத்திட்டத்தின் தொடர்ச்சியே ஆகும் . இலக்கு நிர்ணயிக்கப்பட்ட இடையீடுகள் மூலம் இந்தத் திட்டமானது ஊட்டச்சத்தின்மை , இரத்தச்சோகை , குறைந்த எடையுடன் கூடிய குழந்தைபிறப்புகள் ஆகியவற்றின் அளவையும் எண்ணிக்கையையும் குறைக்க முய ற்சிக்கிறது . அத்துடன் வளரிளம்பருவப் பெண்களுக்கான அதிகாரத்தை உத்தரவாதப்படுத்துகிறது . சட்டப் பிரச்சினைகளில் சிக்கியுள்ள குழந்தைகளுக்குப் பாதுகாப்பை அளிக்கிறது . வேலைக்குச் செல்லும் தாய்மார்களின் குழந்தைகளுக்குப் பாதுகாப்பான காப்பகத்தை அளிக்கிறது . கூட்டிணைவை உருவாக்குகிறது . சிறந்த கண் காணிப்பை உத்தரவாதப்படுத்துகிறது , உரிய காலத்தில் எதிர்மறை எச்சரிக்கைகளை வழங்குகிறது , மாநிலங்கள் அல்லது யூனியன் பிரதேசங்களின் செயல்பாட்டை ஊக்குவிக்கிறது , அமைச்சரகங்களைக் கண்காணித்து வழிநடத்துகிறது , மாநிலங்கள் அல்லது யூனியன் பிரதேசங்கள் நிர்ணயிக்கப்பட்ட இலக்கை அடையவும் , மேலும் வெளிப்படைத்தன்மையைக் கொண்டுவரவும் வழிகாட்டுகிறது .


    பயனடைவோர் :


    இந்தத் திட்டத்தின் வாயிலாக 11 கோடிக்கும் மேற்பட்ட குழந்தைகள் , கருவுற்ற பெண்கள் , பாலூட்டும் தாய்மார்கள் , வளரிளம்பருவப் பெண்கள் பலனடைவார்கள் .


    நிதிச்செலவீடு :


    பல்வேறு துணைத்திட்டங்களுக்கு 01.04.2017 முதல் 30.11.2018 வரையிலான காலத்திற்கு ஆகும் செலவினம் குறித்த விவரம் பின்வருமாறு :

                                                                             
துணைத் திட்டத்தின் பெயர்                                 ஏற்பளிக்கப்பட்ட தொகை
                                                                             
                                                                             
                                                         ( ரூபாய் கோடிகளில் )
                                                                             
                                                                             
                                                                             
அங்கன்வாடி சேவைகள்                                       34441.34            
                                                                             
                                                                             
                                                                             
தேசிய ஊட்டச்சத்துச் செயல்திட்டம் ( உத்தேசிக்கப்பட்டது )  4241.33             
                                                                             
                                                                             
                                                                             
வளரிளம்பருவப் பெண்களுக்கான திட்டம்                       1238.37             
                                                                             
                                                                             
                                                                             
குழந்தைப் பாதுகாப்புச் சேவைகள்                           1083.33             
                                                                             
                                                                             
                                                                             
தேசிய க் குழந்தைக் காப்பகத் திட்டம்                      349.33              
                                                                             
                                                                             
                                                                             
மொத்தம்                                                  41353.70            
                                                                             
                                                                             

    அமலாக்க உத்தியும் இலக்குகளும் :


    அங்கன்வாடி சேவைகளும் ( ஐசிடிஎஸ் ), குழந்தைப் பாதுகாப்புச் சேவைகளும் நமது நாடு முழுவதும் ஏற்கெனவே செயல்பாட்டில் உள்ளன . வளரிளம்பருவப் பெண்களுக்கான திட்டம் கட்டம்கட்டமாக விரிவாக்கப்படவுள்ளது . தேசிய க் குழந்தைக் காப்பகத் திட்டம் 23,555 குழந்தைக் காப்பகங்களில் தொடர்ந்து நடைமுறைப்படுத்தப்படவுள்ளது . தேசிய ஊட்டச்சத்துச் செயல்திட்டத்திற்காக ஒப்புதல் தனியாகப் பெறப்படவுள்ளது .


    திட்டம் நடைமுறைப்படுத்தப்பட்ட மாநிலங்கள் / மாவட்டங்கள் :


    அங்கன்வாடி சேவைகளும் ( ஐசிடிஎஸ் ), குழந்தைப் பாதுகாப்புச் சேவைகளும் நமது நாடு முழுவதும் ஏற்கெனவே செயல்பாட்டில் உள்ளன . தேசிய ஊட்டச்சத்துச் செயல்திட்டம் கட்டம்கட்டமாகச் செயல்படுத்தப்படும் . அதைப்போல , வளரிளம்பருவப் பெண்களுக்கான திட்டமும் கட்டம்கட்டமாக விரிவுபடுத்தப்படும் .


    பின்புலம் ::


    தொடர்ந்து நடைபெற்றுவரும் திட்டங்கள் 2016 – 2017 நிதியாண்டில் முறைபடுத்தப்பட்டு , ஒருங்கிணைந்த குழந்தை மேம்பாட்டுத் திட்டம் என்னும் ஒரு குடையின் கீழ் , அதன் துணைத்திட்டங்களாகக் கொண்டுவரப்பட்டுள்ளது . குழந்தை தொடர்பான சேவைகளை வழங்குவதற்கு உத்தேசிக்கப்படும் பயனா ளிகளுக்காக இந்தத் துணைத்திட்டங்கள் தொடரப்பட வேண்டியுள்ளது .


    இந்தத் திட்டங்களின் நோக்கங்கள் கீழ்க்காணுமாறு அமையும் :


    அ ) அங்கன்வாடி சேவைகள் ( ஐசிடிஎஸ் ) ஆறு வயதிற்குட்பட்ட குழந்தைகளின் முழுமையான வளர்ச்சியை நோக்கமாகக் கொண்டுள்ளது . இந்த வயதுப் பிரிவில் உள்ள குழந்தைகள் , கருவுற்ற பெண்கள் , பாலூட்டும் தாய்மார்கள் ஆகியோர் இந்தச் சேவைகளின் பயனா ளிகள் ஆவார்கள் .


    ஆ ) வளரிளம்பருவப் பெண்களுக்கான திட்டத்தின் குறிக்கோளானது , வளரிளம்பெண்களை மேம்படுத்தப்பட்ட ஊட்டச்சத்து , ஆரோக்கியநிலை ஆகியவற்றின் மூலம் தற்சார்பு உடையவர்களாகவும் , விழிப்புணர்வு கொண்ட குடிமக்களாகவும் ஆக்குவதற்காக அவர்களைப் பயிற்றுவித்து ஆற்றல்படுத்துவதும் , ஆரோக்கியம் , சுகாதாரம் , ஊட்டச்சத்து ஆகியவை குறித்த விழிப்புணர்வை ஊட்டி அவர்களைப் பள்ளிகளுக்கு அப்பால் பொதுவெளியில் முறைசார்ந்த அல்லது முறை சாரா கல்வியும் அளித்து , நிலவிவரும் பொதுச்சேவைகள் குறித்துத் தகவல்களும் வழிகாட்டுதல்களும் அளித்து வளர்த்தெடுப்பதும் ஆகும் .


    இ ) குழந்தைப் பாதுகாப்புச் சேவைகளின் குறிக்கோளானது , சட்டப் பிரச்சினைகளில் சிக்கியுள்ள குழந்தைகளுக்கும் , அக்கறையும் அரவணைப்பும் தேவைப்படும் குழந்தைகளுக்கும் பாதுகாப்பானதும் உத்தரவாதமானதுமான சூழலை அளிப்ப து ஆகும் . மேலும் விரிவான சமூகப் பாதுகாப்பு நடவடிக்கைகள் மூலம் குழந்தைகளுக்கு ஏற்படும் பாதிப்பைக் குறைப்பதும் , தவறாகப் பயன்படுத்துவது , புறக்கணிப்பது , சுரண்டுவது , கைவிடுவது , குடும்பத்திலிருந்து பிரிப்பது போன்றவற்றிலிருந்து தடுப்பதும் , நிறுவனம் சாராத அரவணைப்பு தந்து அரசுக்கும் குடிமைச் சமூகத்திற்குமிடையில் இணைப்பு மேடையை உருவாக்குவதும் குழந்தை தொடர்பான சமூகப் பாதுகாப்பு ச் சேவைகளுக்கான கூட்டிணைவை ஏற்படுத்துவதும் இச்சேவையின் குறிக்கோள்களாகும் .


    ஈ ) தேசியக் குழந்தைக் காப்பகத் திட்டம் , தாய்மார்கள் வேலைக்குச் செல்லும்போது தங்கள் குழந்தைகளை விட்டுச் செல்வதற்கான ஒரு பாதுகாப்பான இடத்தை அளிப்பதைக் குறிக்கோளாகக் கொண்டுள்ளது . இவ்வாறு பெண்கள் வேலைக்குச் செல்வதை ஊக்குவித்து அவர்களுக்கு அதிகாரமளிக்கும் ஒரு நடவடிக்கையாக உள்ளது . அதேசமயத்தில் , 6 மாதத்திலிருந்து 6 வயது வரையிலான பிரிவிலுள்ள குழந்தைகளின் பாதுகாப்பு , மேம்பாடு ஆகியவற்றை நோக்கிய ஓர் திட்டமாகவும் அது உள்ளது .

    
    
    (Release ID: 1511734) Visitor Counter : 10
    
    
      Read this release in: English
    
    
    

   
   
   
   
   
   
   
   
   
   
   
   
   
   
2.