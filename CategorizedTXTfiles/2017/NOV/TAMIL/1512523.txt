      தகவல் மற்றும் ஒலிபரப்பு அமைச்சகம்

      ‘Beyond the Clouds’ -திரைப்படம் குறித்த செய்தியாளர் சந்திப்பில்
      மஜித் மஜிதி, இஷான் காட்டர் & மாளவிகா மோகனன் பங்கேற்பு

      Posted On: 21 NOV 2017 6:21PM by PIB Chennai

    இந்திய சர்வதேச திரைப்படத் திருவிழா (IFFI) 2017-ல் தொடக்க நிகழ்ச்சியில் ‘Beyond the Clouds’ திரைப்படத்தை திரையிட்டுக் காண்பித்த பிறகு, 2017 நவம்பர் 21-ல் நடிகர்கள் மற்றும் திரைப்படத்தில் பணியாற்றிய குழுவினர் இஷான் காட்டர் மற்றும் மாளவிகா மோகனன், தயாரிப்பாளர்கள் புனித் கோயங்கா ( Zee Entertainment Enterprise, MD & CEO ), ஷரீன் மந்த்ரி, கிஷோர் அரோரா, ரெஜா டஷாக்கோரி மற்றும் சுயஜ் குட்டி ( Zee Studios Business Head ) மற்றும் இயக்குநர் மஜித் மஜிதி ஆகியோர் தங்கள் திரைப்படம் தொடர்பான செய்தியாளர் சந்திப்பில் பங்கேற்றனர்.


    - மஜிதியின் திரைப்படத் துறை நம்பிக்கைகளின் நீட்சியாக ‘Beyond the Clouds’ - திரைப்படம் அமைந்துள்ளது. மனிதகுல மாண்புகள் , அன்பு, நட்பு மற்றும் குடும்ப பந்தங்கள் ஆகியவற்றை வேர்களாகக் கொண்டதாக இருக்கிறது.


    இந்தத் திரைப்படத்தின் கதை Children of Heaven - திரைப்படத்தைப் போன்று சகோதர சகோதரிகள் பற்றியதாக உள்ளது. இதில் உடன்பிறப்புகள் வளர்ந்தவர்களாக இருக்கிறார்கள் என்பதும், பரபரப்பாக இருக்கும் மும்பை நகரின் பின்னணியில் பெரிய முரண்பாடுகளை எப்படி கையாள்கிறார்கள் என்பதும் தான் மாறுபட்டுள்ள விஷயங்களாக உள்ளன. மனிதனின் உணர்வுகளுக்கு மொழி மற்றும் பூகோள ரீதியிலான எந்த விஷயங்களும் தடைகளாக இருக்காது என்ற மஜித் மஜிதியின் உறுதியான எண்ணத்தை நிரூபிப்பதாக இந்தத் திரைப்படம் அமைந்துள்ளது.


    ஈரானைச் சேர்ந்த திரைப்படத் தயாரிப்பாளரான அவர் , பெருமைக்குரிய ஏராளமான விருதுகளைப் பெற்றிருக்கிறார். இந்த நாட்டில் இருந்து ஒரு திரைப்படத்தை உருவாக்கியிருக்கிறார். `நீண்டகாலமாக இதற்காகத் தான் காத்திருந்ததாக' அவர் கூறியுள்ளார்.


    ``இந்தியாவின் தனித்துவமான திறமை உள்ள நடிகர்கள் மற்றும் திரைப்படக் குழுவினருடன் ‘Beyond the Clouds’ திரைப்படத்தில் பணியாற்றியது அற்புதமான அனுபவமாக இருந்தது.இஷான் மற்றும் மாளவிகா தங்களுடைய பாத்திரங்களாக முழுமையாக மாறி, நன்றாக வெளிப்படுத்தினார்கள். ‘Beyond the Clouds’ -ன் கருவானது சர்வதேச அளவில் ஈர்ப்பைப் பெற்றிருக்கிறது. திரைப்படம் வெளியான பிறகு உலகெங்கும் ரசிகர்களுடன் இந்தக் கருத்து ஐக்கியமாகிவிடும் என்று நம்புகிறேன்'' என்று மஜித் மஜிதி கூறினார்.


    ``மஜித், அனில் மேத்தா, விஷால் பரத்வாஷ் மற்றும் ஏ.ஆர். ரஹ்மான் உள்ளிட்டோரைக் கொண்ட ‘Beyond the Clouds’ திரைப்படத்துடன் தொடர்புடைய ஜாம்பவான்களுடன் பணியாற்றியது நிறைய விஷயங்களை கற்றுக் கொள்வதற்கு உதவியாக இருந்தது. நல்ல அனுபவமாகவும் இருந்தது. சொல்லப்போனால், வலிமையான ஒரு அணியினருடன் பணியாற்றி இருக்கிறேன். திரு. மஜிதி வலிமையான தலைமைப் பண்புகளைக் கொண்டிருக்கிறார். திறமை மிக்க இந்த அனைவரிடமும் இருந்து நிறைய கற்றுக் கொள்ள வேண்டியுள்ளது என்பதைப் பொருத்த வரையில், இது அபரிமிதமான ஆற்றலைத் தருகிறது. உதாரணமாக, விஷாலுடன் பணியாற்றுவது, அவருடைய வசனங்கலைப் பேசுவது என்பது ஒரு கனவைப் போன்றது. திரைப்படத் தயாரிப்பாளர் என்ற முறையில் மஜிதின் தொலைநோக்கு சிந்தனையை பூர்த்தி செய்வது - என்ற ஒரே இலக்கை எட்டுவற்கு எல்லோரும் ஒருங்கிணைந்து உழைத்தனர்'' என்று இஷான் காட்டர் தெரிவித்தார்.


    ``Zee ஸ்டூடியோ 25 ஆண்டுகளை நிறைவு செய்துவிட்டது. ‘Beyond the Clouds’ என்ற இந்தத் திரைப்படத்தில் இணைந்து பணியாற்றியது பெரிய அனுபவமாக இருந்தது. திரையில் நீங்கள் காண்பது சாதாரண இயல்புகளுக்கு அப்பாற்பட்டது. விஷால் பரத்வாஜ், ஏ.ஆர். ரஹ்மான், அனில் மேத்தா உள்ளிட்டோரும், இஷான் காட்டர் மற்றும் மாளவிகா மோகனன் ஆகியோரின் அற்புதமான பங்களிப்பால் இது உருவாகியுள்ளது. உலகெங்கும் உள்ள மக்கள் பார்க்க விரும்பும் ஒரு விஷயத்தை உருவாக்குவதற்கு நாங்கள் விரும்புகிறோம். தொடக்க நிகழ்ச்சி நன்றாக இருந்தது. எங்கள் திரைப்படத்தை அனைவரும் பாராட்டினார்கள். இதுபோன்ற திரைப்படங்களை உருவாக்க நாங்கள் தொடர்ந்து முயற்சிப்போம்'' என்று Zee ஸ்டூடியோஸ் வர்த்தகப் பிரிவு தலைவர் சுஜய் குட்டி கூறினார்.


    ``மஜித் மஜிதி போன்ற திரைப்படத் தயாரிப்பாளருடன் இணைந்து பணியாற்றும்போது, வேறு சிந்தனைகளே வருவதில்லை. திரையில் அவர் கொண்டு வரும் விஷயங்கள் தனித்துவமானவை. யாருடைய சிந்தனையிலும் உதிக்காதவை. நான் சினிமாவை நேசிப்பவர் மற்றும் சினிமா மீது மோகம் கொண்டவர். திரையில் நல்ல பாத்திரங்களை ஏற்பதை நான் விரும்புகிறேன். ஒரு நடிகராக சவாலான பாத்திரங்களை ஏற்க விரும்புகிறேன். அது ஒரு சந்தர்ப்பம் தான்'' என்று மாளவிகா மோகனன் கூறினார்.


    IFFI-யின் 48வது விழா 2017 நவம்பர் 20 முதல் 28 ஆம் தேதி வரையில் கடற்கரை மாநிலமான கோவாவில் நடைபெறுகிறது.


    *****

    
    
    (Release ID: 1512523) Visitor Counter : 98
    
    
      Read this release in: English