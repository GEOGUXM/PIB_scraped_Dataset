      பாதுகாப்பு அமைச்சகம்

      பாக் ஜலசந்தி மீன்பிடி படகு ஜகோவா ஜிரேக் சம்பவம்
      Posted On: 22 NOV 2017 2:18PM by PIB Chennai


    பாக் ஜலசந்தி மீன்பிடி படகு ஜகோவா ஜிரேக் சம்பவம் தொடர்பாக பாதுகாப்பு அமைச்சகம் வெளியிட்டுள்ள செய்திக்குறிப்பில் கூறப்பட்டு இருப்பதாவது:-


    பாக் ஜலசந்தி மீன்பிடி படகு ஜகோவா ஜிரேக் சம்பவம் தொடர்பாக தமிழகத்தில் உள்ள சில ஊடகங்கள் தவறான உண்மைக்கு புறம்பான செய்திகளை வெளியிட்டு வருகின்றன.


    1. கடலோர காவல்படை நிலைய தளபதி தெரிவித்ததாக தமிழகத்தில் உள்ள சில தொலைகாட்சிகள் செய்தி வெளியிட்டு உள்ளன. “விசாரணையின் கீழ் உள்ள கடலோர காவல்படை கப்பல் தனது கட்டுப்பாட்டில் உள்ளது அல்ல. ஆகவே அந்த சம்பவம் தொடர்பாக எதையும் உறுதிபடுத்தவோ அல்லது மறுக்கவோ தன்னால் முடியாது” என்று அவர் தெளிவாக தெரிவித்துள்ளார். மேலும் ஜெகோவா ஜிரேக் மீன்பிடி படகு மீனவர்கள் மீது தாக்குதல் நடந்ததாகவோ அல்லது குண்டுகள் தொடர்பாகவோ அந்த அதிகாரி எந்தவிதமான கருத்துகளையும் தெரிவிக்க வில்லை.

     1. பாக் ஜல சந்தியில் ஜெகோவா ஜிரேக் மீன்பிடி படகு மீது எந்தவித தாக்குதலோ அல்லது துப்பாக்கி சூடோ நடத்தப்படவில்லை என்பது , கடலோர காவல் படை கடந்த 14.11.2017 அன்று வெளியிட்ட செய்தி குறிப்பில் மிகத்தெளிவாக குறிப்பிடப்பட்டுள்ளது. மேலும் மீனவர்கள் மீது துப்பாக்கி சூடு நடத்தப்படவில்லை என்று பாதுகாப்புத்துறை அமைச்சர் வெளியிட்ட அறிக்கையில் தெரிவித்த பிறகும் , தமிழகத்திலுள்ள ஒரு பிரிவு ஊடகத்தினர் பாதுகாப்புத்துறை அமைச்சர் மீது களங்கம் கற்பிக்கும் நோக்கத்துடன் உண்மையை திரித்து , திசைதிருப்பி , தவறான செய்திகளை வெளியிட்டது கண்டனத்திற்குரியது. இது இதழியல் நெறிமுறையை முழுமையாக மீறிய செயல்.

    ****

    
    
    (Release ID: 1510420) Visitor Counter : 41
    
    
    
    
    

1.