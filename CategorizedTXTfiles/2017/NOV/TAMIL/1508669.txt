      குடியரசுத் துணைத் தலைவர் செயலகம்

      உலகின் மிகப்பெரிய மூன்றாவது விமான போக்குவரத்து சந்தையாக இந்தியா திகழ்கிறது - குடியரசு துணைத் தலைவர்
      2-வது ஏரோ எக்ஸ்போ இந்தியா 2017 – விமான கண்காட்சி தொடக்கம்

      Posted On: 02 NOV 2017 3:44PM by PIB Chennai

    குடியரசு துணைத் தலைவர் திரு எம் . வெங்கய்ய நாயுடு , ‘’ விமான பயணத்தில் காணப்படும் அதிவேக வளர்ச்சி காரணமாக , 2026- ம் ஆண்டு உலகின் மூன்றாவது மிகப்பெரிய விமானப் போக்குவரத்து சந்தையாக இந்தியா திகழும் ’’ என்று தெரிவித்தார் . இன்று 2- வது ஏரோ எக்ஸ்போ இந்தியா 2017 – விமான கண்காட்சியை தொடங்கிவைத்து இவ்வாறு பேசினார் . மத்திய சிவில் விமானப் போக்குவரத்து துறை அமைச்சர் திரு . அசோக் கஜபதிராஜூ புசாபதி , இணை அமைச்சர் திரு . ஜெயந்த் சின்ஹா மற்றும் பல பிரமுகர்களும் விழாவில் கலந்துகொண்டனர் .


    குடியரசு துணைத் தலைவர் பேசுகையில் , ‘’ நாட்டுக்குள் இணைப்புகளை ஊக்குவிப்பது மற்றும் வேலை வாய்ப்பு வழங்குவதில் மட்டும் விமானப் போக்குவரத்து முக்கிய இடம் வகிக்கவில்லை , பொருளாதார மேம்பாட்டிலும் முக்கியத்துவம் வகிக்கிறது . அதனால் உலக அளவில் , போக்குவரத்து முறைகளில் விமானப் போக்குவரத்து முதுகெலும்பாக திகழ்கிறது . வணிகங்களை இணைப்பதிலும் , மக்களை ஒன்று சேர்ப்பதிலும் , உலக அளவில் சுற்றுலாவை மேம்படுத்துவதிலும் முக்கிய இடம் வகிக்கிறது ’’ என்று தெரிவித்தார் .


    ’ தி இன்டர்நேஷனல் ஏர் டிரான்ஸ்போர்ட் அஸோசியேசன் ’ கணிப்பின்படி , உலகில் அதிவேகமாக வளர்ந்துவரும் உள்நாட்டு விமானப் போக்குவரத்து சந்தை , 22- வது முறையாக 2017- ம் ஆண்டு ஜனவரியில் 26.6 சதவிகித வளர்ச்சி அடைந்திருக்கிறது . அதேநேரம் விபத்து விகிதம் குறைந்துள்ள நிலையில் , பயணிகளின் பாதுகாப்புக்கு வல்லுனர்கள் , அதிகாரிகள் மூலம் தீவிர முன்னுரிமை வழங்கப்படுகிறது ’’ என்று தெரிவித்தார் .


    குடியரசு துணைத் தலைவர் மேலும் தெரிவிக்கையில் , ‘ உடான் திட்டத்தின் மூலம் பிராந்திய அளவில் இணைப்புகளை அதிகரிக்கும் வகையில் செயல்படும் மற்றும் செயல்படாத விமான நிலையங்களில் விமான சேவை விரிவு படுத்தப்படும் . இரண்டா ம் கட்ட நகரங்கள் , ஆன்மிக தலங்கள் , வரலாற்று முக்கியத்துவம் வாய்ந்த இடங்களுக்கு சுற்றுலா மற்றும் வியாபார பயணம் பரந்த அளவில் விரிவுபடுத்தப்படும் ’’ என்பதை மகிழ்வுடன் தெரிவித்தார் .


    விழாவில் குடியரசு துணைத் தலைவர் பேசிய கருத்துக்கள் .


    ‘’ நான் , 2- வது ஏரோ எக்ஸ்போ இந்தியா -2017 கண்காட்சியைத் தொடங்கி வைப்பதில் மகிழ்ச்சி அடைகிறேன் . விமானப் போக்குவரத்துத் துறையைச் சேர்ந்த நிறுவனங்கள் மற்றும் பங்கேற்பாளர்களை வரவேற்பதில் மகிழ்ச்சி அடைகிறேன் .


    நண்பர்களே , இணைப்புகளை ஊக்குவிப்பது மற்றும் வேலை வாய்ப்பு வழங்குவதில் மட்டுமின்றி , பொருளாதாரத்தை மேம்படுத்துவதிலும் விமானப் போக்குவரத்து முக்கிய இடம் வகிக்கிறது . அதனால் உலக அளவிலான போக்குவரத்து முறைகளில் , விமானப் போக்குவரத்து முதுகெலும்பாக திகழ்கிறது . வணிகங்களை இணைப்பதிலும் , மக்களை ஒன்று சேர்ப்பதிலும் , உலக அளவில் சுற்றுலாவை மேம்படுத்துவதிலும் முக்கிய இடம் வகிக்கிறது .


    இன்டர்நேஷனல் ஏர் டிரான்ஸ்போர் அசோஸியேசன் கணக்கீட்டின் படி , 2017 ம் ஆண்டு உலக அளவிலான உள்நாட்டு உற்பத்தியில் 1% விமானப் போக்குவரத்துக்கு செலவழிக்கப்படும் , இந்தத் தொகை 776 பில்லியன் டாலராக இருக்கும் என்று எதிர்பார்க்கப்படுகிறது . ஐ . ஏ . டி . ஏ . அரையாண்டு அறிக்கையின் படி , 69 மில்லியன் சங்கிலித்தொடர் விநியோகப் பணியின் மூலம் , அரசுக்கு 124 மில்லியன் டாலர் வரி வருமானமாக வந்துள்ளது .


    உலகளாவிய பொருளாதாரத்தில் விமான சேவை துறை அதிக முக்கியத்துவம் பெற்றுள்ளது என்பதற்காகவே , இந்தத் தொகையை அழுத்தமாகச் சொல்கிறேன் .


    வருகின்ற ஆண்டுகளில் விமானப் போக்குவரத்துத் துறை அபரிதமான வளர்ச்சி அடைய இருக்கிறது . தி இன்டர்நேஷனல் ஏர் டிரான்ஸ்போர்ட் அஸோசியேசன் கணிப்பின்படி , உலகில் அதிவேகமாக வளர்ந்துவரும் உள்நாட்டு போக்குவரத்து சந்தையில் 22- வது முறையாக 2017- ம் ஆண்டு ஜனவரியில் 26.6 சதவிகித வளர்ச்சி அடைந்திருக்கிறது . ’ விமான பயணத்தில் காணப்படும் அதிவேக வளர்ச்சி காரணமாக , 2026- ம் ஆண்டு உலகின் மூன்றாவது மிகப்பெரிய விமானப் போக்குவரத்து சந்தையாக இந்தியா திகழும் . விமான சரக்கு சேவை அடுத்த சில ஆண்டுகளில் 9% வளர்ச்சி அடையும் என்றும் கணக்கிடப்பட்டுள்ளது .


    2016- ம் ஆண்டு 3.8 பில்லியனாக இருக்கும் விமான பயணிகள் எண்ணிக்கை 2035- ம் ஆண்டு 7.2 பில்லியனாக வளர்ச்சி அடையும் என்று ஐ . ஏ . டி . ஏ . கணக்கிட்டுள்ளது .


    இதனால் உள்நாட்டு விமானப் பயணிகளுக்கு தொடர்ந்து நிறையவே நன்மைகள் கிடைக்கும் . உலக அளவில் உள்நாட்டு விமானப் போக்குவரத்தில் ஜப்பானை இந்தியா விஞ்சி சாதனை படைத்துள்ளது . 2016- ம் ஆண்டு இந்தியாவில் 100 மில்லியன் உள்நாட்டு பயணிகள் பயணித்துள்ள நிலையில் , ஜப்பானியில் இந்த காலகட்டத்தில் 97 மில்லியன் பயணிகள் மட்டுமே பயணம் செய்துள்ளனர் .


    வளர்ச்சி அடைந்துவரும் விமானப் பயணத்தை கணக்கில்கொண்டு , பிராந்திய அளவில் கூடுதல் இணைப்புகள் மற்றும் கட்டமைப்புகளில் அரசு இப்போது கூடுதல் கவனம் செலுத்துகிறது .


    புதிய திட்டங்கள் தொடங்கப்படும் நிலையில் , பயணிகளின் பத்திரம் மற்றும் பாதுகாப்புக்கு அதிக முக்கியத்துவம் கொடுக்கப்படுகிறது . விமான பயணத்தில் எந்த ஒரு காரணத்திற்காகவும் பாதுகாப்புக்கு தரும் முக்கியத்துவத்தில் சமரசத்திற்கு இடம் இல்லாத வகையில் திட்டங்கள் செயல்படுத்தப்படுகிறது .


    தி இன்டர்நேஷனல் சிவில் ஏவியேசன் ஆர்க னை சேஷன் அமைப்பு (ICAO) 2017- ம் ஆண்டு வெளியீட்டில் குறிப்பிட்டுள்ளபடி , உலக அளவில் கடந்த 5 ஆண்டுகளில் விமான விபத்துகளின் எண்ணிக்கை குறைந்துவருகிறது , குறிப்பாக விபத்தின் எண்ணிக்கையிலும் , விபத்து அளவிலும் குறைந்துள்ளதாக குறிப்பிட்டுள்ளது .


    2016- ம் ஆண்டு குறைந்த எண்ணிக்கையில் , அதாவது 75 விபத்துகளுக்கு குறைவாகவே நடந்துள்ளன , இது 2015- ம் ஆண்டைவிட 18% குறைவு ஆகும் . இதுவரை இல்லாத வகையில் ஒரு மில்லியனுக்கு 2.1 என்ற அளவில் மட்டுமே நடந்துள்ளது .


    விபத்து விகிதம் குறைந்த அளவில் இருப்பதால் பயணிகள் கவலையின்றி பயணிக்க முடியும் என்பது நல்ல செய்தி . பாதுகாப்புக்கு கூடுதல் முக்கியத்துவம் தரும் வகையில் விமானத்துறை அதிகாரிகளும் வல்லுநர்களும் சமரசமின்றி இயங்கி வருகிறார்கள் .


    வரும் காலங்களில் நடுத்தர வர்க்கத்தினர் , அவர்களது வருமானத்தில் இருந்து விமானப் பயணத்திற்கு கூடுதலாக தொகை செலவழிப்பார்கள் . உடான் திட்டத்தின் படி , செயல்படும் நிலையிலும் செயல்படாத நிலையிலும் உள்ள பல்வேறு விமான நிலையங்கள் மூலம் பல்வேறு பகுதிகள் இணைப்பை ஊக்கப்படுத்துகிறது என்பதை தெரிவிப்பதில் மகிழ்ச்சி அடைகிறேன் . இரண்டாம் கட்ட நகரங்கள் , ஆன்மிக தலங்கள் , வரலாற்று முக்கியத்துவ நகரங்களுக்கு சுற்றுலா மற்றும் வியாபார பயணம் பரந்த அளவில் விரிவு படுத்தப்படும் .


    செயற்கைத்தன்மை இல்லாத வகையில் பசுமை விமானத்தளம் உருவாக்குதல் , ஏற்கெனவே இருக்கும் விமானத்தளத்தின் அளவை விரிவு செய்தல் , திட்டமிட்ட மற்றும் திட்டமிடாத விமான சேவைகள் அதிகரித்தல் மூலம் மத்திய மற்றும் மாநில அரசுகள் இணைந்து செயல்படுவதன் மூலம் உள்நாட்டு பயணத்தை அதிகரிக்க முடியும் .


    ஏரோ எக்ஸ்போ இந்தியா 2017 – ஏற்பாட்டாளர்களுக்கு என் நன்றியை தெரிவித்துக் கொள்கிறேன் . இதன்மூலம் விமானத் துறையில் புதிய தொழில்நுட்பம் மற்றும் அறிவார்ந்த வளர்ச்சிகளை பரஸ்பரம் பரிமாறிக்கொள்ள முடியும் .


    மேலும் முதன்முதலாக பி . ஹெச் . டி . சேம்பர் அறிமுகப்படுத்தியிருக்கும் ஹெலி எக்ஸ்போ இந்தியா எனப்படும் ஹெலிகாப்டர் சேவை இந்த ஆண்டு அறிமுகமானது மகிழ்ச்சி அளிக்கிறது . வரும் ஆண்டுகளில் ஹெலிகாப்டர் துறைக்கு மிகப்பெரிய தேவை இருக்கிறது . பயணிகள் ஹெலிகாப்டர் பல்வேறு வகையில் , உதாரணமாக சுற்றுலா , மருத்துவம் , சட்ட அமலாக்கம் மற்றும் பேரிடர் மேலாண்மையில் பெரும் பங்கு வகிக்கும் என்பதால் பெரிய வளர்ச்சி அடையும் .


    இந்தியா மிகப்பெரிய விமானப் போக்குவரத்து மையமாக விரைவில் உருவாக்கும் என்பதை உறுதியாக நம்புகிறேன் . வளர்ந்துவரும் விமான இணைப்புகள் மட்டுமின்றி பராமரிப்பு , பழுதுபார்த்தல் மற்றும் சீர் செய்யும் வசதிகள் கொண்ட துணை மையங்கள் அமைப்பதிலும் கவனம் செலுத்த வேண்டும் ..


    நன்றி …


    ஜெய்ஹிந்த் .


    ****

    
    
    (Release ID: 1508669) Visitor Counter : 119
    
    
      Read this release in: English