      வடகிழக்குப் பகுதி வளர்ச்சி அமைச்சகம்

      இரண்டு நாள் 12-வது வட கிழக்கு மாநில வணிக உச்சி மாநாடு புதுடெல்லியில் தொடங்கப்பட்டது.
      இந்தியாவின் எதிர்காலம் வட கிழக்கு மாநிலங்களிடம் உள்ளது – வட கிழக்கு மாநிலங்கள் மேம்பாட்டுத் துறை அமைச்சர் டாக்டர் ஜிதேந்திர சிங்

      Posted On: 16 NOV 2017 3:50PM by PIB Chennai

    இரண்டு நாட்கள் நடைபெறும் , ‘12 வது வட கிழக்கு மாநில வணிக உச்சி மாநாடு ’ இன்று தொடங்கி வைக்கப்பட்டது . வட கிழக்கு பிராந்தியங்களில் உள்ள வணிக வாய்ப்புகளை வெளிப்படுத்துவதுதான் இந்த உச்சி மாநாட்டின் நோக்கமாகும் . உள்கட்டமைப்பு , பொது மற்றும் தனியார் கூட்டமைப்பு , திறன் மேம்பாடு , நிதி சேகரித்தல் , சேவைத் துறை வளர்ச்சி – குறிப்பாக சுற்றுலா , விருந்தோம்பல் மற்றும் உணவு பதப்படுத்துதல் ஆகிய துறைகள் ஊக்குவிக்கப்படுகின்றன . இந்த உச்சி மாநாட்டை மணிப்பூர் அரசுடன் இணைந்து இந்திய வர்த்தக சம்மேளனம் (ICC) ஏற்பாடு செய்துள்ளது .


    இந்த உச்சிமாநாட்டை தொடங்கி வைத்து பேசிய வடகிழக்கு மாநிலங்கள் மேம்பாடு ( தனிப்பொறுப்பு ) , பிரதமர் அலுவலகம் , பணியாளர் நலன் , பொதுமக்கள் குறைதீர்ப்பு மற்றும் ஓய்வூதியம் , அணுசக்தி , விண்வெளித் துறை அமைச்சர் டாக்டர் ஜிதேந்திர சிங் , வடகிழக்கு மாநிலங்களில் உள்ள ஏராளமான வணிக சாத்தியங்கள் வெளிப்படுத்தப்படாமல் உள்ளன . மறைந்திருக்கும் சாத்தியக்கூறுகளை பிராந்திய வளர்ச்சி மற்றும் நாட்டின் ஒட்டுமொத்த வளர்ச்சிக்கு வெளிப்படுத்த வேண்டிய தேவை ஏற்பட்டுள்ளது . நாட்டின் ஏதாவது ஒரு பகுதி மேம்பாடு அடையவில்லை என்றால் நாடு முழு அபிவிருத்தி அடைந்ததாகக் கருத முடியாது என்று சொன்னார் . பிரதமர் திரு . நரேந்திரமோடி எல்லைப்புற மாநிலங்களுக்கு அதிக முன்னுரிமை கொடுப்பதாகவும் அமைச்சர் தெரிவித்தார் . வளர்ச்சி அடைந்த மாநிலங்களாக குஜராத் , மஹாராஷ்டிரா போன்ற மாநிலங்களின் வளங்கள் முழுமையான அளவு பயன்படுத்தப்பட்டுள்ளன , இப்போது வட கிழக்கு மாநிலங்களின் அறியப்படாத வளங்கள் மூலம் புதிய இந்தியாவை உருவாக்கும் உத்வேகத்தை பிரதமர் நரேந்திர மோடி தருகிறார் என்றும் அமைச்சர் தெரிவித்தார் . இந்திய மக்கள் தொகையில் 70% பேர் 40 வயதுக்கு உட்பட்டவர்களாக இருக்கிறார்கள் , இன்னமும் வெளிப்படாத இந்த பிராந்திய இளைஞர்களின் லட்சியமும் , பிற பகுதியினரைப் போன்று நிறைவேற்றப்பட வேண்டும் .


    அமைச்சர் பேசுகையில் , வட கிழக்கு மாநில பழ உற்பத்தியில் 40% வரை போதிய பதப்படுத்தும் வசதி இல்லாத காரணத்தால் வீணாகின்றன , இது தொழிலதிபர்களுக்கு சாத்தியமுள்ள துறை ஆகும் . வடகிழக்கு பிராந்தியத்தில் , வியாபாரம் செய்வது எளிது என்பதை உறுதிப்படுத்தும் வகையில் , மத்திய அரசு பல்வேறு நடவடிக்கைகளை மேற்கொண்டு வருகிறது என தெரிவித்தார் . மேலும் இணைப்புகளில் உள்ள பிரச்னைகள் குறித்தும் வலியுறுத்தினார் . இதுவரை ரயில் இணைப்பு காணாத பகுதிகளுக்கு எல்லாம் , ரயில் போக்குவரத்து வசதி ஏற்படுத்தப்படும் என்று தெரிவித்தார் . இந்தியப் பகுதியான அகர்டலாவில் இருந்து வங்காளதேசம் செல்லும் ரயில் பாதை கட்டுமாணத்திற்கு , வடகிழக்கு மாநிலங்கள் மேம்பாட்டுத் துறை அமைச்சகம் நிதி ஒதுக்கியிருப்பதாகத் தெரிவித்தார் . இதுவரை இல்லாத வகையில் 19 நீர்வழித் திட்டங்கள் பூபென் , ஹசாரிக்கா பாலம் பகுதிகளில் மேற்கொள்ளப்படுவதையும் அமைச்சர் குறிப்பிட்டார் . மேலும் , வனத் துறையின் வசம் இருக்கும் மூங்கில் பயிரை , வளர்ந்துவரும் வணிகத் துறைக்கு மாற்ற வேண்டும் என்றும் , ஒவ்வொரு மாவட்டத்திலும் தபால் துறையில் பாஸ்போர்ட் மண்டலம் அமைக்கப்பட்டு பிராந்திய வணிக அபிவிருத்திக்கு உதவவேண்டும் என்றும் கேட்டுக்கொண்டார் .


    டாக்டர் ஜிதேந்திரா சிங் பேசுகையில் , பிரதம மந்திரியின் , ‘ ஸ்டார்ட் அப் இந்தியா , ஸ்டாண்ட் அப் இந்தியா ’ போன்ற திட்டங்களில் ஆரம்ப கட்டங்களில் வரிச்சலுகை , வெளியேறுவதற்கு மூன்று மாத கால அனுமதி போன்ற பல்வேறு சலுகைகள் அடங்கியுள்ளன . மேலும் வட கிழக்கு பிராந்தியத்தில் புதிய தொழில் தொடங்க நினைக்கும் இளைஞர்களுக்கு , வடகிழக்கு மாநிலங்கள் மேம்பாட்டுத் துறை மூலம் ஆரம்ப கூட்டு வணிக நிதி வசதியும் ஏற்பாடு செய்யப்படுகிறது . புதிய தொழில் தொடங்க நினைப்பவர்களுக்கு வட கிழக்கு பிராந்தியம் மிகவும் உகந்தது என்ற நிலை விரைவில் வரும் என்று தெரிவித்தார் .


    வணிக நிறுவனங்கள் , வடகிழக்கு மாநிலங்களில் இதுவரை பயன்படுத்தப்படாத வளங்களை பயன்படுத்த முன்வர வேண்டும் என்று அமைச்சர் வேண்டுகோள் வைத்தார் . இந்தப் பிராந்தியத்தில் வணிகத்திற்கு இன்னும் ஏராளமான வாய்ப்புகள் உள்ளன . இப்போது வடகிழக்கு மாநிலங்களில் , ‘ வீட்டுச் சுற்றுலா ’ திட்டம் நடைமுறையில் உள்ளன . இதனை வடகிழக்கு மேம்பாட்டு அமைச்சகம் சாத்தியமாக்கி உள்ளதாகவும் அமைச்சர் தெரிவித்தார் . மருத்துவ வசதி அல்லது மருத்துவர் வசதி இல்லாத தொலைதூரப் பகுதிகளில் , நோயாளிக்கு மருத்துவ வசதி தேவைப்படும் பட்சத்தில் , தேவைக்கு ஏற்ப ஹெலிகாப்டர் மருத்துவம் அல்லது நோயாளியை அழைத்துச்செல்தல் போன்றவை அறிமுகப்படுத்த இருப்பதாகவும் அமைச்சர் தெரிவித்தார் . இதற்கான முதல் பரிசோதனை முயற்சி இம்ப்பால் மற்றும் ஷில்லாங் பகுதியில் செய்து முடித்துள்ளாகவும் அமைச்சர் தெரிவித்தார் . இதேபோன்ற வசதிகள் கொண்ட பிற மாநிலங்களைப் பின்பற்றி தேவையான நடவடிக்கை எடுக்கப்படும் என்று தெரிவித்தார் . வட கிழக்கு தொழில்துறை மேம்பாட்டுக் கொள்கையும் அமல் படுத்த தயாராக இருப்பதாக தெரிவித்தார் . மேலும் , அரசு உதவியுடன் வட கிழக்கு கவுன்சில் புத்தாக்கம் பெற இருப்பதாகவும் அமைச்சர் தெரிவித்தார் .


    மிசோராம் மாநில ஆளுநர் மேஜர் நிர்பய் சர்மா பேசுகையில் , முன்னேற்ற பாதையில் செல்வதற்கு வட கிழக்கு மாநிலங்களில் உள்ள பிரச்னைகளில் தெளிவான நோக்கம் மற்றும் சீரிய பார்வை இருக்க வேண்டும் என்று தெரிவித்தார் . இந்தப் பகுதியின் எதிர்கால வளர்ச்சி சாத்தியமாவதற்கு சீரிய பார்வை , சரியான நடவடிக்கை இவற்றுடன் தெளிவான காலத்திட்டம் குறிக்கப்பட வேண்டும் என்றும் தெரிவித்தார் . வட கிழக்கு மாநிலங்களின் திருவிழாக்களை நாட்டின் பிற பகுதிகளில் நடத்த ஏற்பாடு செய்யும்போது பிறர் அறிந்துகொள்ள வசதியாக இருக்கும் , அதேபோன்று மற்றவை இங்கு அறிமுகப்படுத்த வேண்டும் . வட கிழக்கு மாநிலங்களின் இணைப்பை வலுப்படுத்தும் தேவை இருக்கிறது . அதேபோன்று வட கிழக்கு மாநிலங்கள் அண்டை நாடுகளுடன் கருத்துப் பரிமாற்றம் செய்துகொள்ள வேண்டும் , இது வட கிழக்கு மாநிலங்களுக்கும் அண்டை நாடுகளுக்கும் பரஸ்பரம் நன்மை பயக்கும் . அனைத்து முன்னேற்ற நடவடிக்கைகளையும் அரசு மட்டுமே தனியே மேற்கொள்ள முடியாது என்பதால் , தனியார்களும் பங்கேற்க வேண்டிய சூழல் கனிந்துள்ளது என்று தெரிவித்தார் . மேலும் அவர் பேசுகையில் வடகிழக்கு மாநில இணைப்புக்கு , டிஜிட்டல் மற்றும் ஆகாய மார்க்க இணைப்புக்கு முக்கியத்துவம் கொடுக்க வேண்டும் . குறிப்பாக மிசோரம் மாநிலமானது , பல்லுயிர் நிரம்பப்பெற்றது என்ற தகவல் வெளிப்படுத்தப்பட வேண்டும் . இன்றைய புதிய பொருளாதார கொள்கையானது , தொழிலதிபர்களுக்கு இடைஞ்சலாக இருந்த நிலச்சட்டத்தின் பல்வேறு தடைகளை தீர்க்க முயற்சித்துள்ளது . வடகிழக்கு குழுமம் ஒன்று உருவாக்கப்பட்டு , அனைத்து பயனாளிகளையும் பங்குபெறச் செய்து ஓர் ஆண்டுக்கு எடுக்கவேண்டிய திட்டம் தீட்டப்பட்டு , அதனை செயல்படுத்த வேண்டும் என்று கேட்டுக் கொண்டார் .


    மணிப்பூர் அரசின் கைத்தறி , வணிகம் மற்றும் தொழில்துறை அமைச்சர் திரு . டி . ஹெ . பிஸ்வஜித் தெரிவிக்கையில் , தென்கிழக்கு ஆசியாவின் நுழைவாயிலாக மணிப்பூர் திகழ்கிறது . இந்த மாநிலத்தில் முதலீடு செய்வ தற்கு நல்ல வெற்றி வாய்ப்பு உள்ளது என்றும் குறிப்பிட்டார் . 2019- ம் ஆண்டுக்குள் இம்பால் நகருக்கு ரயில் போக்குவரத்து இணைப்பு முடிவடைந்துவிடும் என்றும் , கைத்தறி மற்றும் ஜவுளித் துறையில் நிறைய சாத்தியங்கள் இருப்பதாக குறிப்பிட்டார் .


    வட கிழக்கு மாநிலங்கள் மேம்பாட்டுத் துறை செயலாளர் திரு . நவீண் வர்மா , இந்த உச்சி மாநாட்டில் விவாதிக்கப்படுபவை வடகிழக்கு மாநிலங்களுக்கு இன்றியமையானவை . வடகிழக்கு மாநிலங்களை மேம்படுத்துவதற்கு இந்திய அரசு ஏராளமான முயற்சிகள் செய்துவருவதாக குறிப்பிட்டார் . இந்தப் பகுதியில் சுற்றுலா வளர்ச்சி மற்றும் வாழ்வாதார முன்னேற்றத்திற்கும் சம்பதா எனப்படும் விவசாய பொருட்கள் பதப்படுத்தும் மத்திய அரசு திட்டத்திற்கும் வடகிழக்கு கவுன்சில் ஆதரவு கொடுத்து வருவதாகத் தெரிவித்தார் . வடகிழக்கு சுற்றுலா மேம்பாட்டு கழகமானது வடக்கு மற்றும் கிழக்க மாநில சுற்றுலாவை மேம்படுத்துவது மட்டுமின்றி அண்டை நாடுகளுக்கு சுற்றுலா செல்வதையும் ஊக்குவிக்கிறது . அதேபோன்று இயற்கை விவசாயம் , மருத்துவ சுற்றுலா , எல்லைப் பிராந்திய மதிப்பு மாற்று , உள்கட்டுமான மேம்பாடு போன்றவை சிறந்த வகையில் வளர்ச்சி அடைய வாய்ப்பு இருப்பதாகவும் , வடகிழக்கு பிராந்தியம் எனப்படும் சொர்க்க பூமி இன்னமும் முழுமையாக வெளிக்காட்டப்படவில்லை எனவும் தெரிவித்தார் .


    கிழக்கு செயலாளர் திருமதி பிரீதி சரண் பேசுகையில் , வட கிழக்கு பிராந்தியங்கள் , அரசாங்கத்தின் கிழக்கு கொள்கையில் முக்கியப் பங்கு வகிக்கின்றன . வலிமையான , உறுதியான வட கிழக்கு மாநிலங்கள் , இந்தியாவின் பிற பகுதிகளுக்கும் , அண்டை நாடுகளுக்கும் பாலமாக விளங்குகின்றன . வட கிழக்கு பிராந்தியங்களில் உப பிராந்திய வணிகம் மற்றும் இணைப்புகளுக்கு வெளியுறவுத் துறை அமைச்சகம் மேற்கொண்டு வரும் முயற்சிகள் குறித்து மிகவும் விரிவாக எடுத்துரைத்தார் . தற்போது வெளியுறவுத் துறை அமைச்சகம் , இந்திய – ஆசிய தொடர்பு மற்றும் வணிக மாநாடுகளை நடத்திவரும் சூழலில் , வட கிழக்கு பிராந்தியங்கள் இந்த இணைப்புகளில் முக்கியப் பங்கு வகிக்க முடியும் என்று தெரிவித்தார் .


    இந்திய அரசின் முதன்மை அறிவியல் ஆலோசகர் டாக்டர் ஆர் . சிதம்பரம் பேசுகையில் , வட கிழக்கு மாநிலங்கள் மேம்பாடு அமைச்சகமானது , வட கிழக்கு பகுதியில் அறிவியல் மற்றும் தொழில்நுட்பங்களை புகுத்துகிறது . தெற்கு , கிழக்கு பகுதிகளில் பண்ணை மற்றும் பண்ணையல்லாத துறைகளில் இந்த அறிவியல் , தொழில்நுட்பம் அவசியப்படுகிறது என்று தெரிவித்தார் . எந்தெந்த இடங்களில் எல்லாம் தொழில்நுட்பம் புகுத்த வேண்டியுள்ளது என்பதைக் கண்டறிய வேண்டும் என்றும் , இந்த பிராந்தியத்தை முன்னேற்றுவது நமது அத்தனை பேரின் கடமையும் ஆகும் என்று தெரிவித்தார் .


    ஐ . சி . சி . வட கிழக்கு பிராந்திய கமிட்டியின் இணை தலைவர் திரு . பி . கே . பெஸ்போரஹ் பேசுகையில் , இந்த பிராந்தியத்தில் விவசாயப் பொருட்கள் நிரம்பியுள்ளன ஆனால் விவசாய சந்தை , தேவையைவிட மிகவும் குறைவாக உள்ளது என்று தெரிவித்தார் . மேலும் சுற்றுச்சுழலுக்கு எந்த பாதிப்பும் நேராத வகையில் நீடித்து நிலைத்திருக்கும் வகையில் வளர்ச்சி இருக்க வேன்டும் என்று கேட்டுக்கொண்டார்.


    இரண்டு நாட்கள் நடைபெற்ற மாநாட்டில் , பிராந்தியத்தில் வடக்கு மற்றும் கிழக்கு உள்கட்டமைப்பை மேம்படுத்துவதற்கான தொழில்நுட்பம் குறித்த கருத்தரங்கம் இடம் பிடித்தது . பிராந்திய வான்வெளி இணைப்பு , சிந்து நதி நீர் ஒப்பந்தம் , சாலை மற்றும் நெடுஞ்சாலை , வடகிழக்கு பிராந்தியத்தில் திறன் மேம்பாடு , சேவைத் துறையில் நிதி , வடகிழக்குப் பிராந்தியத்தில் உணவு பதப்படுத்தும் தொழில் வளர்ச்சி , இயற்கை விவசாயம் , தரமான விதைகள் , சுற் று லா மற்றும் விருந்தோபல் போன்றவை குறித்தும் விவாதம் நடத்தப்பட்டன .


    *****

    
    
    (Release ID: 1511368) Visitor Counter : 222
    
    
      Read this release in: English