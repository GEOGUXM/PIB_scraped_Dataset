      குடியரசுத் தலைவர் செயலகம்

      சர்வதேச வளைபாத மாநாட்டினை குடியரசுத் தலைவர் துவக்கிவைத்தார்
      Posted On: 01 NOV 2017 4:11PM by PIB Chennai


    க்யூர் இந்தியா அமைப்பு மத்திய சுகாதாரம் மற்றும் குடும்ப நல த்துறை அமைச்சகத்தோடு இணைந்து புது தில்லியில் ஏற்பாடு செய்திருந்த சர்வதேச வளைபாத மாநாட்டினை இன்று (1.11.2017) குடியரசுத் தலைவர் திரு. ராம் நாத் கோவிந்த் துவக்கிவைத்தார்.


    இந்த விழாவில் பேசிய குடியரசுத் தலைவர், வளைபாதம் மிகவும் பொதுவான எலும்பியல் பிறப்பு குறைபாடுகளில் ஒன்று. இது குழந்தையின் இயக்கம் மற்றும் நம்பிக்கையை பாதிக்கிறது. இதனால் தவிர்க்கமுடியாமல் , கல்வி மற்றும் பள்ளி அறிவு பாதிக்கப்பட்டு - குழந்தை தனது திறனை நிறைவேற்ற முடியாமல் போகிறது.


    இந்தியாவில் இந்த குறைபாடு 10 மில்லியன் மக்களை பாதித்திருக்கிறது. என்று குடியரசுத் தலைவர் கூறியுள்ளார். மாற்றுதிரனாளிகள் என்று நாம் அழைக்கும் இவர்கள் வாழ்வின் அனைத்து கட்டத்திலும் சம வாய்ப்பு பெற வேண்டியவர்கள். அவர்களின் சமூக மற்றும் தொழில்சார் அனுபவங்களை பிரதானப்படுத்துவது நமது கடமை. இதனை நாம் கூறினாலும், இதில் பல ஊனங்கள் தடுக்கக்கூடிய அல்லது குணப்படுத்தக்கூடியது. ஆனால், நாம் இதை பெரும்பாலும் மறந்து விடுகிறோம். தடுப்பு, சிகிச்சை மற்றும் பிரதானப்படுத்துதல் ஒன்றோடு ஒன்று இணையாக செல்ல வேண்டும்.


    நாட்டில் போலியோ முற்றிலும் ஒழிக்கப்பட்டுள்ளதை குடியரசுத் தலைவர் பெருமையுடன் கூறினார். ஒரு காலாத்தில் கால் ஊனத்திற்கு போ லியோ நோய் முக்கிய காரணமாக இருந்தது. ஆனால் கடந்த ஆறு ஆண்டுகளில் நாட்டில் ஒருவர் கூட போலியோ நோயால் பாதிக்கப்படவில்லை. பொது சுகாதார வரலாற்றில் இந்தியாவில் மட்டும் அல்ல சர்வதேச அளவில் இது முக்கிய மைல்கல்லாக உள்ளது. மற்ற ஊனங்கள் மற்றும் பிற நோய்களை ஒழிக்க நாம் பாடுபடுவதற்கு இது நமக்கு ஊக்கத்தை அளித்து வளைபாத குறைபாடு சவாலை நாம் எதிர்த்து போராட வேண்டும்.


    கூடியவரை அனைத்து குழந்தைகளிடமும் செல்ல க்யூர் சர்வதேச அமைப்பின் இந்திய பிரிவுடன் அரசு மருத்துவமனைகள் இணைந்து செயல்படுவது மகழ்ச்சி அளிப்பதாக குடியரசுத் தலைவர் கூறினார். இந்த திட்டம் தற்போது இந்தியாவில் உள்ள 29 மாநிலங்களில் செயல்பட்டு வருகிறது. இதனை வெற்றி என்று நாம் கூறினாலும், தற்போது ஒவ்வொருவருடமும் 8,000 புதிய நோயாளிகளே மருத்துவ உதவி பெறுகின்றனர். இந்தியாவில் வருடா வருடம் 50,000 குழந்தைகள் வளைபாதத்தால் பாதிக்கப்டுகின்றனர் என்ற புள்ளி விபரங்களை வைத்து பார்க்கும்போது மருத்துவ உதவி பெறும் குழந்தைகளின் எண்ணிக்கை மிகவும் குறைவு. 2022-ல் இந்தியா தனது 75 ஆண்டு சுதந்திரத்தை கொண்டாட உள்ளது. அப்போது, நாட்டில் வளைபாதம் குறைபாடுடன் பிறக்கும் குழந்தைகள் அந்த குறைபாடு அறிந்ததும் மருத்துவ சிகச்சை பெற வேண்டும் என்பதை உறுதி செய்வது தேசத்தின் உருதிபாடாக இருக்க வேண்டும்.


    ******

    
    
    (Release ID: 1508614) Visitor Counter : 58
    
    
      Read this release in: English