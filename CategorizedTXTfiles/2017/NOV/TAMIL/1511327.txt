      பெருநிறுவனங்கள் விவகாரங்கள் அமைச்சகம்

      திவால், வாராக்கடன் விதி 2016 சட்டத் திருத்தத்திற்கு அவசர சட்டம்
      சட்டவிதிகளை துஷ்பிரயோகம் செய்பவர்கள், நேர்மையற்றவர்கள் மற்றும் வேண்டுமென்றே தவறு செய்பவர்களிடமிருந்து பாதுகாப்பதற்காக அவசர சட்டம் நிறைவேற்றப்படுகிறது

      Posted On: 23 NOV 2017 4:00PM by PIB Chennai

    வங்கிகளின் வாராக்கடன் மற்றும் திவால் சட்டம் 2016 ல் திருத்தம் மேற்கொள்ளும் அவசர சட்டத்திற்கு குடியரசுத் தலைவர் ஒப்புதல் அளித்திருப்பதாக இன்று மத்திய அரசு அறிவித்துள்ளது .


    சட்டவிதிகளை துஷ்பிரயோகம் செய்பவர்கள் , நேர்மையற்றவர்கள் மற்றும் வேண்டுமென்றே தவறு செய்பவர்களிடமிருந்து பாதுகாப்பதற்காக அவசர சட்டம் நிறைவேற்றப்படுகிறது . செயல்படாத சொத்துக்கள் மீதான கடனை திரும்பச் செலுத்துவதற்கு போதிய வசதி இருந்தும் , கடனை செலுத்தாத கடன்தாரர் , இணக்கம் இல்லாத சூழலை உருவாக்கி நிறுவனம் திவால் ஆனதாக கலைப்பதில் வெற்றிகரமாக தீர்மானம் நிறைவேற்றும் நபர்களை இந்த சட்டம் தடுத்து நிறுத்துகிறது . தீர்மானம் நிறைவேற்றுதல் மற்றும் நிறுவனத்தை கலைக்கும் நடவடிக்கைகளில் இருந்து குறிப்பிட்ட நபர்கள் ஒதுக்கி வைக்கப்படுவார்கள் . மேலும் , இந்தத் தீர்மானத் திட்டத்தை ஏற்றுக்கொள்வதற்கு முன்பு , கடன் வழங்குவோர் குழு தேவையான ஆய்வு நடத்துவதற்கும் , சாத்தியங்களை ஆராயவும் வழி வகுக்கிறது . இந்தியாவின் திவால் மற்றும் வாராக்கடன் வாரியத்திற்கும் (IBBI) கூடுதல் அதிகாரம் வழங்கப்படுகிறது .


    இந்தியன் திவால் மற்றும் வாராக்கடன் வாரிய ஒழுங்குமுறை விதிகளில் சமீபத்தில் மேற்கொள்ளப்பட்ட திருத்தப்படி , தீர்மானத் திட்டத்தின் முந்தைய நிலை , முன்னுரிமை தகவல்கள் , குறைக்கப்பட்ட மதிப்பீடு அல்லது மோசடி பரிவர்த்தனைகள் போன்ற அனைத்தும் கடன் வழங்குவோர் குழு முன்பு பட்டியலிடப்பட்டு , அதன் அடிப்படையில் முடிவு எடுக்கப்படும் .


    பணம் செலுத்தாத நிறுவனங்கள் , நிதிகளை பெருநிறுவன கட்டமைப்புகளுக்கு திசை திருப்புவதைக் கட்டுப்படுத்துவது , வங்கித் துறையில் சீர்திருத்தம் மேற்கொள்வது , அரசு அறிமுகப்படுத்தும் சீர்திருத்தத்தை முன்னிட்டு ஏதேனும் ஒரு துறையை பாதிப்பின்றி அகற்றுதல் போன்றவை மீது நடவடிக்கை எடுக்கவும் கூடுதலாக வழிவகுக்கப்படுகிறது . இதுபோன்ற நடவடிக்கைகள் பொருளாதாரம் வலுவடையவும் , நேர்மையான வியாபாரிகளை ஊக்குவிக்கவும் , தொழில் முனைவோருக்கு நம்பிக்கையூட்டும் சூழலை உருவாக்கவும் உதவும் .


    பிரிவு 2, 5, 25, 30 மற்றும் 240 ஆகிய விதிகளில் சட்டத்திருத்தம் செய்யப்பட்டு , புதிய பிரிவு 29 ஏ மற்றும் 235 ஏ விதிகள் நுழைக்கப்பட்டுள்ளன .

    
    
    (Release ID: 1511327) Visitor Counter : 46
    
    
      Read this release in: English