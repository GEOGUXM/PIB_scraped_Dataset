      உள்துறை அமைச்சகம்

      மத்திய உள் துறை அமைச்சர் தலைமையில், சத்தீஸ்கரில் இடதுசாரி தீவிரவாதம் குறித்த உயர் மட்டக்குழு ஆய்வுக் கூட்டம்.
      சத்தீஸ்கர் அரசுக்குத் தேவையான உதவிகள் வழங்க திரு.ராஜ்நாத் சிங் உறுதி.

      Posted On: 03 NOV 2017 4:32PM by PIB Chennai

    இன்று மத்திய உள் துறை அமைச்சர் திரு . ராஜ்நாத் சிங் தலைமையில் சத்தீஸ்கரில் இடது சாரி தீவிரவாதம் (LWE) குறித்த உயர் மட்டக் குழு ஆய்வுக்கூட்டம் நடைபெற்றது . இந்தக் கூட்டத்தில் சத்தீஸ்கர் மாநில முதல் அமைச்சர் டாக்டர் ராமன் சிங் , மத்திய உள் துறை இணை அமைச்சர் திரு ஹன்ஸ்ராஜ் கங்காராம் ஆஹிர் , மத்திய உள் துறை செயலாளர் திரு . ராஜீவ் ஹெளபா , சத்தீஸ்கர் மாநில தலைமை செயலாளர் , மத்திய ரிசர்வ் காவல் படை டைரக்டர் ஜெனரல் மற்றும் மத்திய உள் துறை அமைச்சகத்தின் மூத்த அதிகாரிகளும் , சத்தீஸ்கர் நிர்வாக அதிகாரிகளும் கலந்துகொண்டனர் .


    நாடு முழுவதும் இடது சாரி தீவிரவாதம் குறைந்து வருகிறது . அதேபோல் நாடு முழுவதும் வன்முறையும் ஒட்டுமொத்தமாக குறைந்துள்ளன , குறிப்பாக 21% வன்முறை சம்பவங்கள் கடந்த ஆண்டைவிட குறைந்திருப்பதாக கூட்டத்தில் சுட்டிக் காட்டப்பட்டது . மக்கள் ஆதரவு மற்றும் புவியியல் பரவல் ரீதியிலும் இடதுசாரி தீவிரவாதிகள் தொடர்ந்து அழுத்தத்தை சந்தித்து வருவதால் , அவர்கள் செல்வாக்கு குறைந்து வருகிறது . பாதுகாப்பு மற்றும் அபிவிருத்தி தொடர்பான நடவடிக்கைகள் குறித்தும் ஆலோசனை நடத்தப்பட்டது . இந்த நோக்கத்தை நிறைவேற்றும் அனைத்து முயற்சிகளுக்கும் அரசு ஆதரவளிக்கும் என்று உள் துறை அமைச்சர் முதல் அமைச்சரிடம் உறுதி அளித்தார் .


    தற்போது மாநில அரசு பாதுகாப்புக்குத் தேவையான மத்திய ஆயுத காவல் படை பட்டாலியன் ( CAPF Bns), ஹெலிகாப்டர் , துரோன்ஸ் எனப்படும் வேவு பார்க்கும் கருவிகள் , கட்டிடக்கலை நுட்ப வல்லுநர் பட்டய பள்ளிகள் போன்றவற்றை மத்திய அரசு வழங்கியுள்ளது . இவை தவிர , 11 இந்திய ரிசர்வ் பட்டாலியன் மற்றும் 2 சிறப்பு இந்திய ரிசர்வ் பட்டாலியனும் மாநில அரசுக்கு வழங்கப்பட்டுள்ளன . இவை தவிர காவல் நிலையங்களை வலுவூட்டுவதற்கும் , சிறப்பு படைகளுக்கு ஏற்ற சிறந்த கட்டுமானத் திட்டங்களுக்கும் போதிய நிதி ஒதுக்கப்பட்டுள்ளது .


    இடதுசா ரி தீவிரவாதம் குறித்து ஆலோசிக்கும் அதே நேரத்தில் , இந்த தீவிரவாதம் காரணமாக பாதிக்கப்பட்ட மாவட்டங்கள் , மற்ற மாவட்டங்கள் போன்று முன்னேற்றம் அடைவதற்குத் தேவையான மாற்றுத் திட்டங்களும் வகுக்கப்பட்டுள்ளன . இந்த வகையில் மத்திய அரசு சிறப்பு உதவித் திட்டத்தின் மூலம் இடதுசாரி தீவிரவாதத்தால் பாதிக்கப்பட்ட 35 மாவட்டங்களை மேம்படுத்துவதற்கு ரூ .1,000 கோடி ரூபாய் ஒதுக்கி மேம்பாட்டுத் திட்டங்கள் வகுக்கப்பட்டுள்ளன . இதன் ஒரு பகுதியாக சாலைத் தேவை திட்டம் பகுதி -1 மூலம் 1,988 கிலோமீட்டர் அளவுக்கு சாலை அமைக்க திட்டமிடப்பட்டு , இவற்றில் 1,531 கிலோமீட்டர் தூரம் சாலை அமைக்கப்பட்டுவிட்டன . தற்போது சாலைத் தேவை திட்டம் பகுதி -2 மூலம் சத்தீஸ்கரில் 891 கிலோ மீட்டர் ரோடு போடுவதற்கு ஒப்புதல் வழங்கப்பட்டுள்ளது . தொலைத்தொடர்பு சேவையை மேம்படுத்துவதற்காக 519 தொலைத்தொடர்பு கோபுரங்கள் முதல் கட்டமாக நிறுவப்பட்டுள்ளன . இரண்டாவது கட்டமாக 1,028 கோபுரங்கள் நிறுவுவதற்கு திட்டமிடப்பட்டுள்ளது .


    இந்த மேம்பாடுகளின் ஒரு திட்டமாக திறன் மேம்பாட்டுக்காக , சத்தீஸ்கர் மாநிலத்தில் 9 ஐ . டி . ஐ . நிறுவனங்களும் 14 திறன் மேம்பாட்டு மையங்களும் அமைக்க ஒப்புதல் வழங்கப்பட்டுள்ளது . அதேபோல் கல்விக் கட்டுமானத்தை மேம்படுத்துவதற்கு பீஜ்பூர் மற்றும் சுக்மாவில் 2 கேந்தி ரியா வித்யாலயா கல்வி நிலையங்களும் , பீஜ்பூர் , நாராயன்பூர் மற்றும் கோன்டகோன் ஆகிய 3 இடங்களில் ஜவஹர் நவோதயா வித்யாலயா அமைப்பதற்கும் , ஜக்தல்பூரில் ஒரு மருத்துவக் கல்லூரி அமைப்பதற்கும் பிரதான் மந்திரி ஸ்வஸ்த்யா சுரக் ‌ ஷா யோஜனா திட்டத்தின் (PMSSY) மூலம் கல்வியை உயர் தரத்துக்கு கொண்டுசெல்ல அனுமதி வழங்கப்பட்டுள்ளது .


    பிராந்திய இணைப்புத் திட்டத்தில் ஜக்தல்பூர் விமானநிலையம் சேர்க்கப்பட்டு , செயல்படும் இறுதிக்கட்ட நிலையை நெருங்கியுள்ளது . மேலும் இடதுசாரி தீவிரவாதத்தால் பாதிக்கப்பட்ட மாவட்டங்களில் கடந்த இரண்டு ஆண்டுகளில் 707 தபால் நிலையங்கள் , 108 ஏடிஎம் மையங்கள் மற்றும் 81 வங்கிக் கிளைகள் திறப்பதற்குத் தேவையான நிதி உதவியும் செய்யப்பட்டுள்ளன .

    
    
    (Release ID: 1510016) Visitor Counter : 61
    
    
      Read this release in: English