      PIB Headquarters

      அஞ்சல் அலுவலகங்களில் புதிய ஆதார் எண் பதிவு செய்யும் வசதி சென்னையில் அறிமுகம் தமிழகம் முழுவதும் விரிவுபடுத்தப்படும்
      Posted On: 24 NOV 2017 1:01PM by PIB Chennai


    இந்திய அஞ்சல் துறை, ஆதார் எண் பதிவு செய்யும் சேவையை இந்திய தனிப்பட்ட அடையாள ஆணைய அமைப்புடன் ( UIDAI) இணைந்து அண்ணா சாலை தலைமை அஞ்சலகத்தில் தொடங்கப்பட்டுள்ளது .


    இந்த சேவை தமிழகத்திலுள்ள மேலும் 1434 அஞ்சல க ங்களுக்கு படிப்படியாக ஓரிரு மாதங்களில் விரிவாக்கம் படுத்தப்படவுள்ளது. இந்த வசதி திருச்சி, மதுரை, கோவை, நாகர்கோவில், நெல்லை, வேலூர், ஈரோடு, சேலம், திருப்பூர், திண்டுக்கல், காஞ்சீபுரம், திருவள்ளூர், மற்றும் பாண்டிச்சேரி தலைமை அஞ்சலகங்களில் அடுத்த மாதம் (டிசம்பர் 2017) முதல் அறிமுகப்படுத்தப்பட உள்ளது.


    தமிழகத்திலுள்ள 70 அஞ்சலகங்களில் ஆதார் அட்டையில் திருத்தங்கள் செய்யும் வசதி ஏற்கனவே ஜூலை 2017 முதல் அறிமுகம் செய்யப்பட்டு, இதுவரை 14,756 திருத்தங்கள் நடைபெற்றுள்ளன.


    வங்கிகள், அலைபேசி சேவை நிறுவனங்கள், அஞ்சலக வங்கி கள் , சமையல் எரிவாயு விநியோகிப்பவர்கள், தங்களது வாடிக்கையாளர்களிடம் ஆதார் எண்ணை கட்டாயம் பெறவேண்டும் என்று உத்தரவிடப்பட்டுள்ளது. வருமான வரி தாக்கல் செய்யவும், ரேஷன் அட்டை வாங்கவும், இப்போது ஆதார் எண் கட்டாயம் வேண்டும்.


    புதிதாக ஆதார் எண் பதிவு செய்ய வெகு சில இடங்களே இருந்தன . பொது மக்கள் நீண்ட நேரம் காத்திருக்க வேண்டிய நிலை இருந்தது. இனி பொதுமக்கள் ஆதார் எண் பதிவு மற்றும் திருத்தங்களை தங்கள் அருகிலுள்ள அஞ்சலகத்திலேயே செய்துகொள்ளலாம்.


    ****


    ரெசின்

    
    
    (Release ID: 1510730) Visitor Counter : 11
    
    
      Read this release in: English