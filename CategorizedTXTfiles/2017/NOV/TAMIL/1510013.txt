      மனித வள மேம்பாட்டு அமைச்சகம்

      பாரிஸ் நகரில் நடைபெற்ற யுனெஸ்கோவின் 39-வது பொது மாநாட்டில் மத்திய மனிதவள மேம்பாட்டுத் துறை அமைச்சர் திரு.பிரகாஷ் ஜவ்டேகர். ‘கல்விக்கு நிதி ஒதுக்குவதற்கான பொறுப்பு’ குறித்த அறிக்கை
      சீரான வளர்ச்சி இலக்கு - 4 கல்வி 2030 எனப்படும் SDG4-Education 2030 திட்ட அமலாக்கத்தில் பொறுப்பை வலுவூட்டுதற்கான கூட்டம் (நவம்பர் 2, 2017)

      Posted On: 03 NOV 2017 2:27PM by PIB Chennai

    எஸ்டி . ஜி .4 மற்றும் அதனுடன் இணைந்த இலக்குகளை அடைய , கல்விக்கு நிதி ஒதுக்கும் பொறுப்பு மிகவும் முக்கியத்துவம் வாய்ந்தது என்பதை இந்தியா உணர்ந்திருக்கிறது . கல்விக்கு நிதி ஒதுக்கும் பொறுப்பு என்பது கூட்டாகவும் , தனிப்பட்ட நாடாகவும் வளர்ச்சி அடைவதை உள்ளடக்கியது ஆகும் . கூட்டு வளர்ச்சி கணக்கீடு என்பது எஸ் . டி . ஜி .-4- கல்வி 2030 திட்டத்தை செயல்படுத்த தேவைப்படும் நிதி ஒதுக்குவதைப் பொறுத்து அமைகிறது . சமீபத்தில் வெளியான , உலக கல்வி கண்காணிப்பு அறிக்கையானது , உலக அளவில் கல்வித் துறைக்கு நிதி ஒதுக்கும் சர்வதேச கடமை பலவீனமாக உள்ள து என்பதை சுட்டிக் காட்டுகிறது . மேலும் அந்த அறிக்கையானது , பொருளாதார ஒத்துழைப்பு மற்றும் அபிவிருத்தி அமைப்பு – அபிவிருத்தி உதவிக் குழுவைச் ( OECD-DAC) சேர்ந்த 28 நாடுகளில் 6 நாடுகள் மட்டுமே தேசிய வருமானத்தில் இருந்து 0.7% நிதி ஒதுக்குவதாக கூறுகிறது . அதனால் ஓ . இ . சி . டி - யின் வளர்ச்சி அடைந்த நாடுகள் தங்கள் பொறுப்பை உணர்ந்து நிறைவேற்ற வேண்டும் . கல்வியில் செய்யப்படும் முதலீடு என்பது சமாதானம் மற்றும் நிலையான எதிர்கால வளர்ச்சி முதலீடாக கருதப்பட வேண்டும் .


    ஒவ்வொரு தனி நாடும் , தேசிய அளவில் கல்விக்கு ஒதுக்கப்படும் நிதி ஆதாரங்களைத் திரட்டுவதற்கு , முற்போக்கான நடைமுறைகளைக் கடைப்பிடிக்க வேண்டும் . சர்வதேச அளவுக் குறியீட்டின்படி , மொத்த உள்நாட்டு உற்பத்தியில் கல்விக்கும் , கல்வி சார்ந்த திட்டங்களுக்கும் 4% முதல் 6% வரை ஒதுக்கப்பட வேண்டும் . அதேபோல் பொதுவான செலவினங்களில் 15% முதல் 20% வரை கல்விக்கு ஒதுக்கப்பட வேண்டும் . கல்விக்கு கிடைக்கும் நிதியை திறமையாகவும் , சிறப்பாகவும் பயன்படுத்துவதற்கு தனிப்பட்ட நாடுகள் முன்வர வேண்டும் .


    எஸ் . டி . ஜி .4 கல்வி 2030 திட்டத்தின் அடிப்படையில் கல்வி வளர்ச்சி இலக்கை அடைவதற்கு கூடுதல் நிதியை , திட்டமிட்ட வகையில் திரட்டவேண்டும் என்பதையும் , அந்த பணத்தை சிறப்பாகவும் , திறமையாகவும் செலவழிக்க வேண்டும் என்பதையும் இந்திய அரசு உணர்ந்தே இருக்கிறது . இந்திய அரசானது உள்நாட்டு உற்பத்தியில் 4.5% கல்விக்காகவும் , அதன் தேவைக்கேற்ப நிதி ஆதாரங்களையும் வழங்கிவருகிறது .


    மத்திய அரசு , மாநில அரசுகள் மற்றும் யூனியன் பிரதேசங்களில் கல்விக்கு முன்னுரிமை அளிக்கும் வகையில் போதுமான நிதி ஒதுக்கப்பட்டு வருகிறது . மொத்த உள்நாட்டு உற்பத்தியில் 6% இலக்கு அடைவதை நோக்கி கல்வித் துறையில் படிப்படியாக அதிகரித்து வருகிறது . கல்வித் துறையில் பொது மற்றும் தனியார் துறை முதலீடுகள் சீரான வளர்ச்சி அடைவதற்கும் நடவடிக்கைகள் மேற்கொள்ளப்படுகின்றன . மேலும் அதிகரிக்கப்பட்ட ஒருங்கிணைப்பு , கண்காணிப்பு மற்றும் மதிப்பீடு நடைமுறை போன்றவை மூலம் கிடைக்கும் நிதியை திறமையாகவும் திட்டமிட்டும் செயல்படுத்தப்படுகிறது . இதன் மூலம் குழந்தைகள் , இளைஞர்களிடமிருந்து கற்றல் முறையில் எதிர்பார்க்கப்படும் விளைவுகளை அடைந்துவிட முடியும் .


    

    
    (Release ID: 1510013) Visitor Counter : 8
    
    
      Read this release in: English