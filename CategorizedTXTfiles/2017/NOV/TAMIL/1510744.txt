      பாதுகாப்பு அமைச்சகம்

      ‘’நம் அனைவரது கனவுகளும் நிஜமாவதற்கும், நிலைத்து நிற்பதற்கும் அமைதியான, உறுதியான, பாதுகாப்பான கடல்வழி சூழல் அமையவேண்டியது அவசியம்… …’’ - திருமதி நிர்மலா சீதாராமன், பாதுகாப்புத் துறை அமைச்சர்.
      Posted On: 01 NOV 2017 3:33PM by PIB Chennai


    மத்திய பாதுகாப்புத் துறை அமைச்சர் திருமதி நிர்மலா சீதாராமன் , கோவா , ஐ . என் . எஸ் . மண்டோவியில் உள்ள தாரங் அரங்கத்தில் , கோவா மேரிடைம் கான்கிளவ் எனப்படும் கோவா கடல்வழிக் கூட்டம் (GMC) தொடங்கிவைக்கப்பட்டது . இந்தக் கூட்டத்தின் முக்கிய நோக்கம் , இந்தியப் பெருங்கடல் பகுதியில் (IOR) வளர்ந்துவரும் கடல் அச்சுறுத்தல்களை சமாளித்தல் , படைகளை கட்டமைத்தல் , கடல்வழிப் பயண விழிப்புணர்வு , கடல் பாதுகாப்பை நிர்மாணித்தல் மற்றும் பாதுகாப்பு சவால்களை சமாளிப்பது போன்றவை ஆகும் . இந்தக் கருத்துக்களை முன்வைத்து பிரபல ஆய்வாளர்கள் , அறிஞர்கள் மற்றும் பயிற்சியாளர்கள் பலரும் குறிப்பாக ஓய்வுபெற்ற இந்திய கடற்படை அதிகாரி அருண் பிரகாஷ் , ஓய்வுபெற்ற இலங்கை கடற்படை அதிகாரி டாக்டர் ஜெயந்த் கொலம்பேஜ் , வங்காள தேச கடற்படை அதிகாரி மொகமது குர்ஷித் ஆலம் , பேராசிரியர் ஆஸ்லே ஜெ . டெல்லிஸ் , டாக்டர் சி . ராஜமோகன் , பேராசிரியர் ஹர்ஸ் வி . பாண்ட் , டாக்டர் கிறிஸ்டியன் புகெர் ஆகியோர் தங்கள் கருத்துக்களை விரிவாக கூட்டத்தில் பேசினார்கள் .


    தலைமையுரை ஆற்றிய பாதுகாப்புத் துறை அமைச்சர் திருமதி. நிர்மலா சீதாராமன் , ‘’ கடல்வழி சவால்களை சமாளிப்பதில் பல்வேறு நாடுகளும் ஒன்றிணைந்து கூட்டாக செயல்பட வேண்டும் என்பதுதான் இந்த கோவா கடல்வழிக் கூட்டம் (GMC) ஏற்பாடு செய்யப்பட்டிருப்பதன் நோக்கம் . இந்த சந்தர்ப்பத்தில் நம் கருத்துக்களை வெளிப்படையாக பேசுவதன் மூலம் , இந்தப் பிராந்தியத்தில் உள்ள அனைத்து நாட்டு கடல்வழிச் சூழலுக்கும் சரியான தீர்வு கிடைக்கும் ’’ என்று சொன்னார் . அவர் மேலும் பேசுகையில் , ‘’ பரந்த இந்தியப் பெருங்கடல் பகுதியானது , சர்வதேச பூகோள அரசியலில் முக்கியத்துவம் பெறும்வகையில் வளர்ச்சிபெற்று வருகிறது . இந்தியப் பெருங்கடல் பகுதி உறுப்பினர்கள் பரஸ்பரம் அரசியல் மற்றும் பொருளாதார அடிப்படையில் ஒன்றுசேரும்போது , எதிர்காலத்தில் உலகம் நம் வசப்படும் .


    அதேநேரம் , உலகமயமாக்கல் நடவடிக்கையால் கிடைக்க வேண்டிய பொருளாதார நன்மைகள் அனைத்தும் சில நாடுகளின் உள்நோக்கத்துடன் ஊடுருவுதல் , ஒத்திசைவு இல்லாத நடவடிக்கைகள் காரணமாக . நாடுகளுக்கு இடையிலான உறவுகளும் பரிவர்த்தனைகளும் பாதிக்கப்படுகின்றன . இந்த மோதலுக்கு , நிலப்பகுதியில் தீர்க்கப்படாத எல்லைப் பிரச்னைகள் மற்றும் நதி நீர் பங்கீடு சிக்கல்கள் போன்றவை காலனி ஆதிக்க காலத்தில் இருந்து தொடர்வதுதான் காரணமாக இருக்கிறது . இதனால் சரவதேச உறவுகள் தேக்கமடைந்து , கருத்தியல் வேறுபாடுகள் , அரசியல் பாதுகாப்பின்மை , பொருளாதார சுயசார்பு , தொழில்நுட்ப சார்புகள் , வளங்களை அணுகுவதில் சமமற்ற நிலை , புவியியல் தேக்கம் ஏற்படுகின்றன . இந்த வேறுபாடுகளின் தாக்கத்தினால் , நாடுகளுக்கு இடையே பரஸ்பரம் சாதகமான பொருளாதார உறவுகள் இருக்கும் வேளையிலும் , நம்பிக்கை இன்மை , பதட்டம் தொடர்ந்து நீடிப்பதால் , நாட்டின் இறையாண்மைக்கு சிக்கல் ஏற்படுகிறது . நிலம் சார்ந்த பிரச்னைகள் காரணமாக கடல்வழியில் சர்வதேச நடைமுறைகளை கடைப்பிடிக்க முடியாத காரணத்தால் , நிலம் சார்ந்த பிரச்னைகளில் இருக்கும் விரோதத்தை கடல் வழியில் நாடுகள் மறந்துவிட வேண்டும் ’’ என்று கூறினார் .


    பாதுகாப்புத் துறை அமைச்சர் உரையை நிறைவு செய்தபோது கீழ்க்கண்ட ஆலோசனைகளை கோவா கடல்வழிக் கூட்டத்தில் தெரிவித்தார் .

      * கடல்சார் பாதுகாப்பு சவால்களை எதிர்கொள்ளும் வகையில் , கடல்வழி பாதுகாப்பு கட்டமைப்புகளை மதிப்பீடு செய்து உருவாக்க வேண்டும் .
      * இந்தியப் பெருங்கடல் பாதுகாப்பு வழியை உறுதி செய்யும் வகையில் , கருத்துவேறுபாடுகளை கலந்துபேசி பொதுத்தன்மைகளை உருவாக்க வேண்டும் .
      * இந்தப் பகுதியில் நிலைத்திருக்கும் சவால்களுக்கு எளிதான தீர்வு காணும் வகையில் அறிவுசார் மூலதனம் மூலம் எளிதான தீர்வுகளை கண்டுபிடிக்க வேண்டுமே தவிர , பிராந்தியத் தீர்வுகளுக்கு வெளிநாடுகளில் இருந்து தீர்வுகளை இறக்குமதி செய்வது , பிராந்தியத்தின் அமைப்பை சிதைத்துவிடும் .

    இந்த விழாவில் கலந்துகொண்டு கெளரவித்தமைக்காக மதிப்புக்குரிய பாதுகாப்புத் துறை அமைச்ச்சருக்கு , தலைமை கடல்படை அதிகாரி சுனில் லான்பா நன்றி தெரிவித்துக்கொண்டார் . மேலும் விழாவில் கலந்துகொண்டு அன்பை உறுதிப்படுத்திய அனைத்து பிரதிநிதிகளுக்கும் கடற்படை சார்பாக உள்ளார்ந்த நன்றியை தெரிவித்தார் . இந்தியப் பெருங்கடலின் தெற்கு மற்றும் தென்கிழக்கு பகுதி நாடுகளின் கடற்படையினரிடம் இருக்கும் இடைவெளியை , இந்த கோவா கடல்வழிக் கூட்டம் குறைக்கும் என்றும் , இந்தப் பகுதி கடற்படையினர் பேசித் தீர்த்துக்கொள்ளும் நோக்கத்திற்காக ஒரு கடல் மன்றத்தை உருவாக்க வேண்டும் என்றும் கேட்டுக்கொண்டார் ..


    தலைமை கடற்படை அதிகாரி மேலும் தெரிவிக்கையில் , விரிவான உட்கட்டமைப்பு உருவாகி , படையினருக்கு தொழில்நுட்பத்துடன் கூடிய தரம் வாய்ந்த பயிற்சி அளிக்கும் வகையில் சிறந்த முறையில் நிதியை பயன்படுத்த வேண்டும் என்று வலியுறுத்தினார் . அதிக அளவு நிதி ஒதுக்குதல் அல்லது நீண்ட காலத்திற்கு நிதி ஒதுக்குவதால் , குறிப்பிட்ட அச்சுறுத்துதல்களை சமாளிப்பதில் சாதகமான முடிவுகள் கிடைப்பதில்லை . அச்சுறுத்தல்களை சமாளிக்கும் வகையில் , சரியான வகையில் மதிப்பீடு செய்து நீண்ட காலத் திட்டம் வடிவமைப்பதுதான் புத்திசாலித்தனமாக இருக்கும் என்றும் தெரிவித்தார் .


    தலைமை கடற்படை அதிகாரி உரையை நிறைவு செய்யும்போது , இந்தப் பகுதியில் கடல்சார் ஒத்துழைப்பு இனி நல்ல வகையில் முன்னேற்றம் அடையும் என்று நம்பிக்கை தெரிவித்தார் .


    

    
    (Release ID: 1510744) Visitor Counter : 112
    
    
      Read this release in: English
    
    
    

*