      தகவல் மற்றும் ஒலிபரப்பு அமைச்சகம்

      கோவாவில் நடைபெறும் IFFI-ல் ``Lensight'' என்ற FTII அகடமிக் இதழின் சிறப்பிதழை சுபாய் கய் வெளியிட்டார்
      ``திரைப்படம் மற்றும் ஊடகங்கள் குறித்து அதிகமான ஆராய்ச்சி வெளியீடுகள் வர வேண்டிய தேவை இருக்கிறது - சுபாஷ் கய்

      Posted On: 21 NOV 2017 6:25PM by PIB Chennai

    புனேவைச் சேர்ந்த Film and Television Institute of India (FTII) - தனது காலாண்டு அகடமிக் இதழ் LENSIGHT-ன் சிறப்பிதழை கோவா மாநிலம் பனாஜியில் இன்று வெளியிட்டது. கோவாவில் நடைபெற்று வரும் இந்திய சர்வதேசத் திரைப்பட விழாவை ஒட்டி இந்த சிறப்பிதழ் வெளியிடப் பட்டுள்ளது.


    பிரபல திரைப்படத் தயாரிப்பாளரும் FTII-யின் முன்னாள் மாணவருமான சுபாஷ் கய், திரைப்படம் மற்றும் ஊடகம் குறித்த பெருமைக்குரிய சஞ்சிகையின் அக்டோபர் - டிசம்பர் 2017 இதழை வெளியிட்டார். கடந்த 26 ஆண்டுகளாக இந்த சஞ்சிகை நம்பகமான விஷயங்களுக்காக தனிச்சிறப்பு பெற்று விளங்குகிறது. புனே FTII இயக்குநர் பூபேந்திர கைந்தோலா, அமித் தியாகி (திரைப்படங்கள் டீன்) ஆகியோரும் வெளியீட்டு நிகழ்ச்சியில் பங்கேற்றனர்.


    ``திரைப்பட அறிஞர்கள், ஆராய்ச்சியாளர்கள், கல்வியாளர்கள் மற்றும் இந்தத் துறையில் அனுபவம் உள்ள இந்தியா மற்றும் வெளிநாடுகளைச் சேர்ந்த நிபுணர்களின் கட்டுரைகள் மற்றும் ஆராய்ச்சி அறிக்கைகளை LENSIGHT இதழ் வெளியிடுகிறது. திரைப்படத் துறை பற்றிய அறிவை விரிவாக்கவும், புரிதலை அதிகரிக்கச் செய்யவும் இதுபோன்ற நிறைய சஞ்சிகைகள் வர வேண்டிய தேவை இருக்கிறது'' என்று சுபாஷ் கய் தனது உரையில் குறிப்பிட்டார்.


    *****


    

    

    
    (Release ID: 1512526) Visitor Counter : 60
    
    
      Read this release in: English