      युवा कार्यक्रम एवं खेल मंत्रालय

      कर्नल राज्यवर्धन सिंह राठौर, शर्म-अल-शेख, मिस्र में आयोजित विश्व युवा गोष्ठी में भाग लेंगे
      Posted On: 04 NOV 2017 7:46PM by PIB Delhi


    युवा कार्य और खेल (स्वतंत्र प्रभार) राज्य मंत्री कर्नल राज्यवर्धन सिंह राठौर, शर्म-अल-शेख, मिस्र में आयोजित विश्व युवा गोष्ठी में भाग लेने के लिए आज रवाना हो गए है। कर्नल राठौर को इस गोष्ठी में भारत का प्रतिनिधित्व करने के लिए प्रधानमंत्री श्री नरेन्द्र मोदी की ओर से नियुक्त किया गया है।


    इस पाँच दिवसीय गोष्ठी का उद्घाटन कल मिस्र के राष्ट्रपति श्री अब्देल-फतेह अल-सीसी करेंगे। इस शिखर सम्मेलन खण्ड में 14 देशों के राज्यों/सरकार के प्रमुख, युवा मामलों के मंत्री और संयुक्त राष्ट्र, अरब लीग और अफ्रीका संघ के प्रतिनिधियों के भाग लेने की संभावना है। इस गोष्ठी का उद्देश्य पुरे विश्व से युवाओं को मुख्य वैश्विक नीति निर्धारकों से जोड़ना है।


    इस गोष्ठी में अन्य बातों के अलावा व्यापार में युवाओं की भूमिका, भविष्य के नेताओं के निर्माण में नवीन पद्धतियाँ, चुनौतियाँ, लिंग समानता और महिला सशक्तिकरण के विषय सम्मलित होंगे।


    वीके/पीकेए/सीएल-5310

    
    
    (Release ID: 1508258) Visitor Counter : 11