      राष्ट्रपति सचिवालय

      राष्ट्रपति ने गुरू नानक जयंती की पूर्व संध्या पर बधाई दी
      Posted On: 03 NOV 2017 7:11PM by PIB Delhi


    राष्ट्रपति श्री राम नाथ कोविंद ने गुरू नानक देव जी की पूर्व संध्या पर देशवासियों को बधाई दी है।

    
    अपने संदेश में राष्ट्रपति महोदय ने कहा, ‘गुरू नानक देव की जयंती के पवित्र अवसर पर मैं सभी देशवासियों और खासतौर से भारत तथा विदेश में रहने वाले सिख समुदाय के भाई-बहनों को अपनी हार्दिक बधाइयां देता हूं।
    
    गुरू नानक देव ने हमें शांति, समरसता और सभी मनुष्यों की एकता का अमर संदेश दिया है। उन्होंने हमेशा शोषण और अत्याचार का विरोध किया तथा वंचित लोगों की सेवा और कल्याण में अपने जीवन को समर्पित किया। ‘जपजी’ में प्रेम और विश्वास, सत्य और बलिदान, नैतिक आचरण और शाश्वत अध्यात्मिक मूल्य संबंधी सीख समाहित है। उन्होंने मानव मात्र की बराबरी और सार्वभौमिक मानवीय मूल्यों को आगे बढ़ाया।
    
    गुरू नानक देव की जयंती के अवसर पर हमें उनकी महान सीख को अपने दैनिक जीवन में अपनाना चाहिए तथा अपने समाज में एकता, भाईचारे और पारस्परिक मैत्री-भाव को मजबूत बनाने का प्रयास करना चाहिए।’
    
    वीएल/एकेपी/एसकेपी – 5305

    
    
    (Release ID: 1508196) Visitor Counter : 14