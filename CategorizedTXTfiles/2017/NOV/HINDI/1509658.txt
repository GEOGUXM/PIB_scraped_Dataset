      उपभोक्‍ता कार्य, खाद्य एवं सार्वजनिक वितरण मंत्रालय

      केंद्रीय भंडारण निगम ने 53.14 करोड़ रु. के लाभांश का चेक श्री राम विलास पासवान को प्रदान दिया
      Posted On: 15 NOV 2017 6:25PM by PIB Delhi


    केंद्रीय भंडारण निगम के प्रबंध निदेशक श्री हरप्रीत सिंह ने माननीय उपभोक्‍ता मामले, खाद्य एवं सार्वजनिक वितरण मंत्री श्री राम विलास पासवान को खाद्य एवं सार्वजनिक वितरण विभाग के सचिव श्री रवि कांत की उपस्थिति में दिनांक 15 नवम्‍बर, 2017 को निगम की पूंजी में भारत सरकार के 55 प्रतिशत के अंश पर 53.14 करोड़ रु. का लाभांश चैक प्रदान किया । मंत्रालय एवं निगम के अन्‍य वरिष्‍ठ अधिकारी भी इस अवसर पर उपस्थित थे श्री पासवान ने वर्ष 2016-17 में निगम को बेहतर कार्यनिष्‍पादन के लिए बधाई दी ।

    
    केंद्रीय भंडारण निगम (सीडब्‍ल्‍यूसी) ने वर्ष 2016-17 के दौरान 1606 करोड़ रुपए का टर्नओवर प्राप्‍त किया। निगम ने 231 करोड़ रु. का कर पश्‍चात-लाभ (पीएटी) अर्जित किया जिसमें पिछले वर्ष से 16.67 प्रतिशत की वृद्धि हुई। वर्ष 2016-17 के दौरान केंद्रीय भंडारण निगम ने 103 करोड़ रु. के पूँजी व्‍यय के साथ 95000 मी.टन की अतिरिक्‍त भंडारण क्षमता का निर्माण किया।
    
    केंद्रीय भंडारण निगम ने वर्ष 2016-17 के लिए अपनी प्रदत्‍त पूंजी का 142 प्रतिशत की दर से लाभांश घोषित किया जबकि पिछले वर्ष 88 प्रतिशत का भुगतान किया गया था । यह निगम द्वारा अपने अंशधारियों को भुगतान किया गया अधिकतम लाभांश है।

    ******


    
    
    AK


    

    
    (Release ID: 1509658) Visitor Counter : 9