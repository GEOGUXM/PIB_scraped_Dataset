      विद्युत मंत्रालय

      सरकार ने जम्मू और कश्मीर की शीतकालीन ऊर्जा आवश्यकता को पूरा करने के लिए अतिरिक्त बिजली आवंटित किया
      Posted On: 16 NOV 2017 6:55PM by PIB Delhi


    सर्दियों की शुरुआत के साथ जम्मू और कश्मीर राज्य की ऊर्जा आवश्यकता में वृद्धि को देखते हुए, सरकार ने जम्मू एवं कश्मीर के लिए अतिरिक्त 792 मेगावाट बिजली आवंटित करने का निर्णय लिया है। यदि राज्य को अधिक बिजली की आवश्यकता होती है, तो सरकार राज्य को और भी बिजली आवंटित करने पर विचार करेगी।


    राज्य में बिजली की आवश्यकता केंद्रीय उत्पादन केंद्रों के आवंटित हिस्से, से अपने ऊर्जा संयंत्रों से तथा बाजार से खरीदे गई बिजली द्वारा पूरी की जाती है।


    चालू वर्ष (अप्रैल से अक्टूबर, 2017) के दौरान जम्मू-कश्मीर में अधिकतम मांग 2,768 मेगावाट थी और 2214 मेगावाट की बिजली आपूर्ति की गई। इस प्रकार 554 मेगावाट (यानी 20%) की कमी हुई। वर्तमान में, राज्य की लगभग 70% ऊर्जा आवश्यकताएं केंद्रीय बिजली उत्पादन केन्द्रों से पूरी की जा रही हैं।


    केन्द्रीय उत्पादन स्टेशनों (सीजीएस) से जम्मू और कश्मीर को 2,397 मेगावाट बिजली की आपूर्ति होती है। सीजीएसजी के अन्तर्गत एनटीपीसी, एनएचपीसी, एसजेवीएनएल, एनपीसीआईएल, एनएलसी आदि के बिजली उत्पादन केन्द्र शामिल है।


    *****


    वीके/जेके/सीएल—5472

    
    
    (Release ID: 1509878) Visitor Counter : 10