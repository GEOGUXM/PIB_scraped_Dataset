      रक्षा मंत्रालय

      भारतीय सेना के लिए इंटीग्रेटेड क्वाटर मास्टर पैकेज (आईक्यूएमपी) सॉफ्टवेयर अनुप्रयोग जारी किया गया
      Posted On: 02 NOV 2017 7:39PM by PIB Delhi


    आर्मी स्टाफ के वाइस चीफ लेफ्टीनेंट जनरल शरत चंद ने 2 नवंबर, 2017 को साउथ ब्लाक में आयोजित एक कार्यक्रम में भारतीय सेना के लिए इंटीग्रेटेड क्वाटर मास्टर पैकेज (आईक्यूएमपी) सॉफ्टवेयर अनुप्रयोग जारी किया। आईक्यूएमपी वेब आधारित एक सॉफ्टवेयर है जिसे मैसर्स टीसीएस लिमिटेड के सहयोग से आर्मी सॉफ्टवेयर डेवेलपमेंट सेंटर ने विकसित किया है। यह अनुप्रयोग एक सैन्य इकाई के लॉजिस्टक संबंधी जरूरतों से संबंधित है। यह अनुप्रयोग ‘वस्त्र’ और ‘क्वाटर मास्टर पैकेज’ जैसे अनुप्रयोगों का स्थान लेगा।


    इस पैकेज में 13 मॉड्यूल हैं, जो सैन्य इकाई स्तर के लॉजिस्टिक संबंधी आवश्यकताओं को स्वचालन के स्तर पर पूरा करेगा। इस अनुप्रयोग में विभिन्न प्रकारों की सैन्य इकाइयों के अनुसार बदलाव किए जा सकते हैं और आंकड़ों व अन्य जानकारियों को साझा किया जा सकता है।


    सॉफ्टवेयर को विकसित करने का उद्देश्य सैन्य इकाई स्तर पर लॉजिस्टिक के संदर्भ में गति, स्टीकता और पारदर्शिता लाना है। यह प्रभावी लॉजस्टिक प्रबंधन और निर्णय लेने में मदद करेगा और इस प्रकार सैन्य इकाइयों को युद्ध के लिए तैयार रहने में सहायता करेगा। भारतीय सेना के ऑटोमेशन के क्षेत्र में भी यह महत्वपूर्ण भूमिका निभाएगा। सरकार के डिजिटल इंडिया पहल के अनुरूप यह डिजिटल आर्मी के संदर्भ में मील का पत्थर साबित होगा।


    ***


    वीएल/जेके/एसकेपी – 5287

    
    
    (Release ID: 1508097) Visitor Counter : 14