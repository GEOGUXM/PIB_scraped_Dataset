      श्रम और रोजगार मंत्रालय

      भारतीय अंतर्राष्‍ट्रीय व्‍यापार मेले में ईएसआईसी स्‍टॉल का उद्घाटन
      Posted On: 14 NOV 2017 6:37PM by PIB Delhi


    भारतीय अंतर्राष्‍ट्रीय व्‍यापार मेले में आज कर्मचारी राज्‍य बीमा निगम (ईएसआईसी) के महानिदेशक श्री राजकुमार ने ईएसआईसी स्‍टॉल (हॉल नं.-12-01-डी) का उद्घाटन किया। कर्मचारी राज्‍य बीमा निगम श्रम और रोजगार मंत्रालय के अंतर्गत एक वैधानिक संगठन है और देश में सामाजिक सुरक्षा योजना का मार्ग प्रशस्‍त करने वाली कार्यान्‍वयन एजेंसी है। मेले में लोगेां को ईएसआईसी के फायदों के प्रति जागरूक किया जाएगा। ईएसआईसी स्‍टार्ट-अप को बढ़ावा दे रहा है जो अंतर्राष्‍ट्रीय व्‍यापार मेले की विषय वस्‍तु है।
    
    ईएसआईसी ने स्‍टार्ट-अप को बढ़ावा देने और नए स्‍टार्ट-अप उद्यम स्‍थापित करने के लिए उद्यमियों को प्रोत्‍साहित करने के प्रयासों को तेज किया है।
    
    कर्मचारी राज्‍य बीमा निगम पथ प्रदर्शक सामाजिक सुरक्षा संगठन है जो उचित चिकित्‍सा सेवा और कर्मचारी को चोट लगने, बीमारी, मृत्‍यु आदि जैसी स्थितियों में नकद राशि देकर सामाजिक सुरक्षा जैसे विस्‍तृत लाभ प्रदान कर रहा है। इस समय ईएसआई योजना से 12.02 करोड़ से अधिक लोगों को लाभ मिल रहा है। 1952 में अपने अस्तित्‍व में आने के बाद से ईएसआई निगम अब तक 151 अस्‍पताल और 1467 डिस्‍पेंसरियां स्‍थापित कर चुका है।

    *****


    
    
    वीके/केपी/वीके-5434

    
    
    (Release ID: 1509499) Visitor Counter : 17