      गृह मंत्रालय

      आपदा जोखिम दूर करने में समुदाय जागरूकता प्रशिक्षण की भूमिका महत्‍वपूर्ण : श्री हंसराज गंगाराम अहीर
      गृह राज्‍य मंत्री ने आपदा जोखिम दूर करने तथा आपदा प्रबंधन के लिए नियोजित और सुपरिभाषित
      Posted On: 23 NOV 2017 4:59PM by PIB Delhi


    केन्‍द्रीय गृह राज्‍य मंत्री श्री हंसराज गंगाराम अहीर ने कहा है कि आपदा जोखिम दूर करने में समुदाय जागरूकता प्रशिक्षण महत्‍वपूर्ण भूमिका निभाता है। गृह राज्‍य मंत्री आज आपदा जागरूकता तथा प्रबंधन से संबंधित कार्यक्रम में स्‍कूली बच्‍चों को संबोधित कर रहे थे। उन्‍होंने कहा कि स्‍कूलों और कॉलेजों के विद्यार्थियों सहित युवा आपदा प्रबंधन और जोखिम दूर करने के बारे में सक्रिय कार्रवाई करके प्रशिक्षित होने और जागरूकता सृजन में महत्‍वपूर्ण भूमिका निभा सकते है। उन्‍होंने कहा कि आपदा स्थिति से निपटने के लिए एक सुनि‍योजित और सुपरिभाषित रणनीति होनी चाहिए। उन्‍होंने कहा कि प्राकृतिक आपदा या परमाणु, जीवविज्ञानी, रेडियोधर्मी या रासायनिक आपदा हो, समुदाय की जागरूकता से समस्‍या का त्‍वरित और कारगर निपटान सुनिश्चित होता है।


    उन्‍होंने अकादमिक संस्‍थानों में गुणवत्‍ता सम्‍पन्‍न और समग्र प्रशिक्षण के महत्‍व पर बल देते हुए कहा कि विद्यार्थी आपदा जोखिम कम करने तथा जोखिम दूर करने, मजबूत तकनीक अपनाने और टेक्‍नोलॉजी के माध्‍यम से बुनियादी बातों को सीख सकते है। उन्‍होंने कहा कि आपदा स्थिति टालने के लिए टेक्‍नोलॉजी से बेहतर तरीके से लैस होना आवश्‍यक है। उन्‍होंने कहा कि स्‍कूलों और कॉलेजों में जोखिम बर्दास्‍त करने वाला भवन बनाये जाने चाहिए।


    श्री हंसराज गंगाराम अहीर ने कहा कि इस बारे में स्‍कूलों में सामान्‍य पढ़ाई-लिखाई, खेल-कूद और सांस्‍कृतिक गतिविधियों की तरह विद्यार्थियों को व्‍यवहारिक प्रशिक्षण दिया जाना चाहिए। उन्‍होंने कहा कि स्‍कूल सुरक्षा कार्यक्रम से शैक्षिक संस्‍थानों में दैनिक पाठ्यक्रम में आपदा प्रबंधन की संस्‍कृति विकसित होगी। उन्‍होंने कहा कि आपदा से निपटने के लिए और जोखिम कम करने के लिए सभी को आपदा प्रबंधन के बारे में जागृति एक-दूसरे में जगानी चाहिए।


    गृह राज्‍य मंत्री ने राष्‍ट्रीय आपदा अनुक्रिया बल और सीमा सुरक्षा बल (बीएसएफ) जैसे सरकारी संगठनों की आपदा प्रबंधन में निभायी गई भूमिका की सराहना की। उन्‍होंने कहा कि बेहतर प्रबंधन और क्षमता सृजन के लिए सामुदायिक जागरूकता सह-प्रशिक्षण कार्यक्रम समय की आवश्‍यकता है।


    *****


    वीके/एजी/जीआरएस- 5566

    
    
    (Release ID: 1510622) Visitor Counter : 11