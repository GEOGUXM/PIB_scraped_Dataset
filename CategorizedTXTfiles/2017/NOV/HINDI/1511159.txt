      सामाजिक न्‍याय एवं अधिकारिता मंत्रालय

      श्री थावर चंद गहलोत दिव्यांगजन के प्रयोजन हेतु बीजिंग में भारतीय प्रतिनिधिमंडल का नेतृत्व करेंगे
      Posted On: 28 NOV 2017 7:34PM by PIB Delhi


    केन्द्रीय सामाजिक न्याय एवं आधिकारिता मंत्री श्री थावर चंद गहलोत 29 नवंबर से 03 दिसंबर, 2017 तक बीजिंग में एशिया एवं प्रशांत क्षेत्र दिव्यांगजन दशक, 2013-2022 की उच्च स्तरीय अंतः सरकारी मध्य-बिन्दु समीक्षा बैठक में भाग लेने के लिए भारतीय शिष्टमंडल का नेतृत्व करेंगे। इस शिष्टमंडल में विभाग के सचिव तथा अन्य वरिष्ठ अधिकारी शामिल हैं। इस बैठक का आयोजन संयुक्त राष्ट्र एशिया एवं प्रशांत आर्थिक एवं सामाजिक आयोग (यूएनईएससीएपी) द्वारा चीन की सरकार के सहयोग से किया जा रहा है।


    इस बैठक का मुख्य उद्देश्य एशिया एवं प्रशांत क्षेत्र में दिव्यांगजनों के लिए ‘अधिकार को वास्तविक बनाने हेतु’ इंचियोन रणनीति के संदर्भ में 2017 के मध्य बिन्दु में दशक के दौरान सदस्य देशों द्वारा की गई प्रगति की समीक्षा करना है। इंचियोन रणनीति का अंगीकरण दिव्यांगजनों के अधिकारों के लिए संयुक्त राष्ट्र संधि में वर्णित लक्ष्यों को अर्जित करने हेतु किया गया है। बैठक का एक अन्य उद्देश्य इंचियोन रणनीति एवं सतत विकास के लिए 2030 के एजेंडा के बीच समन्वय को ध्यान में रखते हुए क्षेत्र में विकलांगता-समावेशी समाजों के निर्माण के लिए भविष्य की नीति कार्रवाही पर विचार-विमर्श करना है।


    केन्द्रीय मंत्री द्वारा समझौते के लक्ष्यों को अर्जित करने के लिए भारत द्वारा उठाए गए विभिन्न कदमों पर विचार-विमर्श प्रस्तुत करते हुए एक वक्तव्य दिए जाने की उम्मीद है।


    इस बैठक में एशिया-प्रशांत क्षेत्र के कई देश भाग लेंगे और एक घोषणा पत्र को अंतिम रूप देंगे, जो दिव्यांगजनों की अधिकारिता एवं समावेश के अंतरालों एवं चुनौतियों के समाधान पर ध्यान देगा।


    *****


    वीके/एसकेजे/डीके-5639

    
    
    (Release ID: 1511159) Visitor Counter : 16