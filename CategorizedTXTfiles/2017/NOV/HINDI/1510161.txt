      महिला एवं बाल विकास मंत्रालय

      एनसीपीसीआर ने देश में बाल देखभाल संस्थानों में रहने वाले बच्चों के लिए एक उत्सव के रूप में 'हौसला-2017 के अंर्तगत ‘बाल उत्सव’ मनाया
      Posted On: 18 NOV 2017 2:51PM by PIB Delhi


    राष्ट्रीय बाल संरक्षण आयोग (एनसीपीसीआर) ने आज हौसला 2017 के अंर्तगत ‘बाल उत्सव’ मनाया। देश भर के बाल देखभाल संस्थानों में रहने वाले बच्चों के लिए इस उत्सव का आयोजन एक सप्ताह के लिए नई दिल्ली में महिला एवं बाल विकास मंत्रालय द्वारा किया जा रहा है। आज के कार्यक्रम में इस तरह के संस्थानों से लगभग 1000 बच्चों ने भाग लिया। कार्यक्रम का मुख्य उद्देश्य बाल भागीदारी को बढ़ावा देना और अन्य प्रतिभाशाली गतिविधियों में अपनी प्रतिभा का प्रदर्शन करना है। दिल्ली और एनसीआर क्षेत्र के गैर-सरकारी संगठनों ने भी इस समारोह में भाग लिया। कार्यक्रम के शुभारंभ में, एनसीपीसीआर की अध्यक्ष श्रीमती स्तुति कक्कड़ ने सभी गणमान्य व्यक्तियों और प्रतिभागियों का स्वागत किया।


    इस अवसर पर महिला और बाल विकास राज्य मंत्री, डॉ वीरेंद्र कुमार ने समारोह में बड़ी संख्या में बच्चों की उपस्थिति पर प्रसन्नता व्यक्त की। डॉ वीरेंद्र कुमार ने कहा कि बच्चे देश की सफलता और विकास की कुंजी है। उन्होंने अपने बचपन की यादों और अनुभवों को भी साझा किया और सभी बच्चों को अपने अध्ययन के दौरान कड़ी मेहनत करने की सलाह दी। उन्होंने सीसीआई से आग्रह किया कि इन संस्थानों में रहने वाले सभी बच्चों के विकास लिए वे अपने यहाँ एक परिवार का वातावरण प्रदान करें।


    भारत के सर्वोच्च न्यायालय के माननीय न्यायाधीश श्री एम.बी. लोकुर ने बच्चों के खिलाफ हो रहे अपराधों में वृद्धि पर चिंता व्यक्त की। उन्होंने बाल विकास और संरक्षण से संबंधित विभिन्न पहलों को बढ़ावा देने के लिए केंद्र सरकार द्वारा उठाए गए प्रयासों की सराहना की। उन्होंने यह भी आग्रह किया कि इस तरह के एमईएलएएस नियमित रूप से अन्य राज्यों में भी आयोजित किए जाने चाहिए।


    कार्यक्रम को संबोधित करते हुए, बॉलीवुड गायक श्री मोहित चौहान ने अपनी बचपन की यादें और अनुभव सुनाए और उन्होंने हिमाचल के एक लोक गीत सहित बच्चों के लिए अपने कुछ बेहतरीन नगमें भी गाए। उन्होंने सभी बच्चों से अपनी संस्कृति और लोक संगीत से संपर्क में रहने का अनुरोध किया।


    कार्यक्रम का मुख्य आकर्षण बच्चों और गणमान्य लोगों के बीच एक संवादात्मक सत्र रहा। इस दौरान हुए सवाल-जवाबों का समन्वय एनसीपीसीआर के सदस्य श्री यशवंत जैन द्वारा किया गया।


    कार्यक्रम में, यूनिसेफ की प्रमुख श्रीमती यासमीन हक के अलावा महिला और बाल विकास मंत्रालय के सचिव श्री राकेश श्रीवास्तव, अपर सचिव अजय तिर्की और संयुक्त सचिव श्रीमती अस्था सक्सेना साहनी के अलावा अन्य गणमान्य व्यक्तित्व भी उपस्थित थे।


    *****


    वीके/एसएस/सीएल 5409

    
    
    (Release ID: 1510161) Visitor Counter : 16