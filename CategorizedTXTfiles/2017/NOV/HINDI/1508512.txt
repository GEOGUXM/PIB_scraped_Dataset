      युवा कार्यक्रम एवं खेल मंत्रालय

      भारत और मिस्र के बीच खेल और युवा मामलों में घनिष्ठ तालमेल : कर्नल राठौड़
      
      
      
      
      मिस्र ने भारत को अपने उत्कृष्ट केंद्रों में भारतीय खिलाड़ियों के प्रशिक्षित करने का प्रस्ताव दिया
      
      कर्नल राज्यवर्धन राठौड़ ने मिस्र के खेल मंत्री से मुलाकात की

      Posted On: 05 NOV 2017 4:33PM by PIB Delhi

    
    खेल एवं युवा मामले राज्य मंत्री (स्वतंत्र प्रभार) कर्नल राज्यवर्धन राठौड़ ने मिस्र के खेल मंत्री श्री खालेद इल अज़ीज़ से मिस्र में शर्म अल शेख में वर्ल्ड यूथ फोरम से अलग मुलाक़ात की।
    
    कर्नल राठौड़ ने 2018 में रूस में होने वाले फुटबाल विश्वकप के लिए मिस्र की टीम के क्वालीफाई करने के लिए श्री अज़ीज़ को बधाई दी। श्री अज़ीज ने फीफा अंडर-17 के सफल आयोजन के लिए भारत की प्रशंसा की और मिशन 11 मिलियन फुटबॉल कार्यक्रम में गहरी दिलचस्‍पी व्‍यक्‍त की।
    
    श्री अज़ीज ने भारत को कम अवधि के प्रशिक्षण कार्यक्रम के लिए अपने उत्‍कृष्‍ट खेल प्रशिक्षण केन्‍द्रों की पेशकश की। कर्नल राठौड़ ने श्री अज़ीज को स्‍कवॉश के लिए मिस्र के प्रशिक्षकों और सहयोगी स्‍टॉफ की नियुक्ति के निर्णय के बारे में जानकारी दी। श्री राठौड़ ने मिस्र के अपने समकक्ष से आग्रह किया कि भारतीय विश्‍वविद्यालयों में विदेशी छात्रों के लिए निर्धारित सीटों पर मिस्र के अधिक से अधिक छात्रों को दाखिले के लिए प्रोत्‍साहित किया जाना चाहिए।
    
    कर्नल राज्‍यवर्धन राठौड़ प्रधानमंत्री श्री नरेन्‍द्र मोदी की ओर से वर्ल्‍ड यूथ फोरम में भाग ले रहे हैं। इस फोरम में कुल 52 देश शामिल हुए है। इसमें भारत के युवा विभाग की मदद से चार युवा भी भाग लेकर भारत की मजबूत स्थिति दर्ज करा रहे है। राष्‍ट्रपति अब्‍देल-फतेह अल सीसी आज फोरम का उद्घाटन करेंगे।

    ******


    
    
    वीके/बीपी/जीआरएस-5341

    
    
    (Release ID: 1508512) Visitor Counter : 13