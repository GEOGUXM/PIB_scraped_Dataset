      गृह मंत्रालय

      श्री राजनाथ सिंह से श्री बिल गेट्स ने मुलाकात की
      Posted On: 16 NOV 2017 7:49PM by PIB Delhi


    केन्‍द्रीय गृह मंत्री श्री राजनाथ सिंह से आज यहां गेट्स फाउण्डेशन के सह-अध्यक्ष और ट्रस्टी श्री बिलगेट्स ने मुलाकात की। श्री बिलगेट्स का स्वागत करते हुए केन्द्रीय गृह मंत्री ने भारत में बिल और मेलिंडा गेट्स फाउण्डेशन द्वारा हाथ में लिये गए विभिन्न कल्याणकारी कार्यों की सराहना की। श्री राजनाथ सिंह ने श्री गेट्स से आग्रह किया कि वे भारत में स्वास्थ्य जागरूकता कार्यक्रम शुरू करें और सुझाव दिया कि फाउण्डेशन को गांव के विकास पर ध्यान देना चाहिए और उन्हें “आदर्श गांव” बनाना चाहिए ताकि स्थानीय लोगों को प्रेरणा मिले। श्री बिल गेट्स ने कृषि और स्वच्छता के क्षेत्र में उनके द्वारा अपनाई गई विभिन्न टेक्नोलॉजियों के बारे में जानकारी दी।
    
    श्री बिल गेट्स ने केन्द्रीय गृह मंत्री को आश्वासन दिया कि फाउण्डेशन भारत को रचनात्मक सहायता देगा।

    *****


    
    
    वीके/केपी/ललित-5476

    
    
    (Release ID: 1509896) Visitor Counter : 9