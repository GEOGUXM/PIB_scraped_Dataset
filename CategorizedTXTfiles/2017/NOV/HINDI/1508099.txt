      खाद्य प्रसंस्करण उद्योग मंत्रालय

      प्रधानमंत्री विश्व खाद्य भारत समारोह – 2017 का उद्घाटन करेंगे
      भारत खाद्य क्षेत्र की वैश्विक कंपनियों का स्वागत करने के लिए तैयार
      Posted On: 02 NOV 2017 8:01PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
प्रधानमंत्री श्री नरेन्द्र मोदी 03 नवंबर, 2017 को नई दिल्ली के विज्ञान भवन में विश्व खाद्य भारत समारोह (डब्ल्यूएफआई) – 2017 का उद्घाटन करेंगे। डब्ल्यूएफआई सर्वाधिक अपेक्षित अंतर्राष्ट्रीय मेगा खाद्य समारोह है। भारत 3-5 नवंबर, 2017 के दौरान नई दिल्ली में खाद्य क्षेत्र की बड़ी कंपनियों के वैश्विक निवेशकों और उद्योगपतियों के अब तक के सबसे बड़े समागम का स्वागत करेगा। केन्द्रीय मंत्री श्रीमती हरसिमरत कौर बादल के नेतृत्व में खाद्य प्रसंस्करण उद्योग मंत्रालय द्वारा आयोजित विश्व खाद्य समारोह का उद्देश्य खाद्य अर्थव्यवस्था को रूपांतरित करना और वैश्विक खाद्य प्रसंस्करण उद्योग के लिए भारत को एक पसंदीदा निवेश गंतव्य तथा सोर्सिंग हब के रूप में स्थापित करने के द्वारा किसानों की आय को दोगुनी करने के विजन को प्राप्त करना है। पहली बार भारत खाद्य प्रसंस्करण क्षेत्र के लिए ऐसे किसी समारोह की मेजबानी कर रहा है। विश्व खाद्य भारत मंच एक वैश्विक खाद्य फैक्टरी के रूप में भारत की स्थिति को मजबूत बनाएगा और यह देश द्वारा खाद्य सुरक्षा अर्जित किए जाने की दिशा में एक सकारात्मक कदम है।                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
भारत में अगले तीन वर्षों के दौरान खाद्य प्रसंस्करण क्षेत्र में दस बिलियन डॉलर का निवेश आकर्षित किए जाने तथा दस लाख रोजगारों का सृजन किए जाने की उम्मीद है। विश्व खाद्य क्षेत्र भारत समारोह में दो हजार से अधिक प्रतिभागियों, 30 देशों की 200 से अधिक कंपनियों, 18 मंत्रिस्तरीय तथा व्यवसाय शिष्टमंडल तथा खाद्य प्रसंस्करण क्षेत्र की सभी अग्रणी घरेलू कंपनियों के सीईओ समेत लगभग 50 वैश्विक सीईओ और भारत में 28 राज्यों के प्रतिनिधियों के भाग लेने की उम्मीद है। जर्मनी, जापान एवं डेनमार्क विश्व खाद्य समारोह के साझेदार देश हैं। इटली और नीदरलैंड फोकस देश हैं। विख्यात शेफ संजीव कपूर द्वारा विशेष रूप से सृजित प्रायोगिक प्लेटफॉर्म ‘फूड स्ट्रीट’ एक जीवंत और गतिशील क्षेत्र होगा, जो भारत की समृद्ध सांस्कृतिक विरासत, समसामयिक प्रस्तुतियों एवं फ्यूजन फूड सृजित करने के लिए इसकी पैदावारों के विविध अनूठेपन का जश्न मनाने के लिए भारतीय अवयवों, स्वादों एवं सुंगधों का उपयोग करते हुए भारतीय एवं विदेशी पाक कलाओं को प्रदर्शित करेगा। विज्ञान भवन में उद्घाटन के बाद प्रधानमंत्री नेशनल स्टेडियम के आगे इंडिया गेट लॉन पर फूड स्ट्रीट का दौरा करेंगे।                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
उद्घाटन समारोह के अवसर पर केन्द्रीय खाद्य प्रसंस्करण उद्योग मंत्री श्रीमती हरसिमरत कौर बादल, खाद्य प्रसंस्करण उद्योग राज्यमंत्री साध्वी निरंजन ज्योति के साथ-साथ तेलंगाना, आंध्र प्रदेश, उत्तर प्रदेश, राजस्थान एवं छत्तीसगढ़ के मुख्यमंत्री भी होंगे। वैश्विक एवं घरेलू क्षेत्र की अग्रणी कंपनियों के सीईओ आदि के अलावा कई देशों के मंत्रिस्तरीय शिष्टमंडल भी उद्घाटन सत्र में उपस्थित रहेंगे।                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
प्रधानमंत्री श्री नरेन्द्र मोदी, केन्द्रीय वित्त एवं कंपनी मामले मंत्री श्री अरुण जेटली एवं केन्द्रीय वाणिज्य एवं उद्योग मंत्री श्री सुरेश प्रभु के साथ वैश्विक एवं घरेलू क्षेत्र की अग्रणी कंपनियों के सीईओ के विशिष्ट सीईओ गोलमेज बैठकों का भी कार्यक्रम निर्धारित किया गया है। विश्व खाद्य क्षेत्र भारत समारोह में भाग लेने के लिए आए वैश्विक खाद्य कंपनियों एवं भारत के उद्योगपतियों की सूची में नेस्ले के निदेशक मंडल के अध्यक्ष श्री पॉल बल्के, मेट्रो कैश एंड कैरी के मुख्य संचालन अधिकारी एवं सीईओ श्री पीटर बून, जीएसके कंज्यूमर हेल्थ केयर के सीईओ श्री ब्रायन जे मेकनामारा, फूड यूनिलीवर की प्रेसिडेंड सुश्री आमांडा सोरे, अल-शराफ ग्रुप के श्री शराफुद्दीन शराफ; लुलु ग्रुप के प्रबंध निदेशक श्री यूसुफ अली, फ्यूचर ग्रुप के सीईओ श्री किशोर बियानी, वॉलमार्ट इंडिया के सीईओ श्री कृष अय्यर; अमेजन, इंडिया के सीईओ श्री अमित अग्रवाल आदि शामिल हैं। अग्रणी कंपनियों के एशिया प्रशांत (एपीएसी) नेतृत्व सहित कुल 60 वैश्विक सीईओ भारतीय खाद्य प्रसंस्करण क्षेत्र के 100 से अधिक शीर्ष कंपनियों के अग्रणी सीईओ के साथ परस्पर बातचीत करेंगे। तीन दिनों के दौरान एक हजार से अधिक बिजनेस-टू-बिजनेस बैठकों के आयोजित किए जाने की उम्मीद है।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
15 देशों के 200 से अधिक सदस्यों के साथ अंतर्राष्ट्रीय मंत्रिस्तरीय एवं व्यवसाय शिष्टमंडल बी-टू-बी/बी-टू-जी बैठकों में भाग लेंगे। इस विशाल समारोह में आठ क्षेत्रवार सम्मेलन, भारत के वित्त मंत्री विशिष्ट अतिथि के रूप में ‘भारत एक पसंदीदा गंतव्य’ पर दो पूर्ण सत्रों का, भारत के खाद्य मानकों एवं सुरक्षा प्राधिकरण के सहयोग से ‘एक राष्ट्र, एक खाद्य कानून- खाद्य क्षेत्र में निवेश के लिए एक सक्षमकारी नियामकीय वातावरण’ का आयोजन किया जाएगा। इसके अतिरिक्त, 20 राज्य सत्रों एवं 6 देश सत्रों का भी आयोजन किया जाएगा। समारोह के दौरान 7 क्षेत्रवार प्रकाशन भी जारी किए जाएंगे।                                                                                                                                                                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
खाद्य प्रसंस्करण उद्योग मंत्रालय का थीम पवेलियन उत्पादों, उत्पाद उपलब्धता का भू-मानचित्रण एवं मेगा फूड पार्कों के लिहाज से विश्व को भारत की प्रस्तुति का एक शानदार दृश्य प्रस्तुत करता है। इस समारोह को कृषि एवं किसान कल्याण मंत्रालय, वाणिज्य एवं उद्योग मंत्रालय, पर्यटन मंत्रालय, पूर्वोत्तर क्षेत्र विकास मंत्रालय, विदेश मामले मंत्रालय एवं नागरिक उड्डयन मंत्रालय का समर्थन प्राप्त है।                                                                                                                                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
***                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
वीके/एसकेजे/डीके – 5285                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                
    
    
    (Release ID: 1508099) Visitor Counter : 28