      सूचना और प्रसारण मंत्रालय

      फिल्म निर्माता मधुर भंडारकर ने आईएफएफआई 2017 में ब्रिक्स फिल्म निर्माण कार्यक्रम की जानकारी दी
      Posted On: 23 NOV 2017 7:12PM by PIB Delhi


    आईएफएफआई 2017 में ब्रिक्स फिल्म पैकेज के अंतर्गत विशेष रूप से निर्मित खंड में 7 पुरस्कृत फिल्मों का चयन किया गया है। ये फिल्में हैं – पैनफिलोव्स 28, द सेकंड मदर, द हार्ट ऑफ मैडनेस, आयंदा, सोलमेट कासाव औऱ व्हेयर हैज द टाइम गॉन।


    पिछले आईएफएफआई की तरह इस फिल्म महोत्सव के दौरान भी उपरोक्त पुरस्कार प्राप्त फिल्मों का प्रदर्शन किया जाएगा। चर्चित कथानक फिल्म “व्हेयर हैज द टाइम गॉन” का भी प्रदर्शन किया जाएगा। इसमें वाल्टर सैलस, एलेक्सी फेदर्चेन्को, मधुर भंडारकर, जहमिल एक्स टी क्यूबेका और जिया झेंगके जैसे प्रमुख निर्देशकों को रेखांकित किया गया है। इस फिल्म को बुसान अंतर्राष्ट्रीय फिल्म महोत्सव में भी प्रदर्शित किया गया था।


    फिल्म निर्माता मधुर भंडारकर ने ब्रिक्स में भारत का प्रतिनिधित्व किया था। उन्होंने आज संवाददाता सम्मेलन में ब्रिक्स फिल्म निर्माण कार्यक्रम, कथानक फिल्में तथा चीन में अपने अनुभवों को साझा किया। चीन में पिछले वर्ष ब्रिक्स का आयोजन हुआ था।


    मधुर भंडारकर ने कहा कि यह मेरे लिये सम्मान की बात है कि मैं आज उन फिल्म निर्माताओं के साथ हूँ जिन्हें मैंने वर्षों से पसंद किया है। “व्हेयर हैज द टाइम गॉन” फिल्म के साथ जुड़ना और देश का प्रतिनिधित्व करना मेरे लिए सम्मान की बात है। मेरे लिए यह अत्यधिक महत्वपूर्ण क्षण है कि बुसान में तथा गोवा में फिल्म को बहुत प्रशंसा मिली है। उन्होंने आगे कहा कि 17 मिनट की अवधि के लिए लघु फिल्म बनाना और संदेश देना एक चुनौती है। इस फिल्म के निर्माण तथा विश्व के फिल्म निर्माताओं से मुलाकात ने मुझे शानदार अनुभव दिए हैं।


    आईएफएफआई के 48वें संस्करण को 20 से 28 नवंबर, 2017 तक गोवा में आयोजित किया गया है।


    ***


    वीके/जेके/डीए–5571


    

    
    (Release ID: 1510658) Visitor Counter : 7