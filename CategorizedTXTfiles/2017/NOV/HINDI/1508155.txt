      रक्षा मंत्रालय

      जेडब्‍ल्‍युजीएसीटीसी की चौथी बैठक का आयोजन भारत में 29 अक्‍टूबर से 03 नवम्‍बर, 2017 तक हुआ
      Posted On: 03 NOV 2017 4:56PM by PIB Delhi


    भारत-अमरीका रक्षा व्‍यापार और तकनीकी पहल के तहत विमान वाहक तकनीकी सहयोग पर गठित संयुक्‍त कार्य दल (जेडब्‍ल्‍युजीएसीटीसी) की चौथी बैठक का आयोजन 29 अक्टूबर से 03 नवम्‍बर तक भारत में हुआ। एयरक्राफ्ट कैरियर कार्यक्रम के मुख्‍य अधिकारी रियर एडमिरल ब्रायन एंटोनियो के नेतृत्‍व में एक 13 सदस्‍यीय अमरीकी प्रतिनिधिमंडल ने गोवा के समुद्र तट पर स्थित परीक्षण सुविधा केन्‍द्र, करवार स्थि‍त नौसेना केन्‍द्र, समुद्र में आईएनएस विक्रमादित्‍य, मझगांव डॉक लिमिटेड और पश्चिमी नौसेना कमान के मुख्‍यालय का दौरा किया।


    संयुक्‍त कार्यदल की समापन बैठक 03 नवम्‍बर, 2017 को नई दिल्‍ली में हुई, जिसकी अध्‍यक्षता युद्धपोत उत्‍पादन तथा अधिग्रहण के नियंत्रक वाइस एडमिरल डी.एम.देशपांडे और एयरक्राफ्ट कैरियर कार्यक्रम के मुख्‍य अधिकारी रियर एडमिरल ब्रायन एंटोनियो ने की। बैठक में दोनों पक्षों ने संयुक्‍त कार्यदल की उपलब्धियों पर चर्चा की तथा भविष्‍य में विमान वाहक तकनीक के विभिन्‍न आयामों जैसे डिजाइन, निर्माण, परीक्षण प्रक्रिया और परियोजना प्रबंधन पर परस्‍पर सहयोग पर सहमति व्‍यक्‍त की। 03 नवम्‍बर, 2017 को एक संयुक्‍त वक्‍तव्‍य पर भी हस्‍ताक्षर किये गये।


    यह बैठक दोनों देशों के मध्‍य विमान वाहक तकनीक के तहत बढ़ते आपसी सहयोग को दर्शाता है। दोनों पक्षों ने अगले वर्ष के प्रारंभ में अमरीका में बैठक करने पर सहमति जताई।


    वीके/जेके/जीआरएस-5299

    
    
    (Release ID: 1508155) Visitor Counter : 16