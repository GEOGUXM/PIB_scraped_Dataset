      विद्युत मंत्रालय

      कारगिल (जम्‍मू एवं कश्‍मीर) के बियारस द्रास स्थित 1.5 मेगावॉट का छोटा पनबिजली संयंत्र प्रधानमंत्री लद्दाख नवीकरणीय ऊर्जा पहल के अंतर्गत कमीशन होने वाली पहली परियोजना बनी
      यह ऊर्जा संयंत्र लगभग 1000 परिवारों की ऊर्जा-जरूरत को पूरा करेगा

      Posted On: 10 NOV 2017 6:26PM by PIB Delhi

    जम्‍मू कश्‍मीर के कारगिल के बियारस द्रास स्थि‍त 1.5 मेगावॉट क्षमता वाले बियारस स्‍मॉल पावर प्रोजेक्‍ट (एसएचपी) का कमीशन 4 नवंबर, 2017 को किया गया। परियोजना की पूर्ण लागत 17 करोड़ रूपये है जिसे शत-प्रतिशत नवीन और नवीकरणीय ऊर्जा मंत्रालय द्वारा उपलब्‍ध कराया गया है। प्रधानमंत्री लद्दाख नवीकरणीय ऊर्जा पहल (एलआरईआई) के तहत कमीशन होने वाली यह पहली परियोजना है।


    यह संयंत्र, कारगिल के द्रास शहर में ऊर्जा आपूर्ति करेगा। द्रास शहर भारत के सबसे ठंडे स्‍थानों में से एक है। बियारस एसएचपी से 1000 परिवारों की ऊर्जा आवश्‍यकता पूरी होगी। अत्‍याधिक ठंड के मौसम में इन परिवारों को ऊर्जा आपूर्ति से आराम मिलेगा। लद्दाख स्‍वायत्‍त पहाड़ विकास परिषद के अंतर्गत कारगिल नवीकरणीय ऊर्जा विकास एजेंसी (केआरईडीए) ने इस परियोजना को विकसित किया है।


    *****


    वीके/जेके/एसके – 5394

    
    
    (Release ID: 1509005) Visitor Counter : 21