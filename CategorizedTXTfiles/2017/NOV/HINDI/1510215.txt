      प्रधानमंत्री कार्यालय

      फ्रांस के यूरोप और विदेश मामलों के मंत्री ने प्रधानमंत्री से भेंट की
      Posted On: 17 NOV 2017 6:00PM by PIB Delhi


    फ्रांस के यूरोप और विदेश मामलों के मंत्री श्री जीन यवेस ले ड्रियन ने आज प्रधानमंत्री नरेन्‍द्र मोदी से भेंट की।


    उन्होंने जून 2017 में प्रधानमंत्री की फ्रांस यात्रा के बाद द्विपक्षीय संबंधों में हाल की घटनाओं पर जानकारी दी।


    प्रधानमंत्री ने भारत-फ्रांस के बढ़ते संबंधों के लिए श्री ले ड्रियन द्वारा वर्तमान में और विगत में फ्रांस के रक्षा मंत्री के रूप में दिए गए योगदान के लिए उनकी प्रशंसा की।


    प्रधानमंत्री ने कहा कि भारत-फ्रांस सामरिक भागीदारी द्विपक्षीय संबंधों तक ही सीमित नहीं है अपितु यह क्षेत्रीय और वैश्विक संदर्भ में भी शांति और स्थिरता के लिए एक शक्ति के रूप में स्‍थापित है।


    प्रधानमंत्री ने यह भी कहा कि वे राष्ट्रपति मैक्रॉन की सुविधा के अनुसार भारत में जल्द ही उनका स्वागत करने के लिए उत्सुकता के साथ प्रतीक्षारत हैं।


    *****


    अतुल तिवारी/शाहबाज़ हसीबी/बाल्‍मीकि महतो/सुरेन्‍द्र कुमार

    
    
    (Release ID: 1510215) Visitor Counter : 12