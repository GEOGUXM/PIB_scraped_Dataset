      विद्युत मंत्रालय

      एनटीपीसी, ऊंचाहार में दुर्घटना - 6 बजे सायं तक की स्थिति
      विद्युत मंत्री श्री आर के सिंह ने दुर्घटना स्थल पर दौरे के समय मृतकों के परिवारों को 20 लाख रूपए, गंभीर रूप से घायलों को 10 लाख रूपए और घायलों को 2 लाख रूपए की अनुग्रह राशि देने की घोषणा की
      Posted On: 02 NOV 2017 7:55PM by PIB Delhi

                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
केन्द्रीय विद्युत एवं नवीन एवं नवीकरणीय ऊर्जा राज्य मंत्री (स्वतंत्र प्रभार) श्री आर.के. सिंह ने आज उत्तर प्रदेश के ऊंचाहार में एनटीपीसी स्टेशन का दौरा करके स्थिति की समीक्षा की। उत्तर प्रदेश के ऊर्जा मंत्री श्री श्रीकांत शर्मा भी उनके साथ थे। गौरतलब है कि कल एनटीपीसी के ऊंचाहार संयत्र की इकाई#6 (500 मेगावाट) के बॉयलर में हुए विस्फोट की दुर्भाग्यपूर्ण घटना में 29 लोगों की मृत्यु हो गई और 85 घायलों का रायबरेली तथा लखनऊ के अस्पतालों में इलाज किया जा रहा है।
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
केन्द्रीय विद्युत मंत्री ने मृतकों के परिवारों को 20 लाख रूपए, गंभीर रूप से घायलों को 10 लाख रूपए और घायलों को 2 लाख रूपए की अनुग्रह राशि देने की घोषणा की।                                                                                                                                                                                                                                                                                                                
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
केन्द्रीय विद्युत मंत्री ने दुर्घटना स्थल पर एनटीपीसी के मुख्य प्रबंध निदेशक श्री गुरदीप सिंह और अन्य वरिष्ठ अधिकारियों से भेंट की। मंत्री महोदय ने घायलों की कुशलता जानने के लिए रायबरेली और लखनऊ के जिला अस्पतालों का दौरा भी किया।                                                                                                                                                                                                                                      
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
दुर्घटना के बाद से संयत्र की इकाई#6 (500 मेगावाट) बंद है, हालाकि स्टेशन की अन्य इकाईयां समान्य रूप से काम कर रही हैं। एनटीपीसी सर्वश्रेष्ठ संचालन और निगरानी कार्य प्रणालियों का अनुसरण करने वाला एक सिस्टम आधारित संगठन है।                                                                                                                                                                                                                                               
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
एनटीपीसी परिवार में सभी को 24x7 बिजली प्रदान करने की दिशा में योगदान करने वाले मृतक कार्मिकों के प्रति अपना गहरा दुख और संवेदना व्यक्त की।                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
***                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
वीके/एसएस/ललित-5288                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                           
    
    
    (Release ID: 1508098) Visitor Counter : 9