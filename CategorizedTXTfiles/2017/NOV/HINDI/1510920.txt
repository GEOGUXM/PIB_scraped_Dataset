      रक्षा मंत्रालय

      एनसीसी अपना 69वां स्थापना दिवस मना रहा है
      Posted On: 26 NOV 2017 6:39PM by PIB Delhi


    विश्व का सबसे बड़ा वर्दीधारी युवा संगठन, राष्ट्रीय कैडेट कोर (एनसीसी) आज अपना 69वां स्थापना दिवस मना रहा है। इस अवसर पर रक्षा सचिव श्री संजय मित्रा और एनसीसी के कार्यवाहक महानिदेशक मेजर जनरल बी.के. गुहा ने कल समूचे एनसीसी संगठन की ओर से अमर जवान ज्योति, इंडिया गेट पर देश के लिए सर्वोच्च बलिदान देने वाले जवानों को श्रद्धांजलि अर्पित की।


    एनसीसी के स्थापना दिवस के अवसर पर देशभर में एनसीसी कैडेटों ने मार्च आयोजित किए, सांस्कृतिक गतिविधियों और सामाजिक विकास कार्यक्रमों में हिस्सा लिया।


    एनसीसी कैडट सामाजिक प्रयोजनों और समुदाय विकास गतिविधियों में अग्रणी योगदान करते हैं। खेलों और साहसिक खेलों में इसके कैडेटों ने राष्ट्र और संगठन का गौरव बढ़ाया है। एनसीसी कैडेटों ने राष्ट्रीय निशानेबाजी और घुड़सवारी और अन्य प्रतियोगिताओं में भी अपने जौहर दिखाए।


    इस वर्ष एनसीसी द्वारा स्वच्छता अभियान में योगदान करने के लिए प्रधानमंत्री नरेंद्र मोदी ने उत्कृष्टता प्रमाणपत्र प्रदान किया। डिजिटीकरण अभियान और अंतर्राष्ट्रीय योग दिवस के अवसर पर जागरूकता फैलाने में भी एनससी ने निर्णायक भूमिका निभाई।


    वि. कासोटिया/आरएसबी

    
    
    (Release ID: 1510920) Visitor Counter : 8