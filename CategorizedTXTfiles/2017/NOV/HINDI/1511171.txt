      सूचना और प्रसारण मंत्रालय

      आईएफएफआई 2017 में एटम इगोयन ने मास्टर क्लास का संचालन किया
      Posted On: 27 NOV 2017 9:18PM by PIB Delhi


    कनाडा के रंगमंच व फिल्म निर्देशक, लेखक तथा निर्माता एटम इगोयन ने भारत के 48 वें अंतर्राष्ट्रीय फिल्म महोत्सव के 8 वें दिन मास्टर क्लास के एक विशेष कार्यक्रम का संचालन किया।


    एटम इगोयन कनाडा के सबसे सम्मानित निर्देशकों में से एक है, उन्हें फ्रान्स सरकार ने नाइट की उपाधि दी है और उन्हें कनाडा के सबसे प्रतिष्ठित ‘ऑर्डर ऑफ कनाडा’ से पुरस्कृत किया गया है।


    उनकी फिल्म ‘एक्जोटिका’ को केन्स 94 में फीफरेसी पुरस्कार मिला था। उनकी सबसे विख्यात फिल्म ‘द स्वीट’ को एकेडमी अवार्ड के दो वर्गों में नामांकन प्राप्त हुआ था।


    वेयर द ट्रूथ लाइज, एडोरेशन और द केप्टिव उनकी अन्य फिल्मे है जो केन्स में पाम डिओर के लिए प्रतिस्पर्धा में शामिल थी।


    एक्जोटिका एक कर्तव्य निष्ठ पत्नी और माँ की कहानी है जो अपने पति के प्रति आदर का पुनर्मूल्यांकन करती है जब उसे लांड्री में दूसरी औरत का अण्डरवियर मिलता है। वह सत्यता का पता लगाना चाहती है। यह उसके लिए मुक्ति की यात्रा सिद्ध होती है।


    मास्टर क्लास का यह कार्यक्रम युवा फिल्मकरों और सिनेमा के प्रशंसको के लिए अत्यधिक उपयोगी साबित हुआ जहाँ उन्होंने निर्देशन व फिल्म निर्माण के विविध आयामों पर चर्चा की।


    एटम इयोगन कहते है कि एक सफल फिल्म के लिए आपको एक दर्शक की आँखों से कार्य करना चाहिए और तभी वास्तविक परिवर्तन सम्भव हो पाता है। फिल्म की रचना, कथ्य, व स्थितियाँ- सभी वास्तविक होनी चाहिए। मेरी कहानियाँ हमेशा से अपारम्परिक रही हैं।


    सुमित टण्डन ने कहा कि हम अत्यधिक प्रसन्न है कि श्री इगोयन ने आईएफएफआई 2017 में शामिल होने का निर्णय लिया। मैंने लम्बे समय से उनकी फिल्मे देखी है और उनकी फिल्मे हमेशा से आईएफएफआई में प्रदर्शित हुई है। उनको यहाँ देखना बहुत सुखद है। कल उन्हें लाइव टाइम अचीवमेन्ट अवार्ड दिया जाएगा।


    भारत का 48 वा अंतर्राष्ट्रीय फिल्म महोत्सव 20 से 28 नवंबर, 2017 तक गोवा में आयोजित किया गया है।


    भारत के 48 वें अंतराष्ट्रीय फिल्म महोत्सव के दौरान 27 नवंबर, 2017 को गोवा के पणजी में फिल्म निर्माता एटम इगोयन ‘मेकिंग ड्रामा’ विषय पर आयोजित मास्टर क्लास कार्यक्रम में।


    ***


    वीके/जेके/सीएल-5620


    

    
    (Release ID: 1511171) Visitor Counter : 5