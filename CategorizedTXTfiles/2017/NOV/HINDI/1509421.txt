      इलेक्ट्रानिक्स एवं आईटी मंत्रालय

      300 साइबर सुरक्षा विशेषज्ञ पहले एशिया पेसेफिक कम्‍प्‍यूटर इमरजेंसी रिस्‍पान्‍स टीम (एपीसीईआरटी) सम्‍मेलन में भाग लेंगे
      Posted On: 14 NOV 2017 3:23PM by PIB Delhi


    इलेक्‍ट्रॉनिक्‍स और सूचना प्रौद्योगिकी मंत्रालय के तत्‍वावधान में इंडियन कम्‍प्‍यूटर इमरजेंसी रिस्‍पान्‍स टीम (सीईआरटी-इन) 12 से 15 नवम्‍बर 2017 तक नई दिल्‍ली में एशिया पेसेफिक कम्‍प्‍यूटर इमरजेंसी रिस्‍पान्‍स टीम (एपीसीईआरटी) सम्‍मेलन का आयोजन करेगा। एपीसीईआरटी का यह 15वां सम्‍मेलन है और भारत और दक्षिण एशिया में पहला है। इसमें 21 अर्थव्‍यवस्‍थाओं के भाग लेने की उम्‍मीद है।


    सम्‍मेलन का शीर्षक है ‘‘डिजिटल अर्थव्‍यवस्‍था में विश्‍वास निर्मित करना’’। 12 से 14 नवम्‍बर तक वार्षिक आम बैठक और अन्‍य एपीसीईआरटी बैठकें होगी। उद्योग, शिक्षा के क्षेत्र, सिविल सोसायटी और सरकारी शेयर धारकों का खुला सत्र नई दिल्‍ली के अशोक होटल में होगा। सम्‍मेलन का उद्घाटन इलेक्‍ट्रॉनिक और सूचना प्रौद्योगिकी मंत्री श्री रवि शंकर प्रसाद करेंगे। सम्‍मेलन में एशिया प्रशांत क्षेत्र, अमेरिका, यूरोप, उद्योग, शिक्षा, सरकार और मीडिया से जुड़े 300 साइबर सुरक्षा पेशेवर भाग लेंगे।


    सम्‍मेलन में सीईआरटी की रणनीतियों के आसपास के सामयिक विषयों, प्रौद्योगिकी और डिजिटली विकसित अर्थव्‍यवस्‍थाओं में विश्‍वास निर्मित करने के लिए प्रौद्योगिकी और साधनों तथा मोबाइल और सोशल मीडिया में साइबर सुरक्षा से निपटने के सर्वश्रेष्‍ठ उपायों संबंधी विषयों को शामिल किया जाएगा।


    *****


    वीके/केपी-5425

    
    
    (Release ID: 1509421) Visitor Counter : 18