      जल संसाधन, नदी विकास एवं गंगा संरक्षण मंत्रालय

      जल संसांधन मंत्रालय के मंडप को भारतीय अंतर्राष्‍ट्रीय व्‍यापार मेले में स्‍वर्ण पदक
      राष्‍ट्रीय स्‍वच्‍छ गंगा मिशन के मंडप को प्रोत्‍साहन पुरस्‍कार

      Posted On: 28 NOV 2017 2:20PM by PIB Delhi

    केंद्रीय जल संसाधन, नदी विकास और गंगा संरक्षण मंत्रालय के मंडप को नई दिल्‍ली में कल संपन्‍न हुए भारतीय अंतर्राष्‍ट्रीय मेला 2017 में मंत्रालय/विभाग वर्ग में उत्‍कृष्‍ट प्रदर्शन के लिए स्‍वर्ण पदक मिला है। दो सप्‍ताह तक चले इस मेले के दौरान बड़ी संख्‍या में छात्रों, युवाओं एवं अन्‍य लोगों ने मंडप का अवलोकन किया और वहाँ पर प्रदर्शित चित्रों और मॉडलों में विशेष रूचि दिखाई। प्रदर्शनी के दौरान मंडप में लोगों को जल संरक्षण के बारे में जागरूक बनाने के लिए विभिन्‍न विषयों पर प्रतियोगिताओं का भी आयोजन किया गया।


    केंद्रीय वाणिज्‍य और उद्योग राज्‍य मंत्री श्री सीआर चौधरी ने कल नई दिल्‍ली में आयोजित एक समारोह में मंत्रालय के संयुक्‍त सचिव श्री अखिल कुमार को यह स्‍वर्ण पदक प्रदान किया।


    राष्‍ट्रीय स्‍वच्‍छ गंगा मिशन के मंडप को सार्वजनिक उपक्रमों, बैंक और अन्‍य सरकारी विभागों/संगठनों के वर्ग में उत्‍कृष्‍ट प्रदर्शन के लिए प्रोत्‍साहन पुरस्‍कार मिला है। मंडप में सरकार के महत्‍वाकांक्षी नमामि गंगे कार्यक्रम से जुड़े विभिन्‍न चित्रों और मॉडलों को दिखाया गया था, जिसमें दर्शकों ने बहुत रूचि ली।


    केंद्रीय वाणिज्‍य और उद्योग राज्‍य मंत्री श्री सीआर चौधरी ने कल नई दिल्‍ली में आयोजित एक समारोह में राष्‍ट्रीय स्‍वच्‍छ गंगा मिशन के कार्यकारी निदेशक (तकनीकी) श्री डीपी मथुरिया को यह प्रोत्‍साहन पुरस्‍कार प्रदान किया।


    समीर/सुमन/इरशाद-5626

    
    
    (Release ID: 1511097) Visitor Counter : 10