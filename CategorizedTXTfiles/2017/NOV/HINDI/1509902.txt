      उप राष्ट्रपति सचिवालय

      भारत और सिंगापुर प्रगति तथा सतत् विकास में सहभागीः उप राष्ट्रपति
      
      
      
      
      उपराष्ट्रपति महोदय ने सिंगापुर के व्यापार और उद्योग मंत्री के साथ विचार-विमर्श किया
      Posted On: 16 NOV 2017 8:35PM by PIB Delhi


    उपराष्ट्रपति श्री एम. वेंकैया नायडू ने कहा है कि भारत और सिंगापुर प्रगति तथा सतत् विकास में सहभागी है। सिंगापुर के व्यापार तथा उद्योग मंत्री श्री एस. ईश्वरण ने आज यहां उपराष्ट्रपति से भेंट की।
    
    उपराष्ट्रपति ने कहा कि भारत बहुसांस्कृतिक व विभिन्न समुदायों वाले एक उज्जवल देश के रूप में सिंगापुर के उदय का सम्मान करता है। उन्होने कहा कि भारत के कई राज्यों ने सिंगापुर के साथ आपसी अनुबंध विकसित किए है। हम आपसी सहयोग और प्रतिस्पर्धा आधारित संघवाद में विश्वास करते है और राज्य सामाजिक-आर्थिक विकास के लिए निरन्तर प्रयास कर रहे हैं।
    
    उपराष्ट्रपति महोदय ने कहा कि भारत और सिंगापुर, दोनों ही एक दूसरे की प्रगति और समृद्धि के लिए आवश्यक हैं। भारत की विकास प्राथमिकताओं में सिंगापुर एक प्रमुख सहभागी है। व्यापार करने में सरलता सहित भारत के सभी क्षेत्रों में परिवर्तन हो रहा है।
    
    उपराष्ट्रपति ने इस बात पर प्रसन्नता व्यक्त की कि सिंगापुर कॉन्सॉर्टियम आन्ध्र प्रदेश की नई राजधानी अमरावती में स्टार्ट-अप क्षेत्र के विकास में सहयोग प्रदान कर रहा है। यह पूरे भारत में नई परियोजनों के लिए भविष्य के एक मॉडल के रूप में विकसित होगा।

    *****


    
    
    वीके/जेके/सीएल—5478

    
    
    (Release ID: 1509902) Visitor Counter : 11