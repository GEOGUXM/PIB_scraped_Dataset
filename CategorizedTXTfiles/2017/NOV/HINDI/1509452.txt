      विद्युत मंत्रालय

      श्री आर. के. सिंह ने भारतीय बिजली क्षेत्र की सूचना एकत्रीकरण और प्रसार के लिए केंद्रित प्लेटफार्म-नेशनल पावर पोर्टल (एनपीपी) लांच किया
      
      
      एनपीपी मंत्रालय द्वारा पहले लांच किये गए बिजली क्षेत्र के सभी ऐप्प के लिए एकल प्लेटफार्म होगा

      Posted On: 14 NOV 2017 4:41PM by PIB Delhi

    विद्युत और नवीन तथा नवीकरणीय ऊर्जा राज्य मंत्री (स्वतंत्र प्रभार) श्री आर. के. सिंह ने आज यहां भारतीय बिजली क्षेत्र की सूचना एकत्रीकरण और प्रसार के लिए केंद्रित प्लेटफार्म-नेशनल पावर पोर्टल (एनपीपी) लांच किया। पोर्टल http://npp.gov.in पर संपर्क किया जा सकता है।


    एनपीपी भारतीय विद्युत क्षेत्र के लिए केंद्रिकृत प्रणाली है जो देश में बिजली उत्पादन से लेकर संप्रेषण और वितरण से संबंधित दैनिक, मासिक और वार्षिक ऑनलाइऩ डाटा कैपचर/ इनपुट में सहायता देती है। यह केंद्रिकृत प्रणाली विश्लेषित विभिन्न रिपोर्टों, ग्राफ, उत्पादन, संप्रेषण और वितरण के लिए अखिल भारतीय, क्षेत्रीय और केंद्रीय राज्य तथा निजी क्षेत्र के लिए राज्य स्तरीय आंकड़ों के माध्यम से बिजली क्षेत्र से संबंधित (संचालन, क्षमता, मांग, आपूर्ति, खपत आदि) सूचनाएं प्रसारित करती है।


    एनपीपी डैश बोर्ड इस तरह से डिजाइन और विकसित किया गया है कि यह जीआईएस सक्षम नेविगेशन और राष्ट्रीय, राज्य, डिस्कॉम, शहर, फीडर स्तर और राज्यों को योजना आधारित धन पोषण पर क्षमता, उत्पादन, वितरण संबंधी विजुअल चार्ट के माध्यम से विश्लेषित सूचना का प्रसार करता है। इस प्रणाली से नियमति रूप से प्रकाशित होने वाली विभिन्न वैधानिक रिपोर्टों को भी देखा जा सकता है। मंत्रालय द्वारा पहले बिजली क्षेत्र से संबंधित लांच किए गए ऐप्प तरंग, उजाला, विद्युत प्रवाह, गर्व, ऊर्जा, मेरिट अब एकीकृत रूप में इस डैश बोर्ड पर होंगे।


    एनपीपी को केंद्रीय बिजली प्राधिकरण (सीईए), बिजली वित्त निगम, ग्रामीण बिजलीकरण निगम (आरईसी) तथा अन्य बड़ी कंपनियों के साथ एकीकृत किया गया है और यह बिजली क्षेत्र के लिए एकमात्र प्रमाणिक सूचना स्रोत के रूप में काम करेगा। यह प्रणाली 24x7 आधार पर काम करती है और प्रभावी और समय से डाटा एकत्रीकरण सुनिश्चित करती है।


    ***


    वीके/एजी/सीएस- 5427

    
    
    (Release ID: 1509452) Visitor Counter : 25