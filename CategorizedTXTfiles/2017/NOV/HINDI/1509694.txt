      जनजातीय कार्य मंत्रालय

      उपराष्ट्रपति आदि महोत्सव का उद्घाटन करेंगे- 15 दिन तक चलने वाले आदि महोत्सव का शीर्षक है ‘आदिवासी संस्कृति, व्यंजन और व्यापार का उत्सव’
      
      
      
      आदिवासी मामलों के मंत्री श्री जुएल ओराम आदिवासी उत्सव की अध्यक्षता करेंगे
      
      
      
      महोत्सव में आदिवासी हस्तशिल्प, कला, पेटिंग, वस्त्र, आभूषण और अनेक अन्य वस्तुओं की प्रदर्शनी
      
      
      
      उत्सव में 25 राज्यों के 750 से अधिक आदिवासी कारीगर भाग लेंगे

      Posted On: 15 NOV 2017 8:22PM by PIB Delhi

    उपराष्ट्रपति श्री एम. वेंकैया नायडू आदिवासी उत्सव- आदि महोत्सव का कल 16 नवम्बर, 2017 को यहां आईएनए स्थित दिल्ली हाट में उद्घाटन करेंगे। 15 दिन तक चलने वाले इस महोत्सव का शीर्षक है ‘आदिवासी संस्कृति, व्यंजन और व्यापार का उत्सव’। उद्घाटन समारोह की अध्यक्षता आदिवासी मामलों के मंत्री श्री जुएल ओराम करेंगे। आदिवासी मामलों के राज्य मंत्री श्री जसवंतसिंह सुमनभाई भाभोर और श्री सुदर्शन भगत इस अवसर पर विशेष रूप से मौजूद रहेंगे। इस अवसर पर मंत्रालय में सचिव श्रीमती लीना नायर, ट्राइफैड के प्रबंध निदेशक श्री प्रवीर कृष्णा और अन्य वरिष्ठ अधिकारी भी मौजूद रहेंगे।


    महोत्सव में 25 राज्यों के 750 से अधिक आदिवासी कारीगर भाग ले रहे हैं। आदि महोत्सव दिल्ली में चार स्थानों पर आयोजित किया जाएगा। उत्सव के स्थान और तारीखों का विवरण इस प्रकार हैं-


    दिल्ली हाट, आईएनए - 16-30 नवम्बर, 2017


    दिल्ली हाट, जनकपुरी - 16-19 नवम्बर, 2017


    सेंट्रल पार्क, राजीव चौक - 16-17 नवम्बर, 2017


    हस्तशिल्प भवन, बाबा खड़ग सिंह मार्ग - 16-19 नवम्बर, 2017


    इन सभी स्थानों पर प्रत्येक शाम लोग शाम 6.30 से 8.30 बजे तक आदिवासी संगीत और नृत्य का आनंद ले सकेंगे। उत्सव के दौरान 20 राज्यों के करीब 300 आदिवासी कलाकार अपनी कला का प्रदर्शन करेंगे।


    इस महोत्सव में 15 दिन में एक लाख से अधिक लोगों के आने की संभावना है। महोत्सव में लोग खरीदारी, खान-पान और उत्कृष्ट संगीत का मजा ले सकेंगे। उत्तर में जम्मू-कश्मीर से लेकर दक्षिण में तमिलनाडु और पूर्व में गुजरात से लेकर पश्चिम में नागालैंड/सिक्किम के हुनरमंद आदिवासी कारीगरों द्वारा तैयार आदिवासी वस्त्र दिल्ली वालों का दिल जीत लेंगे। उत्सव में परम्परागत आदिवासी आभूषण, बांस से बना सामान आकर्षण का केन्द्र होगा। दिल्ली हाट में करीब 200 स्टॉलों में आदिवासी हस्तशिल्प बेचने की सुविधा होगी। 25 विशेष आदिवासी व्यंजन प्रदर्शनियों और बिक्री के लिए उपलब्ध होंगे।


    *****


    वीके/केपी/डीके-5455

    
    
    (Release ID: 1509694) Visitor Counter : 24