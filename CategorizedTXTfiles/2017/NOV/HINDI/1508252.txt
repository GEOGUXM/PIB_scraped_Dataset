      अल्‍पसंख्‍यक कार्य मंत्रालय

      श्री मुख्तार अब्बास नकवी ने हैदराबाद में ‘गुरूपर्व’ में भाग लिया
      विभिन्न धर्मों, संस्कृति व आराधना करने की विभिन्न पद्धतियों के बावजूद भारत ‘अनेकता में एकता’ का उदाहरण हैः श्री मुख्तार अब्बास नकवी

      Posted On: 04 NOV 2017 7:33PM by PIB Delhi

    केन्द्रीय अल्पसंख्यक मामले मंत्री श्री मुख्तार अब्बास नकवी ने आज यहाँ कहा कि विभिन्न धर्मों, संस्कृति और आराधना करने की विभिन्न पद्धतियों के बावजूद भारत ‘अनेकता में एकता’ का उदाहरण है और सहनशीलता, सद्भाव, शान्ति और भाईचारे की संस्कृति, सभी धर्मों का मूलभाव है।


    गुरूद्वारा श्री गुरू सिंह द्वारा हैदराबाद में आयोजित गुरूनानक देवजी महाराज के ‘गुरूपर्व’ के अवसर पर श्री नकवी ने अपने सम्बोधन में कहा कि गुरू नानक देवजी महाराज का सहिष्णुता, सद्भाव, शान्ति और भाईचारे का संदेश आज और भी प्रासांगिक हो गया है।


    श्री नकवी ने कहा कि प्रधानमंत्री श्री नरेन्द्र मोदी के नेतृत्व में सरकार ‘एक भारत, श्रेष्ठ भारत’ के प्रति दृढ़ता से काम कर रही है। हमें देश को अस्थिर करने के किसी भी साजिश को सफल नहीं होने देना है।


    *****


    वीएल/जेके/सीएल-5314


    

    
    (Release ID: 1508252) Visitor Counter : 10