      शिक्षा मंत्रालय

      मानव संसाधन विकास मंत्रालय स्कूल शिक्षा पर कार्यशाला का आयोजन करेगा
      Posted On: 05 NOV 2017 7:01PM by PIB Delhi


    मानव संसाधन विकास मंत्रालय के स्कूल शिक्षा और साक्षरता विभाग द्वारा शिक्षा क्षेत्र में प्रमुख विषयों पर विवेचना के लिए, विभिन्न स्वयं सेवी संगठनों, निजी क्षेत्र और व्यक्तिगत स्तर पर सभी को जोड़ने के लिए स्कूल शिक्षा पर दो दिवसीय कार्यशाला का आयोजन किया जा रहा है।


    केन्द्रीय मानव संसाधन विकास मंत्री श्री प्रकाश जावडेकर, स्कूल शिक्षा और साक्षरता राज्य मंत्री श्री उपेन्द्र कुशवाहा और उच्च शिक्षा के लिए राज्य मंत्री डा. सत्यपाल सिंह, इस राष्ट्रीय कार्यशाला में उपस्थित होकर इसकी शोभा बढ़ाएंगे।


    इन तीन मंत्रियों के अलावा, इस कार्यशाला में स्कूल शिक्षा और साक्षरता विभाग के सचिव, विशेष सचिव और मानव संसाधन विकास मंत्रालय के अन्य वरिष्ठ अधिकारी एवं प्रधान सचिव और राज्य के सचिव भी भाग लेंगे।


    यह कार्यशाला पाँच विषयों, डिजिटल शिक्षा, शारीरिक शिक्षा, मूल्यवान शिक्षा, जीवन कौशल शिक्षा और प्रायोगिक ज्ञान पर केन्द्रित होगी। इस दो दिवसीय सत्र में कुल 157 संगठन/विशेषज्ञ प्रस्तुति के द्वारा अपनी बात रखेंगे।


    प्रतिभागियों का विभाजन विषय-वस्तु पर आधारित होगा और प्रतिभागियों के बीच विस्तृत चर्चा का आयोजन किया जाएगा। इसके द्वारा निर्मित कार्य योग्य रोडमैप माननीय मानव संसाधन मंत्री महोदय को भेंट किया जाएगा।


    वीके/पीकेए/सीएल-5315

    
    
    (Release ID: 1508288) Visitor Counter : 21