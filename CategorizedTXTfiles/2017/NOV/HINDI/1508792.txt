      सड़क परिवहन एवं राजमार्ग मंत्रालय

      श्री नितिन गडकरी का दिल्ली- राष्ट्रीय राजधानी क्षेत्र के आस पास की राजमार्ग परियोजनाओं को वायु प्रदूषण कम करने के लिए कदम उठाने का निर्देश
      Posted On: 09 NOV 2017 4:17PM by PIB Delhi


    सड़क परिवहन और राजमार्ग, शिपिंग, जल संसाधन, नदी विकास और गंगा संरक्षण मंत्री श्री नितिन गडकरी ने दिल्ली-राष्ट्रीय राजधानी क्षेत्र के आसपास राजमार्ग परियोजनाओं पर कार्य कर रहे परियोजना निदेशकों, ठेकेदारों और फील्ड स्तर के अधिकारियों को निर्माण स्थल से होने वाले प्रदूषण को रोकने के लिए सख्त कदम उठाने का निर्देश दिया है। इस संबंध में उठाए जाने वाले कदमों में सभी निर्माण स्थलों और कैंप में पानी का छिड़काव, फ्लाइऐश सहित निर्माण सामग्री/मलबे के परिवहन के समय डम्पर को ढंकना, निर्माण स्थल पर खुली धूल-मिट्टी को ढंकना और क्षेत्र के सभी संयंत्रों तथा प्रशासनों के वायु गुणवत्ता के मानदंडों का पालन करना शामिल हैं। फील्ड अधिकारियों को निर्देश दिया गया है कि वे नियमित रूप से निर्माण स्थल की जांच करें ताकि यह सुनिश्चित किया जा सके कि प्रदूषण नियंत्रण के सभी उपायों का सख्ती से पालन हो।


    श्री गडकरी ने कहा कि इस प्रदूषण के कारणों का पता लगाने के लिए पूरी तरह से शोध करने की आवश्यकता है। उन्होंने कहा कि इस वर्ष पटाखें चलाने पर प्रतिबंध और पराली जलाने पर रोक के बावजूद स्मॉग फैला है। मंत्री महोदय ने कहा कि सड़क परिवहन और राजमार्ग मंत्रालय ऐसे शोध के लिए हर संभव सहायता करेगा।


    ******


    वीके/एमके/एसकेपी–5380

    
    
    (Release ID: 1508792) Visitor Counter : 19