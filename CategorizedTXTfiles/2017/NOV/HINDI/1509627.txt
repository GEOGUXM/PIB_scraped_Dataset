      इस्‍पात मंत्रालय

      इस्पात मंत्री ने भारत अंतर्राष्ट्रीय भारत व्यापार मेला-2017 में इस्पात मंडप का उद्घाटन किया
      Posted On: 15 NOV 2017 5:37PM by PIB Delhi


    इस्पात मंत्री श्री चौधरी बिरेन्दर सिंह ने आज यहां प्रगति मैदान में भारत अंतर्राष्ट्रीय भारत व्यापार मेला-2017 (आईआईटीएफ-2017) में इस्पात मंडप का उद्घाटन किया। इस मंडप में सभी सार्वजनिक क्षेत्र और प्रमुख निजी क्षेत्र की इस्पात कंपनियां संयुक्त रूप से भागीदारी कर रही हैं। आईआईटीएफ-2017 की विषयवस्तु “स्टार्ट-अप इंडिया: स्टैंड-अप इंडिया” है।


    इस अवसर पर चौधरी बिरेन्दर सिंह ने इस्पात मंत्रालय की एक नई पहल ‘माई लवस्टील आइडिया चैलेंज’ की घोषणा और उसकी शुरूआत की। इस प्रतियोगिता का उद्देश्य “स्टार्ट-अप इंडिया: स्टैंड-अप इंडिया” को प्रोत्साहन देना है। इसके तहत इस्पात पर आधारित नये व्यापार विचारों को आमंत्रित किया जाएगा और उन विचारों को कार्यरूप में बदलने के लिए एकमुश्त वित्तीय सहायता दी जाएगी। इस संबंध में इस्पात संबंधी नये विचार के संबंध में तीन सर्वश्रेष्ठ विचारों के लिए पांच लाख रुपये, तीन लाख रुपये और दो लाख रुपये का प्रावधान किया गया है।


    श्री चौधरी बिरेन्दर सिंह ने कहा कि देश 300 मीट्रिक टन प्रतिवर्ष उत्पादन क्षमता को प्राप्त करने की दिशा में अग्रसर है। इसके लिए देश बेहतर प्रौद्योगिकियों को अपना रहा है। उन्होंने कहा कि उद्योग पर्यावरण अनुकूल उत्पादन का उद्देश्य पूरा कर रहा है।


    इस अवसर पर इस्पात सचिव डॉ अरूणा शर्मा, सेल के अध्यक्ष श्री पी.के. सिंह, आरआईएनएल के अध्यक्ष श्री पी. मधुसुदन, एमईसीओएन के अध्यक्ष श्री अतुल भट्ट, केआईओसीएल के अध्यक्ष श्री एम.वी. सुब्बाराव तथा मंत्रालय के अन्य वरिष्ठ अधिकारी भी उपस्थित थे।


    वीके/एकेपी/एमएम- 5446

    
    
    (Release ID: 1509627) Visitor Counter : 10