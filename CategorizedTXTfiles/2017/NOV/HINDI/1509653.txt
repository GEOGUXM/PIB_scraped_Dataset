      पर्यावरण, वन एवं जलवायु परिवर्तन मंत्रालय

      हवा में धूल के कणों का स्तर और कम हुआ-डॉ हर्ष वर्धन
      Posted On: 15 NOV 2017 6:20PM by PIB Delhi


    पर्यावरण, वन और जलवायु परिवर्तन मंत्री डॉ हर्ष वर्धन ने कहा है कि मंत्रालय के निर्देशानुसार एजेंसियों द्वारा उठाये गये कदमों और मौसम में सुधार होने के कारण दिल्ली और राष्ट्रीय राजधानी क्षेत्र में हवा में धूल कण (पीएम) के स्तर में और कमी आयी है। आज 4 बजे तक पीएम-10, 316.8 माइक्रोग्राम/एम-3 और पीएम 2.5, 206.8 माइक्रोग्राम/एम-3 स्तर पर रहा।


    डॉ हर्ष वर्धन ने कहा कि विभिन्न एजेंसियों द्वारा उठाये गये कदमों और कार्रवाई के कारण स्थिति में सुधार हो रहा है।


    मंत्री महोदय ने बताया कि शहर के प्रदूषित क्षेत्रों कि पहचान कर ली गयी है, जहां स्थानीय नियंत्रण उपाय चालू हैं। इनके तहत पानी का छिड़काव, निर्माण गतिविधियों पर लगाम, धूल कम करने के उपाय और अन्य उपाय किये जा रहे हैं। ये सारी गतिविधियां पर्यावरण, वन और जलवायु परिवर्तन मंत्रालय के निर्देश पर हो रही हैं। उन्होंने बताया कि संबंधित एजेंसिंयों के साथ सीपीसीबी में 17 नबंवर 2017 को एक बैठक प्रस्तावित है, जिसमें चिन्हित स्थानों में प्रदूषण पर नियंत्रण करने के उपायों पर चर्चा की जाएगी।


    डॉ हर्ष वर्धन ने कहा कि सीपीसीबी की तैनात टीमों की रिपोर्ट के आधार पर कार्रवाई की रोज समीक्षा की जा रही है।


    वीके/एकेपी/एमएम- 5450

    
    
    (Release ID: 1509653) Visitor Counter : 15