      रक्षा मंत्रालय

      तूफान के दौरान सहायता उपलब्ध कराने के लिए नौसेना के जहाज तैनात किए गए
      Posted On: 30 NOV 2017 7:25PM by PIB Delhi


    चक्रवाती तूफान “ओखी” जिसकी स्थिति केरल के पास हिंद महासागर में बनी है, उसके प्रभाव में विजिनझम के निकट समुद्र में मछुआरों के साथ 6 मछुआरा नौकाओं तथा 1 मैरीन इंजीनियरिंग पोत के लुप्त हो जाने की खबर मिली है। तिरुवनंतपुरम के जिला कलेक्टर से इनकी खोज एवं राहत के लिए सहायता का आग्रह प्राप्त होने के आधार पर दक्षिणी नौसेना कमान ने भारतीय नौसेना जहाजों शार्दुल, निरीक्षक, काबरा एवं कालपेनी तथा कोच्चि में स्थित दो वायुयानों को तैनात किया है।


    ये जहाज और वायुयान इस क्षेत्र में खोज एवं राहत (एसएआर) संचालन का कार्य करेंगे तथा इस तूफान के इस तट से गुजर जाने तक नागरिक प्रशासन की आवश्यकता के अनुसार किसी भी सहायता के लिए समुद्र में इनका संचालन जारी रखेंगे।


    दक्षिणी नौसेना कमान किसी भी मानवीय सहायता तथा आपदा राहत (एचएडीआर) के लिए भी तैयार रहेगी जिसकी आवश्यकता केरल के दक्षिणी हिस्से में तूफान के प्रभावों की वजह से पड़ सकती है।


    ****


    वीएल/एएम/एसकेजे/डीए- 5676

    
    
    (Release ID: 1511396) Visitor Counter : 32