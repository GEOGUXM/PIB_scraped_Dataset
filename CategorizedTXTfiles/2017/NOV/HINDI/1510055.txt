      रक्षा मंत्रालय

      वायुसेना अध्यक्ष ने दक्षिणी-पश्चिमी वायु कमान के कमांडरों के सम्मेलन का उद्घाटन किया
      Posted On: 17 NOV 2017 6:10PM by PIB Delhi


    वायुसेना अध्यक्ष एयर चीफ मार्शल बी.एस. धनोवा पीवीएसएम एवीएसएम वाईएसएम वीएम एडीसी ने आज (17 नवंबर, 2017) गांधी नगर में दक्षिणी-पश्चिमी वायु कमान (एसडब्ल्यूएसी) के कमांडरों के वार्षिक सम्मेलन का उद्घाटन किया। सम्मेलन में राजस्थान, गुजरात और महाराष्ट्र स्टेशनों में स्थित कमांडरों ने हिस्सा लिया।
    
    इससे पहले वायु सेनाध्यक्ष, उनकी पत्नी और एयरफोर्स वाइफ्स वेलफेयर एसोसिएशन (एएफडब्ल्यूडब्ल्यूए) की अध्यक्ष श्रीमती कमलप्रीत धनोवा की दक्षिणी-पश्चिमी वायु कमान के एयर ऑफिसर कमांडिंग-इन-चीफ एयर मार्शल आर.के. धीर पीवीएसएस एवीएसएस वीएम एडीसी और एएफडब्ल्यूडब्ल्यूए (क्षेत्रीय) अध्यक्ष श्रीमती नीलम धीर ने सरदार वल्ल्भ भाई पटेल अंतर्राष्ट्रीय हवाई अड्डे पर अगवानी की।
    
    दक्षिणी-पश्चिमी वायु कमान के मुख्यालय, गांधी नगर पहुंचने पर एयर चीफ मार्शल ने गार्ड ऑफ ऑनर का निरीक्षण किया। अपने उद्घाटन भाषण में वायुसेना अध्यक्ष ने दिए गए उद्देश्यों को हासिल करने में दक्षिणी-पश्चिमी वायु कमान के वायु सैनिक योजनाओं द्वारा प्रदर्शित उच्च डिग्री की दक्षता और कठिन कार्य को सराहा। उन्होंने उपलब्ध संसाधनों के अधिकतम इस्तेमाल के साथ पूर्ण तैयारी बनाए रखने की आवश्यकता पर बल दिया। उन्होंने जोर देकर कहा कि ऐसे समय पर जब भारतीय वायु सेना क्षमताओं और बुनियादी ढांचे के आधुनिकीकरण की दिशा में आगे बढ़ रही है, वायु सैनिक योद्धाओं को आधुनिकतम तकनीक और उससे जुड़ी चुनौतियों के प्रति सजग रहना चाहिए। वायुसेना अध्यक्ष ने कहा कि प्रत्येक वायु सैनिक को अनुशासन और दृढ़ता से एकजुटता का प्रदर्शन करना चाहिए।
    
    यह वार्षिक सम्मेलन स्टेशन कमांडरों के लिए कमान मुख्यालय में वरिष्ठ अधिकारियों के साथ संचालन, रख-रखाव और प्रशासनिक मुद्दों पर विचारों के आदान-प्रदान का मंच है। सम्मेलन के दौरान वायुसेना अध्यक्ष ने विभिन्न क्षेत्रों में विभिन्न इकाइयों के उत्कृष्ट प्रदर्शन के लिए उन्हें ट्राफियां प्रदान कर उनके प्रयासों को मान्यता दी।

    ******


    
    
    वीके/केपी/डीएस-5495

    
    
    (Release ID: 1510055) Visitor Counter : 4