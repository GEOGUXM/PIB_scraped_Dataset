      सूचना और प्रसारण मंत्रालय

      भारतीय निर्देशकों ने आईएफएफआई 2017 में भारतीय पैनोरमा के लिए चुनी गई अपनी फिल्‍मों के बारे में बताया
      Posted On: 24 NOV 2017 8:15PM by PIB Delhi


    आईएफएफआई 2017 के पांचवे दिन की शुरूआत प्रेरणादायी तरीके से हुई, जब फिल्‍मकारों बिद्युत कोटोकी, मनौज कदम्‍ह, मिरांशा नाइक एवं राजेश मपुस्‍कर ने संवाददाता सम्‍मेलन के दौरान अपनी फिल्‍मों क्रमश: जोइसोबोईट धेमालाईट (असमी), क्षितिज; ए होराइजन (मराठी), जुजे (कोंकणी) एवं वेंटिलेटर (मराठी) के बारे में चर्चा की।


    असमिया फीचर फिल्म जोइसोबोईट धेमालाईट (रेनबो फील्ड्स) ने हॉलीवुड इंटरनेशनल सिनेफ़ैस्ट 2017 में सर्वश्रेष्ठ विदेशी फिल्म पुरस्कार अर्जित किया है। यह फिल्म हिंसक स्थानों में बढ़ते हुए बच्चों के बारे में है, जो अपने आस-पास क्रूरता देखते हैं और यह उन्‍हें कैसे गहराई से प्रभावित करता है और उनके विकास पर एक एक अमिट छाप छोड़ जाता है।


    फिल्म निर्माता बिद्युत कोटोकी ने कहा, "यह फिल्म मेरे लिए महत्वपूर्ण थी क्योंकि यह विषय इतने लंबे समय तक मेरे साथ रहा था। यह अर्ध-आत्मकथात्मक है। मुझे उम्मीद नहीं है कि यह फिल्म सब कुछ बदल देगी, लेकिन मै यह भी जानता हूं कि अगर आप सवाल नहीं पूछेंगे, तो कुछ भी नहीं बदलेगा। मुझे यह बताने में बहुत खुशी है कि जोइसोबोईट धेमालाईट अब असम में प्रदर्शित्‍ होगी"।


    क्षितिज एक 12 वर्ष की लड़की के संघर्ष की कहानी है जो भीषण विपन्‍नता में भी शिक्षा जारी रखने के लिए जद्दोजहद करती है। इस फिल्म के बारे में निर्देशक मनौज कदम्‍ह कहते हैं, "मेरी फिल्म में छोटी लड़की सिर्फ पढ़ना ही नहीं चाहती, लेकिन बदलाव भी चाहती है। सिनेमा समाज का दर्पण है और मैं आशा करता हूं कि मेरी फिल्म समाज के साथ बोलती है।


    जुजे, गोवा के एक छोटे से गांव के एक खौफनाक मकान मालिक की कहानी है, जिसमें एक जिद्दी किशोर स्‍व-खोज के मार्ग पर चलता है और अपने लिए एक मुश्किल रास्‍ते की तलाश करता है। निर्देशक मिरांशा नाइक ने कहा कि "मेरे लिए यह फिल्म बनाना एक संदेश देना या एक वक्तव्य देना भर नहीं था। मेरे लिए फिल्म बनाना एक दिलचस्प कहानी बयां करना है और यही मैंने इस फिल्म के साथ करने का प्रयास किया"।


    वेंटिलेटर 2016 की भारतीय मराठी भाषा की एक कॉमेडी-ड्रामा फिल्म है जिसे राजेश मपुस्‍कर द्वारा लिखित और निर्देशित किया गया है और प्रियंका चोपड़ा ने इसका निर्माण किया है।


    राजेश मपुस्‍कर ने कहा, "जब से हम जन्म लेते हैं, तभी से हम संबंधों में बंधे होते हैं। प्रत्येक संबंध में एक अलग गतिशीलता है और मैं वेंटिलेटर के साथ एक अलग परिप्रेक्ष्य से इस गतिशीलता को देखना चाहता हूं"।


    आईएफएफआई के 48वें संस्करण का आयोजन गोवा में 20 से 28 नवंबर, 2017 तक किया जा रहा है।


    दायें से बायें कृष्‍ण रतनानी (पसूका), राजेश मपुस्‍कर, मिरांशा नाइक, मनौज कदम्‍ह, बिद्युत कोटोकी


    ***


    वीके/एसकेजे/वाईबी – 5601

    
    
    (Release ID: 1510936) Visitor Counter : 7