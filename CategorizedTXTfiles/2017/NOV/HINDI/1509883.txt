      गृह मंत्रालय

      मजबूत साइबर सुरक्षा नीति और हुनरमंद श्रम शक्ति की जरूरत: श्री हंसराज अहीर
      Posted On: 16 NOV 2017 7:12PM by PIB Delhi


    केन्‍द्रीय गृह राज्‍य मंत्री श्री हंसराज गंगाराम अहीर ने कहा है कि हमारे पास एक मजबूत साइबर सुरक्षा नीति होनी चाहिए और हमें एक हुनरमंद श्रम शक्ति की तत्‍काल आवश्‍यकता है। देश की सुरक्षा के बारे में आज यहां छठे अंतर्राष्ट्रीय सम्मेलन और प्रदर्शनी के उद्घाटन सत्र को संबोधित करते हुए उन्होंने उद्योग से कहा की वे प्रधानमंत्री श्री नरेन्द्र मोदी के मेक इन इंडिया उद्देश्य को पूरा करें। उन्होंने कहा कि घरेलू निर्माताओं को अनुसंधान और विकास, खासतौर से रक्षा उत्पादन पर अधिक निवेश करना चाहिए।
    
    श्री अहीर ने कहा कि सरकार का विशेष ध्यान उभरती हुई आंतरिक सुरक्षा चुनौतियों की तरफ है जिसके लिए हाल में गृह मंत्रालय में प्रभागों का पुनर्गठन कर साइबर और सूचना सुरक्षा (सीआईएस) प्रभाग और आतंकवाद रोधी और चरमपंथ रोधी (सीटीसीआर) प्रभाग बनाया गया है। सोशल मीडिया के जरिये साइबर अपराध और चरमपंथ से चोरी ने सुरक्षा एजेंसियों के लिए गंभीर चुनौतियां खड़ी कर दी है।
    
    देश में 1 करोड़ से अधिक अवैध अप्रवासियों पर चिंता व्यक्त करते हुए श्री अहीर ने कहा कि सरकार ने बाड़ लगाकर देश में घुसपैठ की संभावना वाले क्षेत्रों को सुरक्षित करने के लिए अनेक पहल की हैं। उन्होंने विभिन्न साझेदारों का आह्वान किया कि वे देश की सीमाओं को सुरक्षित करने के लिए मजबूत समाधान के साथ आगे आएं।

    *****


    
    
    वीके/केपी/ललित-5473

    
    
    (Release ID: 1509883) Visitor Counter : 10