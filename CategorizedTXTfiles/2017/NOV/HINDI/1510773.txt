      संघ लोक सेवा आयोग

      राष्‍ट्रीय रक्षा अकादमी एवं नौसेना अकादमी परीक्षा (I), 2017 – अंतिम परिणाम की घोषणा।
      Posted On: 24 NOV 2017 3:47PM by PIB Delhi


    निम्‍नलिखि‍त सूची योग्यताक्रम में उन 371 उम्मीदवारों की है, जिन्‍होंने 2 जनवरी, 2018 से आरंभ होने वाले राष्‍ट्रीय रक्षा अकादमी के सेना, नौसेना तथा वायु सेना स्कंधों के 139वें पाठयक्रम एवं नौसेना अकादमी के 101वें भारतीय नौसेना अकादमी पाठयक्रम (आईएनएसी) में प्रवेश के लिए संघ लोक सेवा आयोग द्वारा 23 अप्रैल, 2017 को आयोजित लिखित परीक्षा तथा बाद में रक्षा मंत्रालय के सेवा चयन बोर्ड द्वारा लिए गए साक्षात्कारों के परिणाम के आधार पर अर्हता प्राप्त की है। उपर्युक्त पाठयक्रमों के आरंभ होने की तिथि के संबंध में विस्तृत जानकारी के लिए कृपया रक्षा मंत्रालय की वेबसाइटों अर्थात् www.joinindianarmy.nic.in, www.joinindiannavy.nic.in और www.careerairforce.nic.in का अवलोकन करें।


    इन सूचियों को तैयार करते समय स्‍वास्‍थ्‍य परीक्षा के परिणामों को ध्‍यान में नहीं रखा गया है।


    जिन उम्‍मीदवारों ने अपने द्वारा दावा की गई जन्‍मतिथि और शैक्षिक योग्‍यताओं आदि के समर्थन में अपेक्षित प्रमाण-पत्र सीधे अपर भर्ती महानिदेशालय, एडजुटेंट जनरल की शाखा, एकीकृत मुख्‍यालय, रक्षा मंत्रालय (सेना), पश्‍चिमी ब्‍लॉक सं.-III, विंग-I, आर. के. पुरम, नई दिल्‍ली-110066 में पहले जमा नहीं किए हैं, उनकी उम्‍मीदवारी ऐसा किए जाने तक अनंतिम रहेगी और उपर्युक्‍त प्रमाण-पत्र संघ लोक सेवा आयोग को नहीं भेजने हैं।


    उम्मीदवारों को सलाह दी जाती है कि अपने पते में किसी प्रकार के परिवर्तन के संबंध में उपर्युक्त पते पर सेना मुख्यालय को तुरन्त, सीधे सूचित करें।


    परिणाम, संघ लोक सेवा आयोग की वेबसाइट http://www.upsc.gov.in पर भी उपलब्ध है। तथापि, उम्मीदवारों के अंक, अंतिम परिणाम की घोषणा की तारीख से 15 दिन के बाद वेबसाइट पर उपलब्ध होंगे।


    इस संबंध में अतिरिक्‍त जानकारी के लिए उम्मीदवार, संघ लोक सेवा आयोग परिसर के गेट “सी” के पास स्थित सुविधा केन्द्र पर किसी भी कार्य दिवस में प्रात: 10.00 बजे से सायं 17.00 बजे के बीच व्‍यक्तिगत रूप से अथवा दूरभाष संख्या 011-23385271/011-23381125/ 011-23098543 पर संपर्क कर सकते हैं।


    आयोग ने राष्‍ट्रीय रक्षा अकादमी एवं नौसेना अकादमी परीक्षा (I), 2017 का अंतिम परिणाम घोषित कर दिया है और यह आयोग की वेबसाइट ( http://www.upsc.gov.in ) पर उपलब्‍ध है।


    पूरी सूची के लिए यहां क्लिक करें


    ***


    वीके/एजे/एमएस–5586

    
    
    (Release ID: 1510773) Visitor Counter : 7