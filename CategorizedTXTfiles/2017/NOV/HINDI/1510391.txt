      सूचना और प्रसारण मंत्रालय

      कनाडा-आईएफएफआई, गोवा 2017 में फोकस देश
      Posted On: 21 NOV 2017 8:44PM by PIB Delhi


    भारतीय अंतर्राष्‍ट्रीय फिल्‍म समारोह में प्रत्‍येक वर्ष एक फोकस देश होता है। इस वर्ग के जरिए आईएफएफआई, गोवा 2017 में फोकस देश की प्रमुख फिल्‍में दिखाई जाएंगी। यह फिल्‍म समारोह इस वर्ग के जरिए फोकस देश के शिष्‍टमण्‍डलों तथा उस देश के फिल्‍म उद्योग के सम्‍मानित व्‍यक्तियों के आईएफएफआई में शामिल होने को प्रोत्‍साहित करने के माध्‍यम से भारत के अन्‍य देशों के साथ मैत्रीपूर्ण संबंधों को प्रेरित करता है।


    अपनी समृद्ध प्राकृतिक सुंदरता एवं सुदूर स्‍थानों के देश कनाडा को इस वर्ष 48वें भारतीय अंतर्राष्‍ट्रीय फिल्‍म समारोह में फोकस देश के रूप में चुना गया है।


    आईएफएफआई, गोवा 2017 हाल के कनाडा सिनेमा की आठ सर्वेश्रेष्‍ठ फिल्‍मों के एक पैकेज को प्रस्‍तुत करने के अतिरिक्‍त, कनाडा के शिष्‍टमण्‍डल की मेजबानी करके प्रसन्‍नता का अनुभव कर रहा है।


    फिल्‍मों की स्‍क्रीनिंग 21 नवम्‍बर को आरंभ हुई है तथा इसमें क्‍लोसेट मोंस्‍टर, डोंट टॉक टू इरिन, आई ऑन जूलियट, मेडियेशन पार्क, ओल्‍ड स्‍टोन, रेवेनस, द स्‍टेयर्स एवं एल्योर जैसी आठ फिल्‍में शामिल हैं।


    टोरंटो अंतर्राष्‍ट्रीय फिल्‍म समारोह के कला निर्देशक श्री कैमरून बेले, इंटरनेशनल प्रमोशन की इंटरिम डायरेक्‍टर सुश्री मैरीयल पॉपलिन एवं फिल्‍मकार-निर्मात्री एवं अभिनेत्री सुश्री अप्रैल मुलेन ने विशिष्‍ट अतिथियों के रूप में समारोह में हिस्‍सा लिया।


    आज संवाददाता सम्‍मेलन के दौरान आईएफएफआई 2017 के साथ अपने साझेदारी के बारे में बोलते हुए कैमरून बेले ने कहा ‘मैं आईएफएफआई 2017 के साथ जुड़कर प्रसन्‍न हूं और श्री सुमित टंडन जैसे मित्रों और सहयोगियों तथा अन्‍य फिल्‍मकारों और पत्रकारों को देखकर खुश हूं। आज हम आईएफएफआई 2017, गोवा में कनाडा की फिल्‍मों पर फोकस को देखकर बहुत प्रसन्‍न हैं।


    टोरंटो अंतर्राष्‍ट्रीय फिल्‍म समारोह में कई स्‍वतंत्र फिल्‍में दिखाई गई हैं। अब हम कनाडा की फिल्‍मों को भारत लाए हैं और स्‍वतंत्र फिल्‍में प्रदर्शित कर रहे हैं।


    निम्नलिखित फिल्में और प्रतिनिधि 48वें आईएफएफआई में भाग ले रहे हैं:


    क्‍लोसेट मोंस्‍टर


    निर्देशक: स्टीफन डन


    फोकस देश कनाडा


    स्टीफन डन (निदेशक), सोफिया बांज़फ़ (अभिनेत्री)


    डोंट टॉक टू इरिन


    निर्देशक: पैट मिल्स


    फोकस देश कनाडा


    पॅट मिल्स (निदेशक)


    माइक मैकमिलन (निर्माता)


    आई ऑन जूलियट


    निर्देशक: किम गुयेन


    फोकस देश कनाडा


    ब्रेंट एंड्रयू स्कैगफोर्ड (अभिनेता)


    मेडिटेशन पार्क


    निर्देशक: मिना शम


    फोकस देश – भव्‍य स्क्रीनिंग


    मिना शम (निदेशक)


    स्टीफन हेगीस (निर्माता), तज़ी मा (अभिनेता), चेंग पी पेई (अभिनेत्री), डॉन मैकरेल (अभिनेता) और जेनिफर युआन हू जी मार्टिन (चेंग पी पेई की बेटी एंड पर्सनल एसिस्‍टेंट)


    ओल्ड स्टोन


    निर्देशक: जॉनी मा


    फोकस देश – उद्घाटन फिल्म


    जॉनी मा


    रिवेनस (लेस अफैमेज़)


    निर्देशक: रॉबिन औबर्ट


    फोकस देश कनाडा


    कोई प्रतिनिधि नहीं


    द स्‍टेयर्स (वृत्तचित्र)


    निर्देशक: ह्यूब गिब्सन


    फोकस देश कनाडा


    ह्यूग गिब्सन (निदेशक), रौक्सैन स्मिथ (मुख्य पात्रों में से एक)


    एल्‍योर


    निर्देशक: कार्लोस सांचेज़, जेसन सांचेज़


    फोकस देश कनाडा


    कोई प्रतिनिधि नहीं


    आईएफएफआई का 48वां संस्‍करण गोवा में 20 से 28 नवम्‍बर, 2017 तक आयोजित किया जा रहा है। आईएफएफआई भारत का सबसे बड़ा और एशिया का सबसे पुराना फिल्‍म समारोह है जो इसे विश्‍व में इसे सबसे सम्‍मानजनक बनाता है।


    ***


    वीके/एसकेजे/वीके- 5537

    
    
    (Release ID: 1510391) Visitor Counter : 16