      सूचना और प्रसारण मंत्रालय

      फिल्‍म ‘बियान्‍ड द क्‍लाउड्स’ के कलाकार माजिद मजीदी, ईशान खट्टर और मालविका मोहनन संवाददाता सम्‍मेलन में शामिल
      Posted On: 21 NOV 2017 7:59PM by PIB Delhi


    भारतीय अंतर्राष्‍ट्रीय फिल्‍म समारोह 2017 के पहले दिन प्रदर्शित फिल्‍म ‘बियान्‍ड द क्‍लाउड्स’ के कलाकार ईशान खट्टर और मालविका मोहनन, निर्माता पुनीत गोयनका (जी मनोरंजन उद्योग के एमडी और सीईओ), शरीन मंत्री, किशोर अरोड़ा, रेजा ताशाकोरी और सुजय कुट्टी (जी स्‍टुडियो के बिजनेस प्रमुख) और माजिद मजीदी आज 21 नवम्‍बर 2017 को अपनी फिल्‍म के संबंध में आयोजित संवाददाता सम्‍मेलन में शामिल हुए।


    ‘बियान्‍ड द क्‍लाउड्स’ मजीदी के फिल्‍म संबंधी दृढ़ विश्‍वास का विस्‍तार है, जिसकी जड़ें मानव मूल्‍यों, प्रेम, मैत्री और पारिवारिक संबंधों में फैली हुई है।


    फिल्‍म की कहा‍नी चिल्‍ड्रन ऑफ हैवन की तरह एक भाई-बहनों की कहानी है, अंतर यह है कि भाई-बहन बालिग हो चुके हैं और उन्‍हें भीड़-भाड़ वाले शहर की पृष्‍ठभूमि में अधिक द्वन्द का सामना करना पड़ रहा है। फिल्‍म माजिद मजीदी के इस दृढ़ विचार का अनुमोदन करती है कि भाषा और भोगौलिक स्थिति मनुष्‍य की भावनाओं में कोई बाधा नहीं है।


    अनेक प्रतिष्ठित पुरस्‍कार प्राप्‍त जाने-माने ईरानी फिल्‍म निर्माता ने देश के बाहर फिल्‍म बनाई है, जिसका उन्‍होंने एक वर्ष के इंतजार करने के अनुभव के रूप में वर्णन किया।


    माजिद मजीदी ने कहा ‘‘बियान्‍ड द क्‍लाउड्स में भारत के अत्‍यधिक प्रतिभावान कलाकारों के साथ काम करना एक शानदार अनुभव है। ईशान और मालविका ने अपने-अपने किरदारों के साथ पूरा न्‍याय किया है और उसे बहुत अच्‍छी तरह निभाया है। ‘बियान्‍ड द क्‍लाउड्स’ की विषय वस्‍तु सभी को पसंद आई है और मुझे उम्‍मीद है कि उसके रिलीज होने के बाद यह दुनिया भर के दर्शकों को पसंद आएगी।


    ईशान खट्टर ने कहा ‘‘फिल्‍म ‘बियान्‍ड द क्‍लाउड्स’ से जुड़े सभी दिग्‍गजों मजीदी सर, अनिल मेहता सर, विशाल भारद्वाज सर और ए आर रहमान सर के साथ काम करने का अनुभव जानकारी हासिल करने वाला और दिलचस्‍प रहा। इन सभी प्रतिभाशाली लोगों से बहुत कुछ सीखा जा सकता है उदाहरण के लिए विशाल सर के साथ काम करना और उनके डायलॉग बोलना अतियथार्थवादी था। सभी ने फिल्‍म निर्माता के रूप में मजीदी सर की कल्‍पना को संतुष्‍ट करने के लिए एक ही उद्देश्‍य से निरंतर काम किया।


    जी स्‍टुडियो बिजनेस के प्रमुख सुजय कुट्टी ने कहा, ‘‘ जी स्‍टुडियो 25 वर्ष पूरे कर चुका है और ‘बियान्‍ड द क्‍लाउड्स’ के साथ सहयोग एक शानदार अनुभव है। स्‍क्रीन पर जो कुछ आप देख रहे हैं वह विशाल भारद्वाज, ए आर रहमान, अनिल मेहता और हमारे प्रिय कलाकारों ईशान खट्टर और मालविका मोहनन सहित मेधावी कलाकारों के साथ असाधारण अनुभव है। हम ऐसी विषय वस्‍तु तैयार करना चाहते है जिसे दुनिया के लोग देखना चाहते हैं। उद्घाटन समारोह शानदार था लोगों ने हमारी फिल्‍म की सराहना की।


    मालविका मोहनन ने कहा कि माजिद मजीदी जैसे फिल्‍म निर्माताओं के साथ काम करने के लिए कुछ भी सोचने की जरूरत नहीं है। वह जो कुछ भी स्‍क्रीन पर लाते है वह उत्‍कृष्‍ट है। मैं सिनेमा प्रेमी हूं और फिल्‍मों के प्रति उत्‍साहित हूं। मैं स्‍क्रीन पर दिलचस्‍प और ऐसी भूमिकाएं करना चाहती हूं जो एक अभिनेत्री के रूप में मुझे चुनौती दें।


    फिल्‍म समारोह गोवा में 20 नवम्‍बर को शुरू हुआ और यह 28 नवम्‍बर, 2017 तक चलेगा।


    *****


    वीके/केपी/वीके – 5529

    
    
    (Release ID: 1510377) Visitor Counter : 6