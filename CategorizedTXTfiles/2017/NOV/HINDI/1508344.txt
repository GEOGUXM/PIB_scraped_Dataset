      पेट्रोलियम एवं प्राकृतिक गैस मंत्रालय

      साइकल के बारे में जागरूकता पैदा करने के लिये श्री धर्मेंद्र प्रधान ने 5 किलोमीटर की ग्रीन राइड में भाग लिया
      Posted On: 05 NOV 2017 1:36PM by PIB Delhi


    नयी दिल्ली स्थित जवाहर लाल नेहरू स्टेडियम से आज अपनी तरह की पहली प्रीमियर साइक्लोथन को झण्डी दिखाकर रवाना किया गया। पेट्रोलियम एवं प्राकृतिक गैस और कौशल विकास एवं उद्यमिता मंत्री श्री धर्मेंद्र प्रधान के गतिशील नेतृत्व में आयोजित इस प्रतियोगिता में जीवन के सभी हिस्सों से करीब 5,000 प्रतिभागियों ने भाग लिया जिसमें विभिन्न मंत्रालयों एवं तेल क्षेत्र के अधिकारी, खेल जगत के लोग, सिने स्टार फरहान अख्तर, स्कूल एवं विद्यालयों के छात्र, गैर पेशेवर एवं घरेलू महिलायें भी शामिल थीं। साइकल के बारे में जागरूकता पैदा करने के लिये प्रचुर उत्साह और हलचल के बीच श्री धर्मेंद्र प्रधान ने 5 किलोमीटर तक इस ग्रीन राइड का स्वयं नेतृत्व किया।


    इस सॉइक्लोथन प्रतियोगता को आयोजित करने के मूल में प्रधानमंत्री नरेंद्र मोदी द्वारा अपने मासिक रेडियो शो 'मन की बात' में लोगों से एक दिन के लिये डीजल और पेट्रोल चलित वाहनों को इस्तेमाल नहीं करने की अपील है ताकि ईंधन बचाकर राष्ट्र निर्माण में योगदान किया जा सके।


    इस अवसर पर श्री प्रधान ने कहा साइकल चलाने के लाभ केवल ईंधन बचाने एवं पर्यावरण सुरक्षा तक ही सीमित नहीं है बल्कि स्वस्थ एवं फिट रहने के लिये भी इसके बहुत लाभ हैं। उन्होंने कहा कि तमाम प्रकार के ईंधनों का समुचित इस्तेमाल एवं ईंधन बचाना समाज की बेहतरी और स्वस्थ वातावरण के निर्माण के नजरिये से हम सबके लिये बेहद अहम है। उन्होंने आगे कहा कि ईंधन की बचत करना हम सबकी सामूहिक जिम्मेदारी है और यह तभी संभव होगा जब उद्योग, नागरिक, संस्थायें, तेल कंपनियां और सरकार पेट्रोलियम ईंधन की बचत को एक साझा जिम्मेदारी के तौर पर अपनायें ताकि उपलब्ध ईंधन और एक स्वच्छ पर्यावरण को भावी पीढ़ियों के लिये सुरक्षित रखा जा सके।


    श्री प्रधान ने अमल में लायी जा सकने वाली आसान टिप्स के जरिये सभी नागरिकों से भोजन, परिवहन, कृषि और उद्योग में पेट्रोलियम पदार्थों के बेहतर और कुशल इस्तेमाल पर जोर दिया ताकि सीमित पेट्रोलियम संसाधनों की बचत की जा सके।


    *****


    वीएल/आरके-5319

    
    
    (Release ID: 1508344) Visitor Counter : 9