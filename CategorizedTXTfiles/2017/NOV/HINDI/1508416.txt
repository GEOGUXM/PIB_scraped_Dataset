      गृह मंत्रालय

      ब्रिटेन के राज्‍य मंत्री (अप्रवासन) श्री ब्रेंडन लुईस की श्री किरेन रिजीजू के साथ शिष्‍टमंडल स्‍तर की वार्ता
      Posted On: 06 NOV 2017 7:55PM by PIB Delhi


    ब्रिटेन के अप्रवासन राज्‍य मंत्री श्री ब्रेंडन लुईस के नेतृत्‍व में एक शिष्‍टमंडल ने आज यहां केन्‍द्रीय गृह राज्‍य मंत्री श्री किरेन रिजीजू के साथ चर्चा की। इस दौरान अप्रवासन, उग्रवाद से निपटने, प्रत्‍यर्पण, साइबर अपराध, आपराधिक आंकड़े साझा करने और ब्रिटेन से लौटने वाले भारतीय कामगारों की सामाजिक सुरक्षा के मुद्दों पर बातचीत की गई।
    
    श्री किरेन रिजीजू ने भारत और ब्रिटेन के बीच प्रवासन के मुद्दे पर भारत सरकार के पक्ष के बारे में विस्‍तार से बताया और भारतीयों विशेष रूप से भारतीय छात्रों के लिए अधिक अनुकूल वीजा पर ब्रिटेन से सहयोग भी मांगा। भारत की ओर से 13 प्रत्‍यर्पण अनुरोधों पर त्‍वरित कार्रवाई में ब्रिटेन सरकार का सहयोग मांगते हुए गृह राज्‍य मंत्री ने हत्‍या के आरोप में ब्रिटेन में वांछित मोहम्‍मद अब्‍दुल शकूर के प्रत्‍यर्पण के लिए भारत सरकार की ओर से पूरे सहयोग का आश्‍वासन भी दिया। इस दौरान श्री रिजीजू ने ब्रिटेन में कश्‍मीरी और सिख उग्रवादियों द्वारा भारत विरोधी प्रचार पर चिंता व्‍यक्‍त की।
    
    श्री लुईस ने दोनों मंत्रियों के बीच प्रत्‍येक छह महीने में चर्चा करने का निर्णय लेने पर संतोष व्‍यक्‍त किया और आशा व्‍यक्‍त की कि इससे द्विपक्षीय संबंध और सुदृढ़ होंगे।

    ******


    
    
    वीके/एमके/वाईबी-5331

    
    
    (Release ID: 1508416) Visitor Counter : 9