      रक्षा मंत्रालय

      बीडीएल का करोबार बढ़कर 4,886.62 करोड़ रुपये हुआ, 157.22 करोड़ रुपये का लाभांश दिया
      Posted On: 09 NOV 2017 4:55PM by PIB Delhi


    रक्षा सार्वजनिक क्षेत्र का उपक्रम (डीपीएसयू), 'मिनिरत्न' श्रेणी -1 की कंपनी, भारत डायनामिक्स लिमिटेड (बीडीएल) ने वित्त वर्ष 2016-17 के लिए 4,886.62 करोड़ रुपये का रिकॉर्ड कारोबार किया है, जो पिछले वर्ष की तुलना में 17.46 प्रतिशत अधिक है। बीडीएल के अध्यक्ष एवं प्रबंध निदेशक श्री वी उदय भास्कर ने आज यहां रक्षा मंत्री श्रीमती निर्मला सीतारमण को वित्त वर्ष 2016-17 के लिए 157.22 करोड़ रुपये के संपूर्ण लाभांश का चेक प्रदान किया।


    बीडीएल का लाभांश प्रदत्त पूंजी का 128.67 प्रतिशत है। डीपीएसयू ने 450.54 करोड़ रुपये के 25 प्रतिशत के अपने शेयरों को वापस खरीद लिया है।


    इस अवसर पर रक्षा सचिव श्री संजय मित्रा, अपर सचिव (रक्षा उत्पादन) श्री अपूर्व चंद्रा, संयुक्त सचिव (पी एंड सी) डॉ. अमित सहाय, रक्षा उत्पादन विभाग में संयुक्त सचिव (एलएस) श्री संजय प्रसाद, निदेशक (वित्त) श्री एस. पिरामानायागम और बीडीएल के डीजीएम (लीऐजान) कर्नल रवि प्रकाश (सेवानिवृत्त) भी उपस्थित थे।


    ******


    वीके/एमके/एसकेपी–5381

    
    
    (Release ID: 1508806) Visitor Counter : 8