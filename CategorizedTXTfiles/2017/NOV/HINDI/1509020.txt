      रक्षा मंत्रालय

      9वीं गोरखा राइफल्स की द्वि-शताब्दी समारोह
      Posted On: 10 NOV 2017 8:05PM by PIB Delhi


    भारतीय सेना की सबसे पुरानी रेजिमेंट में से एक और अत्यधिक सम्मानित रेजिमेंट 9वीं गोरखा राइफल्स ने 8 से 11 नवंबर, 2011 तक वाराणसी छावनी के 39 गोरखा प्रशिक्षण केन्द्र में निस्वार्थ सेवा और देश के प्रति बलिदान का द्वि-शताब्दी समारोह मनाया। समारोह में अनेक शानदार आयोजन किए गए और इनमें सेवारत और सेवानिवृत्त अधिकारियों, पूर्व सैनिकों और वीर नारियों ने भाग लिया।
    
    सेना प्रमुख और गोरखा ब्रिगेड के अध्यक्ष जनरल बिपिन रावत ने 9 से 10 नवंबर, 2017 तक अपनी पत्नी और एडब्ल्यूडब्ल्यूए की अध्यक्ष श्रीमती मधुलिका रावत के साथ समारोह की शोभा बढ़ाई। सेवारत और सेवानिवृत्त वरिष्ठ अधिकारियों और 500 पूर्व सैनिकों ने अपने परिवारों के साथ समारोह में भाग लिया। समारोह में जनरल बिपिन रावत ने पूर्व सैनिकों से विस्तार से बातचीत की और रेजिमेंट के शहीदों को युद्ध स्मारक पर श्रद्धांजलि अर्पित की। उन्होंने इस अवसर पर फर्स्ट-डे कवर का लोकार्पण किया।
    
    समारोह में शानदार परेड का आयोजन किया गया। उसके बाद वीर नारियों का अभिनंदन किया गया। डेयरडेविल्स ने मोटरसाइकिल पर अपने रोमांचक करतब दिखाए। कॉम्बैट फ्री-फॉल, पैरा मोटरफ्लाइट तथा संयुक्त बैंड का प्रदर्शन हुआ। समारोह में ब्रिटिश गोरखा अधिकारियों के परिवारों के 12 सदस्य शामिल हुए जो ब्रिटेन से आए थे।
    
    यह समारोह वर्तमान पीढ़ी और पूर्व सैनिकों के बीच निकटता बढाने का मंच साबित हुआ।

    ******


    
    
    वीएल/एजी/डीए – 5398

    
    
    (Release ID: 1509020) Visitor Counter : 9