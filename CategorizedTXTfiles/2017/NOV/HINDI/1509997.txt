      उप राष्ट्रपति सचिवालय

      पत्रकारों को सटीकता, निष्पक्षता, वस्तुपरकता, समाचार के महत्व एवं स्वतन्त्रता के मूलभूत मूल्यों का अनुसरण करना चाहिए
      भारतीय प्रेस परिषद के स्वर्ण जयंती समारोह के समापन सत्र को संबोधित किया
      Posted On: 16 NOV 2017 3:41PM by PIB Delhi


    उपराष्ट्रपति श्री एम वेंकैया ने कहा कि वर्तमान में पत्रकारों को सटीकता, निष्पक्षता, वस्तुपरकता, समाचार के महत्व एवं स्वतन्त्रता के मूलभूत मूल्यों का अनुसरण करना चाहिए। वह आज यहां राष्ट्रीय प्रेस दिवस के अवसर पर भारतीय प्रेस परिषद के समारोह के समापन सत्र को संबोधित कर रहे थे। इस अवसर पर केन्द्रीय सूचना एवं प्रसारण तथा कपड़ा मंत्री श्रीमती स्मृति ईरानी एवं अन्य गणमान्य व्यक्ति भी उपस्थित थे।


    उपराष्ट्रपति महोदय ने कहा कि जब अंग्रेजों के खिलाफ स्वतंत्रता की लड़ाई में गति आई तो प्रेस लोगों की आकांक्षाओं और उनकी उम्मीदों को स्वर देने का एक महत्वपूर्ण वाहक बन गया। उन्होंने यह भी कहा कि कई समाचार पत्रों एवं पत्रिकाओं, विशेष रूप से भाषायी समाचार पत्रों ने स्वतंत्रता आन्दोलन में बेहद महत्वपूर्ण भूमिका निभाई।


    उपराष्ट्रपति महोदय ने कहा कि पत्रकारिता एक महान व्यवसाय है और आप सभी लोग इस व्यवसाय के ध्वजावाहक हैं जिन्हें यह सुनिश्चित करना चाहिए कि लोगों को सही और निष्पक्ष जानकारी मिले।


    ***


    वीके/एसकेजे/सीएल –5479

    
    
    (Release ID: 1509997) Visitor Counter : 13