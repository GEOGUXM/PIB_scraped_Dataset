      पर्यावरण, वन एवं जलवायु परिवर्तन मंत्रालय

      वायु गुणवत्‍ता में महत्‍वपूर्ण सुधार : हर्षवर्धन
      Posted On: 17 NOV 2017 7:09PM by PIB Delhi


    केन्‍द्रीय पर्यावरण, वन और जलवायु परिवर्तन मंत्री डॉ. हर्षवर्धन ने कहा है कि केन्‍द्रीय प्रदूषण नियंत्रण बोर्ड (सीपीसीबी) ने दिल्‍ली और एनसीआर में बेहतर वायु गुणवत्‍ता के बारे में कार्यान्‍वयन एजेंसियों के साथ विचार-विमर्श करने और उठाए गए कदमों की समीक्षा के लिए एक बैठक बुलाई। श्री हर्षवर्धन ने कहा कि इन एजेंसियों द्वारा लगातार उठाए गए कदमों के कारण वायु गुणवत्‍ता में महत्‍वपूर्ण सुधार हुआ है।
    
    डॉ. हर्षवर्धन ने कहा कि आज दोपहर एक बजे पार्टीकुलेट मैटर (पीएम) 257 (पीएम10) माइक्रोग्राम/क्‍यूबिक मीटर और 159 (पीएम 2.5) माइक्रोग्राम/क्‍यूबिक मीटर था। उन्‍होंने कहा कि निर्माण एजेंसियों द्वारा धूल-मिट्टी को कम करने के उपायों सहित अन्य सभी कार्यों पर जोर दिया गया है। उन्होंने कहा कि ईपीसीए ने दिल्ली और एनसीआर में निर्माण गतिविधियों की इजाजत दे दी है और वायु गुणवत्ता में सुधार को देखते हुए ट्रकों का प्रवेश शुरू हो गया है।
    
    डॉ. हर्षवर्धन ने कहा कि लैंडफिल के मुद्दों और लैंडफिल से वायु प्रदूषण के प्रभावी नियंत्रण के लिए आवश्यक लघु और दीर्घकालिक उपायों के बारे में विचार-विमर्श के लिए सीपीसीबी के अध्यक्ष, डीएसटी सचिव और दिल्ली सरकार के मुख्य सचिव की बैठक बुलाई गई।

    *****


    
    
    वीके/केपी/डीएस-5501

    
    
    (Release ID: 1510073) Visitor Counter : 21