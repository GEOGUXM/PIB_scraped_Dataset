      प्रधानमंत्री कार्यालय

      प्रधानमंत्री ने फीफा यू-17 विश्‍व कप में भाग लेने वाली भारतीय टीम से मुलाकात की
      Posted On: 10 NOV 2017 4:28PM by PIB Delhi


    प्रधानमंत्री श्री नरेन्‍द्र मोदी ने अभी हाल में सम्‍पन्‍न हुए फीफा यू-17 विश्‍व कप में भाग लेने वाली भारतीय टीम से आज मुलाकात की। खिलाड़ियों ने फीफा के दौरान अपने अनुभवों से अवगत कराया और खेल के मैदान और इससे बाहर टूर्नामेंट के दौरान मिली सीख का भी वर्णन किया।


    प्रधानमंत्री ने खिलाड़ियों का हौसला बढ़ाते हुए उन्‍हें टूर्नामेंट के नतीजों से निराश न होने का सुझाव दिया और इसे सीखने का एक अवसर बताया। उन्‍होंने कहा कि उत्‍साह और लग्‍न के साथ स्‍पर्धा करना सफलता का प्रथम कदम है।


    प्रधानमंत्री ने कहा कि फुटबॉल के खेल में भारत काफी कुछ हासिल कर सकता है। उन्‍होंने यह भी उल्‍लेख किया कि खेलों से व्‍यक्‍तित्‍व के विकास, विश्‍वास के निर्माण और सम्‍पूर्ण विकास में भी सहायता मिलती है।


    युवा कार्यक्रम एवं खेल राज्‍य मंत्री (स्‍वतंत्र प्रभार) श्री राज्‍यवर्द्धन सिंह राठौर भी इस अवसर पर उपस्‍थित थे।


    ******


    अतुल तिवारी/शाहबाज़ हसीबी/बाल्‍मीकि महतो/सुरेन्‍द्र कुमार

    
    
    (Release ID: 1508960) Visitor Counter : 14