      राष्ट्रपति सचिवालय

      राष्ट्रपति ने भारतीय वायुसेना के 223 स्क्वाड्रन और 117 हैलिकॉप्टर इकाई को स्टैंडर्ड प्रदान किए
      Posted On: 16 NOV 2017 4:59PM by PIB Delhi


    राष्ट्रपति श्री राम नाथ कोविंद ने आज (16 नवंबर, 2017) पंजाब के अदमपुर स्थित एयरफोर्स स्टेशन में भारतीय वायुसेना के 223 स्क्वाड्रन और 117 हैलिकॉप्टर इकाई को स्टैंडर्ड प्रदान किए। राष्ट्रपति बनने के बाद उनकी यह पहली पंजाब यात्रा है।


    इस अवसर पर राष्ट्रपति महोदय ने कहा कि देश को भारतीय सेना का और सेना को पंजाब का योगदान असाधारण है। सशस्त्र सेनाओं के सुप्रीम कमांडर के रूप में वे पंजाब आकर तथा भारतीय वायुसेना के 223 स्क्वाड्रन और 117 हैलिकॉप्टर इकाई को स्टैंडर्ड प्रदान करके प्रसन्न है। उन्होंने कहा कि दोनों इकाइयों का इतिहास पेशेवर उत्कृष्टता का है। राष्ट्र उन्हें प्रतिकूल परिस्थितियों में समर्पण और साहस के लिए कृतज्ञता और प्रशंसा के साथ सम्मान देता है।


    राष्ट्रपति ने कहा कि विश्व पटल पर भारत के उदय के अनेक आयाम है परन्तु यह प्रमुख रूप से हमारे सशस्त्र सेनाओं है। यद्यपि हम शांति के लिए प्रतिबद्ध है तथापि हम पूरी ताकत से अपने राष्ट्र की संप्रभुता की रक्षा के लिए दृढ़संकल्प हैं। जब भी जरूरत पड़ी है हमारी सेना के जवानों ने बहादुरी से मुकाबला किया है। देश का प्रत्येक नागरिक चैन की नींद सोता है क्योंकि वह जानता है कि सशस्त्र सेनाएं उसकी रक्षा के लिए मौजूद हैं।


    राष्ट्रपति महोदन ने 223 स्क्वाड्रन और 117 हैलिकॉप्टर इकाई के सैन्यकर्मियों, अवकाशप्राप्त सैन्यकर्मियों और उनके परिजनों की राष्ट्र के प्रति समर्पण के लिए प्रशंसा की। उन्होंने कहा कि भारत को उन पर गर्व है।


    ****


    वीके/जेके/डीके/डीए-5460

    
    
    (Release ID: 1509795) Visitor Counter : 8