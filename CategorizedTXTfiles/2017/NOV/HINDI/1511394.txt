      पर्यटन मंत्रालय

      5-7 दिसम्बर, 2017 के बीच गुवाहाटी, असम में आयोजित की जा रही छढी अंतर्राष्ट्रीय पर्यटन हॉट
      Posted On: 30 NOV 2017 7:24PM by PIB Delhi


    भारत सरकार का पर्यटन मंत्रालय पूर्वोत्तर राज्यों के साथ मिलकर 5-7 दिसम्बर, 2017 के बीच गुवहाटी, असम में ‘अंतर्राष्ट्रीय पर्यटन हॉट’ (आईटीएम) आयोजित कर रहा है। यह कार्यक्रम ताज विवांता में आयोजित होगा तथा 5 दिसम्बर को मान्यवर श्री जगदीश मुखी, राज्यपाल असम, मुख्यमंत्री श्री सर्वानंद सोनवाल, तथा पर्यटन राज्यमंत्री (स्वतंत्र प्रभार) एवं इलेक्ट्रोनिक्स एवं सूचना प्रौद्योगिकी राज्यमंत्री श्री के जे अल्फोन्स, केन्द्रीय सचिव श्रीमती रश्मि वर्मा तथा केन्द्रीय मंत्रालयों एवं पूर्वोत्तर राज्यों के अन्य गणमान्य व्यक्तियों की उपस्थिति में इसका उद्घाटन करेंगे।
    
    छढी अंतर्राष्ट्रीय पर्यटन हॉट में भारत की ‘एक्ट ईस्ट पॉलिसी’ आसियान तथा वृहत पूर्व एशिया क्षेत्र के साथ उभरते संबंधों, तेजी से विकसित हो रही विश्व अर्थव्यवस्थाओं के आश्रय तथा भारत के उभरते हुए पर्यटन बाजार पर प्रकाश डाला जाएगा। सामान्यत: पूर्वोत्तर क्षेत्र में पर्यटन की वृद्धि पर चर्चा के अलावा ‘एक्ट ईस्ट पॉलिसी’ को उद्देश्यों का ध्यान में रखते हुए पैनल चर्चा के दौरान सांस्कृतिक संबंधों को बढावा देने, आशियान क्षेत्र में देशों के साथ व्यक्तिश: संपर्क पर ध्यान रहेगा ताकि पूर्वोत्तर क्षेत्र के राज्यों को अपने पडोस के अन्य देशों के साथ संपर्क बढ़ाने का मौका मिले जिससे आशियान और भारत के पूर्वोत्तर क्षेत्र के बीच अंतर्क्षेत्रीय पर्यटन का विकास हो सके। आईटीएम-2017 में पूर्वोत्तर क्षेत्र के पर्यटन विकास के कार्य को और क्रियाशील बनाने के लिए पूर्वोत्तर क्षेत्र विकास मंत्रालय की भी सक्रिय भागीदारी रहेगी।
    
    घरेलु तथा अंतर्राष्ट्रीय बाजारों में क्षेत्र की पर्यटन संभावनाओं को उजागर करने के उद्देश्य से आयोजित यह छढी अंतर्राष्ट्रीय पर्यटन हॉट है तथा पूर्वोत्तर क्षेत्र में आयोजित वार्षिक कार्यक्रम है। यह आयोजन 8 पूर्वोत्तर राज्यों से पर्यटन व्यवसायिक बिरादरी तथा उद्यमियों को जोडता है। इस कार्यक्रम की योजना क्रेताओं, विक्रेताओं मीडिया, सरकारी एजेंसियों तथा अन्य पणधारियों के बीच पारस्परिक संवाद की सुविधा के लिए तैयार की गई है। अरूणाचल प्रदेश, असम, मणिपुर, मेघालय, मिजोरम, नागालैण्ड, त्रिपुरा तथा सिक्किम राज्यों वाला यह भारतीय पूर्वोत्तर क्षेत्र विविध पर्यटक आकर्षणों तथा उत्पादों से सम्पन्न है। क्षेत्र की विविध भौगोलिक स्थिति, इसके पेड पौधे, पौराणिक परम्पराएं और जीवन शैलियां, अपने समृद्ध धरोहर वाले प्रजातीय समुदाय, इसके त्यौहार, कला और शिल्प ऐसा आकर्षण प्रदान करते हैं जहां अवकाश बिताने के लिए जाया जा सकता है।
    
    पूरे विश्व तथा देश के विभिन्न क्षेत्रों से क्रेता और मीडिया के प्रतिनिधि इस हॉट में हिस्सा ले रहे हैं और वे पूर्वोत्तर क्षेत्र से आये विक्रेताओं के साथ अलग-अलग मिलेंगे। इससे इस क्षेत्र के पर्यटन उत्पाद विक्रेताओं को अंतर्राष्ट्रीय तथा घरेलु क्रेताओं से मिलने का अवसर मिलेगा ताकि क्षेत्र में पर्यटन को बढ़ावा मिले। 29 से अधिक देशों यथा आस्ट्रेलिया, भूटान, बरूनै, कनाडा, चीन, कम्बोडिया, साइप्रस, फिजी, जर्मनी, इण्डोनेशिया, इटली, जापान, केन्या, लाओ पीडिआर, मलेशिया, म्यमार, नेपाल, निदरलैण्ड, फिलिपिंस, पुर्तगाल, सिंगापुर, स्पेन, तन्जानियां, थाईलैण्ड, यूएसए, यूके, वियतनाम, तुर्की, दक्षिण कोरिया से कुल 76 विदेशी क्रेता प्रतिनिधि हिस्सा ले रहे हैं।
    
    विदेशी प्रतिनिधियों के अलावा देश के अन्य भागों से पर्यटन क्षेत्र के 50 घरेलु पणधारी तथा पूर्वोत्तर राज्यों से 86 विक्रेता इस हॉट में भाग ले रहे हैं। इन पूर्वोत्तर राज्यों से राज्य पर्यटन विभागों के प्रतिनिधि भी पर्यटन स्थलों को दर्शाने तथा प्रतिनिधियों से वार्तालाप करने के लिए उपलब्ध रहेंगे।
    
    विश्व भर से तथा देश के विभिन्न हिस्सों से अंतर्राष्ट्रीय क्रेता तथा मीडिया प्रतिनिधि हॉट में हिस्सा ले रहे हैं। वे पूर्वोत्तर क्षेत्र के विक्रेताओं के साथ व्यवसायिक बैठकें करेंगे। इनके अलावा तीन दिवसीय कार्यक्रम में राज्य सरकारों द्वारा अपनी पर्यटन संभावनाओं की प्रस्तुति, सास्कृतिक आयोजन, गुवाहाटी तथा इसके आस-पास के स्थानीय आकर्षण के दर्शनीय स्थलों का भ्रमण तथा 6 दिसम्बर, 2017 को प्रेस वार्ता भी शामिल है।
    
    पूर्वोत्तर राज्यों के राज्य पर्यटन विभागों द्वारा एक प्रदर्शनी का भी आयोजन किया जा रहा है जिसमें भाग ले रहे प्रत्येक राज्य के पर्यटन उत्पादों तथा सुंदर हस्तशिल्प एवं हथकर्घा का भी प्रदर्शन किया जाएगा।
    
    हॉट के बाद विदेशी क्रेता प्रतिनिधियों द्वारा पूर्वोत्तर राज्यों के अभिज्ञता दौरों के लिए भी जबर्दस्त मांग आयी है। इससे पूर्वोत्तर क्षेत्र के समृद्ध एवं विविध पर्यटन उत्पादों के बारे में जागरूकता पैदा होगी और उन्हें गंतव्य स्थलों का प्रत्यक्ष अनुभव होगा।
    
    पूर्वोत्तर राज्यों में अंतर्राष्ट्रीय हॉटों का आयोजन बारी-बारी से किया जाता है। इससे पूर्व यह हॉट गुवाहाटी, तवांग, शिलांग, गंगटॉक तथा इम्फाल में आयोजित किये जा चुके हैं।

    *****


    
    
    वीके/जेडी/एल- 5672

    
    
    (Release ID: 1511394) Visitor Counter : 27