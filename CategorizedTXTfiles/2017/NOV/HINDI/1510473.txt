      गृह मंत्रालय

      केन्‍द्रीय गृह मंत्री 27 से 29 नवम्‍बर, 2017 तक रूस की यात्रा पर जायेंगे
      Posted On: 22 NOV 2017 5:08PM by PIB Delhi


    केन्‍द्रीय गृह मंत्री श्री राजनाथ सिंह 27 से 29 नवम्‍बर, 2017 तक रूस की यात्रा पर जायेंगे।


    अपने तीन दिन के प्रवास के दौरान श्री राजनाथ सिंह रूस के आंतरिक मामलों के मंत्री श्री व्‍लादीमीर कोलोकोल्‍तसेव और अन्‍य वरिष्‍ठ रूसी नेताओं के साथ विचार – विमर्श करेंगे। विचार विमर्श के दौरान द्विपक्षीय, क्षेत्रीय और आपसी हित के अंतरराष्‍ट्रीय मामलों पर चर्चा की जाएगी।


    केंद्रीय गृह मंत्री श्री राजनाथ सिंह के रूसी संघ के आंतरिक मंत्रालय के साथ आतंकवाद और संगठित अपराध से निपटने में सहयोग के बारे में एक व्‍यापक सुरक्षा समझौते पर हस्‍ताक्षर करने की संभावना है। इससे सूचना, विशेषज्ञों की जानकारी, सर्वश्रेष्‍ठ कार्य प्रणाली के आदान – प्रदान के जरिए भारत और रूस के बीच संबंध मजबूत होंगे और आतंकवाद पर अंकुश लगाने तथा क्षेत्र में सुरक्षा बढ़ाने में मदद मिलेगी। उम्‍मीद है कि गृह मंत्री मादक पदार्थ और आपदा प्रबंधन के क्षेत्रों में सहयोग के लिए संयुक्‍त कार्य /कार्यान्‍वयन योजना पर भी हस्‍ताक्षर करेंगे।


    चूंकि सुरक्षा से जुड़े मुद्दों पर नजदीकी सहयोग का दोनों देशों का लम्‍बा इतिहास रहा है, इस यात्रा से दोनों देशों के बीच आपसी लाभ के द्विपक्षीय संबंधों को और अधिक मजबूत बनाने का अवसर मिलेगा।


    ****


    वीके/केपी/एस– 5550

    
    
    (Release ID: 1510473) Visitor Counter : 7