      रक्षा मंत्रालय

      रियर एडमिरल संदीप बीचा ने नेवल वॉर कॉलेज के कमांडेन्ट का कार्यभार संभाला
      Posted On: 29 NOV 2017 5:14PM by PIB Delhi


    रियर एडमिरल संदीप बीचा ने रियर एडमिरल मोंटी खन्ना, एवीएसएम, एनएम से नेवल वॉर कॉलेज का कार्यभार प्राप्त किया। आईएनएस मांडोवी, गोवा में आज आयोजित एक पारंपरिक परेड में उन्होंने कॉलेज की बागडोर संभाली। वे कॉलेज के तीसरे कमांडेन्ट हैं।


    रियर एडमिरल संदीप बीचा ने नौ सेना अकादमी में शिक्षा ग्रहण की और 21 जुलाई 1986 को भारतीय नौ सेना में कमीशन प्राप्त किया। वे जहाजरानी में विशेषज्ञता रखते हैं। वे सीजीएस सी-05, आईएनएस अजेय, आईएनएस विंध्यागिरि और आईएनएस राजपूत की कमान संभाल चुके हैं। उसके पूर्व उन्होंने गोवा में आईएनएस मांडोवी के कमान अफसर के रूप में भी काम किया है।


    रियर एडमिरल बीचा ने सितंबर 2012 से मार्च 2016 तक लंदन स्थित भारतीय उच्चायोग में नौ सेना सलाहकार के रूप में भी काम किया है। फ्लैग वर्ग में पदोन्नति होने के बाद उन्हें गुजरात नौ सेना क्षेत्र के फ्लैग अफसर के रूप में नियुक्त किया गया था। इस पद पर उन्होंने 30 मार्च 2016 से 28 नवंबर 2017 तक काम किया। इसके बाद 29 नवंबर 2017 को वे गोवा स्थित नेवल वॉर कॉलेज के कमांडेन्ट बने।


    


    *****


    वीके/एकेपी/एमएम-5656

    
    
    (Release ID: 1511242) Visitor Counter : 6