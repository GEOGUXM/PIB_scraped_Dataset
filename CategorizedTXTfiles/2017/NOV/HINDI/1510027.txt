      वाणिज्‍य एवं उद्योग मंत्रालय

      वाणिज्य और उद्योग मंत्री रूस में शंघाई सहयोग संगठन की बैठक में भाग लेंगे, रूस के राजनेताओं और उद्योग प्रमुखों से द्विपक्षीय परिचर्चा करेंगे
      Posted On: 17 NOV 2017 4:53PM by PIB Delhi


    केंद्रीय वाणिज्य और उद्योग मंत्री श्री सुरेश प्रभु शंघाई सहयोग संगठन बैठक में भाग लेने 15 से 17 नवंबर, 2017 तक रूस की यात्रा पर हैं। इस बैठक में सदस्य देशों के आर्थिक और विदेश व्यापार मंत्री भाग लेते हैं। जून 2017 में भारत शंघाई सहयोग संगठन का पूर्ण सदस्य बना है। पूर्ण सदस्य बनने के बाद व्यापार पर आयोजित होने वाला मंत्रियों का यह पहला सम्मेलन है। व्यापार और उद्योग मंत्री के रूप में श्री सुरेश प्रभु की यह पहली रूस यात्रा है।


    अपनी यात्रा के दौरान मंत्री महोदय ने 15 नवंबर को यूरेशियन इकॉनोमिक कमीशन (ईएईसी) के व्यापार परिषद की सदस्य सुश्री वेरोनिका निकीशिना से मुलाकात की और भारत व यूरेशियन इकॉनोमिक कमीशन के मध्य मुक्त व्यापार समझौते तथा व्यापार सहयोग को बढ़ाने पर चर्चा की।


    श्री प्रभु ने 16 नवंबर को रूस के 30 प्रमुख उद्योगपतियों से गोलमेज बैठक के दौरान बातचीत की। गोलमेज बैठक में मुख्य रूप से स्टील, रेलवे, इंजीनियरिंग के सामान, वित्तीय सेवा, नाभिकीय ऊर्जा, कृषि की कंपनियों ने भाग लिया। मंत्री महोदय ने भारत के व्यापार करने में सहजता और प्राकृतिक गैस, ऊर्जा क्षेत्र, रेलवे, कृषि विपणन जैसी प्राथमिकताओँ के बारे में जानकारी दी। मंत्री श्री सुरेश प्रभु ने उद्योगपतियों को 24 से 26 फरवरी, 2018 तक वाइजेक में आयोजित होने वाले पार्टनरशिप शिखर सम्मेलन में शामिल होने का आमंत्रण दिया।


    *****


    वीके/जेके/डीए—5489

    
    
    (Release ID: 1510027) Visitor Counter : 10