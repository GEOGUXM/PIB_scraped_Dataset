      सामाजिक न्‍याय एवं अधिकारिता मंत्रालय

      अंतर्राष्‍ट्रीय दिव्‍यांग जन दिवस के अवसर पर राष्‍ट्रपति दिव्‍यांग जन अधिकारिता पुरस्‍कार प्रदान करेंगे
      Posted On: 28 NOV 2017 2:18PM by PIB Delhi


    राष्‍ट्रपति श्री रामनाथ कोविंद 3 दिसंबर, 2017 को विज्ञान भवन, नई दिल्‍ली में सामाजिक न्‍याय और अधिकारिता मंत्रालय के अंतर्गत, दिव्‍यांगजन अधिकारता विभाग द्वारा आयोजित समारोह में ‘राष्‍ट्रीय दिव्‍यांग जन पुरस्‍कार 2017’ प्रदान करेंगे। इस अवसर पर सामाजिक न्‍याय और अधिकारिता मंत्री श्री थावरचंद गहलोत और सामाजिक न्‍याय और सहकारिता राज्‍य मंत्री श्री कृष्णपाल गुर्जर तथा रामदास अठावले भी उपस्थि‍त रहेंगे।


    3 दिसंबर को मनाए जाने वाले अंतर्राष्‍ट्रीय दिव्‍यांग जन दिवस के अवसर पर दिव्‍यांग सामाजिक न्‍याय और अधिकारिता मंत्रालय के अंतर्गत दिव्‍यांग जन अधिकारिता विभाग व्‍यक्तिगत, संस्‍थान, संगठन, राज्‍य/जिला आदि को उनकी उपब्धियों के लिए राष्‍ट्रीय पुरस्‍कार प्रदान करेंगे। ये राष्‍ट्रीय पुरस्‍कार निम्‍नलिखित 14 मुख्‍य श्रेणियों में प्रदान किए जाएंगे:-

     1. सर्वश्रेष्ठ कर्मचारी और स्‍वयं नियोजित दिव्‍यांगजन
     2. (क) सर्वश्रेष्ठ नियोक्ता और (ख) सर्वश्रेष्ठ नियोजन अधिकारी या एजेंसी
     3. (क) सर्वश्रेष्ठ व्यक्तिगत और (ख) दिव्‍यांग संस्थानों के लिए कार्य करने वाली सर्वश्रेष्ठ संस्था
     4. प्रेरणास्रोत
     5. दिव्‍यांग जनों के जीवन में सुधार लाने के उद्देश्‍य से सर्वश्रेष्‍ठ लागू अनुसंधान या नवाचार या उत्‍पाद विकास
     6. दिव्‍यांग जनों के लिए बाधा रहित वातावरण के निर्माण में उत्कृष्ट कार्य
     7. पुनर्वास सेवाएं प्रदान करने में सर्वश्रेष्ठ जिला
     8. राष्‍ट्रीय दिव्‍यांग जन विकास कॉरपोरेशन संघ की सर्वश्रेष्ठ राज्‍य कार्यदायी संस्‍था
     9. उत्कृष्ट रचनात्मक गुण संपन्‍न वयस्क दिव्‍यांग
    10. सर्वश्रेष्ठ रचनात्‍मक बाल दिव्‍यांग
    11. सर्वश्रेष्ठ ब्रेल प्रेस
    12. सर्वश्रेष्ठ "पहुंच वाली" वेबसाइट
    13. दिव्‍यांग व्यक्तियों के सशक्तिकरण को बढ़ावा देने में सर्वश्रेष्ठ राज्य
    14. सर्वश्रेष्ठ दिव्‍यांग खिलाड़ी

    निर्धारित तिथि तक उपरोक्‍त 14 श्रेणियों में से 13 श्रेणियों में 984 आवेदन प्राप्त हुए थे। नियमों के अनुसार विभाग द्वारा गठित चार जांच समितियों ने नामांकन की छानबीन की और उनकी सिफारिशों पर राष्ट्रीय चयन समिति द्वारा विचार किया गया। राष्ट्रीय चयन समिति ने 10 और 16 नवंबर को बैठक कर 52 लोगों तथा संस्थानों को पुरस्कार देने की सिफारिश की।


    ***


    वीके/पीकेए/एजे/एसके-5623

    
    
    (Release ID: 1511096) Visitor Counter : 23
    
    
    
    
    

14.