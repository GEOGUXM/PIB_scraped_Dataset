      सूचना और प्रसारण मंत्रालय

      भारतीय अंतर्राष्ट्रीय फिल्म महोत्सव (आईएफएफआई) का शुभारंभ आज गोवा में होगा
      आईएफएफआई 2017 के लिए प्रेस सुविधाएं

      Posted On: 20 NOV 2017 4:05PM by PIB Delhi

    पत्र सूचना कार्यालय, सूचना एवं प्रसारण मंत्रालय, भारत सरकार का अत्याधुनिक सुविधाओं से युक्त पूर्णतः कार्यरत मीडिया केंद्र ओल्ड जीएमसी बिल्डिंग में अवस्थित है, जो आईएफएफआई 2017 के दौरान हर दिन होने वाली विभिन्न गतिविधियों और कार्यक्रमों के बारे में अद्यतन जानकारी देगा। भारतीय अंतर्राष्ट्रीय फिल्म महोत्सव (आईएफएफआई) के बारे में प्रत्यायित मीडिया कर्मियों को एसएमएस, ईमेल, प्रेस एवं फोटो रिलीज (pib.nic.in) के जरिए समस्त जानकारियां प्राप्त होंगी। @PIB_India,@PIBHindi@MIB_India, @MIB_Hindi@PIB_Panaji@IFFIGoa@airnewsalerts@DDNewsLive@DDNational@prasarbharati पर यह जानकारी सक्रिय ट्विटर पर यथाशीघ्र भारतीय अतंर्राष्ट्रीय फिल्मोत्सव 2017 की जानकारी को प्रदान करने के लिए विभिन्न सोशल मीडिया हैंडल पर जानकारी उपलब्ध होगी। आईएफएफआई गोवा, सूचना और प्रसारण मंत्रालय, पत्र सूचना कार्यालय, नई दिल्ली और पीआईबी गोवा के फेसबुक पृष्ठों पर अद्यतन जानकारी उपलब्ध होगी। इसके अलावा पत्र सूचना कार्यालय के यू-ट्यूब चैनल पर मुख्य गतिविधियों को लाइव दर्शाया जाएगा। सोशल मीडिया पर इस फिल्म महोत्सव के प्रसार के लिए #IFFI2017 का भी इस्तेमाल किया जा रहा है। आईएफएफआई-2017 के उद्घाटन एवं समापन समारोहों को भी यू-ट्यूब, फेसबुक और सोशल मीडिया स्रोतों के मुख्य चैनलों पर भी लाइव प्रसारित किया जा रहा है।


    21 नवंबर, 2017 से संवाददाता सम्मेलनों की शुरुआत की जाएगी। पहला संवाददाता सम्मेलन विख्यात फिल्म निर्माता माजिद माजिदी की फिल्म “बीआँड द क्लाउड” के बारे में होगा। इस संवाददाता सम्मेलन को विशाल भारद्वाज (संवाद लेखक), इशान खट्टर (अभिनेता), मालविका मोहनन (अभिनेता), रेज़ा (ईपी) माजिद माजिदी (निर्देशक), ए.आर. रहमान (संगीतकार), शरीन मंत्री (फिल्म निर्माता, नमाहा पिक्चर्स), सुजय कुट्टी (फिल्म निर्माता, जी स्टुडियो), किशोर अरोड़ा (फिल्म निर्माता, नमाहा पिक्चर्स) संबोधित करेंगे। इसके “कंट्री फोकस-कनाडा” भाग पर दूसरी प्रेस कॉन्फ्रेंस आयोजित की जाएगी।


    आईएफएफआई 2017 पहले ही अपनी सामयिक घोषणाओं के जरिए जानकारी प्रदान कर चुका है, जिसमें अनेक पहल शामिल हैं। यह फिल्म महोत्सव जिसे अंतर्राष्ट्रीय फिल्म निर्माता एसोसिएशनों के फेडरेशन (एफआईएपीएफ) द्वारा ग्रेड ए के दर्जे से नवाज़ा गया है, ने घोषणा की है कि 82 से ज्यादा देशों की 195 फिल्मों को इस फिल्म महोत्सव में दिखाया जाएगा, जिसमें से 10 वर्ल्ड प्रीमियर, 10 एशियाई तथा अंतर्राष्ट्रीय प्रीमियर और 64 से ज्यादा भारतीय प्रीमियर आधिकारिक कार्यक्रम का हिस्सा होंगे।


    इस फिल्म महोत्सव का शुभारंभ निर्माता माजिद माजिदी की बहुचर्चित नई फीचर फिल्म और नमाहा पिक्चर्स एवं जी स्टुडियो द्वारा निर्मित फिल्म “बीआँड द क्लाउड” से होगी, जो पब्लो सेसर द्वारा निर्देशित इंडो अर्जेंटिनियाई सह-निर्माण की विश्व प्रीमियर के निकट “थिंकिंग ऑफ फिल्म” के समकक्ष है। एक और जहां विख्यात अभिनेता शाहरूख खान उद्घाटन समारोह में विशेष अतिथि होंगे, वहीं विख्यात अभिनेता सलमान खान इसके समापन समारोह की अध्यक्षता करेंगे और इसमें फिल्म उद्योग के विख्यात लोग, अंतर्राष्ट्रीय मेहमान, गणमान्य अतिथिगण और फिल्मी हस्तियां भी शामिल होंगी।


    प्रेस और प्रतिनिधियों के लिए फिल्मों का प्रदर्शन 21 नवंबर को शुरू होगा और वे भारतीय पैनोरामा वर्ग को भी देखेंगे। इस वर्ग का उद्घाटन जानी-मानी अभिनेत्री श्रीदेवी करेंगी। उसी दिन आईएफएफआई 2017 में कनाडा के जानेमाने अभिनेताओं और जानीमानी हस्तियों की मौजूदगी में कन्‍ट्री फोकस ऑन कनाडा की शानदार शुरूआत होगी, जिसे टोरंटो अंतर्राष्ट्रीय फिल्म समारोह द्वारा क्यूरेटेड टेलीफिल्म कनाडा के सहयोग से आयोजित किया गया है।


    समारोह के अंतर्राष्ट्रीय प्रतिस्पर्धा वर्ग में एक करोड़ रुपये (दस मिलियन रुपए) से अधिक के नकद पुरस्कार रखे गए हैं। समारोह में इस वर्ष 15 सर्वश्रेष्ठ फिल्में दिखाई जाएंगी, जो गोल्डन और सिल्वर पीकॉक पुरस्कार के लिए प्रतिस्पर्धा में शामिल होंगी। राष्ट्रीय प्रतिस्पर्धा ज्यूरी का नेतृत्व जानेमाने फिल्म निर्माता मुजफ्फर अली करेंगे, जिनके साथ ज्यूरी के अन्य सदस्य, समारोह के निदेशक ऑस्ट्रेलिया के मैक्सिन विलियमसन, इस्राइल के अभिनेता-निदेशक तज़ाही ग्रेड, रूसी सिनेमेटोग्राफर व्लादीस्लाव ओपलयांट्स, ब्रिटेन के निदेशक और प्रोडक्शन डिजाइनर रॉजर क्रिश्चयन होंगे।


    समारोह में रिकॉर्ड संख्या में महिला फिल्म निर्माताओं (30 से अधिक) की फिल्में दिखाई जाएंगी। इनमें दुनियाभर के पुनःनिर्मित क्लासिक का क्यूरेटेड वर्ग होगा। इसमें अन्य कुछ प्रसिद्ध फिल्मों के अलावा हाल ही में पूरी हुई फ्रिट्ज़ लांग की मेट्रोपोलिस और तार्कोवस्की की सेक्रिफाइज शामिल हैं।


    समारोह में पहली बार प्रदर्शित फिल्मों में विशेष रूप से क्यूरेटेड वर्ग के फिल्मों में सबसे प्रिय जासूस जेम्स बॉन्ड की फिल्में दिखाई जाएंगी। इस वर्ग में विभिन्न प्रमुख कलाकारों की फिल्में शामिल होंगी, जिन्होंने 9 फिल्मों के पैकेज के जरिए प्रतिष्ठित चरित्र की भूमिका निभाई है। इसके अलावा समारोह में बिनाले कॉलेज के युवा फिल्म निर्माता की 4 फिल्मों को प्रदर्शित किया जाएगा, जो वेनिस अंतर्राष्ट्रीय फिल्म समारोह के सहयोग से अपनी किस्म की अनोखी होंगी। इस बारे में जानकारी देते हुए वेनिस अंतर्राष्ट्रीय फिल्म समारोह के निदेशक एलबर्टो बारबरा ने कहा, “मैं आईएफएफआई का विशेष रूप से आभारी हूं कि उसने बिनाले कॉलेज सिनेमा के दायरे में निर्मित 4 फिल्मों को प्रदर्शित करने का अवसर प्रदान किया है, इस परियोजना पर हमें गर्व है, क्योंकि इसमें पूरे विश्व के युवा फिल्म निर्माताओं के सहयोग से परिणाम प्राप्त हुए हैं। मुझे यकीन है कि प्रतिष्ठित आईएफएफआई के दर्शक इन सूक्ष्म-बजट वाली फिल्मों की क्वालिटी और हमारे दो संस्थानों के मिलेजुले प्रयासों की सराहना करेंगे, जिससे इन्हें बड़े पैमाने पर देखने का अवसर मिलेगा। मैं कामना करता हूं कि हमारा सहयोग जारी रहेगा, जो युवा प्रतिभावान फिल्म निर्देशकों के अच्छे सिनेमा और उत्साह की भावना पर आधारित है।”


    2017 का फिल्म समारोह में जानेमाने फिल्म निर्माता ऐटम इगोयम, शेखर कपूर, नीतेश तिवारी और फरहा खान के अलावा ऑस्कर विजेता साउंड डिजाइनर क्रैग मान सहित मनोरंजन उद्योग की हस्तियों के साथ उत्कृष्ट जानकारी को बांटने की श्रंखलाओं के अलावा अनेक पैनल डिस्कशन देखने को मिलेंगे।


    फिल्म समारोह 2017 में प्रतिष्ठित अभिनेता अमिताभ बच्चन को वर्ष की बेहद मांग वाली भारतीय फिल्म हस्ती का पुरस्कार और कनाडा के जानेमाने निदेशक ऐटम ईगोयन को लाइफटाइम एचीवमेंट पुरस्कार दिया जाएगा।


    ***


    वीके/एसके/केपी/एमएस–5509


    

    
    (Release ID: 1510220) Visitor Counter : 88