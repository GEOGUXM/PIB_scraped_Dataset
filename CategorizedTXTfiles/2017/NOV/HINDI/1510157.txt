      नीति आयोग

      2017 वैश्विक उद्यमिता शिखर सम्मेलन के लिए वक्ता, उद्यमियों और निवेशकों का चयन किया गया
      Posted On: 18 NOV 2017 12:34PM by PIB Delhi


    ग्लोबल उद्यमिता शिखर सम्मेलन (जीईएस) के 8वें संस्करण का सह-आयोजन 28-30 नवंबर, 2017 को हैदराबाद में अमरीका और भारत के द्वारा किया जा रहा है, इसमें 1500 सहभागियों को चुना गया है। यह प्रथम अवसर है कि इस शिखर सम्मेलन का आयोजन दक्षिण एशिया में किया जा रहा है। जीईएस का आयोजन वर्ष 2010 से वॉशिंगटन डीसी, इस्तांबुल, दुबई, माराकेच, नैरोबी, कुआलालंपुर, सिलिकॉन वैली में किया गया है।


    इस शिखर सम्मेलन का उद्घाटन माननीय प्रधानमंत्री नरेंद्र मोदी द्वारा किया जाएगा। शिखर सम्मेलन में अमरीकी राष्ट्रपति की सलाहकार, इ्वानका ट्रम्प अमरीकी दल का नेतृत्व करेंगी, जिसमें "महिला प्रथम, सभी के लिए समृद्धि" विषय के साथ महिला उद्यमियों को समर्थन देने और वैश्विक स्तर पर आर्थिक विकास को बढ़ावा देने पर ध्यान केंद्रित किया जाएगा। शिखर सम्मेलन में ऊर्जा और बुनियादी ढांचे, डिजिटल अर्थव्यवस्था और वित्तीय प्रौद्योगिकी; स्वास्थ्य और जीवन विज्ञान एवं मीडिया और मनोरंजन जैसे चार क्षेत्रों पर ध्यान दिया जाएगा।


    चयनित उद्यमियों में से लगभग एक तिहाई संयुक्त राज्य अमेरिका से हैं, एक तिहाई भारत से और अन्य एक तिहाई विश्व के अन्य देशों से हैं। इन 1,500 प्रतिभागियों में करीब 300 निवेशक और पारिस्थितिक तंत्र समर्थक शामिल हैं जो शिखर सम्मेलन में निवेश और नेटवर्किंग को बढ़ावा देंगे। इस प्रभावशाली, विविध समूह के कुछ प्रमुख तथ्य इस प्रकार हैं-


    जीईएस 2017 में महिला 52.5 प्रतिशत उद्यमियों, निवेशकों और पारिस्थितिकी तंत्र समर्थकों का प्रतिनिधित्व करेंगी। शिखर सम्मेलन में 127 देशों से महिलाएं प्रथम बार भाग ले रही हैं। 10+ देशों का प्रतिनिधित्व एक महिला महिला प्रतिनिधिमंडल के द्वारा किया जाएगा, जिसमें अफगानिस्तान, सऊदी अरब और इजरायल शामिल होंगे। कुल मिलाकर, दुनिया भर के 150 देशों और क्षेत्रों के प्रतिभागियों सम्मेलन में शामिल होंगे।


    जीईएस में 31.5 प्रतिशत उद्यमियो की आयु 30 वर्ष या उससे कम है। सबसे छोटे उद्यमी की आयु 13 वर्ष है और सबसे अधिक आयु के उद्यमी 84 वर्ष के हैं।


    ग्लोबल उद्यमिता शिखर सम्मेलन के बारे में जानने के लिए, कृपया www.ges2017.gov.in पर, ट्विटर पर @ges2017 एवं इन्स्ताग्राम पर ges2017 पर जाकर जानकारी प्राप्त कर सकते हैं। शिखर सम्मेलन के बारे में मीडिया summitmedia@state.gov पर जानकारी प्राप्त कर सकती है।


    ****


    वीके/एसएस/सीएल-5407

    
    
    (Release ID: 1510157) Visitor Counter : 31