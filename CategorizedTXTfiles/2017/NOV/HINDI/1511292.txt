      पर्यटन मंत्रालय

      गुवाहाटी में 5 - 7 दिसंबर 2017 तक छठे अंतर्राष्‍ट्रीय पर्यटन मार्ट का आयोजन
      Posted On: 30 NOV 2017 12:02PM by PIB Delhi


    पर्यटन मंत्रालय, पूर्वोत्‍तर राज्‍यों के सा‍थ मिलकर 5 से 7 दिसंबर, 2017 तक गुवाहाटी में अंतर्राष्‍ट्रीय पर्यटन मार्ट (आईटीएम) का आयोजन करेंगे। कार्यक्रम का उद्घाटन 5 दिसंबर, 2017 को असम के राज्‍यपाल श्री जगदीश मुखी करेंगे। इस अवसर पर असम के मुख्‍यमंत्री श्री सर्बानंद सोनोवाल, केंद्रीय पर्यटन (स्‍वतंत्र प्रभार) और इलेक्‍ट्रॉनिक सूचना प्रौद्योगिकी राज्‍य मंत्री श्री के जे एल्‍फोंस, केंद्रीय पर्यटन सचिव श्रीम‍ती रश्मि वर्मा और केंद्रीय मंत्रालयों तथा पूर्वोत्‍तर राज्‍यों के गणमान्‍य अतिथि भी उपस्थित रहेंगे।


    छठे अंतर्राष्‍ट्रीय पर्यटन मार्ट से भारत की ‘’एक्‍ट ईस्‍ट पॉलिसी’’ पर ध्‍यान केंद्रित होने के साथ-साथ दुनिया के सबसे तेजी से बढ़ती हुई अर्थव्‍यवस्‍थाओं में से एक आसियान और भारत के उभरते हुए पर्यटन बाजार पर भी ध्‍यान केंद्रित होगा। पूर्वोत्‍तर राज्‍यों में पर्यटन को प्रोत्‍साहन देने पर विचार-विमर्श के साथ-साथ ‘एक्‍ट ईस्‍ट पॉलिसी’ के उद्देश्‍यों के तहत एशियान क्षेत्र के देशों के साथ लोगों के बीच आपसी संपर्क बढ़ाने के साथ-साथ इन देशों के साथ पूर्वोत्‍तर राज्‍यों का संपर्क अधिक बढ़ाने पर ध्‍यान केंद्रित किया जाएगा। इससे एशियान और पूर्वोत्‍तर राज्‍यों के बीच अंतर-क्षेत्रीय पर्यटन को विकसित करने में मदद मिलेगी। आईटीएम 2017 में पूर्वोत्‍तर राज्‍य विकास मंत्रालय द्वारा भी सक्रिय भागीदारी भी की जाएगी, जिससे पूर्वोत्‍तर राज्‍यों में पर्यटन के विकास की प्रक्रिया को गति प्रदान की जा सके।


    छठे अंतर्राष्‍ट्रीय पर्यटन मार्ट के आयोजन का उद्देश्‍य क्षेत्र में पर्यटन की संभावना को घरेलू और अंतर्राष्‍ट्रीय बाजार के सामने प्रस्‍तुत करना है। समारोह से पूर्वोत्‍तर राज्‍यों के उद्यमियों और पर्यटन व्‍यापार से जुड़े व्‍यक्तियों को एक दूसरे से मिलने का अवसर मिलेगा। कार्यक्रम से खरीददारों, मीडिया, सरकारी संस्‍थाओं और अन्‍य भागीदारों के बीच विचार-विमर्श संभव हो सकेगा। कार्यक्रम में 29 देशों से 76 खरीदार प्रतिनिधिमंडल भागीदारी करेंगे। इनमें मुख्‍य रूप से ऑस्‍ट्र‍ेलिया, भूटान, ब्रुनेई, कनाडा, चीन, कंबोडिया, साइप्रस, फिजी, जर्मनी, इंडोनेशिया, इटली, जापान, केन्‍या, लाओ पीडीआर, मलेशिया, म्‍यांमा, नेपाल, नीदरलैंड, फिलीपींस, पुर्तगाल, सिंगापुर, स्‍पेन, तंजानिया, थाइलैंड, अमेरिका, ब्रिटेन, वियतनाम, तुर्की और दक्षिण कोरिया शामिल हैं।


    विदेशी प्रतिनिधियों के साथ-साथ देश के अन्‍य भागों में पर्यटन उद्योग से जुड़े 50 ‍घरेलू भागीदारों के साथ-साथ पूर्वोत्‍तर राज्‍यों के 86 बिक्रीकर्ता भी भागीदारी करेंगे। कार्यक्रम में पूर्वोत्‍तर राज्‍यों के पर्यटन विभागों के प्रतिनिधि भी अपने अपने राज्‍यों में पर्यटन के प्रमुख आकर्षणों को प्रस्‍तुत करने के साथ-साथ प्रतिनिधिमंडलों से विचार-विमर्श करेंगे।


    तीन दिवसीय इस कार्यक्रम में राज्‍य सरकारों द्वारा अपने – अपने राज्‍यों में पर्यटन के प्रमुख आकर्षणों पर प्रस्‍तुति देने के साथ-साथ सांस्‍कृतिक संध्‍या और गुवाहाटी और निकट के क्षेत्रों में प्रमुख पर्यटन स्‍थलों का दौरा और 6 दिसंबर, 2017 को पत्रकार सम्‍मेलन का आयोजन भी किया जाएगा।


    इस अवसर पर पूर्वोत्‍तर राज्‍यों के पर्यटन विभागों द्वारा अपने-अपने राज्‍यों के प्रमुख हथकरघा उत्‍पादों का प्रदर्शन भी किया जाएगा। मार्ट के आयोजन के बाद पूर्वोत्‍तर राज्‍यों के दौरे के लिए विदेशी खरीददार प्रतिनिधिमंडलों द्वारा अत्‍याधिक रूचि प्रदर्शित की गई है। इससे इन प्रतिनिधियों को पर्यटन स्‍थलों की जानकारी मिलने के साथ-साथ क्षेत्र में पर्यटन और इससे जुड़े उत्‍पादों संबंधी जागरूकता बढ़ाने में मदद मिलेगी।


    अंतर्राष्‍ट्रीय पर्यटन मार्ट का आयोजन पूर्वोत्‍तर राज्‍यों में बारी-बारी से किया जाता है। इससे पूर्व मार्ट का आयोजन गुवाहाटी, तवांग, शिलांग, गंगटोक और इम्‍फाल में किया जा चुका है।


    *****


    वीके/एजे/एसके– 5665


    

    
    (Release ID: 1511292) Visitor Counter : 22