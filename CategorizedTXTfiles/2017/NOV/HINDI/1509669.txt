      उपभोक्‍ता कार्य, खाद्य एवं सार्वजनिक वितरण मंत्रालय

      केन्‍द्रीय वेयरहाउसिंग कॉर्पोरेशन (सीडब्‍ल्‍यूसी) ने श्री राम विलास पासवान को 53.14 करोड़ रूपये का लाभांश चेक दिया
      Posted On: 15 NOV 2017 6:51PM by PIB Delhi


    केन्‍द्रीय वेयरहाउसिंग कॉर्पोरेशन के प्रबंधन निदेशक श्री हरप्रीत सिंह ने आज खाद्य और सार्वजनिक वितरण विभाग के सचिव श्री रविकांत की उ‍पस्थिति में उपभोक्‍ता मामले, खाद्य और सार्वजनिक वितरण मंत्री श्री राम विलास पासवान को 53.14 करोड़ रूपये का लाभांश चेक प्रस्‍तुत किया। यह लाभांश केंद्रीय वेयरहाउसिंग कॉर्पोरेशन की पूंजी में 55 प्रतिशत शेयर पर भारत सरकार को दिया जाना था। इस अवसर पर मंत्रालय तथा सीडब्‍ल्‍यूसी के वरिष्‍ठ अधिकारी भी उपस्थित थे। श्री रामविलास पासवान ने 2016-17 में सीडब्‍ल्‍यूसी को अच्‍छे कार्य प्रदर्शन के लिए बधाई दी।
    
    केंद्रीय वेयरहाउसिंग कॉर्पोरेशन में 2016-17 में 1606 करोड़ रूपये का कारोबार किया। निगम ने 231 करोड़ रूपये का कर प्रश्‍चात लाभ कमाया। यह पिछले वर्ष की तुलना में 16.67 प्रतिशत अधिक है। 2016 – 17 में सीडब्‍ल्‍यूसी ने 103 करोड़ रूपये के कैपेक्‍स के साथ 95000 मिट्रिक टन की अतिरिक्‍त भंडारण क्षमता का निर्माण किया।
    
    सीडब्‍ल्‍यूसी ने 2016 – 17 के लिए अपनी प्रदत्‍त पूंजी पर 142 प्रतिशत की दर से लाभांश देने की घोषणा की है। पिछले वर्ष 88 प्रतिशत की दर से लाभांश दिया गया था। यह सीडब्‍ल्‍यूसी द्वारा शेयर धारकों को दिया जाने वाला अब तक का सबसे अधिक लाभांश है।

    ******


    
    
    वीके/ऐजी/एस – 5452

    
    
    (Release ID: 1509669) Visitor Counter : 7