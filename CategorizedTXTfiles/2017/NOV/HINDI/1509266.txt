      पर्यटन मंत्रालय

      अक्‍टूबर, 2017 के दौरान विदेशी पर्यटकों के आगमन में अक्‍टूबर 2016 के मुकाबले 18.1 प्रतिशत का इजाफा
      अक्‍टूबर, 2017 के दौरान ई-पर्यटक वीजा पर विदेशी पर्यटकों के आगमन में अक्‍टूबर, 2016 के मुकाबले 67.3 प्रतिशत की वृद्धि
      Posted On: 13 NOV 2017 4:04PM by PIB Delhi


    पर्यटन मंत्रालय आप्रवासन ब्यूरो (बीओआई) से प्राप्त राष्ट्रीयता-वार एवं बंदरगाह-वार आंकड़ों के आधार पर विदेशी पर्यटकों के आगमन (एफटीए) के सा‍थ-साथ ई-पर्यटक वीजा पर विदेशी पर्यटकों के आगमन के मासिक अनुमानों का भी संकलन करता है।


    अक्‍टूबर, 2017 के दौरान एफटीए और ई-पर्यटक वीजा पर एफटीए से जुड़ी खास बातें निम्नलिखित रहीं :


    विदेशी पर्यटकों का आगमन (एफटीए) :

      * अक्‍टूबर, 2017 के दौरान एफटीए का आंकड़ा 8.76 लाख का रहा, जबकि अक्‍टूबर 2016 में यह 7.42 लाख और अक्‍टूबर 2015 में 6.83 लाख था।
      * अक्‍टूबर, 2016 की तुलना में अक्‍टूबर, 2017 के दौरान एफटीए की वृद्धि दर 18.1 प्रतिशत रही, जबकि अक्‍टूबर, 2015 की तुलना अक्‍टूबर 2016 में वृद्धि दर 8.6 प्रतिशत रही थी।
      * जनवरी-अक्‍टूबर, 2017 के दौरान एफटीए का आंकड़ा 79.96 लाख का रहा, जो पिछले साल की समान अवधि के मुकाबले 15.8 प्रतिशत की बढ़ोतरी दर्शाता है। इसी तरह जनवरी-अक्‍टूबर, 2015 के मुकाबले जनवरी-अक्‍टूबर, 2016 में एफटीए 9.6 प्रतिशत की वृद्धि के साथ 69.05 लाख के स्‍तर पर पहुंच गया था।
      * शीर्ष 15 स्रोत देशों में अक्‍टूबर, 2017 के दौरान भारत में एफटीए में सर्वाधिक हिस्सा बांग्लादेश (21.66%) का रहा। इसके बाद हिस्‍सा क्रमश: अमेरिका (11.57%), ब्रिटेन (10.23%), श्रीलंका (3.79%), कनाडा (3.36%), जर्मनी (3.17%), ऑस्ट्रेलिया (3.07%), फ्रांस (2.81%), रूसी संघ (2.81%), मलेशि‍या (2.76%), जापान (2.44%), थाईलैंड (2.10%), चीन (1.93%), नेपाल (1.66%)और कोरिया गणराज्‍य (1.48%) का रहा।
      * शीर्ष 15 पोर्टों में अक्‍टूबर, 2017 के दौरान भारत में एफटीए में सर्वाधिक हिस्सा दिल्ली एयरपोर्ट (32.56 प्रतिशत) का रहा। इसके बाद हिस्सा क्रमशः मुंबई एयरपोर्ट (14.02%), हरिदासपुर लैंड चेक पोस्ट (11.29 प्रतिशत), चेन्नई एयरपोर्ट (6.10%), बेंगलुरू एयरपोर्ट (5.19%), कोलकाता एयरपोर्ट (4.55%), गेडे रेल लैंड चेक पोस्‍ट (3.02), कोच्चि एयरपोर्ट (2.70 प्रतिशत), डाबोलिम (गोवा) एयरपोर्ट (2.58%), हैदराबाद एयरपोर्ट (2.53 प्रतिशत), सोनौली लैंड चेक पोस्‍ट (1.86 प्रतिशत), अहमदाबाद एयरपोर्ट (1.77 प्रतिशत), घोजाडंगा लैंड चेक पोस्ट (1.64%), अमृतसर एयरपोर्ट (1.53प्रतिशत) और त्रिवेंद्रम एयरपोर्ट (1.20 प्रतिशत) का रहा।

    ई-पर्यटक वीजा पर विदेशी पर्यटकों का आगमन (एफटीए)

      * अक्‍टूबर, 2017 के दौरान ई-पर्यटक वीजा पर कुल मिलाकर 1.76 लाख विदेशी पर्यटक आए, जबकि अक्‍टूबर, 2016 में यह संख्‍या 1.05 लाख थी। यह 67.3 प्रतिशत की वृद्ध‍ि‍ दर्शाता है।
      * जनवरी-अक्‍टूबर, 2017 के दौरान ई-पर्यटक वीजा पर कुल मिलाकर 12.43 लाख विदेशी पर्यटक आए, जबकि जनवरी-अक्‍टूबर, 2016 में यह संख्‍या 7.81 लाख थी। यह 59.2 प्रतिशत की बढ़ोतरी दर्शाता है।
      * अक्‍टूबर, 2017 के दौरान ई-पर्यटक वीजा सुविधाओं का लाभ उठाने वाले शीर्ष 15 स्रोत देशों की हिस्‍सेदारी कुछ इस तरह रही : ब्रिटेन (18.2%), अमेरिका (9.7%), फ्रांस (6.3%), जर्मनी (6.0%),ऑस्ट्रेलिया (4.3%), रूसी संघ (4.1%), कनाडा (3.9%), थाईलैंड (3.7%), चीन (3.7%), कोरिया गणराज्‍य (2.6%), स्‍पेन (2.3%), ओमान (2.2%), इटली (2.2%), नीदरलैंड (1.9%) और मलेशिया (1.6%)।

      * अक्‍टूबर, 2017 के दौरान ई-पर्यटक वीजा पर विदेशी पर्यटकों के आगमन में शीर्ष 15 पोर्टों की हिस्‍सेदारी कुछ इस तरह रही : नई दिल्ली हवाई अड्डा (53.0%), मुंबई एयरपोर्ट (16.6%), बेंगलुरू एयरपोर्ट (5.5%), चेन्नई एयरपोर्ट (5.3%), डाबोलिम (गोवा) हवाई अड्डा (4.5%), कोच्चि हवाई अड्डा (3.5%), कोलकाता हवाई अड्डा (2.5%), हैदराबाद हवाई अड्डा (2.4%), अमृतसर हवाई अड्डा (2.0%), त्रिवेंद्रम हवाई अड्डा (1.1%), अहमदाबाद हवाई अड्डा (1.0%), जयपुर एयरपोर्ट (0.7%), गया एयरपोर्ट (0.6%), कालीकट हवाई अड्डा (0.4%) और त्रिची एयरपोर्ट (0.4%)।


    ***


    वीके/आरआरएस/वीके – 5409

    
    
    (Release ID: 1509266) Visitor Counter : 9
    
    
    
    
    

*