      पेट्रोलियम एवं प्राकृतिक गैस मंत्रालय

      पेट्रोलियम एवं प्राकृतिक गैस, कौशल विकास एवं उद्यमशीलता मंत्री श्री धर्मेन्द्र प्रधान की 7वें एशियाई ऊर्जा मंत्रियों की गोलमेज बैठक में भाग लेने के लिए बैंकॉक की यात्रा
      Posted On: 02 NOV 2017 8:40PM by PIB Delhi


    पेट्रोलियम एवं प्राकृतिक गैस मंत्री श्री धर्मेन्द्र प्रधान ने आज बैंकॉक की दो दिवसीय यात्रा का समापन किया, जहां उन्होंने अंतर्राष्ट्रीय एनर्जी फोरम (आईईएफ) द्वारा आयोजित 7वें एशियाई ऊर्जा मंत्रियों की गोलमेज बैठक में भाग लिया। भारत वर्तमान में आईईएफ का अध्यक्ष है जो 72 सदस्यीय देशों का तेल एवं गैस क्षेत्र में सबसे बड़ा अंतः सरकारी संगठन है जहां तेल एवं गैस की वैश्विक आपूर्ति एवं मांग के 90 प्रतिशत की पूर्ति होती है। सदस्य देशों में विकासशील, विकसित, ओपेक, गैर-ओपेक एवं जी-20 देश शामिल है। जी-20 देशों के 18 देश आईईएफ के सदस्य है।


    अपनी यात्रा के दौरान श्री प्रधान ने सउदी अरब, यूएई, कतर, थाईलैंड, बहरीन, ब्रूनेई, बांग्लादेश, म्यामार, कुवैत, यमन एवं अन्य देशों के पेट्रोलियम एवं प्राकृतिक गैस मंत्रियों से मुलाकात की। प्राकृतिक गैस पर एक पूर्ण सत्र को संबोधित करते हुए उन्होंने बाजार एवं नीतिगत बाधाओं से उबरने एवं एक लचीली, पारदर्शी एवं गैर-भेदभावपूर्ण वैश्विक एलएनजी व्यापार व्यवस्था की दिशा में बढ़ने के महत्व को रेखांकित किया। उन्होंने एक गैस आधारित अर्थव्यवस्था की ओर बढ़ने और एलएनजी टर्मिनल, पाईप लाईन, सीजीडी आदि समेत गैस के लिए अवसंरचना के निर्माण में विदेशी प्रत्यक्ष निवेश (एफडीआई) के अवसरों की दिशा में सरकार की कोशिशों को भी रेखांकित किया।


    श्री प्रधान ने आईईएफ मंत्रिस्तरीय बैठक में भाग लेने के लिए अन्य देशों के पेट्रोलियम एवं प्राकृतिक गैस मंत्रियों को आमंत्रित किया, जिसका आयोजन भारत नई दिल्ली में 10 से 12 अप्रैल, 2018 के दौरान करेगा। इस समारोह में 50 से अधिक ऊर्जा मंत्रियों, ओपेक, आईईए, आईजीयू जैसे अंतर्राष्ट्रीय संगठनों के प्रमुख एवं तेल क्षेत्र की वैश्विक कंपनियों के सीईओ के भाग लेने की उम्मीद है।


    ***


    वीके/एसकेजे/डीके – 5291

    
    
    (Release ID: 1508103) Visitor Counter : 17