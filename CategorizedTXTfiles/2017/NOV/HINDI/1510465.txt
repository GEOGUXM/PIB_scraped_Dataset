      राष्ट्रपति सचिवालय

      राष्‍ट्रपति भवन कल से जनता के लिए सप्‍ताह में 4 दिन खुलेगा
      Posted On: 22 NOV 2017 4:56PM by PIB Delhi


    राष्‍ट्रपति भवन अब जनता के लिए सप्‍ताह में बृहस्‍पतिवार, शुक्रवार, शनिवार, रविवार के दिन खुला रहेगा। कल यानी 23 नवम्‍बर, 2017 से राजपत्रित अवकाशों को छोड़कर सुबह 9 बजे से शाम 4 बजे तक जनता के लिए राष्‍ट्रपति भवन में प्रवेश खुला रहेगा।


    राष्‍ट्रपति भवन देखने के लिए आने वाले व्‍यक्ति भवन के गेट नं. 2 (राजपथ), गेट नं. 37 (हुक्‍मीमाई मार्ग) और गेट नं. 38 (चर्च रोड) से प्रवेश और निकास कर सकेंगे।


    राष्‍ट्रपति भवन देखने के लिए वेबसाइट http://rashtrapatisachivalaya.gov.in/rbtour पर ऑनलाइन बुकिंग भी कराई जा सकती है। भवन देखने के लिए 50 रुपये प्रति व्‍यक्ति न्‍यूनतम पंजीकरण शुल्‍क रखा गया है। (8 वर्ष से कम आयु के बच्‍चों के लिए प्रवेश नि:शुल्‍क है) भारतीय नागरिकों के लिए राष्‍ट्रपति भवन में प्रवेश के लिए अपना फोटो पहचान पत्र आवश्‍यक है विदेशी नागरिकों को प्रवेश के समय अपना मूल पासपोर्ट दिखाना होगा।


    राष्‍ट्रपति भवन देखने के इच्‍छुक लोग प्रबंधन इकाई के फोन नं. : 011- 23013287, 23015321 एक्‍सटेंशन 4662; फैक्‍स नं. 011- 23015246; एवं ईमेल : reception-officer@rb.nic पर किसी भी प्रकार की जानकारी और सहायता के लिए संपर्क कर सकते हैं।


    ***


    वीके/पीकेए/वीके- 5545

    
    
    (Release ID: 1510465) Visitor Counter : 10