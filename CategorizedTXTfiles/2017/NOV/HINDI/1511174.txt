      सूचना और प्रसारण मंत्रालय

      आईएफएफआई-2017 में ‘120 बिट्स पर मिनट’ को स्वर्ण मयूर ट्रॉफी
      Posted On: 28 NOV 2017 8:41PM by PIB Delhi


    गोवा में आयोजित 48वें भारतीय अंतर्राष्ट्रीय फिल्म समारोह (आईएफएफआई) 2017 के दौरान मोरक्को में जन्मे फ्रांस के निर्देशक रोबिन केम्पिलो द्वारा निर्देशित फिल्म ‘120 बिट्स पर मिनट’ को सर्वश्रेष्ठ फिल्म का सम्मानित स्वर्ण मयूर पुरस्कार प्राप्त हुआ है।
    
    1990 के दशक में फ्रांस में फैली समलैंगिकता एवं एड्स महामारी की पृष्ठभूमि में बनी इस फिल्म में नहुएल पेरेज बिक्सायार्ट, अर्नोड वेलोयस एवं एडेले हैनल ने काम किया है तथा इसका वर्ल्ड प्रीमियर 2017 के कांस फिल्म समारोह में हुआ था।
    
    चीन की निर्देशक विवियन क्यू ने अपनी फिल्म एंजेल्स वियर व्हाइट के लिए सर्वश्रेष्ठ निर्देशक का पुरस्कार जीता। इस फिल्म में दो किशोरी लड़कियों की संघर्ष की कहानी है जिनका शोषण एक अधेड़ व्यक्ति द्वारा किया जाता है।
    
    सर्वश्रेष्ठ अभिनेता पुरुष का पुरस्कार नहुएल पेरेज बिक्सायार्ट को उनकी फिल्म ‘120 बिट्स पर मिनट’ के लिए प्रदान किया गया।
    
    पार्वती थिरुवथू कोट्टूवता को उनकी मलयाली फिल्म ‘टेक ऑफ’ के लिए सर्वश्रेष्ठ अभिनेत्री के पुरस्कार से सम्मानित किया गया, जिन्होंने इस फिल्म में युद्ध प्रभावित इराक में बागी सेना द्वारा बंधक बनाए गए अपने पति की रिहाई के लिए लड़ाई में एक नर्स की भूमिका अदा की है।
    
    विख्यात अभिनेता श्री अमिताभ बच्चन को भारतीय सिनेमा में उनके योगदान के लिए तालियों की गड़गड़ाहट के बीच वर्ष के सर्वश्रेष्ठ भारतीय फिल्म व्यक्तित्व का पुरस्कार प्रदान किया गया।

    ******


    
    
    वीके/एसकेजे/डीके-5644

    
    
    (Release ID: 1511174) Visitor Counter : 22