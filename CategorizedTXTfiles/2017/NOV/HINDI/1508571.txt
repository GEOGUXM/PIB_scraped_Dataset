      सूचना और प्रसारण मंत्रालय

      संचार और सामग्री के लिए तकनीक महत्वपूर्ण: श्री एन के सिन्हा
      
      सूचना एवं प्रसारण सचिव ने एशिया के केबल और सेटेलाइट प्रसारण संघ, 2017 को संबोधित किया

      Posted On: 07 NOV 2017 8:16PM by PIB Delhi

    सूचना एवं प्रसारण सचिव श्री एन.के. सिन्‍हा ने कहा है कि मौजूदा समय में प्रयुक्‍त संचार तकनीकी सूचना देने का प्रभावी माध्‍यम है। इसके जरिये लक्षित समूहों तक आसानी से पहुंच सुगम हुई है। संचार तकनीक की मदद से सरकार के कई महत्‍वपूर्ण कार्यक्रम जैसे मेक इन इंडिया, डिजिटल इंडिया, खेलो इंडिया आदि सफल हुए हैं। प्रधानमंत्री नरेन्‍द्र मोदी के दृष्टिकोण सुधार, प्रदर्शन और बदलाव को लागू करने में भी मदद मिल रही है। श्री सिन्‍हा ने मकाऊ में आज सीएएसबीएए के मंच पर अपने संबोधन में ये बात कही।
    
    श्री सिन्‍हा ने सार्वजनिक प्रसारक प्रसार भारती के जनता और सरकार के बीच सेतु के तौर पर कार्य करने की महत्‍वपूर्ण भूमिका की सराहना की। मन की बात का हवाला देते हुए उन्‍होंने कहा कि यह अनोखा और सुगम संचार का मंच साबित हुआ है। श्री सिन्‍हा ने कहा कि इससे शिक्षा, कृषि, स्‍वास्‍थ्‍य, वित्‍तीय समावेशन, नवो‍न्‍मेषी और स्‍वच्‍छता से जुड़े हुए गुणवत्‍तापूर्ण कार्यक्रमों की प्रसारण में मदद मिली। श्री सिन्‍हा ने डीडी फ्री डिश सेवा की सराहना करते हुए कहा कि यह विभिन्‍न लक्षित समूहों के बीच सूचना का प्रसार करने के अपने लक्ष्‍य में सफल रही है।

    *****


    वीके/बीपी/एनआर-5347

    
    
    (Release ID: 1508571) Visitor Counter : 8