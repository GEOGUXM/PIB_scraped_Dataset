      सूचना और प्रसारण मंत्रालय

      आईएफएफआई गोवा 2017 में फिल्म निर्माता अली असगरी और अभिनेता सिमॉन अल-बजून ने अपनी फिल्मों पर परिचर्चा की
      Posted On: 23 NOV 2017 1:13PM by PIB Delhi


    गोवा में चल रहे आईएफएफआई के चौथे दिन “भारतीय पैनोरामा-निर्देशकों से मुलाकात” के अंतर्गत फिल्म निर्माता अली असगरी और अभिनेता सिमॉन अल-बजून ने अपनी फिल्मों “डिसएप्पीरियेंस” और “द अदर साइड ऑफ होप” पर परिचर्चा में भाग लिया।


    डिसएप्पीरियेंस वर्ष 2017 में निर्मित ईरान की एक फिल्म है जिसका पहला प्रदर्शन वीनस में 74वें अंतर्राष्ट्रीय फिल्म समारोह के दौरान किया गया था और बाद में इसे टोरंटो अंतर्राष्ट्रीय फिल्म समारोह के डिस्कवरी खंड में दिखाया गया। फिल्म की कहानी एक रात में दो युवा प्रेमियों के पहली बार एक समस्या का सामना करने के बाद एक अस्पताल से दूसरे अस्पताल तक मदद के लिए जाने पर पर आधारित है।


    परिचर्चा के दौरान फिल्म निर्माता अली असगरी ने कहा कि मुझे मानवीय संबंधों से जुड़ी वास्तविक फिल्में बनाना पसंद है। यह कहानी एक सच्ची कहानी पर आधारित है और हमने इसी विषय पर एक वृतचित्र भी बनाया है। पहले फिल्में का अर्थ सिर्फ मनोरंजन होता था लेकिन आज फिल्मे न सिर्फ मनोरंजन बल्कि संपर्क बढ़ाने का माध्यम भी बन गई हैं।


    बर्लिन फिल्म समारोह के दौरान सिल्वर बियर पुरस्कार से सम्मानित “द अदर साइड ऑफ होप” दो यात्रा करने वाले दो अलग-अलग व्यक्तियों की कहानी दर्शाती है।इनमें से खालिद हेलसिंकी तट पर छिपकर पहुंचने वाला सीरिया का एक युवा शरणार्थी है, जबकि विकस्टोम ने यात्रा करने वाले एक सेल्समैन से रेस्टोरेंट मालिक बनने वाले की भूमिका निभाई है जो खालिद को अपने होटल को बाहर सोता पाकर उसे सफाई और बर्तन धोने वाले की नौकरी देता है।


    परिचर्चा के दौरान अभिनेता सिमोन-एल-बजून ने पत्रकारो से कहा कि इस भूमिका को निभाने के लिए उन्होंने काफी तैयारी की। उन्होंने शरणार्थी स्वागत संघ में अनुवादक और स्वंयसेवक के रूप में काम किया। इससे उन्हें शिविर में आने वाले शरणार्थी की कहानियो के बारे में पता चला और उनसे बातचीत करने का एक अवसर मिला।


    48वें भारतीय अंतरराष्‍ट्रीय फिल्‍म महोत्‍सव का आयोजन गोवा में 20 नवम्‍बर , 2017 से 28 नवम्‍बर तक किया जा रहा है। आईएफएफआई भारत का सबसे बड़ा और एशिया का सबसे पुराना फिल्‍म महोत्‍सव है जिसकी बदौलत इसे विश्‍व के सर्वाधिक प्रतिष्ठित महोत्‍सवों में सम्मिलित किया जाता है।


    *****


    वीके/एजे/एमएस–5581

    
    
    (Release ID: 1510737) Visitor Counter : 5