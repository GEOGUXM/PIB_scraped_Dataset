      मंत्रिमण्‍डल

      मंत्रिमंडल ने आतंकवाद और संगठित अपराध से निपटने में सहयोग के लिए भारत-रूस करार पर हस्‍ताक्षर करने की मंजूरी दी
      Posted On: 22 NOV 2017 5:09PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने आतंकवाद के सभी रूपों और संगठित अपराध से निपटने के क्षेत्र में भारत और रूस के बीच सहयोग के लिए एक करार पर हस्‍ताक्षर करने के लिए अपनी मंजूरी दी है।


    इस करार पर गृहमंत्री के नेतृत्‍व में दिनांक 27 से 29 नवंबर, 2017 को रूस में भारतीय प्रतिनिधिमंडल की आगामी यात्रा के दौरान हस्‍ताक्षर होना प्रस्‍तावित है।


    पृष्‍ठभूमि:


    भारत और रूस का आपसी हितों के मामलों संबंधी अंतर्राष्‍ट्रीय मंचों पर निकट सहयोग का सुदीर्घ इतिहास है। विश्‍वभर में बढ़ते आतंकवाद और संगठित अपराध को ध्‍यान में रखते हुए सभी देशों के लिए आतंकवाद के सभी रूपों से निपटने के लिए एक साथ मिलकर काम करना अनिवार्य है। प्रस्तावित करार, जो अक्तूबर, 1993 के करार का स्थान लेगा, वह सुरक्षा के क्षेत्र में उपार्जित किए गए लाभों को एकत्र करने की दिशा में एक कदम है और यह नए एवं उभरते हुए जोखिमों और खतरों से संयुक्त रूप से निपटने का प्रस्ताव रखता है। इस करार के माध्यम से सूचना, विशेषज्ञता, बेहतर प्रथाओं के आदान-प्रदान और साझाकरण से भारत और रूस के बीच आपसी संबंधों को मजबूती मिलेगी।


    *****


    अतुल तिवारी/शाहबाज़ हसीबी/बाल्‍मीकि महतो/हरीश जैन/तारा

    
    
    (Release ID: 1510472) Visitor Counter : 20