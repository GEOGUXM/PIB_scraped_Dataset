      ഉരുക്ക് മന്ത്രാലയം

      #മൈലവ്സ്റ്റീല്‍ ഐഡിയ ചാലഞ്ചിന് തുടക്കം
      Posted On: 15 NOV 2017 5:50PM by PIB Thiruvananthpuram


    
    ഉരുക്ക് വ്യവസായവുമായി ബന്ധപ്പെട്ട പുതിയ ബിസിനസ് ആശയങ്ങള്‍ യാഥാര്‍ത്ഥ്യമാക്കുന്നതിന് സാമ്പത്തിക സഹായം നല്‍കുന്ന #മൈലവ്സ്റ്റീല്‍ ഐഡിയ ചാലഞ്ചിന് തുടക്കമായി. സ്റ്റാര്‍ട്ട് അപ്പ് ഇന്ത്യ, സ്റ്റാന്‍ഡ് അപ്പ് ഇന്ത്യ പ്രോത്സാഹിപ്പിക്കുന്നതിന്റെ ഭാഗമാണ് ചാലഞ്ച്. ന്യൂഡല്‍ഹിയിലെ പ്രഗതി മൈതാനത്ത് നടക്കുന്ന ഇന്ത്യ ഇന്റര്‍നാഷണല്‍ ട്രേഡ് ഫെയറില്‍ ഉരുക്ക് മന്ത്രാലയത്തിന്റെ പവലിയന്‍ ഉദ്ഘാടനം ചെയ്യവേ കേന്ദ്ര ഊരുക്ക് മന്ത്രി ശ്രീ ചൗധരി ബീരേന്ദര്‍ സിങ്ങാണ് പുതിയ പദ്ധതി സംബന്ധിച്ച പ്രഖ്യാപനം നടത്തിയത്.
    ഉരുക്ക് വ്യവസായവുമായി ബന്ധപ്പെട്ട മികച്ച മൂന്ന് ആശയങ്ങള്‍ക്ക് യഥാക്രമം അഞ്ച് ലക്ഷം രൂപ, മൂന്ന് ലക്ഷം രൂപ, രണ്ട് ലക്ഷം രൂപ എന്ന നിരക്കില്‍ ഒറ്റത്തവണ സാമ്പത്തിക സഹായം ലഭിക്കും. ഉരുക്ക് മന്ത്രാലയം സെക്രട്ടറി ഡോ. അരുണ ശര്‍മ്മ, സെയില്‍ ചെര്‍മാന്‍ ശ്രീ പി. കെ. സിങ്ങ്, ആര്‍ഐഎന്‍എല്‍ ചെയര്‍മാന്‍ ശ്രീ പി. മധുസൂദന്‍, മെകോണ്‍ ചെയര്‍മാന്‍ ശ്രീ അതുല്‍ ഭട്ട് തുടങ്ങിയവര്‍ ചടങ്ങില്‍ പങ്കെടുത്തു.
    

    
    (Release ID: 1509642) Visitor Counter : 5