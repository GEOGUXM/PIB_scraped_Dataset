      പെട്രോളിയം, പ്രകൃതി വാതക മന്ത്രാലയം

      അസംസ്‌കൃത എണ്ണവില കുറഞ്ഞു
      Posted On: 29 NOV 2017 6:14PM by PIB Thiruvananthpuram

      അസംസ്‌കൃത എണ്ണയുടെ ഇന്ത്യയ്ക്കു ബാധകമായ അന്താരാഷ്ട്ര വില ബാരലിന് 61.92 ഡോളറായി കുറഞ്ഞു. 2017 നവംബര്‍ 28-ലെ നിരക്കാണിത്. തൊട്ടു മുന്‍ വിപണന ദിവസമായ 2017 നവംബര്‍ 27-ന് എണ്ണവില 61.95 ഡോളര്‍ ആയിരുന്നു. പെട്രോളിയം പ്രകൃതി വാതക മന്ത്രാലയത്തിനു കീഴിലുള്ള പെട്രോളിയം പ്ലാനിങ് ആന്റ് അനാലിസിസ് സെല്‍ ആണ് ഇന്ന് ഈ കണക്ക് പുറത്തു വിട്ടത്.
      രൂപ നിരക്കിലും അസംസ്‌കൃത എണ്ണവില ബാരലിന് 3988.73 രൂപയായി കുറഞ്ഞു. 2017 നവംബര്‍ 27-ന് എണ്ണവില ബാരലിന് 4008.03 രൂപ ആയിരുന്നു. രൂപ-ഡോളര്‍ വിനിയമ നിരക്കില്‍ രൂപയുടെ മൂല്യം 2017 നവംബര്‍ 27-ന് 64.69 രൂപയായിരുന്നത് നവംബര്‍ 28-ന് 64.42 രൂപയായി.
    
    
    (Release ID: 1511298) Visitor Counter : 3