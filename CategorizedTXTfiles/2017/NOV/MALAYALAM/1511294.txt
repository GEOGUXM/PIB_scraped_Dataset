      തെരഞ്ഞെടുപ്പ് കമ്മീഷന്‍

      ഗുജറാത്ത് നിയമസഭയിലേക്കുള്ള ആദ്യഘട്ട തിരഞ്ഞെടുപ്പ് ഡിസംബര്‍ 9 ന്
      Posted On: 29 NOV 2017 7:07PM by PIB Thiruvananthpuram


    ഗുജറാത്ത് നിയമസഭയിലേക്കുള്ള ആദ്യഘട്ട തിരഞ്ഞെടുപ്പ് ഡിസംബര്‍ 9ന് നടക്കും. 182 നിയമസഭാ സീറ്റുകളില്‍ 89 സീറ്റുകളിലേക്കാണ് ആദ്യം ഘട്ടത്തില്‍ തെരഞ്ഞെടുപ്പ് നടത്തുന്നത്. 1,11,05,933 പുരുഷ വോട്ടര്‍മാരും 1,01,25,472 സ്ത്രീ വോട്ടര്‍മാരും 247 മൂന്നാംലിംഗ വോട്ടര്‍മാരുമടക്കം 2,12,31,652 പേര്‍ തങ്ങളുടെ സമ്മതിദാനാവകാശം വിനിയോഗിക്കും. 29 എന്‍ആര്‍ഐ വോട്ടര്‍മാരും, 6,1014 സര്‍വ്വീസ് വോട്ടര്‍മാരും ഇതില്‍ ഉള്‍പ്പെടുന്നു. രാവിലെ എട്ടു മണി മുതല്‍ വൈകിട്ട് 5 മണിവരെയാണ് തെരഞ്ഞെടുപ്പ്. 4 ചതുരശ്ര കിലോമീറ്റര്‍ വിസ്തീര്‍ണ്ണമുള്ള കരഞ്ച് നിയമസഭാ മണ്ഡലമാണ് ചെറിയ മണ്ഡലം. 6,278 ചതുരശ്ര കിലോമീറ്റര്‍ വിസ്തീര്‍ണമുള്ള അബ്ദാസയാണ് വലിയ നിയമസഭാ മണ്ഡലം.


    24,689 പോളിങ്ങ് സ്‌റ്റേഷനുകളിലായി 27,158 ഇലക്ടോണിക് വോട്ടിങ്ങ് യന്ത്രങ്ങള്‍ സജ്ജമാക്കിയിട്ടുണ്ട്.


    977 സ്ഥാനാര്‍ത്ഥികളാണ് ആദ്യഘട്ടത്തില്‍ ജനവിധി തേടുന്നത്. ഇതില്‍ 920 പേര്‍ പുരുഷന്മാരും, 57 പേര്‍ സ്ത്രീകളുമാണ്. ജാംനഗര്‍ റൂറല്‍ മണ്ഡലത്തിലാണ് കൂടുതല്‍ സ്ഥാനാര്‍ത്ഥികള്‍ മത്സരരംഗത്തുള്ളത- 27 പേര്‍. കുറവ് ജഗാദിയ (എസ്ടി), ഗന്ധേവി (എസ്ടി) മണ്ഡലങ്ങളിലാണ് -3 പേര്‍ വീതം.


    ബിജെപി 89 സീറ്റില്‍ മത്സരിക്കുന്നു. ഇന്ത്യന്‍ നാഷണല്‍ കോണ്‍ഗ്രസ്സ് 87 സീറ്റിലും ബഹുജന്‍ സമാജ് പാര്‍ടി 64 സീറ്റിലും, എന്‍സിപി 30 സീറ്റിലും ശിവസേന 25 സീറ്റിലും, ആം ആദ്മി പാര്‍ടി 21 സീറ്റിലും മത്സരിക്കുന്നു. ജനതാദള്‍ (യുണൈറ്റഡ്) 14 സീറ്റിലും, സമാജ് വാദി പാര്‍ട്ടി 4 സീറ്റിലും, സിപിഐഎം 2 സീറ്റിലും സിപിഐ ഒരു സീറ്റിലും ജനവിധി തേടുന്നു. 433 സ്വതന്ത്ര സ്ഥാനാര്‍ത്ഥികളും മത്സര രംഗത്തുണ്ട്.
    GK MRD – 896

    
    
    (Release ID: 1511294) Visitor Counter : 3