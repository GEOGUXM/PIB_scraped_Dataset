      ഭവന, നഗരദാരിദ്ര ലഘൂകരണ മന്ത്രാലയം

      മികച്ച നഗര ഗതാഗത സംരംഭത്തിനുള്ള കേന്ദ്ര ഗവണ്‍മെന്റ് അവാര്‍ഡ് കൊച്ചിക്ക്
      Posted On: 06 NOV 2017 5:23PM by PIB Thiruvananthpuram


    മികച്ച നഗര ഗതാഗത സംരംഭത്തിനുള്ള കേന്ദ്ര ഭവനനിര്‍മ്മാണ, നഗരകാര്യ മന്ത്രാലയത്തിന്റെ പുരസ്‌ക്കാരത്തിന് കൊച്ചിയെ തിരഞ്ഞെടുത്തു. മെട്രോ റെയില്‍ പദ്ധതി ഏറ്റവും വേഗത്തില്‍ പൂര്‍ത്തീകരിച്ചതിലും മെട്രോയെ ജല ഗതാഗതം ഉള്‍പ്പെടെയുള്ള മറ്റ് ഗതാഗത മാര്‍ഗ്ഗങ്ങളുമായി സംയോജിപ്പിച്ചതിലും കൊച്ചി കാഴ്ച വച്ച മികവ് പരിഗണിച്ചാണ് പുരസ്‌ക്കാരം. റോഡ് സുരക്ഷ മെച്ചപ്പെടുത്തുന്നതിനുള്ള സിറ്റി പോലീസ് സംരംഭങ്ങളുടെ വിഭാഗത്തില്‍ തിരുവനന്തപുരത്തിന് മികച്ച പെര്‍ഫോര്‍മര്‍ പുരസ്‌ക്കാരവും ലഭിച്ചു.
    87 ശതമാനം സ്വകാര്യ വാഹന, ഓട്ടോ റിക്ഷാ ഉപയോക്താക്കളെ സിറ്റി ബസുകളിലേക്ക് ആകര്‍ഷിച്ചതിന് സൂരട് മുനിസിപ്പല്‍ കോര്‍പ്പറേഷനെ മികച്ച സിറ്റി ബസ് സര്‍വീസ് പുരസ്‌ക്കാരത്തിന് തിരഞ്ഞെടുത്തു. മികച്ച നോണ്‍ മോട്ടോറൈസ്ഡ് ട്രാന്‍സ്‌പോര്‍ട്ട് പുരസ്‌ക്കാരം മൈസൂരുവിലെ പബ്ലിക് ബൈസൈക്കിള്‍ ഷെയറിങ്ങിന് ലഭിച്ചു. ഹൈദരാബാദില്‍ നടന്ന ത്രിദിന അര്‍ബന്‍ മൊബിലിറ്റി കോണ്‍ഫറന്‍സിന്റെ സമാപന ദിനത്തിലാണ് മികച്ച നഗര ഗതാഗത രീതികള്‍ക്കുള്ള പുരസ്‌ക്കാരങ്ങള്‍ കേന്ദ്ര ഭവനനിര്‍മ്മാണ, നഗരകാര്യ മന്ത്രാലയം പ്രഖ്യാപിച്ചത്.

    
    
    (Release ID: 1508372) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in