      ശാസ്ത്ര സാങ്കേതിക മന്ത്രാലയം

      ദേശീയ സംരംഭകത്വ പുരസ്‌ക്കാരം ഡോ. രേണു സ്വരൂപിന് സമ്മാനിച്ചു
      Posted On: 10 NOV 2017 4:38PM by PIB Thiruvananthpuram


    
    കേന്ദ്ര ശാസ്ത്ര സാങ്കേതിക മന്ത്രാലയത്തിനു കീഴിലുള്ള ബയോടെക്‌നോളജി വകുപ്പിലെ സീനിയര്‍ അഡൈ്വസര്‍ ഡോ. രേണു സ്വരൂപിന് ദേശീയ സംരംഭകത്വ പുരസ്‌ക്കാരം സമ്മാനിച്ചു. മെന്റര്‍(ഗവണ്‍മെന്റ്) വിഭാഗത്തിലാണ് ഡോ. രേണുവിന് പുരസ്‌ക്കാരം ലഭിച്ചത്. കേന്ദ്ര ധനമന്ത്രി ശ്രീ അരുണ്‍ ജെയ്റ്റ്‌ലി ന്യൂഡല്‍ഹിയില്‍ നടന്ന ചടങ്ങില്‍ പുരസ്‌ക്കാരവിതരണം നടത്തി.
    ജനിതകശാസ്ത്രത്തിലും സസ്യ പാലനത്തിലും ഡോക്ടറേറ്റ് നേടിയ ഡോ രേണു നോര്‍വിച്ച് യുകെയിലെ ദ് ജോണ്‍ ഇന്‍സ് സെന്ററില്‍ കോമണ്‍വെല്‍ത്ത് സ്‌കോളര്‍ഷിപ്പോടെയാണ് പോസ്റ്റ് ഡോക്ടറല്‍ പഠനം പൂര്‍ത്തിയാക്കിയത്. 1989ല്‍ ഇന്ത്യയിലെത്തി ബയോ ടെക്‌നോളജി വകുപ്പില്‍ സയന്‍സ് മാനേജറായി ജോലി ആരംഭിച്ചു. 2001ല്‍ ബയോടെക്‌നോളജി മാര്‍ഗ്ഗരേഖ രൂപീകരിക്കാനും, 2007ല്‍ ദേശീയ ബയോടെക്‌നോളജി വികസന പദ്ധതി തയ്യാറാക്കാനും മുഖ്യ പങ്ക് വഹിച്ചു.
    പൊതുമേഖലാ കമ്പനിയായ ബയോടെക്‌നോളജി ഇന്‍ഡസ്ട്രി റിസര്‍ച്ച് അസിസ്റ്റന്‍സ് കൗണ്‍സില്‍ മാനേജിങ്ങ് ഡയറക്ടര്‍ സ്ഥാനവും ഡോ. രേണു വഹിക്കുന്നുണ്ട്. നാഷണല്‍ അക്കാദമി ഓഫ് സയന്‍സസ് ഇന്ത്യ, ദേശീയ സ്ഥാപനങ്ങളുടെയും സര്‍വകലാശാലകളുടെയും കേന്ദ്രങ്ങളുടെയും ഗവേണിങ്ങ് ബോഡി എന്നിവയിലും അംഗമാണ്. 2012ല്‍ ബയോ-സ്‌പെക്ട്രം പേര്‍സണ്‍ ഓഫ് ദ് ഇയര്‍ പുരസ്‌ക്കാരം ലഭിച്ചിട്ടുണ്ട്.

    
    
    (Release ID: 1508963) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in