      കൃഷി മന്ത്രാലയം

      ലോക ഫിഷറീസ് ദിനം ആഘോഷിക്കും
      Posted On: 20 NOV 2017 2:02PM by PIB Thiruvananthpuram


    ലോക ഫിഷറീസ് ദിനം നവംബര്‍ 21 ന് ആഘോഷിക്കും. ന്യൂ ഡല്‍ഹിയിലെ പൂസാ റോഡിലുള്ള ദേശീയ കാര്‍ഷിക ശാസ്ത്ര കേന്ദ്രത്തില്‍ നടക്കുന്ന ആഘോഷ പരിപാടികള്‍ കേന്ദ്ര കൃഷി, കര്‍ഷക ക്ഷേമ മന്ത്രി ശ്രീ. രാധാ മോഹന്‍ സിംഗ് ഉദ്ഘാടനം ചെയ്യും. ദിനാഘോഷങ്ങളോടനുബന്ധിച്ച് നീല വിപ്ലവത്തിന്റെ സാധ്യതകളെ കുറിച്ചും വിവിധ പദ്ധതികളെ കുറിച്ചുമുള്ള ശാസ്ത്ര സമ്മേളനങ്ങള്‍ വിപുലമായ പ്രദര്‍ശനം എന്നിവ ഒരുക്കിയിട്ടുണ്ട്. മത്സ്യ കര്‍ഷകര്‍, മത്സ്യബന്ധന മേഖലയുമായി ബന്ധപ്പെട്ട് പ്രവര്‍ത്തിക്കുന്നവര്‍, ശാസ്ത്രജ്ഞര്‍ തുടങ്ങിയവര്‍ സംബന്ധിക്കും. 2022 ഓടെ കര്‍ഷകരുടെ വരുമാനം ഇരട്ടിക്കും - 'നേട്ടത്തിനുള്ള ദൃഢനിശ്ചയം' എന്നതാണ് ഇക്കൊല്ലത്തെ പ്രമേയം. 1997 നവംബര്‍ 27 ന് 18 രാജ്യങ്ങളില്‍ നിന്നുള്ള മത്സ്യബന്ധന മേഖലയുമായി ബന്ധപ്പെട്ട് പ്രവര്‍ത്തിക്കുന്നവര്‍ ന്യൂ ഡല്‍ഹിയില്‍ ഒത്തുചേര്‍ന്ന് സുസ്ഥിര മത്സ്യബന്ധനത്തിനുള്ള ആഗോള നയരൂപീകരണത്തിനായി ആവശ്യം ഉന്നയിച്ചിരുന്നു. ഈ ദിവസത്തിന്റെ സ്മരണയ്ക്കായിട്ടാണ് എല്ലാ വര്‍ഷവും നവംബര്‍ 21 ലോക ഫിഷറീസ് ദിനമായി ആചരിക്കുന്നത്.

    
    
    (Release ID: 1510311) Visitor Counter : 3