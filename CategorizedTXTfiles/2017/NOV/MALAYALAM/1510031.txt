      PIB Headquarters

      എച്ച്.എല്‍.എല്‍. ചെയര്‍മാനും മാനേജിംഗ് ഡയറക്ടറുമായി ഡോ. ആര്‍.കെ. വത്സ് ചുമതലയേറ്റു
      Posted On: 17 NOV 2017 5:11PM by PIB Thiruvananthpuram


    
    
    കേന്ദ്ര ആരോഗ്യ, കുടുംബക്ഷേമ മന്ത്രാലയത്തിന് കീഴിലുള്ള എച്ച്.എല്‍.എല്‍. ലൈഫ് കെയര്‍ ലിമിറ്റഡിന്റെ (എച്ച്.എല്‍.എല്‍.) ചെയര്‍മാനും മാനേജിംഗ് ഡയറക്ടറുമായി അഡീഷണല്‍ സെക്രട്ടറിയും, സി.ജി.എച്ച്.എസ്. ഡയറക്ടര്‍ ജനറലുമായ ഡോ. രാകേഷ് കുമാര്‍ വത്സ് ഐ.എ.എസ്. ചുമതലയേറ്റു.


    കേന്ദ്ര ഭവന, നഗര ദാരിദ്ര്യ ലഘൂകരണ മന്ത്രാലയത്തിലെ ജോയിന്റ് സെക്രട്ടറി & ഫിനാന്‍ഷ്യല്‍ അഡൈ്വസര്‍, നാഷണല്‍ ബില്‍ഡിംഗ് കണ്‍സ്ട്രക്ഷന്‍ കോര്‍പ്പറേഷന്‍ ലിമിറ്റഡ്, ഹഡ്‌കോ, ഹിന്ദുസ്ഥാന്‍ പ്രീഫാബ് എന്നിവയുടെ ഡയറക്ടര്‍ എന്നീ പദവികളില്‍ അദ്ദേഹം സേവനമനുഷ്ഠിച്ചിട്ടുണ്ട്.


    ഗര്‍ഭനിരോധന ഉപാധികള്‍, ഔഷധങ്ങള്‍, ആശുപത്രികള്‍ക്ക് ആവശ്യമായ ഉല്‍പ്പന്നങ്ങള്‍ തുടങ്ങി വ്യത്യസ്ഥമായ നിരവധി ഉല്‍പ്പന്നങ്ങളുടെ നിര്‍മ്മാതാക്കളാണ് കേന്ദ്ര ആരോഗ്യ, കുടുംബക്ഷേമ മന്ത്രാലയത്തിന് കീഴിലുള്ള മിനി രത്‌ന പൊതുമേഖലാ യൂണിറ്റായ എച്ച്.എല്‍.എല്‍.


    

    
    (Release ID: 1510031) Visitor Counter : 4
    
    
      Read this release in: English