      PIB Headquarters

      ഡിജിറ്റല്‍സാങ്കേതികവിദ്യ പ്രയോജനപ്പെടുത്തുക വഴി 57000 കോടിരൂപ ലാഭിക്കാനായി: കേന്ദ്ര സഹമന്ത്രി ശ്രീ. അര്‍ജുന്‍ രാംമേഘ്‌വാള്‍
      ഒപ്റ്റിക്കല്‍ഫൈബര്‍ പാകുന്നതില്‍കേരളംമാതൃക

      Posted On: 23 NOV 2017 7:52PM by PIB Thiruvananthpuram

    ഡിജിറ്റല്‍സാങ്കേതികവിദ്യകള്‍ പ്രയോജനപ്പെടുത്തി അനര്‍ഹര്‍ക്ക് അനുകൂല്യങ്ങള്‍ ലഭ്യമാവുന്നത് തടഞ്ഞതിലൂടെ രാജ്യത്തിന് 57000 കോടിരൂപ ലാഭിക്കാനായെന്ന്‌കേന്ദ്ര പാര്‍ലമെന്ററികാര്യ, ജല വിഭവ, നദീവികസന, ഗംഗാ പുനരുജ്ജീവന, സഹമന്ത്രി ശ്രീ. അര്‍ജുന്‍ റാംമേഘ്‌വാള്‍ പറഞ്ഞു. വിദ്യാലയങ്ങളിലെഉച്ചഭക്ഷണ പദ്ധതി, പൊതുവിതരണ സമ്പ്രദായം, സബ്‌സിഡികള്‍ എന്നിവ അനര്‍ഹര്‍ക്ക് ലഭ്യമാകുന്നത് കണ്ടെത്തി തടഞ്ഞാണ് ഇത് സാധ്യമായത്. ഡിജിറ്റല്‍വത്കരണം ഭരണ നിര്‍വഹണത്തില്‍സുതാര്യതകൊണ്ടുവരുമെന്നും ശ്രീ. അര്‍ജുന്‍ രാംമേഘ്‌വാള്‍ചൂണ്ടിക്കാട്ടി. തിരുവനന്തപുരത്ത്ഇന്‍സ്റ്റിറ്റ്യൂട്ട് ഓഫ് കമ്പനി സെക്രട്ടറീസ്ഓഫ് ഇന്ത്യയുടെ (ഐ.സി.എസ്.ഐ) നാല്‍പ്പത്തിയഞ്ചാമത്‌ദേശീയ സമ്മേളനത്തില്‍ന്യൂഇന്ത്യ- വിഷന്‍ 2022 എന്ന വിഷയത്തില്‍നടന്ന പാനല്‍ ചര്‍ച്ചയില്‍ പങ്കെടുക്കുകയായിരുന്നു കേന്ദ്ര സഹമന്ത്രി.
    ഡിജിറ്റല്‍ ഇന്ത്യയുടെ ഭാഗമായി നടപ്പിലാക്കുന്ന ഭാരത് നെറ്റ് പദ്ധതിയില്‍ ഒപ്റ്റിക്കല്‍ ഫൈബര്‍ കേബിളുകള്‍ പാകുന്നതില്‍ രാജ്യത്ത് ഏറ്റവും പുരോഗതികൈവരിച്ച കേരളം മറ്റു സംസ്ഥാനങ്ങള്‍ക്ക് മാതൃകയാണെന്ന് ശ്രീ. അര്‍ജുന്‍ രാംമേഘ്‌വാള്‍ചൂണ്ടിക്കാട്ടി. പൂര്‍ണ്ണമായുംസൗരോര്‍ജ്ജം പ്രയോജനപ്പെടുത്തുന്ന കൊച്ചി അന്താരാഷ്ട്ര വിമാനത്താവളവും അനുകരണീയമായ മാതൃകയാണെന്ന് അദ്ദേഹം പറഞ്ഞു.
    ബിസിനസ്‌ചെയ്യല്‍സുഗമമാക്കുന്ന, സങ്കീര്‍ണ്ണമായ നിയമങ്ങളില്ലാത്ത നവ ഇന്ത്യയാണ് 2022 ല്‍ കേന്ദ്ര ഗവണ്‍മെന്റ് ലക്ഷ്യമിടുന്നതെന്ന് ശ്രീ. മേഘ്‌വാള്‍വ്യക്തമാക്കി. ഈയൊരു ലക്ഷ്യത്തോടെയാണ് 50 വര്‍ഷത്തില്‍ക്കൂടുതല്‍ പഴക്കമുള്ള ആദായ നികുതി നിയമം പരിഷ്‌കരിക്കാന്‍ ഗവണ്‍മെന്റ് നടപടികള്‍ തുടങ്ങിയതെന്നുംഅദ്ദേഹംപറഞ്ഞു. വ്യവസായങ്ങള്‍ ആരംഭിക്കുന്നതിന് പരിസ്ഥിതിഅനുമതി നല്‍കുന്നതിനുള്ള നടപടികള്‍ കേന്ദ്ര ഗവണ്‍മെന്റ് ലഘൂകരിച്ചതായുംകേന്ദ്ര സഹമന്ത്രി ചൂണ്ടിക്കാട്ടി.
    ഐ.സി.എസ്.ഐകൗണ്‍സില്‍ അംഗം ശ്രീ. ഗോപാല്‍കൃഷ്ണ അഗര്‍വാള്‍, സംസ്ഥാന ആസൂത്രണ ബോര്‍ഡ് മുന്‍ അംഗം ജി.വിജയരാഘവന്‍, ലണ്ടനിലെ അന്താരാഷ്ട്ര വാലുവേഷന്‍ സ്റ്റാന്‍ഡേര്‍ഡ്‌സ് കൗണ്‍സില്‍ ചീഫ് എക്‌സിക്യൂട്ടീവ് നിക്കോലാസ്താല്‍ബോട്ട് എന്നിവര്‍ ചര്‍ച്ചയില്‍ പങ്കെടുത്തു.

    
    
    (Release ID: 1510717) Visitor Counter : 3