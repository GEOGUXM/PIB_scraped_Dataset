      യു.പി.എസ്.സി

      കമ്പൈന്‍ഡ് ഡിഫന്‍സ് സര്‍വീസസ് പരീക്ഷ 2017: അന്തിമ ഫലം പ്രസിദ്ധീകരിച്ചു
      Posted On: 17 NOV 2017 5:26PM by PIB Thiruvananthpuram


    യൂണിയന്‍ പബ്ലിക് സര്‍വീസ് കമ്മീഷന്‍ ഈ വര്‍ഷം ഫെബ്രുവരിയില്‍ നടത്തിയ കമ്പൈന്‍ഡ് ഡിഫന്‍സ് സര്‍വീസസ് പരീക്ഷയുടേയും സര്‍വീസസ് സെലക്ഷന്‍ ബോര്‍ഡ് നടത്തിയ ഇന്റര്‍വ്യൂകളുടെയും അടിസ്ഥാനത്തില്‍ ഡെറാഡൂണിലെ ഇന്ത്യന്‍ മിലിറ്ററി അക്കാദമി, കേരളത്തിലെ ഏഴിമല നാവിക അക്കാദമി, ഹൈദരാബാദിലെ എയര്‍ഫോഴ്‌സ് അക്കാദമി എന്നിവിടങ്ങളിലേക്ക് പ്രവേശനത്തിന് യോഗ്യത നേടിയവരുടെ പട്ടിക പ്രസിദ്ധീകരിച്ചു. പരീക്ഷാഫലം http://www.upsc.gov.inഎന്ന വെബ്‌സൈറ്റില്‍ ലഭ്യമാണ്. വൈദ്യ പരിശോധനയുടെ ഫലം പരിഗണിക്കാതെയാണ് ഈ പട്ടിക തയാറാക്കിയിരിക്കുന്നത്.


    ഡെറാഡൂണിലെ മിലിറ്ററി അക്കാദമിയില്‍ 150, ഏഴിമലയിലെ നാവിക അക്കാദമിയില്‍ 45, ഹൈദരാബാദിലെ എയര്‍ഫോഴ്‌സ് അക്കാദമിയില്‍ 32 എന്നിങ്ങനെയാണ് നിലവിലുള്ള ഒഴിവുകളുടെ എണ്ണം. മിലിറ്ററി അക്കാദമിയില്‍ 19 സീറ്റുകള്‍ എന്‍.സി.സി 'സി' സര്‍ട്ടിഫിക്കറ്റ് നേടിയിട്ടുള്ളവര്‍ക്ക് (ആര്‍മി വിഭാഗം) സംവരണം ചെയ്തിട്ടുള്ളതാണ്. നാവിക അക്കാദമിയിലെ 6 ഒഴിവുകള്‍ എന്‍.സി.സി 'സി' സര്‍ട്ടിഫിക്കറ്റ് (നേവി) ഉള്ളവര്‍ക്കായി സംവരണം ചെയ്തിരിക്കുന്നു.


    യോഗ്യത നേടിയ ഉദ്യോഗാര്‍ത്ഥികള്‍ തങ്ങളുടെ പ്രായം, വിദ്യാഭ്യാസ യോഗ്യത എന്നിവ തെളിയിക്കുന്ന സര്‍ട്ടിഫിക്കറ്റുകളുടെ അസലും അവയുടെ സാക്ഷ്യപ്പെടുത്തിയ ശരിപ്പകര്‍പ്പും തങ്ങള്‍ ആദ്യ ചോയ്‌സായി തെരഞ്ഞെടുക്കുന്ന കേന്ദ്രത്തിലേക്ക് (സൈനിക ആസ്ഥാനം/നാവിക ആസ്ഥാനം/വ്യോമ ആസ്ഥാനം) അയക്കണം. മേല്‍വിലാസത്തില്‍ എന്തെങ്കിലും മാറ്റമുണ്ടെങ്കില്‍ അതും അറിയിക്കണം.


    പരീക്ഷാഫലം സംബന്ധിച്ച സംശയ നിവാരണത്തിനായി ഉദ്യോഗാര്‍ത്ഥികള്‍ക്ക് ന്യൂഡല്‍ഹിയിലെ യു.പി.എസ്.സി ഓഫീസിലെ ഗേറ്റ് സി ക്ക് സമീപത്തുള്ള സേവന കേന്ദ്രത്തില്‍ നേരിട്ടോ, 011-23385271/011-23381125/01123098543 എന്നീ നമ്പറുകളിലോ ബന്ധപ്പെടാം. പ്രവൃത്തി ദിവസങ്ങളില്‍ രാവിലെ 10 മുതല്‍ വൈകിട്ട് 5 മണിവരെ ഈ സൗകര്യം ലഭ്യമാണ്.

    
    
    (Release ID: 1510040) Visitor Counter : 4