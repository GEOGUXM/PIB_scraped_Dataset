      പാര്‍ലമെന്ററികാര്യ മന്ത്രാലയം

      പാര്‍ലമെന്റിന്റെ ശീതകാല സമ്മേളനം 2017 ഡിസംബര്‍ 15 മുതല്‍ 2018 ജനുവരി 05 വരെ
      Posted On: 24 NOV 2017 4:44PM by PIB Thiruvananthpuram


    പാര്‍ലമെന്റിന്റെ ശീതകാല സമ്മേളനം 2017 ഡിസംബര്‍ 15 മുതല്‍ 2018 ജനുവരി 05 വരെ നടത്താന്‍ പാര്‍ലമെന്ററി കാര്യങ്ങള്‍ക്കുള്ള മന്ത്രിസഭാ സമിതി ശുപാര്‍ശ ചെയ്തു. 22 ദിവസങ്ങളിലായി ആകെ 14 സിറ്റിങ്ങുകള്‍ ഈ സമ്മേളനത്തിലുണ്ടാകുമെന്ന് മന്ത്രിസഭാ സമിതിയുടെ യോഗത്തിന് ശേഷം പാര്‍ലമെന്ററികാര്യ മന്ത്രി ശ്രീ അനന്ത്കുമാര്‍ പറഞ്ഞു. കേന്ദ്ര ആഭ്യന്തര മന്ത്രി ശ്രീ രാജ്‌നാഥ് സിങ്ങിന്റെ അധ്യക്ഷതയിലായിരുന്നു മന്ത്രിസഭാ സമിതിയുടെ യോഗം. സംസ്ഥാനങ്ങളിലെ അസംബ്ലി തിരഞ്ഞെടുപ്പും സമ്മേളനവും ഒരേ സമയത്ത് വരുത്തത് ഒഴിവാക്കുന്ന വിധത്തില്‍ പാര്‍ലമെന്റ് സമ്മേളനത്തിന്റെ തീയതി തീരുമാനിക്കുന്നത് ഇതാദ്യമായിട്ടല്ലെന്ന് ശ്രീ അനന്ത്കുമാര്‍ പറഞ്ഞു. വിവിധ ഗവണ്‍മെന്റുകള്‍ മുന്‍പ് പല അവസരങ്ങളിലും ഈ രീതി സ്വീകരിച്ചിട്ടുണ്ട്. പ്രധാനപ്പെട്ട ബില്ലുകളില്‍ ക്രിയാത്മക ചര്‍ച്ചകള്‍ നടത്താനും പാര്‍ലമെന്റിന്റെ ഇരുസഭകളുടെയും സുഗമമായ പ്രവര്‍ത്തനം ഉറപ്പുവരുത്തുന്നതിനും മന്ത്രി എല്ലാ രാഷ്ട്രീയ പാര്‍ട്ടികളോടും അഭ്യര്‍ത്ഥിച്ചു. ജിഎസ്ടി ഓര്‍ഡിനന്‍സ്, പാപ്പര്‍ നിയമഭേദഗതി ഓര്‍ഡിനന്‍സ്, ഇന്ത്യന്‍ ഫോറസ്റ്റ് ഓര്‍ഡിനന്‍സ് എന്നിവ നിയമമാക്കുന്നതിനുള്ള ബില്ലുകള്‍ ശീതകാല സമ്മേളനത്തില്‍ അവതരിപ്പിക്കും.


    
    IE/BSN

    
    
    (Release ID: 1510792) Visitor Counter : 4