      ഭവന, നഗരദാരിദ്ര ലഘൂകരണ മന്ത്രാലയം

      പ്രധാനമന്ത്രി ആവാസ് യോജനയ്ക്ക് കീഴില്‍ നഗരങ്ങളില്‍ 30,76 ലക്ഷം വീടുകള്‍ അനുവദിച്ചു
      
      15.65 ലക്ഷം വീടുകള്‍ നിര്‍മ്മാണത്തിന്റെ വിവിധ ഘട്ടങ്ങളില്‍
      ദൗത്യം ആരംഭിച്ചതു മുതല്‍ നിര്‍മ്മിച്ചത് 4.13 ലക്ഷം വീടുകള്‍

      Posted On: 24 NOV 2017 11:22AM by PIB Thiruvananthpuram

    നഗരങ്ങളില്‍ പ്രധാനമന്ത്രി ആവാസ് യോജന (പിഎംഎവൈ)ക്ക് 2015 ജൂണ്‍ 25ന് തുടക്കമിട്ടതുമുതല്‍ ഇതുവരെ 30.76 ലക്ഷം വീടുകള്‍ക്ക് അനുമതി നല്‍കിയതായി കേന്ദ്ര ഭവന നഗരകാര്യ സഹമന്ത്രി (സ്വതന്ത്രചുമതല) ശ്രീ. ഹര്‍ദ്ദീപ് സിംഗ് പുരി പറഞ്ഞു. നിലവില്‍ 15.65 ലക്ഷം വീടുകള്‍ നിര്‍മ്മാണത്തിന്റെ വിവിധ ഘട്ടങ്ങളിലാണെന്നും ദൗത്യം ആരംഭിച്ചത് മുതല്‍ 4.13 ലക്ഷം വീടുകള്‍ നിര്‍മ്മിച്ചതായും അദ്ദേഹം പറഞ്ഞു.


    പ്രധാനമന്ത്രി ആവാസ് യോജന (നഗരം), സ്വച്ഛ് ഭാരത് മിഷന്‍ (നഗരം) എന്നിവയിലൂടെ നഗര ദൗത്യങ്ങള്‍ ത്വരിതപ്പെടുത്തുന്നതിനെക്കുറിച്ചുള്ള ദേശീയ ശില്‍പശാല ന്യൂ ഡല്‍ഹിയില്‍ ഉദ്ഘാടനം ചെയ്യുകയായിരുന്നു ശ്രി. ഹര്‍ദ്ദീപ് സിംഗ് പുരി.


    ഭൗതികരൂപത്തിലും, ജനസംഖ്യാപരമായും സാമൂഹിക- സാമ്പത്തിക വൈവിധ്യങ്ങളാലും ഇന്ത്യയിലെ നഗരങ്ങള്‍ പരിവര്‍ത്തനത്തിന്റെ പാതയിലാണെന്നും കേന്ദ്ര സഹമന്ത്രി കൂട്ടിച്ചേര്‍ത്തു. ദേശീയ വികസനത്തില്‍ നഗരങ്ങള്‍ക്കുള്ള പങ്കും അവരുടെ ആഗോളബന്ധങ്ങളും മുമ്പെങ്ങുമില്ലാത്ത വിധം നഗരവികസനം ആവശ്യപ്പെടുന്നുവെന്നും അതുകൊണ്ടുതന്നെ ഭവനമേഖല സാമ്പത്തിക വളര്‍ച്ചയുടെ സ്രോതസാണെന്നും അദ്ദേഹം പറഞ്ഞു.


    തൊഴിലുല്പാദനത്തിലൂടെയും, നികുതിയിലും വേതനത്തിലും വര്‍ധനവുണ്ടാക്കുന്നതിലൂടെയും ജീവിതനിലവാരം മെച്ചപ്പെടുത്തി സമ്പദ് വ്യവസ്ഥയില്‍ ഭവനനിര്‍മ്മാണമേഖല നിര്‍ണ്ണായക പങ്കുവഹിക്കുന്നതായും അദ്ദേഹം ചൂണ്ടിക്കാട്ടി.
    കേന്ദ്ര ഭവന നഗരകാര്യ സെക്രട്ടറി ശ്രീ. ദുര്‍ഗ ശങ്കര്‍ മിശ്ര, വിവിധ സംസ്ഥാനങ്ങളില്‍ നിന്നുള്ള ഉദ്യോഗസ്ഥര്‍, വ്യവസായ സമിതികള്‍ എന്നിവരും ശില്‍പശാലയില്‍ പങ്കെടുത്തു.


    

    
    (Release ID: 1510941) Visitor Counter : 3