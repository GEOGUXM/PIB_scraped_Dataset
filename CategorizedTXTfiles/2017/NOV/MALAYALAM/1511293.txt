      സാംസ്‌കാരിക മന്ത്രാലയം

      ഇന്ത്യ - അഫ്ഗാന്‍ സാംസ്‌കാരിക ഉത്സവത്തിന്‍ ന്യൂ ഡല്‍ഹിയില്‍ തുടക്കമായി
      Posted On: 29 NOV 2017 7:06PM by PIB Thiruvananthpuram


    മൂന്ന് ദിവസത്തെ ഇന്ത്യ - അഫ്ഗാന്‍ സാംസ്‌കാരിക ഉത്സവം കേന്ദ്ര സാംസ്‌കാരിക സഹമന്ത്രി (സ്വതന്ത്ര ചുമതല) ഡോ. മഹേഷ് ശര്‍മ്മയും, അഫ്ഗാനിസ്ഥാനിലെ സാംസ്‌ക്കാരിക ഇന്‍ഫര്‍മേഷന്‍ മന്ത്രി പ്രൊഫ. മുഹമ്മദ് റസൂല്‍ ബാവാരിയും ചേര്‍ന്ന ഉദ്ഘാടനം ചെയ്തു.


    സംഗീതം, കല, വാസ്തു ശില്‍പ്പം, ഭാഷ, സംസ്‌കാരികം, ഭക്ഷണം തുടങ്ങിയ വ്യത്യസ്ത മേഖലയില്‍ ഇന്ത്യയും അഫ്ഗാനിസ്ഥാനും തമ്മില്‍ യുഗങ്ങളായി ആഴത്തില്‍ വേരൂന്നിയ ബന്ധമാണെന്ന് ഡോ. മഹേഷ് ശര്‍മ്മ പറഞ്ഞു. അഫ്ഗാന്‍ ശാസ്ത്രീയ സംഗീത രംഗത്തെ വിഖ്യാത സംഗീതജ്ഞന്‍ ഉസ്താദ് സറഹാംഗിനെപ്പോലുള്ളവര്‍ പട്യാല ഖരാനയില്‍ പരിശീലനം നേടിയപ്പോള്‍, ബോളിവുഡിലെ ഇന്ത്യന്‍ സംഗീതം അഫ്ഗാന്‍ വീടുകളില്‍ അലയടക്കുന്നുണ്ടെന്ന് അദ്ദേഹം ചൂണ്ടിക്കാട്ടി. ഇരുരാജ്യങ്ങളും പങ്കിടുന്ന ബുദ്ധ പൈതൃകത്തിന്റെ ഏറ്റവും നല്ല ഉദാഹരണമാണ് ബാമിയാന്‍ പ്രവശ്യയെന്ന് ഡോ. മഹേഷ് ശര്‍മ്മ പറഞ്ഞു. ഗുരുദേവ് രവീന്ദ്ര നാഥ് ടാഗൂറിന്റെ കാബൂളിവാല ഇന്ത്യാക്കാരെയും സത്യസന്ധരും, വിശാല ഹൃദയരുമായ അഫ്ഗാന്‍ ജനതയെയും തമ്മില്‍ കൂടുതല്‍ അടുപ്പിച്ചതായും അദ്ദേഹം ചൂണ്ടിക്കാട്ടി.


    അഫ്ഗാന്‍ സമൂഹത്തിന്റെ വൈജാത്യത്തിനും സഹിഷ്ണതയ്ക്കുമുള്ള തെളിവാണ് കാബൂളിലുള്ള നാല് ഗുരുദ്വാരകളും, രണ്ട് ക്ഷേത്രവുമെന്ന് സാംസ്‌കാരിക മന്ത്രി പറഞ്ഞു.


    മൂന്ന് ദിവസത്തെ സാംസ്‌കാരിക ഉത്സവത്തിന്റെ ഭാഗമായി ഇന്ത്യയിലെയും അഫ്ഗാനിസ്ഥാനിലെയും കലാകാരന്മാര്‍ അണിനിരക്കുന്ന കലാസാംസ്‌കാരിക പ്രകടനങ്ങള്‍ കരകൗശല പ്രദര്‍ശനം, , ഭക്ഷ്യമേള തുടങ്ങിയ സംഘടിപ്പിച്ചിട്ടുണ്ട്.
    ND MRD – 895

    
    
    (Release ID: 1511293) Visitor Counter : 3