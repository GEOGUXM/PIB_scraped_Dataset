      PIB Headquarters

      ശ്രീചിത്രയില്‍നവീന ആന്‍ജിയോഗ്രാഫിലബോറട്ടറിഉത്ഘാടനംചെയ്തു
      Posted On: 23 NOV 2017 7:26PM by PIB Thiruvananthpuram


    കേന്ദ്ര ആരോഗ്യകുടുംബക്ഷേമവകുപ്പിന് കീഴിലുള്ള തിരുവനന്തപുരത്തെ ശ്രീചിത്രമെഡിക്കല്‍ ഇന്‍സ്റ്റിറ്റ്യൂട്ടില്‍ ഇന്റര്‍വെന്‍ഷണല്‍ റേഡിയോളജി വിഭാഗത്തില്‍ നവീന ഡിജിറ്റല്‍ സബ്ട്രാക്ഷന്‍ ആന്‍ജിയോഗ്രാഫി ലബോറട്ടറിയുടെഉത്ഘാടനം ഇന്‍സ്റ്റിട്യൂട്ട് ഡയറക്ടര്‍ഡോ. ആശ കിഷോര്‍ നിര്‍വ്വഹിച്ചു.


    അസ്ഥികള്‍ക്കും, സാന്ദ്രമായ സംയുക്തകോശങ്ങള്‍ക്കുമിടയില്‍ രക്തക്കുഴലുകള്‍ വ്യക്തമായികാണുന്നതിന് ഇന്റര്‍വെന്‍ഷണല്‍ റേഡിയോളജിയില്‍ ഉപയോഗിക്കുന്ന ഒരു ഫ്‌ളൂറോസ്‌ക്കോപ്പി സാങ്കേതികവിദ്യയാണ് ഡിജിറ്റല്‍ സ്ബ്ട്രാക്ഷന്‍ ആന്‍ജിയോഗ്രാഫി. ഇപ്പോള്‍തന്നെ 4000 ത്തിലധികംരോഗികള്‍ക്ക് ഔട്ടപേഷ്യന്റ്‌വിഭാഗത്തിലും 1200 ലധികംരോഗികള്‍ക്ക് ഇന്‍പേഷ്യന്റ്‌വിഭാഗത്തിലുംചികിത്സ നല്‍കുന്ന ന്യൂറോ ഇന്റര്‍വെന്‍ഷണല്‍ ഡിജിറ്റല്‍സബ്ട്രാക്ഷന്‍ ആന്‍ജിയോഗ്രാഫിലബോറട്ടറിയും ഇന്റന്‍സീവ് കെയര്‍യൂണിറ്റും ശ്രീചിത്ര ഇന്‍സ്റ്റിറ്റ്യൂട്ടിലുണ്ട്.


    സൂപ്പര്‍സ്‌പെഷ്യാലിറ്റിയില്‍ഡോക്ടര്‍മാരെ പരിശീലിപ്പിക്കുന്നത് കൂടാതെശരീരത്തിന് ഹാനി കുറഞ്ഞരോഗചികിത്സ നല്‍കുന്നതില്‍ ശ്രീചിത്രയുടെഇമേജിങ്ങ് സയന്‍സസ് ആന്റ് ഇന്റര്‍വെന്‍ഷണല്‍ റേഡിയോളജി ഡിവിഷന്‍ മുന്‍നിരയിലാണ്.എക്‌സ്‌റേയുടെസഹായത്തോടെത്വക്കില്‍വളരെചെറിയമുറിവുണ്ടാക്കി ധമനി സംബന്ധമായരോഗങ്ങളും ധമനികളുമായി ബന്ധപ്പെടാത്ത നോണ്‍ വാസ്‌ക്കുലര്‍രോഗങ്ങളും ഇന്റര്‍വെന്‍ഷണല്‍ റേഡിയോളജിയില്‍ചികിത്സിക്കുന്നു. രക്തധമനികളിലൂടെയുംടിഷ്യൂവിലേക്ക് നേരിട്ടും കനം കുറഞ്ഞ കത്തീറ്ററുകളും, ഗൈഡ്‌വയറുകളും കടത്തിയാണ്ചികിത്സ നടത്തുന്നത്. വളരെകുറഞ്ഞ ആശുപത്രിവാസംആവശ്യമുള്ള, അപായസാധ്യതകുറഞ്ഞ, വേദനരഹിതചികിത്സയാണിത്. ദഹനപഥം, ശ്വാസകോശം, ഗര്‍ഭപാത്രംഎന്നിവിടങ്ങളില്‍ നിന്നുംജീവന് അപകടമാവുന്ന രക്തവാര്‍ച്ചയ്ക്കും, അംഗക്ഷതം നിമിത്തമുണ്ടാകുന്ന പരിക്കുകള്‍, പ്രസവം, ശസ്ത്രക്രിയ ഇവകൊണ്ടുണ്ടാകുന്ന രക്തസ്രാവത്തിനും ഇന്റര്‍വെന്‍ഷണല്‍ റേഡിയോളജിചികിത്സകള്‍ പ്രയോജനപ്പെടുത്തുന്നു.


    ചുറ്റിപ്പിണഞ്ഞുകിടക്കുന്ന രക്തധമനികള്‍ അടയ്ക്കല്‍, അടഞ്ഞ ആര്‍ട്ടറികള്‍തുറക്കുന്ന ആന്‍ജിയോപ്‌ളാസ്റ്റി, ആര്‍ട്ടറിയുടെ ഭിത്തി പുനര്‍നിര്‍മ്മിക്കുന്ന അന്യൂറിസംകോയിലിങ്ങ്, സ്‌ട്രോക്ക്മൂലംമസ്തിഷ്‌ക്കത്തിലെരക്തധമനികളിലെ കട്ട പിടിച്ച രക്തം നീക്കംചെയ്യുന്ന മെക്കാനിക്കല്‍ ത്രോംബക്ടമിതുടങ്ങിയവയാണ് ഇന്റര്‍വെന്‍ഷണല്‍ റേഡിയോളജിയില്‍ നടക്കുന്ന മറ്റ്ചികിത്സകള്‍. ശസ്ത്രക്രിയയ്ക്ക് മുമ്പ് ശരീരത്തിലുള്ളവിവിധ ട്യൂമറുകളിലേക്കുള്ളരക്തപ്രവാഹംകുറയ്ക്കുന്നതിനും, റേഡിയോ ഫ്രീക്വന്‍സി തരംഗങ്ങളും, കെമോതെറാപ്യൂട്ടിക്ഏജന്റുകളുംട്യമറുകളിലേക്ക് നേരിട്ട്എത്തിക്കുന്നതിനും ഇന്റര്‍വെന്‍ഷണല്‍ റേഡിയോളജിസഹായിക്കുന്നു.

    
    
    (Release ID: 1510712) Visitor Counter : 3
    
    
      Read this release in: English