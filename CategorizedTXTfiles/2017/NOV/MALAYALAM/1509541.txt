      വാണിജ്യ വ്യവസായ മന്ത്രാലയം

      മൊത്തവില പണപ്പെരുപ്പം ഒരു ശതമാനം വര്‍ദ്ധിച്ചു
      Posted On: 14 NOV 2017 6:06PM by PIB Thiruvananthpuram


    രാജ്യത്തെ മൊത്തവില പണപ്പെരുപ്പം ആറ് മാസത്ത ഉയര്‍ന്ന നിലവാരത്തിലെത്തി. 3.59 ശതമാനമാണ് കഴിഞ്ഞ മാസത്തിലെ (ഒക്‌ടോബര്‍) പണപ്പെരുപ്പം. തൊട്ട് മുന്‍മാസമായ സെപ്റ്റംബറിലാകട്ടെ 2.60 ശതമാനമായിരുന്നു. അതെ സമയം കഴിഞ്ഞ വര്‍ഷം ഒക്‌ടോബറിലെ പണപ്പെരുപ്പം 1.27 ശതമാനമായിരുന്നു.


    ഉള്ളി, മറ്റ് പച്ചക്കറികള്‍ ഉള്‍പ്പെടെയുള്ള ഭക്ഷ്യവസ്തുക്കള്‍ എന്നിവയുടെ വില കുതിച്ചതാണ് പണപ്പെരുപ്പം ഉയരാന്‍ കാരണം.


    ഭക്ഷ്യവസ്തുക്കളുടെ പണപ്പെരുപ്പം ഒക്‌ടോബറില്‍ 4.30 ശതമാനത്തിലെത്തി. പച്ചക്കറിയുടെ വിലക്കയറ്റം സെപ്റ്റംബറില്‍ 15.48 ശതമാനമായിരുന്നെങ്കില്‍ ഒക്‌ടോബറില്‍ ഇത് 36.61 ശതമാനമായി. ഉള്ളിയുടെ വിലക്കയറ്റം കുത്തനെ കൂടി 127.04 ശതമാനമായി. മുട്ട, മാംസം, മത്സ്യം തുടങ്ങിയവയുടേത് 5.67 ശതമാനമായി ഉയര്‍ന്നു.


    അതേ സമയം നിര്‍മ്മിത ഉല്‍പ്പന്നങ്ങളുടെ പണപ്പെരുപ്പം 2.72 ശതമാനത്തില്‍ നിന്ന് 2.62 ശതമാനമായി കുറഞ്ഞു. എന്നാല്‍ ഇന്ധന വിലക്കയറ്റം 9.01 ശതമാനത്തില്‍ നിന്ന് 10.52 ശതമാനമായി വര്‍ദ്ധിക്കുകയും ചെയ്തു.

    
    
    (Release ID: 1509541) Visitor Counter : 3