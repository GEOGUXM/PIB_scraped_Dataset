      വിനോദസഞ്ചാര മന്ത്രാലയം

      അപകടങ്ങള്‍ ഒഴിവാക്കാന്‍ സുരക്ഷാ ചട്ടങ്ങള്‍ കൃത്യമായി പാലിക്കണം : കേന്ദ്ര സഹമന്ത്രി അല്‍ഫോണ്‍സ് കണ്ണന്താനം
      Posted On: 17 NOV 2017 5:24PM by PIB Thiruvananthpuram


    അപകടങ്ങള്‍ ഒഴിവാക്കുന്നതിന് സുരക്ഷാ ചട്ടങ്ങള്‍ കര്‍ശനമായി പാലിക്കണമെന്ന് കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം സംസ്ഥാന മുഖ്യമന്ത്രിമാര്‍ക്ക് അയച്ച കത്തില്‍ ആവശ്യപ്പെട്ടു. ആന്ധ്രാ പ്രദേശിലെ കൃഷ്ണാ നദിയില്‍ അടുത്തിടെയുണ്ടായ ബോട്ട് ദുരന്തത്തില്‍ 21 വിനോദ സഞ്ചാരികള്‍ മരണമടഞ്ഞതിന്റെ പശ്ചാത്തലത്തിലാണ് കേന്ദ്ര സഹമന്ത്രി കത്തയച്ചത്. വിനോദ സഞ്ചാരികളുമായി പോയ ദുരന്തമുണ്ടായ ബോട്ടിന് ലൈസന്‍സോ ലൈഫ് ജാക്കറ്റ് ഉള്‍പ്പെടെയുള്ള സുരക്ഷാ സംവിധാനങ്ങളോ ഇല്ലായിരുന്നതും നിശ്ചിത എണ്ണത്തില്‍ കൂടുതല്‍ ആള്‍ക്കാരെ കയറ്റിയതും കടുത്ത നിയമ ലംഘനമാണെന്നും അദ്ദേഹം ചൂണ്ടിക്കാട്ടി. ഭാവിയില്‍ ഇത്തരം അപകടം ഒഴിവാക്കാന്‍ ആവശ്യമായ ചട്ടങ്ങള്‍ കര്‍ശനമാക്കണമെന്നും കേന്ദ്ര സഹമന്ത്രി കത്തില്‍ നിര്‍ദ്ദേശിച്ചു.

    
    
    (Release ID: 1510037) Visitor Counter : 4