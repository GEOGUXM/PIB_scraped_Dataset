      PIB Headquarters

      റബ്ബര്‍ ബോര്‍ഡില്‍ വിജിലന്‍സ് വാരത്തോടനുബന്ധിച്ച് മത്സരങ്ങള്‍ നടത്തി
      Posted On: 03 NOV 2017 8:24PM by PIB Thiruvananthpuram


    റബ്ബര്‍ ബോര്‍ഡിലെ ഈ വര്‍ഷത്തെ വിജിലന്‍സ് വാരാചരണത്തിന്റെ ഭാഗമായി കോട്ടയത്തും പരിസരത്തുമുള്ള ഹയര്‍സെക്കണ്ടറി സ്‌കൂള്‍ വിദ്യാര്‍ത്ഥികള്‍ക്കും റബ്ബര്‍ ബോര്‍ഡിന്റെ ജീവനക്കാര്‍ക്കുമായി പ്രസംഗ മത്സരങ്ങളും കോളേജ് വിദ്യാര്‍ത്ഥികള്‍ക്കായി പോസ്റ്റര്‍ രചനാമത്സരവും നടത്തി. അഴിമതിരഹിത ഭാരതം- എന്റെ കാഴ്ചപ്പാട് എന്നതായിരുന്നു പ്രസംഗവിഷയം. ഹയര്‍ സെക്കണ്ടറി സ്‌കൂള്‍ വിദ്യാര്‍ത്ഥികള്‍ക്കായുള്ള പ്രസംഗ മത്സരത്തില്‍ മെര്‍ലിന്‍ സാറാ മാത്യു (ഗിരിദീപം ബഥനി സെന്‍ട്രല്‍ സ്‌കൂള്‍, കോട്ടയം) ബെന്‍ വര്‍ഗ്ഗീസ് ചെറിയാന്‍ (വിദാപീഠ്, കോട്ടയം), നാഥാ സുനില്‍ (ഗിരിദീപം ബഥനി സെന്‍ട്രല്‍ സ്‌കൂള്‍, കോട്ടയം) എന്നിവര്‍ യഥാക്രമം ഒന്നും രണ്ടും മൂന്നും സ്ഥാനങ്ങള്‍ നേടി. കോളേജ് വിദ്യാര്‍ത്ഥികള്‍ക്കായുള്ള പോസ്റ്റര്‍ രചനാമത്സരത്തില്‍ എ. അഭിരാമി (ബി.സി.എം. കോളജ്, കോട്ടയം), സാംസണ്‍ ജോസ് (ദേവമാതാ കോളജ്, കുറവിലങ്ങാട്), മുഹമ്മദ് സിറാജുദ്ദീന്‍ (ബസേലിയസ് കോളജ്, കോട്ടയം) എന്നിവര്‍ യഥാക്രമം ഒന്നും രണ്ടും മൂന്നും സ്ഥാനങ്ങള്‍ നേടി. റബ്ബര്‍ബോര്‍ഡ് ജീവനക്കാര്‍ക്കായി നടത്തിയ പ്രസംഗമത്സരത്തില്‍ പി.വി. സുരേഷ് ബാബു, ജി. സുനില്‍ കുമാര്‍, എ.ആര്‍. ജയകുമാര്‍ എന്നിവരാണ് ആദ്യത്തെ മൂന്നു സ്ഥാനങ്ങള്‍ക്ക് അര്‍ഹരായത്.


    ഈ മത്സരങ്ങള്‍ക്കു പുറമേ റബ്ബര്‍ ബോര്‍ഡിലേയും കോട്ടയത്തെ മറ്റു കേന്ദ്രസര്‍ക്കാര്‍ സ്ഥാപനങ്ങളിലേയും ജീവനക്കാര്‍ക്കായി ഒരു ഡിബേറ്റും ബോര്‍ഡ് സംഘടിപ്പിച്ചു. 'അഴിമതിരഹിത ഭാരതത്തിനായി ഇന്ന് നിലവിലുള്ള സംവിധാനങ്ങള്‍ പര്യാപ്തമാണോ, അല്ലയോ?' എന്നതായിരുന്നു വിഷയം. ഈ മത്സരത്തില്‍ എസ്.എന്‍. രമാ ദേവി, അനു മോഹനന്‍ (എച്ച്.എന്‍.എല്‍, വെള്ളൂര്‍) എന്നിവര്‍ ഒന്നാം സ്ഥാനവും പി.വി. സുരേഷ് ബാബു, എ.ആര്‍. ജയകുമാര്‍ (റബ്ബര്‍ബോര്‍ഡ്, കോട്ടയം) എന്നിവര്‍ രണ്ടാം സ്ഥാനവും നേടി. സണ്ണി ലൂക്കോസ് ചെറുകരയായിരുന്നു ഡിബേറ്റില്‍ മോഡറേറ്റര്‍. ഡോ. ബാബു ചെറിയാന്‍, തേക്കിന്‍കാട് ജോസഫ് എന്നിവര്‍ മത്സരത്തില്‍ ജഡ്ജിമാരായിരുന്നു.
    

    
    (Release ID: 1508270) Visitor Counter : 3