      ഊര്‍ജ്ജ മന്ത്രാലയം

      സൗഭാഗ്യ പോര്‍ട്ടല്‍ ആരംഭിച്ചു
      Posted On: 16 NOV 2017 6:22PM by PIB Thiruvananthpuram


    കേന്ദ്ര ഊര്‍ജ്ജ സഹമന്ത്രി ശ്രീ. ആര്‍. കെ. സിങ്ങ് പ്രധാന്‍ മന്ത്രി സഹജ് ബിജ്‌ലി ഹര്‍ ഘര്‍ യോജന- സൗഭാഗ്യ വെബ് പോര്‍ട്ടല്‍ http://saubhagya.gov.in ന്യൂഡല്‍ഹിയില്‍ പ്രകാശനം ചെയ്തു. ഗാര്‍ഹിക വൈദ്യുതീകരണത്തിന്റെ തത്സ്ഥിതി, വൈദ്യുതീകരണത്തില്‍ സംസ്ഥാനങ്ങളില്‍ കൈവരിച്ച പുരോഗതിയും ലക്ഷ്യങ്ങളും, വൈദ്യൂതീകരണത്തിലെ പ്രതിമാസ പുരോഗതി എന്നിവ വെബ്‌പോര്‍ട്ടലിലൂടെ തത്‌സമയാടിസ്ഥാനത്തില്‍ ലഭ്യമാകും. 4 കോടി വീടുകള്‍ വൈദ്യുതീകരിക്കുകയെന്ന ലക്ഷ്യം 2018 ഡിസംബറോടെ കൈവരിക്കാന്‍ കേന്ദ്ര ഗവണ്‍മെന്റ് പ്രതിജ്ഞാബദ്ധമാണെന്ന് ഉദ്ഘാടനം നിര്‍വഹിച്ച ശേഷം മന്ത്രി പറഞ്ഞു. ഇത് ഇന്ത്യന്‍ ജനതയുടെ ജീവിത നിലവാരമുയര്‍ത്തുമെന്നും അദ്ദേഹം പറഞ്ഞു. നഗരങ്ങളിലെയും ഗ്രാമങ്ങളിലെയും ദരിദ്ര കുടുംബങ്ങള്‍ക്ക് സൗജന്യ വൈദ്യുതി നല്‍കുന്നതിനായുള്ള സൗഭാഗ്യ പദ്ധതിയ്ക്ക് 2017 സെപ്തംബര്‍ 25 നാണ് പ്രധാനമന്ത്രി തുടക്കം കുറിച്ചത്. 16,320 കോടി രൂപയാണ് പദ്ധതിയ്ക്ക് ചെലവു വരുമെന്നാണ് കണക്കാക്കുന്നത്.

    
    
    (Release ID: 1509954) Visitor Counter : 7