      ആഭ്യന്തരകാര്യ മന്ത്രാലയം

      ക്വാമി ഏകതാവാരം നവംബര്‍ 19 മുതല്‍ 25 വരെ
      Posted On: 17 NOV 2017 5:23PM by PIB Thiruvananthpuram


    സാമുദായിക സൗഹാര്‍ദ്ദം, ദേശീയോദ്ഗ്രഥനം, ആത്മാഭിമാനം, മിശ്ര സംസ്‌കാരം, ദേശീയത തുടങ്ങിവ പരിപോഷിപ്പിക്കുന്നതിനും ദൃഢപ്പെടുത്തുന്നതിനും ലക്ഷ്യമിട്ട് ഈ മാസം 19 മുതല്‍ 25 വരെ (നവംബര്‍ 19 മുതല്‍ 25)ക്വാമി ഏകതാ വാരമായി (ദേശീയോദ്ഗ്രഥന വാരം) ആചരിക്കും. ഇതിനോടനുബന്ധിച്ച് വിവിധ പരിപാടികള്‍ രാജ്യമൊട്ടാകെ സംഘടിപ്പിച്ചിട്ടുണ്ട്. വിശദാംശങ്ങള്‍ ചുവടെ :


    · നവംബര്‍ 19ന് ദേശീയോദ്ഗ്രഥന ദിനമായി ആചരിക്കും. മതനിരപേക്ഷത, വര്‍ഗ്ഗീയ വിരുദ്ധത, അക്രമരാഹിത്യം എന്നിവയിലൂന്നിക്കൊണ്ടുള്ള യോഗങ്ങള്‍, സിംപോസിയങ്ങള്‍ സെമിനാറുകള്‍ എന്നിവ സംഘടിപ്പിക്കും.
    · നവംബര്‍ 20ന് ന്യൂനപക്ഷ ക്ഷേമദിനമായി ആചരിക്കും. പതിനഞ്ചിനപരിപാടികള്‍ക്ക് ഇതില്‍ പ്രാമുഖ്യം നല്‍കും. ഇടയ്ക്കിടെ ലഹളകള്‍ ഉണ്ടാകുന്ന പ്രദേശങ്ങളില്‍ പ്രത്യേക സാഹോദര്യ ഘോഷയാത്രകള്‍ സംഘടിപ്പിക്കും.
    · നവംബര്‍ 21ന് ഭാഷാ സൗഹാര്‍ദ്ദ ദിനമായി ആചരിക്കും. ഒരോ പ്രദേശത്തെയും ഭാഷാ പൈതൃകത്തെ മറ്റ് പ്രദേശവാസികള്‍ക്ക് മുന്നില്‍ എടുത്തുകാണിക്കുന്നതിനായി പ്രത്യേക സാക്ഷരതാ പരിപാടികളും കവിസമ്മേളനങ്ങളും സംഘടിപ്പിക്കും.
    · നവംബര്‍ 22 ന് ദുര്‍ബല വിഭാഗങ്ങളുടെ ദിനമായി ആചരിക്കും. പട്ടികജാതി പട്ടിക വര്‍ഗ്ഗ വിഭാഗങ്ങള്‍, ദുര്‍ബല വിഭാഗങ്ങള്‍ എന്നിവരിലെ ഭൂരഹിതര്‍ക്ക് മിച്ചഭൂമി നല്‍കുന്നതുമായി ബന്ധപ്പെട്ട വിവിധ ഗവണ്‍മെന്റ് പരിപാടികള്‍ എടുത്തുകാണിക്കുന്നതിനായി യോഗങ്ങളും റാലികളും സംഘടിപ്പിക്കും.
    · നവംബര്‍ 23 ന് സാസ്‌കാരിക ഐക്യദിനമായി ആചരിക്കും. നാനാത്വത്തില്‍ ഏകത്വമെന്ന ഇന്ത്യന്‍ പാരമ്പര്യം കാഴ്ച വയ്ക്കാനും, സാസ്‌കാരിക പരിപാലനം, ഉദ്ഗ്രഥനം എന്നിവ പ്രോത്സാഹിപ്പിക്കുന്നതിനുമായുമുള്ള സാംസ്‌കാരിക പരിപാടികള്‍ സംഘടിപ്പിക്കും.
    · നവംബര്‍ 24 ന് വനിതാ ദിനമായി ആചരിക്കും. ഈ ദിവസത്തില്‍ ഇന്ത്യന്‍ സമൂഹത്തില്‍ സ്ത്രീകള്‍ക്കുള്ള പ്രാധാന്യവും, രാഷ്ട്ര നിര്‍മ്മാണത്തില്‍ സ്ത്രീകള്‍ക്കുള്ള പങ്കും എടുത്തുകാണിക്കും.
    · നവംബര്‍ 25 സംരക്ഷണ ദിനമായി ആചരിക്കും. പരിസ്ഥിതി സംരക്ഷണത്തിന്റെയും ബോധവല്‍ക്കരണത്തിന്റെയും വര്‍ദ്ധിച്ച പ്രാധാന്യം വിളിച്ചോതുന്ന വിവിധ യോഗങ്ങളും പരിപാടികളും സംഘടിപ്പിക്കും.


    സാമുദായിക സൗഹാര്‍ദ്ദം പരിപോഷിപ്പിക്കാനും, നമ്മുടെ രാജ്യത്തിന്റെ വിശാല വീക്ഷണത്തെയും മതനിരപേക്ഷ ഘടനയെയും ഭീഷണികളില്‍ നിന്ന് വിമുക്തമാക്കാനുമുള്ള, സ്വാഭാവിക കരുത്ത് നേടുന്നതിന് ക്വാമി ഏകതാ വാരാചരണം സഹായിക്കും. ബഹുമത-ബഹുസംസ്‌കാര സമൂഹത്തില്‍ സാഹോദര്യം, സഹിഷ്ണുത, സഹവര്‍ത്തിത്വം എന്നീ മൂല്യങ്ങളും, പാരമ്പര്യവും ഊട്ടിയുറപ്പിക്കാനും ഈ വേള അവസരമൊരുക്കും.


    കേന്ദ്ര അഭ്യന്തര മന്ത്രാലയത്തിന് കീഴിലുള്ള സ്വയംഭരണാധികാര സ്ഥാപനമായ നാഷണല്‍ ഫൗണ്ടേഷന്‍ ഫോര്‍ കമ്മ്യൂണല്‍ ഹാര്‍മണി (എന്‍എഫ്‌സിഎച്ച്) ആണ് ക്വാമി ഏകതാ വാരവും, നവംബര്‍ 25ന് സാമുദായിക പതാക ദിനവും ആചരിക്കുന്നത്.

    
    
    (Release ID: 1510036) Visitor Counter : 5