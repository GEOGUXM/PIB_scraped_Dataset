      ഭവന, നഗരദാരിദ്ര ലഘൂകരണ മന്ത്രാലയം

      പി.എം.എ.വൈ. : നഗര പ്രദേശങ്ങളിലെ ഭവനരഹിതര്‍ക്കായി പത്ത് ദശലക്ഷത്തോളം വീടുകള്‍ നിര്‍മ്മിക്കും
      Posted On: 15 NOV 2017 5:45PM by PIB Thiruvananthpuram


    രാജ്യത്ത് നഗര പ്രദേശങ്ങളിലെ ഭവനരഹിതര്‍ക്കായി പത്ത് ദശലക്ഷം വീടുകള്‍ പ്രധാന്‍മന്ത്രി ആവാസ്‌യോജനയിലൂടെ നിര്‍മ്മിക്കാന്‍ ഗവണ്‍മെന്റ് ലക്ഷ്യമിടുന്നതായികേന്ദ്ര പാര്‍പ്പിട, നഗരകാര്യ വകുപ്പ് സഹമന്ത്രി ശ്രീ. ഹര്‍ദീപ് സിംഗ് പുരി പറഞ്ഞു. ന്യൂഡല്‍ഹിയില്‍റിയല്‍ എസ്‌റ്റേറ്റ് മേഖലയുമായി ബന്ധപ്പെട്ട ഒരു സമ്മേളനത്തില്‍ സംസാരിക്കുകയായിരുന്നു അദ്ദേഹം. ഗവണ്‍മെന്റിന്റെകൈവശമുള്ള ഭൂമി ഉപയോഗപ്പെടുത്തി സാമ്പത്തികമായിദുര്‍ബലമായ വിഭാഗങ്ങള്‍, താഴ്ന്ന വരുമാനക്കാര്‍, ഇടത്തരം വരുമാനക്കാര്‍ എന്നിവര്‍ക്ക് വീടു നിര്‍മ്മിക്കാന്‍ സഹായിക്കുകയാണ് പ്രധാന്‍മന്ത്രി ആവാസ്‌യോജനയുടെമുഖ്യ ഊന്നലെന്ന് കേന്ദ്ര മന്ത്രി വ്യക്തമാക്കി. ഈ പദ്ധതിക്കു കീഴില്‍ വീട് നിര്‍മ്മിക്കാനാവശ്യമായ ഭൂമി നല്‍കുന്നതിനു പുറമേ, വീട് നിര്‍മ്മിക്കുന്ന ഓരോവ്യക്തിക്കും സബ്‌സിഡിയും വീടു നിര്‍മ്മാണത്തിനാവശ്യമായ അവശേഷിക്കുന്ന തുക ബാങ്കുകളില്‍ നിന്ന് വായ്പയായി ലഭിക്കുന്നതിനുള്ള സൗകര്യവും ഗവണ്‍മെന്റ്‌ചെയ്യും.കുടുംബത്തിലെ വനിതകളുടെ പേരിലോ, വനിതയുടേയും പുരുഷ അംഗത്തിന്റേയും സംയുക്ത പേരിലോആയിരിക്കും വീടുകള്‍ അനുവദിക്കുക.


    രാജ്യത്തെ തൊഴില്‍സേനയുടെ 6.86 ശതമാനം റിയല്‍ എസ്‌റ്റേറ്റ് മേഖലയിലാണ് പണിയെടുക്കുന്നത് ശ്രീ.ഹര്‍ദീപ് സിംഗ് പുരിചൂണ്ടിക്കാട്ടി. റിയല്‍ എസ്‌റ്റേറ്റ് നിയന്ത്രണ നിയമം ഉപഭോക്താക്കളെശാക്തീകരിക്കുന്നതാണെന്നും ഈ മേഖലയില്‍ ഒരു നിയന്ത്രണ സംവിധാനം കൊണ്ടു വരുമെന്നുംകേന്ദ്ര സഹമന്ത്രി പറഞ്ഞു. റെഗുലേറ്ററി അതോറിറ്റി, അപ്പലേറ്റ്‌ട്രൈബ്യൂണല്‍ എന്നിവസ്ഥാപിക്കാന്‍ സംസ്ഥാനങ്ങള്‍ക്ക് അധികാരം നല്‍കുന്ന ഈ നിയമം ഫെഡറലിസത്തിന്റെ അന്തസത്ത ഉള്‍ക്കൊള്ളുന്നതാണെന്ന് ശ്രീ.ഹര്‍ദീപ് സിംഗ് പുരിവ്യക്തമാക്കി. റിയല്‍ എസ്റ്റേറ്റ് മേഖലയുടെദീര്‍ഘകാലാടിസ്ഥാനത്തിലുള്ള വളര്‍ച്ചയ്ക്ക് ഈ നിയമം കരുത്തേകുമെന്ന് കേന്ദ്ര സഹമന്ത്രി പ്രത്യാശ പ്രകടിപ്പിച്ചു.

    
    
    (Release ID: 1509637) Visitor Counter : 3