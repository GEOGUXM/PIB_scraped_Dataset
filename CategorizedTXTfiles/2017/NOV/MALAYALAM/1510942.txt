      PIB Headquarters

      സ്റ്റാഫ് സെലക്ഷന്‍ കമ്മീഷന്റെ കമ്പൈന്‍ഡ് ഹയര്‍ സെക്കന്‍ഡറി ലെവല്‍ പരീക്ഷക്ക് അപേക്ഷ ക്ഷണിച്ചു
      Posted On: 24 NOV 2017 4:25PM by PIB Thiruvananthpuram


    2017 ലെ സ്റ്റാഫ് സെലക്ഷന്‍ കമ്മീഷന്റെ കമ്പൈന്‍ഡ് ഹയര്‍ സെക്കന്‍ഡറി ലെവല്‍ (പ്ലസ്ടു) പരീക്ഷയ്ക്ക് അപേക്ഷ ക്ഷണിച്ചു. വിവിധ തസ്തികകളിലേക്കുള്ള ഓപ്പണ്‍ കമ്പ്യൂട്ടര്‍ അധിഷ്ഠിത മത്സരപ്പരീക്ഷ പരീക്ഷ 2018 മാര്‍ച്ച് 3 മുതല്‍ 26 വരെ യുള്ള തീയ്യതികളില്‍ രാജ്യമെങ്ങും നടക്കും. ഓണ്‍ലൈന്‍ വഴി മാത്രമേ അപേക്ഷിക്കാവൂ.


    എല്‍ഡിസി/ജെഎസ്എ തസ്തികയില്‍ 898 ഒഴിവുകളും പോസ്റ്റല്‍ അസിസ്റ്റന്റ്, സോര്‍ട്ടിങ്ങ് അസിസ്റ്റന്റ് തസ്തികയില്‍ 2359 ഒഴിവുകളും ഡാറ്റാ എന്‍ട്രി ഓപ്പറേറ്ററുടെ രണ്ടും ഒഴിവുകളും ഉണ്ടാകും.


    2018 ആഗസ്ത് ഒന്നിനകം 18 മുതല്‍ 27 വയസ്സു തികഞ്ഞവര്‍ക്ക് അപേക്ഷിക്കാം. അപേക്ഷകര്‍ 12-ാം ക്ലാസ്സ് വിജയിച്ചിരിക്കണം. കംടോളര്‍ ആന്റ് ഓഡിറ്റര്‍ ജനറല്‍ ഓഫ് ഇന്ത്യ (സിഎ&ജി) തസ്തികയിലേക്ക് സയന്‍സിന് കണക്ക് ഒരു വിഷയമായി പന്ത്രണ്ടാം ക്ലാസ്സ് വിജയിച്ചിരിക്കണം. മുഴുവന്‍ സ്ത്രീ ഉദ്യോഗാര്‍ത്ഥികളെയും സംവരണത്തിനര്‍ഹരായ എസ് സി /എസ് ടി/ വിമുക്തഭടന്മാര്‍ എന്നീ വിഭാഗങ്ങളെയും ഫീസില്‍ നിന്നും ഒഴിവാക്കിയിട്ടുണ്ട്.


    ബംഗളൂരു പോലുള്ള എ ക്ലാസ്സ് നഗരങ്ങളില്‍ 35,000 രൂപ വരെ ശമ്പളം ലഭിക്കും. അപേക്ഷ സമര്‍പ്പിക്കാനുള്ള അവസാന തീയ്യതി ഡിസംബര്‍ 18ന് അഞ്ചുമണിവരെയാണ്. http://www.ss.nic.in എന്ന വെബ്‌സൈറ്റില്‍ http://www.ss.nic.in->Apply->CHSL എന്ന ലിങ്കിലൂടെ ഓണ്‍ലൈന്‍ ആയി അപേക്ഷിക്കാവുന്നതാണ്.


    കൂടുതല്‍ വിവരങ്ങള്‍ക്ക് 08025502520, 9483862020 എന്നീ നമ്പറുകളില്‍ രാവിലെ 10 മണിമുതല്‍ വൈകിട്ട് അഞ്ചുമണി വരെ ബന്ധപ്പെടേണ്ടതാണ്.

    
    
    (Release ID: 1510942) Visitor Counter : 3