      PIB Headquarters

      ഇഗ്നോ 2018 അക്കാഡമിക് സെഷനിലെ പ്രവേശനം
      Posted On: 02 NOV 2017 5:55PM by PIB Thiruvananthpuram


    
    
    ഇന്ദിരാ ഗാന്ധി നാഷണല്‍ ഓപ്പണ്‍ യൂണിവേഴ്‌സിറ്റിയുടെ 2018 ജനുവരിയില്‍ ആരംഭിക്കുന്ന അക്കാഡമിക് സെഷനലിലേക്കുള്ള പ്രവേശനം ആരംഭിച്ചു.


    റൂറല്‍ ഡെവലപ്‌മെന്റ്, കമ്പ്യൂട്ടര്‍ അപ്ലിക്കേഷന്‍, ടൂറിസം സ്റ്റഡീസ്, ഇംഗ്ലീഷ്, ഹിന്ദി, ഫിലോസഫി, ഗാന്ധി ആന്‍ഡ് പീസ് സ്റ്റഡീസ്, എഡ്യൂക്കേഷന്‍, പബ്ലിക് അഡ്മിനിസ്‌ട്രേഷന്‍, എക്കണോമിക്‌സ്, ഹിസ്റ്ററി, പൊളിറ്റിക്കല്‍ സയന്‍സ്, സോഷ്യോളജി, സൈക്കോളജി, അഡള്‍ട്ട് എഡ്യൂക്കേഷന്‍, എക്സ്റ്റന്‍ഷന്‍ ആന്‍ഡ് ഡെവലപ്‌മെന്റ് സ്റ്റഡീസ്, ജെന്‍ഡര്‍ ആന്‍ഡ് ഡെവലപ്‌മെന്റ് സ്റ്റഡീസ്, ഡിസ്റ്റന്‍സ് എഡ്യൂക്കേഷന്‍, ആന്ത്രപ്പോളജി, കോമേഴ്സ്, സോഷ്യല്‍ വര്‍ക്ക്, ഡയറ്റെറ്റിക്‌സ് ആന്‍ഡ് ഫുഡ് സര്‍വീസ് മാനേജ്‌മെന്റ്, കൗണ്‍സെല്ലിങ് ആന്‍ഡ് ഫാമിലി തെറാപ്പി, ലൈബ്രേറി ആന്‍ഡ് ഇന്‍ഫര്‍മേഷന്‍ സയന്‍സ് തുടങ്ങി വിവിധ വിഷയങ്ങളില്‍ ബിരുദ, ബിരുദാനന്തര, പി ജി ഡിപ്ലോമ, ഡിപ്ലോമ, സര്‍ട്ടിഫിക്കറ്റ് പ്രോഗ്രാമുകള്‍, കൂടാതെ പി ജി സര്‍ട്ടിഫിക്കറ്റ്, സര്‍ട്ടിഫിക്കറ്റ്, അപ്രീസിയേഷന്‍ കോഴ്‌സുകള്‍ എന്നിവയും ഇഗ്‌നോ നല്‍കുന്നുണ്ട്.


    10+2 ഔപചാരിക വിദ്യാഭ്യാസം വിജയകരമായി പൂര്‍ത്തിയാക്കാന്‍ സാധിക്കാത്തവര്‍ക്ക് ഉന്നതവിദ്യാഭ്യാസം കരസ്ഥമാകാന്‍ സഹായകമായ 6 മാസം ദൈര്‍ഘ്യം ഉള്ള പാഠ്യപദ്ധതിയായ ബാച്ലര്‍ പ്രെപ്പറേറ്ററി പ്രോഗ്രാം (ബി പി പി) ഇംഗ്ലീഷിലും ഹിന്ദിയിലും കൂടാതെ മലയാളം ഉള്‍പ്പടെയുള്ള പ്രാദേശിക ഭാഷകളിലും ഇഗ്‌നോ നല്‍കിപ്പോരുന്നു. പ്രസ്തുത പാഠ്യപദ്ധതി വിജയകരമായി പൂര്‍ത്തിയാക്കുന്നവര്‍ക്ക് ഇഗ്‌നോയുടെ വിവിധ ഡിഗ്രി പ്രോഗ്രാമുകളിലേയ്ക്ക് പ്രവേശനത്തിനു അപേക്ഷ സമര്‍പ്പിക്കാവുന്നതാണ്.


    ഓണ്‍ലൈന്‍ മുഖേനയാണ് അപേക്ഷ സമര്‍പ്പിക്കേണ്ടത്. അപേക്ഷകള്‍ സമര്‍പ്പിക്കാന്‍ www.onlineadmission.ignou.ac.inഎന്ന വെബ്‌സൈറ്റ് സന്ദര്‍ശിക്കുക
    വിശദവിവരങ്ങള്‍ക്ക് ഇഗ്‌നോ മേഖലാ കേന്ദ്രം, രാജധാനി ബില്‍ഡിംഗ്, കിള്ളിപ്പാലം, കരമന പി ഓ തിരുവനന്തപുരം - 695002 എന്ന വിലാസത്തില്‍ ബന്ധപ്പെടുക. ഫോണ്‍: 0471 - 2344113 / 2344120.

    
    
    (Release ID: 1508073) Visitor Counter : 5
    
    
      Read this release in: English