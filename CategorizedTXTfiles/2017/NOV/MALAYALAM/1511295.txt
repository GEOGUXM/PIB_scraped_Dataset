      ഗ്രാമീണ വികസന മന്ത്രാലയം

      പ്രധാനമന്ത്രി ആവാസ് യോജനക്കു കീഴില്‍ ഒരു വര്‍ഷംകൊണ്ട് 10 ലക്ഷം വീടുകള്‍ നിര്‍മ്മിച്ചു
      Posted On: 29 NOV 2017 7:08PM by PIB Thiruvananthpuram


    പ്രധാനമന്ത്രി ആവാസ് യോജനയ്ക്കു (ഗ്രാമീണ്‍) കീഴില്‍ ഈ വര്‍ഷം നവംബര്‍ വരെയുള്ള കാലയളവില്‍ (2017 നവംബര്‍) 10 ലക്ഷം വീടുകളുടെ നിര്‍മ്മാണം പൂര്‍ത്തിയായി. ഒരു വര്‍ഷം കൊണ്ടാണ് ഇത്രയും വീടുകളുടെ നിര്‍മ്മാണം പൂര്‍ത്തികരിച്ചത്. 2019 മാര്‍ച്ച് 30 നകം ഗ്രാമങ്ങളിലെ ഭവന രഹിതര്‍ക്കായി ഒരു കോടി വീടുകള്‍ നിര്‍മ്മിക്കുക എന്ന ഉദ്ദേശ്യത്തോടെ കേന്ദ്ര ഗവണ്‍മെന്റ് നടപ്പിലാക്കുന്ന പദ്ധതിയാണ് പ്രധാനമന്ത്രി ആവാസ് യോജന (ഗ്രാമീണ്‍). ഇതില്‍ 51 ലക്ഷം വീടുകളുടെ നിര്‍മ്മാണം 2018 മാര്‍ച്ച് 31 നകം പൂര്‍ത്തിയാക്കാന്‍ ഗവണ്‍മെന്റ് ലക്ഷ്യമിടുന്നു.


    ഈ വര്‍ഷം ഡിസംബര്‍ 31 നകം 15 ലക്ഷം വീടുകളുടെ നിര്‍മ്മാണം പൂര്‍ത്തിയാക്കുകയാണ് കേന്ദ്ര ഗവണ്‍മെന്റ് ലക്ഷ്യമിടുന്നത്. ഓരോ മാസവും നിശ്ചിത ലക്ഷ്യം മുന്നില്‍വെച്ച് അടുത്ത വര്‍ഷം മാര്‍ച്ച് 31 ഓടെ (2018 മാര്‍ച്ച് 31) 51 ലക്ഷം വീടുകള്‍ നിര്‍മ്മിക്കാനാണ് ഗവണ്‍മെന്റ് ഉദ്ദേശിക്കുന്നത്.


    ചത്തീസ്ഗഡ്, ജാര്‍ഖണ്ഡ്, മധ്യ പ്രദേശ്, മഹാരാഷ്ട്ര, ഒറീസ, രാജസ്ഥാന്‍, ഉത്തര്‍ പ്രദേശ്, പശ്ചിമ ബംഗാള്‍ എന്നീ സംസ്ഥാനങ്ങളിലാണ് പ്രധാനമന്ത്രി ആവാസ് യോജനക്കു കീഴില്‍ ഏറ്റവും കൂടുതല്‍ ഗുണഭോക്താക്കളുള്ളത്.


    കേരളത്തില്‍ പദ്ധതിക്കു കീഴില്‍ രജിസ്റ്റര്‍ ചെയ്തത് 3769 പേരാണ്. ഇതില്‍ 1182 പേര്‍ക്ക് ആദ്യ ഗഡു നല്‍കിക്കഴിഞ്ഞു.


    ശുചിമുറി, പാചക വാതക കണക്ഷന്‍, വൈദ്യുതി കണക്ഷന്‍, കുടിവെള്ളം എന്നീ സൗകര്യങ്ങളുള്ള വീടുകളാണ് പ്രധാനമന്ത്രി ആവാസ യോജനയ്ക്കു കീഴില്‍ നിര്‍മ്മിക്കുന്നത്. ഗുണഭോക്താക്കളുടെ അക്കൗണ്ടിലേക്ക് നേരിട്ടാണ് പദ്ധതിക്കു കീഴില്‍ ആനുകൂല്യം കൈമാറുന്നത്.
    AM MRD – 89

    
    
    (Release ID: 1511295) Visitor Counter : 3