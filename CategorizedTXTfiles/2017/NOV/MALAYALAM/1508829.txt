      കൃഷി മന്ത്രാലയം

      ലോക ജൈവ കോണ്‍ഗ്രസ്സിന് തുടക്കമായി
      Posted On: 09 NOV 2017 5:39PM by PIB Thiruvananthpuram


    ഭക്ഷ്യ സുരക്ഷ ഇന്നൊരു പ്രശ്‌നമല്ലെന്നും ആരോഗ്യകരവും പോഷകസമൃദ്ധവുമായ ഭക്ഷണം ലഭ്യമാക്കുന്നതാണ് രാജ്യം നേരിടുന്ന വെല്ലുവിളിയെന്നും കേന്ദ്ര കൃഷി കര്‍ഷക ക്ഷേമ മന്ത്രി ശ്രീ. രാധാ മോഹന്‍ സിംഗ് പറഞ്ഞു. രാസവസ്തുക്കളുടെയും കീടനാശികളുടെയും അമിതമായ ഉപയോഗം ആനോരാഗ്യകരമായ വിളകളുടെ ഉല്‍പ്പാദനത്തിന് വഴിതെളിച്ചിട്ടുണ്ടെന്നും കീടനാശിനികളുടെ പാരിസ്ഥിതിക, സാമൂഹിക, സാമ്പത്തികപ്രശ്‌നങ്ങളിലേക്ക് ശ്രദ്ധ പതിയേണ്ടതുണ്ടെന്നും അദ്ദേഹം പറഞ്ഞു. ഉത്തര്‍ പ്രദേശിലെ ഗ്രേറ്റര്‍ നോയിഡയില്‍ ലോക ജൈവ കര്‍ഷക സമ്മേളനം 2017 ഉദ്ഘാടനം ചെയ്യുകയായിരുന്നു അദ്ദേഹം.
    
    രാജ്യത്തെ 22.5 ലക്ഷം ഹെക്ടര്‍ ഭൂമിയില്‍ ജൈവ കൃഷി നടപ്പിലാക്കിയിട്ടുണ്ടെന്നും പരമ്പരാഗത കൃഷി വികസന പദ്ധതിയുടെ പ്രയോജനം 3,60,400 കര്‍ഷകര്‍ക്ക് ലഭ്യമായിട്ടുണ്ടെന്നും ശ്രീ. രാധാ മോഹന്‍ സിംഗ് വ്യക്തമാക്കി.


    ജൈവ കര്‍ഷകരുടെ അന്താരാഷ്ട്ര ഫെഡറേഷനാണ് സമ്മേളനം സംഘടിപ്പിക്കുന്നത്. ഇന്ത്യയില്‍ നിന്നുള്ള 2000 പ്രതിനിധികള്‍ക്കു പുറമേ 110 രാജ്യങ്ങളില്‍നിന്നുള്ള 1400 പ്രതിനിധികളും സമ്മേളനത്തില്‍ പങ്കെടുക്കുന്നുണ്ട്.

    
    
    (Release ID: 1508829) Visitor Counter : 5
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in