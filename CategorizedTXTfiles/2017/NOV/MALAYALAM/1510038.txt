      ധനകാര്യ മന്ത്രാലയം

      ഇന്ത്യയുടെ ക്രെഡിറ്റ് റേറ്റിംഗ് ഉയര്‍ത്തി
      Posted On: 17 NOV 2017 5:25PM by PIB Thiruvananthpuram


    

    അന്താരാഷ്ട്ര റേറ്റിംഗ് ഏജന്‍സിയായ മൂഡീസ് ഇന്ത്യയുടെ ക്രെഡിറ്റ് റേറ്റിംഗ് ഉയര്‍ത്തി. സമീപ കാലത്തെ സാമ്പത്തിക പരിഷ്‌ക്കാരങ്ങള്‍ സമ്പദ് വ്യവസ്ഥയില്‍ വരുത്തിയ മാറ്റങ്ങളുടെ അടിസ്ഥാനത്തിലാണ് റേറ്റിംഗ് ഉയര്‍ത്തിയത്. ബി.എ.എ.3 ല്‍ നിന്ന് ബി.എ.എ.2ലേയ്ക്കാണ് റേറ്റിംഗ് ഉയര്‍ത്തിയത്. 13 വര്‍ഷങ്ങള്‍ക്ക് ശേഷമാണ് റേറ്റിംഗ് ഉയര്‍ത്തിയത്.


    2004 ല്‍ ഇന്ത്യയുടെ റേറ്റിംഗ് ബി.എ.എ.3 ആയിരുന്നു. 2015 ല്‍ റേറ്റിംഗ് പോസിറ്റീവില്‍ നിന്ന് സ്റ്റേബിളിലേയ്ക്ക് മാറി. മൂഡി റേറ്റിംഗിലെ ഏറ്റവും താഴ്ന്ന സ്ഥാനമാണ് ബി.എ.എ.3 . സാമ്പത്തിക പരിഷ്‌ക്കാരങ്ങള്‍ രാജ്യത്തെ വളര്‍ച്ചാ സാദ്ധ്യതകള്‍ വര്‍ദ്ധിപ്പിക്കുന്നതായി മൂഡീസ് വിലയിരുത്തുന്നു. രാജ്യത്തിന്റെ കടബാദ്ധ്യത കൂടിയിട്ടുണ്ടെങ്കിലും സാമ്പത്തിക പരിഷ്‌ക്കാരങ്ങളിലൂടെ ഇത് മറികടക്കാന്‍ കഴിയുമെന്നും ഏജന്‍സി പ്രതീക്ഷ പ്രകടിപ്പിച്ചു. 2018 മാര്‍ച്ച് ആകുമ്പോഴേയ്ക്കും ഇന്ത്യയുടെ മൊത്തം ആഭ്യന്തര ഉല്‍പ്പാദനം 6.7 ശതമാനമായി ഉയരുമെന്നും, 2019 ല്‍ ഇത് 7.5 ശതമാനത്തിലെത്തുമെന്നുമാണ് മൂഡീസിന്റെ വിലയിരുത്തല്‍.

    
    
    (Release ID: 1510038) Visitor Counter : 4