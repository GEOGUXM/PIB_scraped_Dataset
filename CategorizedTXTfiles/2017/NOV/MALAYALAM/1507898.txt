      കോര്‍പ്പറേറ്റ്കാര്യ മന്ത്രാലയം

      അഖില കേരള കെമിസ്റ്റ് ആന്റ് ഡ്രഗിസ്റ്റ് അസോസിയേഷനും അതിന്റെ തൃശൂര്‍, കാസര്‍കോഡ് ജില്ലാ യൂണിറ്റുകള്‍ക്കും കോമ്പറ്റിഷന്‍ കമ്മിഷന്‍ ഓഫ് ഇന്ത്യ(സി.സി.ഐ) പിഴ ചുമത്തി
      Posted On: 01 NOV 2017 5:45PM by PIB Thiruvananthpuram


    അഖില കേരള കെമിസ്റ്റ് ആന്റ് ഡ്രഗിസ്റ്റ് അസോസിയേഷനും (എ.കെ.സി.ഡി.എ) അതിന്റെ തൃശൂര്‍, കാസര്‍കോഡ് ജില്ലാ യൂണിറ്റുകളും 2002ലെ കോംപറ്റിഷന്‍ നിയമത്തിലെ വ്യവസ്ഥകള്‍ ലംഘിച്ചതായി കോംപറ്റീഷന്‍ കമ്മിഷന്‍ ഓഫ് ഇന്ത്യ കണ്ടെത്തി. നിയമത്തിലെ മൂന്നാംവകുപ്പിന് വിരുദ്ധമായി ഏതെങ്കലും സ്‌റ്റോക്കിസ്റ്റുകളെ നിയമിക്കുന്നതിനായി നിരാക്ഷേപ സാക്ഷ്യപത്രം എ.കെ.സി.ഡി.എ ആവശ്യപ്പെടുന്നതായി നാലു മൊത്തവ്യാപാരികള്‍ പരാതിപ്പെട്ടിരുന്നു. ഇത്തരത്തിലുള്ള വിഷയങ്ങളുമായി ബന്ധപ്പെട്ടുള്ള കേസുകളില്‍ മുമ്പ് കമ്മിഷന്‍ തന്നെ ഇതൊക്കെ ഉപേക്ഷിക്കുകയും വേണ്ടെന്ന് വയ്ക്കുകയും ചെയ്തതുപോലും പരിഗണിക്കാതെയാണ് ഇവരുടെ നീക്കമെന്നും പരാതിയില്‍ ചൂണ്ടിക്കാണിച്ചിട്ടുണ്ടായിരുന്നു. നിരാക്ഷേപസാക്ഷ്യപത്രം എന്നത് എഴുതിക്കൊടുക്കുന്ന അംഗീകാരപത്രങ്ങള്‍ക്ക് പകരം വാക്കാലുള്ള ഭീഷണിയായും നിയമപ്രകാരമുള്ള വിലക്കുകള്‍ ഒഴിവാക്കാനുള്ള അഭിനന്ദന അംഗീകാരപത്രമായി മാറിയതായും വാദമുണ്ടായിരുന്നു.


    പരാതികള്‍ ലഭിച്ചശേഷം കമ്മിഷന്‍ ഡയറക്ടര്‍ ജനറല്‍ നടത്തിയ അന്വേഷണത്തില്‍ എ.കെ.സി.ഡി.എയും അതിന്റെ തൃശൂര്‍, കാസര്‍കോഡ് ജില്ലാ ഘടകങ്ങളും ഫാര്‍മസ്യൂട്ടിക്കല്‍ കമ്പനികള്‍ പുതിയ സ്‌റ്റോക്കിസ്റ്റുകളെ നിയമിക്കുന്നതിന് മുമ്പായി മത്സരവിരുദ്ധ നടപടിയായ നിരാക്ഷേപസാക്ഷ്യപത്രം വേണമെന്ന് നിര്‍ബന്ധം പിടിച്ചതായി കമ്മിഷന്‍ കണ്ടെത്തി. ഇത്തരത്തിലുള്ള മത്സരവിരുദ്ധ സമീപനമുള്ളതും സമാനമായതുമായ കേസുകളില്‍ കമ്മിഷന്‍ മുമ്പ് സ്വീകരിച്ചിട്ടുള്ള നടപടികളും വ്യാപകമായ പരസ്യപ്രചരണവും അവഗണിച്ചുകൊണ്ട് കെമിസ്റ്റ്‌സ് ആന്റ് ഡ്രഗിസ്റ്റ് അസോസിയേഷന്‍ ഈ മത്സരവിരുദ്ധ നടപടികള്‍ തുടരാന്‍ നിരന്തരം ശ്രമിക്കുന്നത് പ്രധാനമായും വീണ്ടടും ഉയര്‍ത്തിക്കാട്ടുന്നതാണ് ഈ കേസ്.


    ഈ കേസിന്റെ ഭാഗമായി ഡയറക്ടര്‍ ജനറല്‍ ശേഖരിച്ച തെളിവുകളില്‍ നിന്നും എ.കെ.സി.ഡി.എയും അതിന്റെ തൃശൂര്‍, കാസര്‍കോഡ് യൂണിറ്റുകളും കേരളത്തിലെ മരുന്നുകളുടെ നിയന്ത്രണവും വിതരണവും നടത്തുന്നതിനായി ഫാര്‍മസ്യൂട്ടിക്കല്‍ കമ്പനികള്‍ സ്‌റ്റോക്കിസ്റ്റുകളെ നിയമിക്കുന്നതിന് മുന്നോടിയായി നിരാക്ഷേപ സാക്ഷ്യപത്രം വേണമെന്ന് നിര്‍ബന്ധിക്കുന്നുവെന്ന നിഗമനത്തില്‍ കമ്മിഷന്‍ എത്തിച്ചേര്‍ന്നു. ഇത് നിയമത്തിലെ 3(1)ഉം അതിനോട് ചേര്‍ത്ത് വായിക്കേണ്ട 3(3)(ബി)യുടെയും ലംഘനമാണ്.


    അതിനുപുറമെ എ.കെ.സി.ജി.എയും അതിന്റെ തൃശൂര്‍, കാസര്‍കോഡ് യൂണിറ്റുകളുടെയും ഭാരവാഹികളായ ശ്രീ. എ.എന്‍. മോഹന്‍കുറുപ്പ് (എ.കെ.സി.ഡി.എ, പ്രസിഡന്റ്), ശ്രീ. തോമസ് രാജു (എ.കെ.സി.ഡി.എ-ജനറല്‍സെക്രട്ടറി), ശ്രീ ഒ.എം. അബ്ദുള്‍ ജലീല്‍ (എ.കെ.സി.ഡി.എ-ട്രഷറര്‍), ശ്രീ.വി. അന്‍വര്‍ (പ്രസിഡന്റ്, തൃശൂര്‍ ജില്ലാ യൂണിറ്റ്,എ.കെ.സി.ഡി.എ), ശ്രീ രാജേഷ്.എ.ബി (സെക്രട്ടറി, തൃശൂര്‍ ജില്ലാ യൂണിറ്റ്, എ.കെ.സി.ഡി.എ), ശ്രീ വേണുഗോപാല്‍.എസ് (പ്രസിഡന്റ് കാസര്‍കോഡ് ജില്ലാ യൂണിറ്റ്, എ.കെ.സി.ഡി.എ) എന്നിവര്‍ നിയമത്തിലെ 48-ാം വകുപ്പ് പ്രകാരം ഈ മത്സരവിരുദ്ധ നടപടിയില്‍ ഇടപെട്ടത്തിന് ഉത്തരവാദികളാണെന്ന് കമ്മിഷന്‍ കണ്ടെത്തി.


    ഇതിന്റെ അടിസ്ഥാനത്തില്‍ എ.കെ.സി.ഡി.എയേയും അതിന്റെ തൃശൂര്‍, കാസര്‍കോഡ് യൂണിറ്റുകളും മുകളില്‍ പ്രതിപാദിച്ചിട്ടുള്ള അതിന്റെ ഭാരവാഹികളേയും സ്‌റ്റോക്കിസ്റ്റുകളുടെ നിയമനത്തിന് മുമ്പ് നിരാക്ഷേപസാക്ഷ്യപത്രം വേണമെന്ന നിര്‍ബന്ധം അവസാനിപ്പിക്കണമെന്ന് കമ്മിഷന്‍ ഉത്തരവില്‍ നിര്‍ദ്ദേശിച്ചിട്ടുണ്ട്. അതിനുപുറമെ നിയമത്തിലെ 27-ാം വകുപ്പ് പ്രകാരം എ.കെ.സി.ഡി.എയുടെ ശരാശരി വരുമാനത്തിന്റെ പത്തുശതമാനം കണക്കാക്കി 4,78,545 രൂപ പിഴയായും കമ്മിഷന്‍ ചുമത്തി. എ.കെ.സി.ഡി.എയുടെ തൃശൂര്‍, കാസര്‍കോഡ് ജില്ലാകമ്മിറ്റികള്‍ക്ക് അവരുടെ വരുമാനത്തിന്റെ പത്തുശതമാനം കണക്കാക്കി യഥാക്രമം 59,434 രൂപയും 53,889 രൂപയും പിഴ ചുമത്തിയിട്ടുണ്ട്. ഇതിന് പുറമെ എ.കെ.സി.ഡി.എയുടെയും അതിന്റെ തൃശൂര്‍, കാസര്‍കോഡ് ജില്ലകളിലേയും ഭാരവാഹികള്‍ക്കും അവരുടെ വരുമാനത്തിന്റെ പത്തുശതമാനം പിഴ നിശ്ചയിച്ചിട്ടുമുണ്ട്.


    ഇതുമായി ബന്ധപ്പെട്ട വിശദമായ ഉത്തരവ് കമ്മിഷന്റെ വെബ്‌സൈറ്റായ www.cci.gov.in.ല്‍ ലഭിക്കും.

    
    
    (Release ID: 1507898) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in