      ആരോഗ്യ, കുടുംബക്ഷേമ മന്ത്രാലയം

      ഫുഡ് സേഫ്ടി & സ്റ്റാന്‍ഡേര്‍ഡ്‌സ് റെഗുലേഷന്‍സ് ഭേദഗതികള്‍ക്ക് നിര്‍ദ്ദേശങ്ങള്‍ ക്ഷണിച്ചു
      Posted On: 20 NOV 2017 5:38PM by PIB Thiruvananthpuram


    
    ഫുഡ് സേഫ്ടി & സ്റ്റാന്‍ഡേര്‍ഡ്‌സ് റെഗുലേഷന്‍സ്, 2011 ഭേദഗതി ചെയ്തു കൊണ്ട് കേന്ദ്ര ആരോഗ്യ കുടുംബക്ഷേമ മന്ത്രാലയം 2017 നവംബര്‍ ഏഴിന് വിജ്ഞാപനമിറക്കിയിരുന്നു. കോഴിയിറച്ചി ഉള്‍പ്പെടെയുള്ള മാംസ, മാംസ ഉത്പന്നങ്ങളില്‍ അനുവദിനീയമായ വിവിധ ആന്റിബയോടിക്‌സിന്റെ തോത് ഈ വിജ്ഞാപനത്തില്‍ ഉള്‍പ്പെടുത്തിയിരുന്നു. 37 ആന്റി ബയോടിക്‌സുകളുടെയും 67 മറ്റ് വെറ്റിനറി മരുന്നുകളുടെയും പരമാവധി അനുവദിനീയ അളവ് കോഴിയിറച്ചിക്ക് വേണ്ടി നിര്‍ദ്ദേശിക്കുന്നു.
    ഈ വിജ്ഞാപനം സംബന്ധിച്ച് പൊതുജനങ്ങള്‍ അടക്കമുള്ളവരുടെ നിര്‍ദ്ദേശങ്ങളും എതിര്‍പ്പുകളും 2017 ഡിസംബര്‍ ആറിനകം അറിയിക്കേണ്ടതാണ്. ഇവ എഫ്എസ്എസ്എഐയുടെ സയന്റിഫിക്ക് പാനലിനു മുന്നില്‍ വയ്ക്കുന്നതാണ്. സയന്റിഫിക്ക് പാനലിന്റെ ശുപാര്‍ശകള്‍ സയന്റിഫിക്ക് സമിതിയും ഫുഡ് അതോറിറ്റിയും പരിഗണിച്ച് അനുമതി നല്‍കിയ ശേഷം മന്ത്രിയുടെ അനുമതിയോടെ ഭേദഗതികള്‍ ഇന്ത്യ ഗസറ്റില്‍ വിജ്ഞാപനം ചെയ്യുന്നതാണ്.

    
    
    (Release ID: 1510247) Visitor Counter : 6