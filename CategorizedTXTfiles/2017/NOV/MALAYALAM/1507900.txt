      PIB Headquarters

      ദക്ഷിണറെയില്‍വേയില്‍പുതിയ സമയ വിവര പട്ടികഇന്നുമുതല്‍ നിലവില്‍ വന്നു
      
      ചെന്നൈ സെന്‍ട്രല്‍- പഴനി എക്‌സ്പ്രസ്സ് പാലക്കാട് ജംഗ്ഷനിലേക്കും
      തിരുവനന്തപുരം- പാലക്കാട് അമൃത എക്‌സപ്രസ്സ് മധുര വരെയും നീട്ടി

      Posted On: 01 NOV 2017 5:46PM by PIB Thiruvananthpuram

    ദക്ഷിണറെയില്‍വേഡിവിഷനില്‍പുതുക്കിയറെയില്‍വേസമയ വിവര പട്ടിക ഇന്ന് നിലവില്‍വന്നു. കേരളത്തിന് പുതുതായി അനുവദിച്ച മംഗളൂരു ജംഗ്ഷന്‍ - കൊച്ചുവേളി അന്ത്യോദയ ദ്വൈവാര എക്‌സ്പ്രസ്സ് ട്രെയിന്‍ (ആലപ്പുഴവഴി) ഓടിത്തുടങ്ങുന്ന തീയതിറെയില്‍വേ പ്രഖ്യാപിച്ചിട്ടില്ല. എന്നാല്‍ ഈ ട്രെയിനിന്റെ (നമ്പര്‍ 16356/16355) സമയക്രമം മുതലായവ പ്രസിദ്ധപ്പെടുത്തിയിട്ടുണ്ട്. വെള്ളി, ഞായര്‍ ദിവസങ്ങളില്‍ രാത്രി എട്ടു മണിക്ക് മംഗളൂരുവില്‍ നിന്ന് പുറപ്പെടുന്ന ട്രെയിന്‍ (16356) പിറ്റേദിവസം രാവിലെ കൊച്ചുവേളിയിലെത്തും. വ്യാഴം, ശനി ദിവസങ്ങളില്‍കൊച്ചുവേളിയില്‍ നിന്ന് രാത്രി 9.25 ന് പുറപ്പെടുന്ന ട്രെയിന്‍ (നമ്പര്‍ 16355) തൊട്ടടുത്ത ദിവസം രാവിലെ 8.15 നു മംഗളൂരുവിലെത്തും. കാസര്‍കോഡ്, കണ്ണൂര്‍, കോഴിക്കോട്, ഷൊര്‍ണ്ണൂര്‍, എറണാകുളം, ആലപ്പുഴ, കായംകുളം, കൊല്ലം എന്നിവിടങ്ങളില്‍ ഈ ട്രെയിനിന് സ്റ്റോപ്പുണ്ടായിരിക്കും.


    പാലക്കാട്ഡിവിഷന് കീഴിലുള്ള ട്രെയിനുകളില്‍, ചെന്നൈ സെന്‍ട്രല്‍- പഴനി എക്‌സ്പ്രസ്സ് പാലക്കാട് ജംഗ്ഷനിലേക്ക് നീട്ടിയിട്ടുണ്ട്. ചെന്നൈ സെന്‍ട്രലില്‍നിന്ന് വൈകിട്ട് 9.40 ന് പുറപ്പെടുന്ന ട്രെയിന്‍ (നമ്പര്‍ : 22651) പിറ്റേന്ന് രാവിലെ 11 മണിക്ക് പാലക്കാട്ടെത്തും. പാലക്കാട് ജംഗ്ഷനില്‍ നിന്ന് ഉച്ചയ്ക്ക് 3 മണിക്ക് പുറപ്പെടുന്ന ട്രെയിന്‍ (നമ്പര്‍ : 22652) തൊട്ടടുത്ത ദിവസം രാവിലെ 4.15 ന് ചെന്നൈ സെന്‍ട്രലിലെത്തും. ഈ ട്രെയിനിന് ഇനിമുതല്‍ ഉദുമല്‍പേട്ട്, പൊള്ളാച്ചി, പാലക്കാട് ടൗണ്‍ എന്നിവിടങ്ങളില്‍ പുതുതായിസ്റ്റോപ്പുണ്ടാകും.


    തിരുവനന്തപുരം- പാലക്കാട് അമൃത എക്‌സപ്രസ്സ് മധുര വരെ നീട്ടി. തിരുവനന്തപുരത്ത് നിന്ന് രാത്രി 10.30 ന് പുറപ്പെടുന്ന ട്രെയിന്‍ (നമ്പര്‍: 16343) തൊട്ടടുത്ത ദിവസം ഉച്ചയ്ക്ക് 1.10 ന് മധുരയിലെത്തും. മധുരയില്‍നിന്ന് വൈകുന്നേരം 3.45 ന് പുറപ്പെടുന്ന ട്രെയിന്‍ (നമ്പര്‍: 16344) തൊട്ടടുത്ത ദിവസം രാവിലെ 6.25 ന് തിരുവനന്തപുരത്തെത്തും. പൊള്ളാച്ചി, പഴനി, ദിണ്ടിഗല്‍ എന്നിവിടങ്ങളില്‍ ഈ ട്രെയിനിന് പുതുതായിസ്റ്റോപ്പുകളുണ്ടാവും.


    ചെന്നൈ എഗ്മോര്‍-തിരുവനന്തപുരം അനന്തപുരി എക്‌സ്പ്രസ്സ്‌കൊല്ലത്തേക്ക് നീട്ടി. ദിവസവുംവൈകുന്നേരം 7.50 ന് ചെന്നൈ എഗ്മോറില്‍നിന്ന് പുറപ്പെടുന്ന ട്രെയിന്‍ (നമ്പര്‍: 16723) അടുത്ത ദിവസം ഉച്ചയ്ക്ക് 1 മണിക്ക് കൊല്ലത്തെത്തും. കൊല്ലത്തുനിന്ന് ഉച്ചയ്ക്ക് 3 മണിയ്ക്ക് പുറപ്പെടുന്ന ട്രെയിന്‍ (നമ്പര്‍: 16724) തൊട്ടടുത്ത ദിവസം രാവിലെ 8.05 ന് ചെന്നൈയിലെത്തും. വര്‍ക്കലയിലും ഈ ട്രെയിനിന് സ്റ്റോപ്പുണ്ടായിരിക്കും.


    ട്രെയിനുകളുടെവേഗത വര്‍ദ്ധിപ്പിച്ചതു വഴിവിവിധ ട്രെയിനുകള്‍ ലക്ഷ്യസ്ഥാനത്തെത്തുന്ന സമയം പരമാവധി 30 മിനിറ്റ്‌വരെ നേരത്തെയായിട്ടുണ്ട്.


    എറണാകുളം ജംഗ്ഷന്‍- ബംഗളൂരുസിറ്റി- എറണാകുളം ജംഗ്ഷന്‍ ദ്വൈവാര ട്രെയിന്‍ (നമ്പര്‍: 12683/12684) ജനുവരിമൂന്നു മുതല്‍ (2018 ജനുവരി 3) ബാനസ്‌വാഡി സ്റ്റേഷനില്‍ സര്‍വീസ് അവസാനിപ്പിക്കുകയുംതിരിച്ച് അവിടെ നിന്ന്‌സര്‍വീസ് ആരംഭിക്കുകയുംചെയ്യും. എറണാകുളം ജംഗ്ഷന്‍-കെ.എസ്.ആര്‍ ബംഗളൂരു-എറണാകുളം ജംഗ്ഷന്‍ പ്രതിവാര എക്‌സ്പ്രസ്സ് (നമ്പര്‍: 22607/22608) 2018 ജനുവരി 7 മുതല്‍ ബാനസ്‌വാഡി സ്റ്റേഷനിലാണ്‌സര്‍വീസ് അവസാനിപ്പിക്കുകയുംതിരിച്ച് സര്‍വീസ് ആരംഭിക്കുകയുംചെയ്യുക.

    
    
    (Release ID: 1507900) Visitor Counter : 4