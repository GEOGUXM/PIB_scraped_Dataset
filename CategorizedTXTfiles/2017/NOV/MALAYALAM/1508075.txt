      ധനകാര്യ മന്ത്രാലയം

      പുനരുപയോഗ ഊര്‍ജ്ജ രംഗത്തെ സഹകരണത്തിന് കരാര്‍ ഒപ്പിട്ടു
      Posted On: 02 NOV 2017 5:56PM by PIB Thiruvananthpuram


    

    പുനരുപയോഗ ഊര്‍ജ്ജ രംഗത്തെ സഹകരണം കൂടുതല്‍ ശക്തിപ്പെടുത്തുന്നതിന് അന്താരാഷ്ട്ര സൗരോര്‍ജ്ജ സഖ്യവും, പുനര്‍നിര്‍മ്മാണത്തിനും വികസനത്തിനുമായുള്ള യൂറോപ്യന്‍ ബാങ്കും (ഇ.ബി.ആര്‍.ഡി.) തമ്മില്‍ സംയുക്ത ധനകാര്യ പങ്കാളിത്ത പ്രഖ്യാപനത്തില്‍ ഒപ്പ് വച്ചു. ന്യൂ ഡല്‍ഹിയില്‍ കേന്ദ്ര ധനമന്ത്രി ശ്രീ. അരുണ്‍ ജയ്റ്റ്‌ലിയുടെ സാന്നിദ്ധ്യത്തിലായിരുന്നു ഒപ്പുവയ്ക്കല്‍. തദവസരത്തില്‍ സംസാരിക്കവെ 42 രാഷ്ട്രങ്ങളടങ്ങുന്ന അന്താരാഷ്ട്ര സൗരോര്‍ജ്ജ സഖ്യത്തില്‍ ഇന്ത്യ മുന്‍പന്തിയിലാണെന്ന് ശ്രീ. അരുണ്‍ ജയ്റ്റ്‌ലി പറഞ്ഞു. പാരീസില്‍ നടന്ന കാലാവസ്ഥ ഉച്ചകോടിക്ക് ശേഷം നവ പുനരുപയോഗ ഊര്‍ജ്ജത്തിന്റെ സാധ്യതകള്‍ പരമാവധി പ്രയോജനപ്പെടുത്തുന്നതില്‍ ഇന്ത്യ പ്രതിജ്ഞാബദ്ധമാണെന്ന് അദ്ദേഹം വ്യക്തമാക്കി. സൗരോര്‍ജ്ജ മേഖലയില്‍ നിക്ഷേപം നടത്തുന്നതിനുള്ള അന്താരാഷ്ട്ര സഹകരണം ഉറപ്പാക്കുന്ന കാര്യത്തില്‍ അന്താരാഷ്ട്ര സൗരോര്‍ജ്ജ സഖ്യം വന്‍ കുതിച്ച് ചാട്ടമാണ് നടത്തിയിട്ടുള്ളതെന്ന് ശ്രീ. ജയ്റ്റ്‌ലി പറഞ്ഞു.

    
    
    (Release ID: 1508075) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in