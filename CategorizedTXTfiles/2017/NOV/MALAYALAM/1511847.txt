      PIB Headquarters

      ട്രെയിനുകള്‍ റദ്ദാക്കി
      Posted On: 30 NOV 2017 6:35PM by PIB Thiruvananthpuram


    തിരുവനന്തപുരത്തെ നെയ്യാറ്റിന്‍കരയ്ക്കും കന്യകുമാരിക്കും ഇടയില്‍ റെയില്‍വേ ട്രാക്കില്‍ മരങ്ങള്‍ വീണതിനെത്തുടര്‍ന്ന ഇന്ന് ഇതു വഴി സര്‍വീസ് നടത്തുന്ന നിരവധി ട്രെയിനുകള്‍ പൂര്‍ണ്ണമായും ചില ട്രെയിനുകള്‍ ഭാഗികമായും റദ്ദാക്കി. നാഗര്‍ കോവിലില്‍നിന്ന് രാവിലെ 7.55 ന് പുറപ്പെടേണ്ടിയിരുന്ന നാഗര്‍കോവില്‍- കൊച്ചുവേളി പാസഞ്ചര്‍ (നമ്പര്‍: 56318), കൊച്ചുവേളിയില്‍നിന്ന് ഉച്ചയ്ക്ക് 1.10 ന് പുറപ്പെടേണ്ടിയിരുന്ന കൊച്ചുവേളി- നാഗര്‍കോവില്‍ പാസഞ്ചര്‍ (നമ്പര്‍: 56317), രാവിലെ 10.10 ന് കൊല്ലത്തു നിന്ന് പുറപ്പെടേണ്ടിയിരുന്ന കൊല്ലം- കന്യാകുമാരി മെമു (നമ്പര്‍: 66304) , കന്യാകുമാരിയില്‍ നിന്ന് വൈകുന്നേരം 4.30 ന് പുറപ്പെടേണ്ടിയിരുന്ന കന്യാകുമാരി -കൊല്ലം മെമു (നമ്പര്‍; 66305) എന്നിവ പൂര്‍ണ്ണമായും റദ്ദാക്കി. പുനലൂര്‍- കന്യാകുമാരി പാസഞ്ചര്‍ (നമ്പര്‍: 56715) നെയ്യാറ്റിന്‍കരയില്‍ സര്‍വീസ് അവസാനിപ്പിച്ചു.

    തിരുവനന്തപുരം- തിരുച്ചിറപ്പള്ളി ഇന്റര്‍സിറ്റി എക്‌സ്പ്രസ്സ് (22628) തിരുനെല്‍വേലിയില്‍നിന്നാണ് സര്‍വീസ് ആരംഭിച്ചത്. തിരുച്ചിറപ്പള്ളി- തിരുവനന്തപുരം ഇന്റര്‍സിറ്റി എക്‌സ്പ്രസ്സ് (നമ്പര്‍; 22627) തിരുനല്‍വേലിയില്‍ സര്‍വീസ് അവസാനിപ്പിച്ചു.
    AM MRL– 773

    
    
    (Release ID: 1511847) Visitor Counter : 3