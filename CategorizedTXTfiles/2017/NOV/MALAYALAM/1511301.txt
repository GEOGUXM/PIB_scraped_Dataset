      PIB Headquarters

      ശ്രീലങ്കയ്ക്ക് മുകളില്‍ ന്യൂന മര്‍ദ്ദം
      Posted On: 29 NOV 2017 6:15PM by PIB Thiruvananthpuram


    ബംഗാള്‍ ഉള്‍ക്കടലില്‍ രൂപം കൊണ്ട ന്യൂന മര്‍ദ്ദം ഇന്ന് ശ്രീലങ്കയിലെ രത്‌നപുരയ്ക്ക് മുകളിലായി, കന്യാകുമാരിയില്‍ നിന്ന് 360 കിലോ മീറ്റര്‍ കിഴക്ക് - തെക്ക് കിഴക്കായി നിലയുറപ്പിച്ചിരിക്കുകയാണ്. അടുത്ത 24 മണിക്കൂറിനുള്ളില്‍ ഇത് വടക്ക് പടിഞ്ഞാറന്‍ ദിശയിലേയ്ക്ക് നീങ്ങി കന്യാകുമാരി ഭാഗത്ത് ശക്തിയായ ന്യൂന മര്‍ദ്ദമായി മാറാനിടയുണ്ടെന്ന് തിരുവനന്തപുരത്തെ കാലാവസ്ഥ നിരീക്ഷണ കേന്ദ്രം അറിയിച്ചു.


    ഇതിന്റെ ഫലമായി അടുത്ത 48 മണിക്കൂറില്‍ തെക്കന്‍ കേരളത്തിലെ മിക്ക സ്ഥലങ്ങളിലും മഴയ്ക്കും, ഒറ്റപ്പെട്ട സ്ഥലങ്ങളില്‍ കനത്ത മഴയ്ക്കും സാധ്യതയുണ്ട്. ഡിസംബര്‍ 1, 2 തീയതികളില്‍ ലക്ഷ ദ്വീപിലും കനത്ത മഴയ്ക്ക് സാധ്യതയുണ്ട്.
    വേഗതയില്‍ തെക്കന്‍ കേരളത്തിന്റെയും ലക്ഷ ദ്വീപിന്റെയും തീരപ്രദേശത്തും, കടലിലും മണിക്കൂറില്‍ 45 മുതല്‍ 55 വരെ കിലോ മീറ്റര്‍ കാറ്റ് അടിക്കാന്‍ സാധ്യതയുള്ളതിനാല്‍ മീന്‍ പിടിത്തക്കാര്‍ തെക്കന്‍ കേരള തീരത്ത് നിന്ന് അടുത്ത 48 മണിക്കൂറും ലക്ഷദ്വീപ് തീരത്ത് നിന്ന് ഡിസംബര്‍ 1, 2 തീയതികളിലും കടലില്‍ പോകരുതെന്ന് നിര്‍ദ്ദേശിച്ചിട്ടുണ്ട്.

    
    
    (Release ID: 1511301) Visitor Counter : 6