      PIB Headquarters

      2017-18 ലെ പ്രധാനമന്ത്രി സ്‌കോളര്‍ഷിപ്പിന് അപേക്ഷ ക്ഷണിച്ചു
      Posted On: 24 NOV 2017 6:27PM by PIB Thiruvananthpuram


    2017-18 ലെ പ്രധാനമന്ത്രി സ്‌കോളര്‍ഷിപ്പിന് കേന്ദ്ര അഭ്യന്തര മന്ത്രാലയം അപേക്ഷ ക്ഷണിച്ചു. യുദ്ധത്തിലോ തെരഞ്ഞെടുപ്പ് ജോലിക്കിടയിലോ, മരണപ്പെട്ട കേന്ദ്ര സായുധസേനകളിലെയും അസം റൈഫിള്‍സിലെയും സേനാംഗങ്ങളുടെ ഭാര്യയ്‌ക്കോ ആശ്രിതര്‍ക്കോ, ധീരതാ അവാര്‍ഡുകള്‍ ലഭിച്ച വിമുക്ത കേന്ദ്ര സായുധസേനാ ഭടന്മാരുടെയോ, അസം റൈഫിള്‍സിലെ ഭടന്മാരുടെയോ ആശ്രിതര്‍/ഭാര്യ, ഗവണ്‍മെന്റ് സേവനത്തിനിടെ അംഗവൈകല്യം സംഭവിച്ചവരുടെ ആശ്രിതര്‍, ഓഫീസര്‍ റാങ്കിന് താഴെയുള്ള, വിമുക്ത കേന്ദ്ര സായുധസേനാ ഭടന്മാരുടെയോ, അസം റൈഫിള്‍സിലെ ഭടന്മാരുടെയോ ആശ്രിതര്‍/ഭാര്യ എന്നിവര്‍ക്കും സ്‌കോളര്‍ഷിപ്പിന് അപേക്ഷിക്കാം. എഞ്ചിനീയറിംങ്ങ്, മെഡിസിന്‍, ഡെന്റല്‍, വെറ്റിനറി, ബിബിഎ, ബിസിഎ, ബി ഫാര്‍മ, ബിഎസ്‌സി (നഴ്‌സിങ്ങ്, അഗ്രികള്‍ച്ചര്‍ തുടങ്ങിയവ), എംബിഎ, എംസിഎ എന്നീ ആദ്യ പ്രൊഫഷണല്‍ കോഴ്‌സുകളും സ്‌കോളര്‍ഷിപ്പിന് അര്‍ഹമാണ്. പുതിയ അപേക്ഷകരില്‍ പ്ലസ്ടു, ഡിപ്ലോമ, ഡിഗ്രി അല്ലെങ്കില്‍ തതുല്യം എന്നിവയ്ക്കുള്ള കുറഞ്ഞ പ്രവേശന യോഗ്യത 60 ശതമാനം മാര്‍ക്കാണ്. പുതുക്കിയ വിഭാഗത്തില്‍ അപേക്ഷിക്കുന്നവര്‍ക്ക് പ്രൊഫഷണല്‍ കോഴ്‌സുകള്‍ക്ക് ഓരോ അക്കാദമിക് വര്‍ഷത്തിലും കുറഞ്ഞ മാര്‍ക്കായ 50 ശതമാനം മാര്‍ക്കോടുകൂടി വിജയിച്ചിരിക്കണം. ഒരു കുടുബത്തില്‍ രണ്ടുകുട്ടികള്‍ക്ക്‌വരെയാണ് സ്‌കോളര്‍ഷിപ്പ് അനുവദിക്കുക.


    സ്‌കോളര്‍ഷിപ്പിന് ദേശീയ സ്‌കോളര്‍ഷിപ്പ് പോര്‍ട്ടലായ എന്ന വെബ്‌സൈറ്റില്‍ ഡിസംബര്‍ 15നകം ഓണ്‍ലൈനായി അപേക്ഷിക്കണം.


    വിശദമായ മാര്‍ഗനിര്‍ദേശങ്ങളും, രേഖകളും പ്രോഫോമയും നാഷണല്‍ സ്‌കോളര്‍ഷിപ്പ് പോര്‍ട്ടല്‍ (എന്‍എസ്പി) വെര്‍ഷന്‍ 2.0, വെല്‍ഫയര്‍ ആന്‍ഡ് റീഹാബിലിറ്റേഷന്‍ ബോര്‍ഡ് (ഡബ്ല്യൂയു എ ആര്‍ ബി), സെന്‍ട്രല്‍ ആംഡ് പൊലീസ് ഫോഴ്‌സ് ആന്‍ഡ് അസം റൈഫിള്‍, കേന്ദ്ര അഭ്യന്തരമന്ത്രാലയം എന്നിവയുടെ വെബ് സൈറ്റില്‍ ലഭ്യമാണ്. എന്തെങ്കിലും സംശയനിവാണത്തിനും, സഹായത്തിനും വെല്‍ഫയര്‍ ആന്‍ഡ് റീഹാബിലിറ്റേഷന്‍ ബോര്‍ഡിന്റെ ടെലിഫോണ്‍ നമ്പറായ 011-2063111 എന്ന നമ്പറിലോ, ഇമെയിലായ secywarb-mha@nic.in ലോ ബന്ധപ്പെടാവുന്നതാണ്.

    
    
    (Release ID: 1510944) Visitor Counter : 4