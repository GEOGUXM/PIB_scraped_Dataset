      മാനവവിഭവശേഷി വികസന മന്ത്രാലയം

      ചിന്തന്‍ ശിവിര്‍ കേന്ദ്രമന്ത്രി ശ്രീ പ്രകാശ് ജാവദേക്കര്‍ ഉദ്ഘാടനം ചെയ്തു
      Posted On: 06 NOV 2017 5:22PM by PIB Thiruvananthpuram


    സ്‌കൂള്‍ വിദ്യാഭ്യാസ, സാക്ഷരത വകുപ്പ് സംഘടിപ്പിക്കുന്ന ശില്‍പ്പശാലയായ ചിന്തന്‍ ശിവിര്‍ കേന്ദ്ര മാനവവിഭവശേഷി വികസന മന്ത്രി ശ്രീ പ്രകാശ് ജാവദേക്കര്‍ ന്യൂഡല്‍ഹിയില്‍ ഉദ്ഘാടനം ചെയ്തു. 21-ാം നൂറ്റാണ്ടിനു യോജിച്ച സമഗ്ര വിദ്യാഭ്യാസ പദ്ധതി രൂപപ്പെടുത്തുക, വിദ്യാഭ്യാസ രംഗവുമായി ബന്ധപ്പെട്ട സുപ്രധാന വിഷയങ്ങള്‍ തീരുമാനിക്കുന്നതില്‍ ഗവണ്‍മെന്റിതര സംഘടനകള്‍, സ്വകാര്യ മേഖല, വ്യക്തികള്‍ എന്നിവരെ പങ്കാളികളാക്കുക എന്നിവ ശില്‍പശാലയുടെ ലക്ഷ്യങ്ങളില്‍പ്പെടുന്നു. ഡിജിറ്റല്‍ വിദ്യാഭ്യാസം, ജീവിത നൈപുണ്യ പഠനം, പരീക്ഷണാത്മക വിദ്യാഭ്യാസം, കായിക വിദ്യാഭ്യാസം, മൂല്യാധിഷ്ഠിത വിദ്യാഭ്യാസം എന്നീ അഞ്ച് വിഷയങ്ങള്‍ക്കായിരിക്കും ശില്‍പശാല ഊന്നല്‍ നല്‍കുകയെന്ന് ശ്രീ പ്രകാശ് ജാവദേക്കര്‍ ഉദ്ഘാടന പ്രസംഗത്തില്‍ പറഞ്ഞു. ഓപ്പറേഷന്‍ ഡിജിറ്റല്‍ ബോര്‍ഡ് പദ്ധതി വരും വര്‍ഷങ്ങളില്‍ എല്ലാ സ്‌കൂളുകളിലും നടപ്പാക്കുമെന്നും മന്ത്രി അറിയിച്ചു. ആരോഗ്യത്തോടെയിരിക്കുന്നതിനായി വിദ്യാര്‍ത്ഥികള്‍ വ്യായാമം ചെയേണ്ടതുണ്ടെന്നും മന്ത്രി പറഞ്ഞു. രണ്ടു ദിവസം നീണ്ടു നില്‍ക്കുന്ന ശില്‍പശാലയില്‍ 157 സ്ഥാപനങ്ങള്‍/വിദഗ്ധര്‍ പങ്കെടുക്കുന്നുണ്ട്.

    
    
    (Release ID: 1508371) Visitor Counter : 6
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in