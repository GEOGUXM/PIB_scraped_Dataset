      ജലവിഭവ മന്ത്രാലയം

      സ്‌കൂള്‍ വിദ്യാര്‍ത്ഥികള്‍ക്ക് ജല പ്രശ്‌നോത്തരി
      Posted On: 21 NOV 2017 2:21PM by PIB Thiruvananthpuram


    രാജ്യത്തെ സ്‌കൂള്‍ വിദ്യാര്‍ത്ഥികള്‍ക്കായി കേന്ദ്ര ജലവിഭവ, നദീ വികസന ഗംഗാ പുനരുജ്ജീവന മന്ത്രലയത്തിനുകീഴിലുള്ള കേന്ദ്ര ജല കമ്മീഷന്‍ അടുത്തവര്‍ഷം ജനുവരിയില്‍ ന്യൂഡല്‍ഹിയില്‍ ജലത്തെ സംബന്ധിച്ച് ദേശീയതലത്തിലുള്ള പ്രശ്‌നോത്തരി മത്സരം സംഘടിപ്പിക്കും. രാജ്യത്തെ അംഗീകൃത സ്‌കൂളുകളിലെ ആറ്, ഏഴ്, എട്ട് ക്ലാസ്സുകളില്‍ പഠിക്കുന്ന രണ്ടു വിദ്യാര്‍ത്ഥികള്‍ അടങ്ങുന്ന ടീമുകള്‍ക്കാണ് മത്സരത്തില്‍ പങ്കെടുക്കാന്‍ അര്‍ഹത. പങ്കെടുക്കുന്നതിന് ഫീസില്ല. കേന്ദ്ര ജല കമ്മീഷന്റെ ഡല്‍ഹി, ഭോപാല്‍, ലക്‌നൗ, പാറ്റ്‌ന, ഭുവനേശ്വര്‍, ഷില്ലോംഗ്, ഹൈദരാബാദ്, കോയമ്പത്തൂര്‍, നാഗ്പൂര്‍, ഗാന്ധിനഗര്‍, ബാംഗളൂര്‍, സിലിഗുരി, ചണ്ഡീഗഡ് എന്നീ 14 പ്രദേശിക കേന്ദ്രങ്ങളിലും പൂനെയിലെ നാഷണല്‍ വാട്ടര്‍ അതോറിറ്റിയിലും വച്ചാണ് പ്രാഥമിക തല മത്സരങ്ങള്‍ നടക്കുക. ഇതില്‍ പങ്കെടുക്കുന്നവര്‍ അവരുടെ യാത്ര- താമസ- ഭക്ഷണ ചിലവുകള്‍ സ്വയം വഹിക്കണം.


    ഓരോ പ്രാദേശിക കേന്ദ്രങ്ങളില്‍ നിന്നുമുള്ള വിജയികളും റണ്ണറപ്പുകളും ന്യൂഡല്‍ഹിയില്‍ വച്ചുനടക്കുന്ന അവസാന വട്ട മത്സരത്തിന് അര്‍ഹരാകും. ഇവരുടെയും ഒരു മുതിര്‍ന്നയാളുടെയും യാത്ര-താമസ-ഭക്ഷണ ചിലവുകള്‍ സംഘാടകര്‍ വഹിക്കും. വിജയികള്‍ക്ക് ആകര്‍ഷമായ സമ്മാനങ്ങള്‍ ലഭിക്കും.


    താല്‍പര്യമുള്ള സ്‌കൂളുകള്‍ www.cwc.gov.in എന്ന വെബ്‌സൈറ്റിലുള്ള ഓണ്‍ലൈന്‍ അപേക്ഷ വഴിയോ, ഇ മെയില്‍ വഴിയോ 2017 ഡിസംബര്‍ നാലിനകം സംഘാടകര്‍ക്ക് അപേക്ഷിക്കണം.


    സ്‌കൂളുകള്‍ക്ക് അവരുടെ സൗകര്യമനുസരിച്ച് ഏതെങ്കിലും ഒരു പരീക്ഷാ കേന്ദ്രം തെരഞ്ഞെടുക്കാം. ഒരു സ്‌കൂളില്‍ നിന്ന് ഒരു ടീമിനെ മാത്രമേ അവസാന വട്ടം മത്സരത്തില്‍ പങ്കെടുപ്പിക്കുകയുള്ളൂ. രണ്ട് ടീമുകള്‍ ഒരേ സ്‌കൂളില്‍ നിന്നും എത്തുന്ന പക്ഷം, ആദ്യം സമര്‍പ്പിച്ച എന്‍ട്രികളെ മാത്രമേ പരിഗണിക്കൂ. ഒരു പ്രാദേശിക കേന്ദ്രത്തില്‍ നിന്നും കൂടുതല്‍ രജിസ്‌ട്രേഷനുകള്‍ ഉണ്ടാകുന്ന പക്ഷം അവരുടെ കഴിഞ്ഞ മൂന്ന് വര്‍ഷത്തെ അക്കാദമിക് മികവുകൂടി കണക്കിലെടുത്ത ശേഷം മാത്രമേ, മത്സരത്തിന് ഉള്‍പ്പെടുത്തുകയുള്ളൂ. www.cwc.gov.in എന്ന വെബ്‌സൈറ്റിലെ https://docs.google.com/forms/d/e/1FAIpQLScLgHYdpow8P_2huI5REWHGM1QH0WKt_zR4Onm3yKbTfgYV_A/viewform എന്ന ലിങ്ക് വഴി ഓണ്‍ലൈന്‍ രജിസ്‌ട്രേഷന്‍ ലഭ്യമാണ്.

    
    
    (Release ID: 1510422) Visitor Counter : 3