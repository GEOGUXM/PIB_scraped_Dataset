      ରାଷ୍ଟ୍ରପତିଙ୍କ ସଚିବାଳୟ

      ଉତ୍ତରପୂର୍ବ ବିକାଶ ସମ୍ମିଳନୀରେ ରାଷ୍ଟ୍ରପତିଙ୍କ ଅଭିଭାଷଣ
      Posted On: 21 NOV 2017 7:30PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ମଣିପୁର ରାଜଧାନୀ ଇମ୍ଫାଲଠାରେ ପୂର୍ବୋତ୍ତର ବିକାଶ ସମ୍ମିଳନୀକୁ ଉଦଘାଟନ କରିଛନ୍ତି । ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ଦେଶର ପୂର୍ବୋତ୍ତର କ୍ଷେତ୍ରରେ ଏବ ଅଦ୍ଭୁତ ସାମାଜିକ ଓ ସାଂସ୍କୃତିକ ପରିବେଶ ରହିଆସିଛି । ବିଶ୍ୱର କତିପୟ ସ୍ଥାନରେ ଏତେ କ୍ଷୁଦ୍ର ପରିସରରେ ଏତେ ବେଶୀ ସାଂସ୍କୃତିକ , ଜାତୀୟ ଏବଂ ଧାର୍ମିକ ବିବିଧତାର ସମାହାର ଦେଖିବାକୁ ମିଳେ । ଏପରି ବିବିଧତା ଆମ ସମସ୍ତଙ୍କ ପାଇଁ ପ୍ରେରଣାର ଉତ୍ସ ବୋଲି ସୂଚାଇ ରାଷ୍ଟ୍ରପତି କହିଲେ ଯେ ବିଶ୍ୱର କତିପୟ ମୂଳ ମାନବ ସମ୍ପ୍ରଦାୟ ଏଠାରେ ବସବାସ କରନ୍ତି । ପୁଣି ଏହା ହେଉଛି ଭାରତୀୟ ଆଧ୍ୟାତ୍ମିକ ନିବାସସ୍ଥଳୀ ଗୁଡ଼ିକ ମଧ୍ୟରୁ ଅନ୍ୟତମ । ଏହା କାମାକ୍ଷା ଦେବୀ ପରମ୍ପରା ହୋଇଥାଉ ଅଥବା ତୱାଙ୍ଗ୍ ‌ ଏବଂ ଅନ୍ୟ ସ୍ଥାନମାନଙ୍କରେ ପରିଲକ୍ଷିତ ବୌଦ୍ଧ ପରମ୍ପରା । ଏହା ଏପରି ଏକ ପବିତ୍ର ବନ୍ଧନ ସୃଷ୍ଟିକରେ ଯାହା ସମଗ୍ର ଦକ୍ଷିଣ - ପୂର୍ବ ଏସିଆ ସହ ଭାରତକୁ ସଂଯୋଗ କରିଆସୁଛି । ଖ୍ରୀଷ୍ଟିଆନ୍ ‌ ସମ୍ପ୍ରଦାୟର ମିଶନାରୀମାନେ ଏ କ୍ଷେତ୍ରରେ ଶିକ୍ଷାର ବିକାଶ ଦିଗରେ ବେଶ ଭଲ କାର୍ଯ୍ୟ କରି ଆସୁଛନ୍ତି । ପୁଣି ମଣିପୁର ଏବଂ ମିଜୋରାମରେ ଏକ କ୍ଷୁଦ୍ର ଅଥଚ ସମୃଦ୍ଧ ଇହୁଦୀ ସମୁଦାୟ ବସବାସ କରନ୍ତି ।


    ରାଷ୍ଟ୍ରପତି କହିଲେ ଯେ ପୂର୍ବୋତ୍ତର କ୍ଷେତ୍ରର ଭୌଗୋଳିକ ସ୍ଥିତି ଏହାକୁ ଭାରତର ସ୍ୱାଭାବିକ ପ୍ରବେଶ ମାର୍ଗରେ ପରିଣତ କରିଆସିଛି ଯାହା ଭାରତୀୟ ଉପମହାଦେଶର ବିଶାଳ ଅର୍ଥବ୍ୟବସ୍ଥା ଏବଂ ଅଧୁନାତନ ସମୟରେ ଏସୀୟ ରାଷ୍ଟ୍ରମାନଙ୍କ ଅର୍ଥବ୍ୟବସ୍ଥା ମଧ୍ୟରେ ସଂଯୋଗ ସ୍ଥାପନ କରୁଛି । ଏହି ସମ୍ଭାବନା ଉପରେ ଆମମାନଙ୍କୁ ଅଧିକ ଧ୍ୟାନ ଦେବା ଆବଶ୍ୟକ । ଏହି ଭାବନା ହିଁ ଆମମାନଙ୍କୁ ଏହି ସମ୍ମିଳନୀରେ ଏକତ୍ରିତ ହେବାକୁ ପ୍ରେରଣା ଯୋଗାଇଛି ବୋଲି ସେ କହିଥିଲେ ।


    ରାଷ୍ଟ୍ରପତି କହିଲେ ଯେ ପୂର୍ବୋତ୍ତର କ୍ଷେତ୍ରର ବିକାଶ ନିମନ୍ତେ ଭାରତ ସରକାର ଅନେକ ପ୍ରସ୍ତାବକୁ ଶୀଘ୍ରାତିଶୀଘ୍ର କାର୍ଯ୍ୟକାରୀ କରୁଛନ୍ତି ଯାହାକି ଏକ ଅତ୍ୟନ୍ତ ଆନନ୍ଦର କଥା । ସଂପର୍କ - ସଂସାଧନ କାର୍ଯ୍ୟକ୍ରମ ମଧ୍ୟରେ ଜଳ , ସ୍ଥଳ ଏବଂ ଆକାଶ ମାର୍ଗ ସମ୍ମିଳିତ ରହିଛି ଏବଂ ଏଥିରେ ଦେଶର ଆଭ୍ୟନ୍ତରୀଣ ସଂଯୋଗ ସହ ଭାରତର ପୂର୍ବ ଏବଂ ଦକ୍ଷିଣ - ପୂର୍ବ ଏସୀୟ ପ୍ରତିବେଶୀ ରାଷ୍ଟ୍ରମାନଙ୍କ ସହ ସଂପର୍କକୁ ଅଧିକ ଘନିଷ୍ଠ କରିବା ଦିଗରେ ପ୍ରୟାସ ଜାରି ରହିଛି ।


    ରାଷ୍ଟ୍ରପତି ଗୁରୁତ୍ୱ ପ୍ରଦାନ କରି କହିଲେ ଯେ ପୂର୍ବୋତ୍ତର କ୍ଷେତ୍ରର ବିକାଶ ଭାରତର ସାମଗ୍ରିକ ବିକାଶ ସହ ଅଙ୍ଗାଙ୍ଗୀ ଭାବେ ଜଡ଼ିତ, ପୁଣି ଏହା ଭାରତ - ଆସିଆନ୍ ‌ ବୁଝାମଣାକୁ ବାସ୍ତବତାରେ ପରିଣତ କରିବା ଦିଗରେ ବିଶେଷ ଭୂମିକା ଗ୍ରହଣ କରିବ । ଏବେ ଏଭଳି ସୁଯୋଗ ଆମ ଆଗରେ ଉପସ୍ଥିତ ଏବଂ ଏହାକୁ ଆମେମାନେ ହାତଛଡ଼ା କରିବା ଅନୁଚିତ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ଏହାପରେ ରାଷ୍ଟ୍ରପତି ଶ୍ରୀ କୋବିନ୍ଦ ମଣିପୁରଠାରେ ଆୟୋଜିତ ସଂଗାଇ ମହୋତ୍ସବର ଉଦଘାଟନୀ ଉତ୍ସବରେ ଯୋଗଦାନ କରିଥିଲେ । ସେଠାରେ ଉପସ୍ଥିତ ଜନସମାଗମକୁ ସମ୍ବୋଧିତ କରି ରାଷ୍ଟ୍ରପତି କହିଲେ ଯେ ସେ ଏଭଳି ସାଂସ୍କୃତିକ ମହୋତ୍ସବକୁ ଉଦଘାଟନ କରି ନିଜକୁ ଗୌରବାନ୍ୱିତ ମନେ କରୁଛନ୍ତି । ଏହି ମହୋତ୍ସବରେ ମଣିପୁରର ସାଂସ୍କୃତିକ ବିବିଧତା ଏବଂ ସମୃଦ୍ଧି , ଯେଉଁଥିରେ ଜନସାଧାରଣଙ୍କ ସାମାଜିକ ଜୀବନଯାପନ ପ୍ରତିଫଳିତ ହୋଇଛି ତାହା ପ୍ରଦର୍ଶିତ ହେଉଛି ।


    ରାଷ୍ଟ୍ରପତି ତାଙ୍କ ମଣିପୁର ଗସ୍ତ ଅବସରରେ 1891 ମସିହାର ସହୀଦମାନଙ୍କ ପ୍ରତି ଶ୍ରଦ୍ଧାଞ୍ଜଳି ଜ୍ଞାପନ କରିଥିଲେ । ମାନବୀୟ ସ୍ୱାଧୀନତା ଏବଂ ଦେଶର ସ୍ୱାଧୀନତା ପାଇଁ ଏହି ମହାନାୟକମାନଙ୍କ ତ୍ୟାଗ ଓ ବଳିଦାନକୁ ଦେଶ ସଦାସର୍ବଦା ସ୍ମରଣ ରଖିବ ବୋଲି ରାଷ୍ଟ୍ରପତି ଏହି ଅବସରରେ ମତ ପୋଷଣ କରିଥିଲେ । ତେଜସ୍ୱୀ ମେରୀ କମ୍ ‌ , ଏହି ମଣିପୁର ଭୂମିର କନ୍ୟା ବୋଲି ଏହି ଅବସରରେ ରାଷ୍ଟ୍ରପତି କହିଥିଲେ । ମଣିପୁରର ଅବଦାନ ଭାରତୀୟ ଫୁଟବଲ୍ ‌ ଜଗତକୁ ଅବିସ୍ମରଣୀୟ । ଭାରତ ଦ୍ୱାରା ଆୟୋଜିତ ଅଣ୍ଡର 17 ଫିଫା ବିଶ୍ୱକପ୍ ‌ ରେ ଆମର ରାଷ୍ଟ୍ରୀୟ ଟିମରେ ମଣିପୁରର ଆଠଜଣ ଖେଳାଳୀ ସ୍ଥାନ ପାଇବା ଏହାର ପ୍ରକୃଷ୍ଟ ଉଦାହରଣ ବୋଲି ରାଷ୍ଟ୍ରପତି ସୂଚାଇଥିଲେ ।


    ****************

    
    
    (Release ID: 1510818) Visitor Counter : 4