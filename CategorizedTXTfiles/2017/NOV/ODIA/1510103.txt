      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ମିଶନ ଇନୋଭେସନ ସ୍ମାର୍ଟ ଗ୍ରୀଡ଼୍‌ କର୍ମଶାଳା ଆୟୋଜିତ
      Posted On: 16 NOV 2017 8:31PM by PIB Bhubaneshwar


    ସବୁଜ ଗୃହ ବାଷ୍ପର ଉତ୍ସର୍ଜନର ମାତ୍ରା ଦିନକୁ ଦିନ ବୃଦ୍ଧି ପାଇବାରେ ଲାଗିଛି ଯାହା ବିଶ୍ୱ ପର୍ଯ୍ୟାବରଣ ସୁରକ୍ଷାର ପରିପନ୍ଥୀ । ଏହାର ସଫଳ ମୁକାବିଲା କରିବା ସକାଶେ ବିଶ୍ୱ ଏବେ ଦିନକୁ ଦିନ ନବୀକରଣ ଶକ୍ତି ଉତ୍ସ ଦିଗରେ ଅଗ୍ରସର ହେବାରେ ଲାଗିଛି । ପୁଣି ନବୀକରଣ ଶକ୍ତି ଉତ୍ସର ବ୍ୟାପକ ବ୍ୟବହାର ଦ୍ୱାର ବର୍ତ୍ତମାନର ଶକ୍ତି ନେଟୱାର୍କ ପ୍ରଭାବିତ ହେବାର ଆଶଙ୍କା ରହିଛି । ତେଣୁ ଶତ ପ୍ରତିଶତ ନବୀକରଣ ଶକ୍ତିର ବିକାଶ , ଡ଼ିଜାଇନ୍ ‌ , ସମନ୍ୱୟ , କାର୍ଯ୍ୟାନ୍ୱୟନ ତଥା ଗ୍ରୀଡ଼ ପରିଚାଳନା ସକାଶେ ସମନ୍ୱିତ ଭାବେ ଚିନ୍ତା କରାଯିବାର ଆବଶ୍ୟକତା ରହିଛି ବୋଲି ସଭିଏଁ ଉପଲବ୍ଧ କରନ୍ତି ।


    ସ୍ମାର୍ଟ ଗ୍ରୀଡ଼ର ବିକାଶ ତଥା ଏହାର ପ୍ରବର୍ତ୍ତନ ଦିଗରେ ମିଶନ ଇନୋଭେସନ ଏବେ କାର୍ଯ୍ୟକରୁଛି । ଭାରତ , ଇଟାଲୀ ଏବଂ ଚୀନ ସମେତ 20ଟି ରାଷ୍ଟ୍ର ସମୂହ ଭାବେ ଏହି କାର୍ଯ୍ୟରେ ନିୟୋଜିତ ଅଛନ୍ତି । ଏହି ମର୍ମରେ ନୂଆଦିଲ୍ଲୀ ଠାରେ 2017 , ନଭେମ୍ବର 16 ତାରିଖ ଠାରୁ 19 ତାରିଖ ପର୍ଯ୍ୟନ୍ତ ଏକ ଅନ୍ତରାଷ୍ଟ୍ରୀୟ କର୍ମଶାଳାର ଆୟୋଜନ କରାଯାଇଛି । ନବୀକରଣ ଶକ୍ତିର ବିକାଶକୁ ଅଗ୍ରାଧିକାର ଭିତ୍ତିରେ କାର୍ଯ୍ୟକାରୀ କରିବା ତଥା ଏଥିପାଇଁ କାର୍ଯ୍ୟପନ୍ଥା ଗ୍ରହଣ କରିବା ସକାଶେ ଯୋଜନା ପ୍ରସ୍ତୁତ କରିବା ଏବଂ ସର୍ବୋପରି ଏହାକୁ ନିର୍ଦ୍ଦିଷ୍ଟ ସମୟସୀମା ମଧ୍ୟରେ ରୂପାୟନ କରିବା ଉପରେ ଏହି କର୍ମଶଳାରେ ଆଲୋଚନା କରାଯାଉଛି ।


    କେନ୍ଦ୍ର ପ୍ରଯୁକ୍ତି ବିଭାଗ ସଚିବ ନଭେମ୍ବର 16 , 2017 ତାରିଖ ଦିନ ଏହି କର୍ମଶାଳାକୁ ଆନୁଷ୍ଠାନିକ ଭାବେ ଉଦ୍ ‌ ଘାଟନ କରିଛନ୍ତି । ଏହି କର୍ମଶାଳାରେ ଆଇଆଇଟି , ଦିଲ୍ଲୀ ଏବଂ ଆଇଆଇଟି ରୁରକୀର ବିଜ୍ଞାନୀମାନେ ଯୋଗ ଦେଇଛନ୍ତି । ଏହା ବ୍ୟତୀତ ଅଷ୍ଟ୍ରେଲିଆ , ଚୀନ , ଡ଼େନମାର୍କ , ୟୁରୋପୀୟ କମିଶନ , ଫିନଲାଣ୍ଡ , ଭାରତ , ଇଟାଲୀ , ସାଉଦୀ ଆରବ , ସ୍ୱୀଡ଼େନ , ଆମେରିକା , ବ୍ରିଟେନର ପ୍ରତିନିଧିମାନେ ଅଂଶୀଦାର ରାଷ୍ଟ୍ରଭାବେ ଏହି କର୍ମଶାଳାରେ ଯୋଗ ଦେଇଛନ୍ତି । ବିଭିନ୍ନ ପର୍ଯ୍ୟାୟରେ ବୈଷୟିକ ଅଧିବେଶନରେ ସ୍ମାର୍ଟ ଗ୍ରୀଡର ବିକାଶ ଏବଂ ପରିଚାଳନା ସଂପର୍କରେ ଏହି କର୍ମଶାଳାରେ ଆଲୋଚନା କରାଯିବ ଏବଂ ସେଥିରୁ ନିସୃତ ନିଷ୍କର୍ଷ ଉପରେ ଭବିଷ୍ୟତ କାର୍ଯ୍ୟପନ୍ଥା ଗ୍ରହଣ କରାଯିବ । ଏହା ବ୍ୟତୀତ ବିଭିନ୍ନ ଶିଳ୍ପସଂସ୍ଥାମାନଙ୍କ ପାଇଁ ଏଥିରେ ଏକ ପାନେଲ ଆଲୋଚନାର ବ୍ୟବସ୍ଥା କରାଯାଇଛି । 18 ତାରିଖ ଦିନ ଏକ ଜନ କର୍ମଶାଳାର ମଧ୍ୟ ଆୟୋଜନ କରାଯାଇଛି । ଏହି ଉପଲକ୍ଷେ ଆୟୋଜତି ଏକ ପ୍ରଦର୍ଶନୀକୁ ବିଜ୍ଞାନ , ପ୍ରଯୁକ୍ତି ତଥା ଭୂବିଜ୍ଞାନ ରାଷ୍ଟ୍ରମନ୍ତ୍ରୀ ଶ୍ରୀ ୱାଇ ଏସ ଚୌଧୁରୀ ଏବଂ ଶକ୍ତି ମନ୍ତ୍ରୀ ଆର କେ ସିଂହ ଉଦ୍ଘାଟନ କରିବେ । ଏହି ଅବସରରେ ‘ ମିଶନ ଇନୋଭେସନ ସ୍ମାର୍ଟ ଗ୍ରୀଡ଼ ’ ଶୀର୍ଷକ ଏକ ରିପୋର୍ଟ ଜାରି କରାଯିବ । କର୍ମଶାଳା ଶେଷରେ ନୂଆଦିଲ୍ଲୀ ଘୋଷଣାନାମା ମଧ୍ୟ ଜାରି କରାଯିବାର ସମ୍ଭାବନା ରହିଛି ।


    **********

    
    
    (Release ID: 1510103) Visitor Counter : 3