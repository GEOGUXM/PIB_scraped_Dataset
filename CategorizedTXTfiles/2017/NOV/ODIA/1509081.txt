      ରାଷ୍ଟ୍ରପତିଙ୍କ ସଚିବାଳୟ

      ଗୁରୁ ନାନକ ଜୟନ୍ତୀ ଅବସରରେ ରାଷ୍ଟ୍ରପତିଙ୍କ ଶୁଭେଚ୍ଛା
      Posted On: 03 NOV 2017 6:27PM by PIB Bhubaneshwar


    ଗୁରୁ ନାନକ ଦେବଜୀଙ୍କ ଜୟନ୍ତୀ ଅବସରରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଦେଶର ନାଗରିକମାନଙ୍କୁ ତାଙ୍କର ଶୁଭେଚ୍ଛା ଜ୍ଞାପନ କରିଛନ୍ତି ।


    ଏହି ଅବସରରେ ଏକ ବାର୍ତ୍ତା ଦେଇ ରାଷ୍ଟ୍ରପତି କହିଛନ୍ତି ଯେ ଗୁରୁ ନାନକ ଦେବଙ୍କ ଜୟନ୍ତୀ ଏକ ପବିତ୍ର ଅବସର । ଏହି ଅବସରରେ ସେ ଦେଶବାସୀ ତଥା ଦେଶର ଶିଖ ସଂପ୍ରଦାୟର ସମସ୍ତ ଭାଇଭଉଣୀଙ୍କୁ ଶୁଭେଚ୍ଛା ଜ୍ଞାପନ କରିଛନ୍ତି ।


    ରାଷ୍ଟ୍ରପତି କହିଛନ୍ତି ଯେ ଗୁରୁ ନାନକ ଦେବ ଆମ ସମସ୍ତଙ୍କ ଶାନ୍ତି , ସୌହାର୍ଦ୍ଦ୍ୟ ତଥା ଏକତାର ଦିବ୍ୟ ବାର୍ତ୍ତା ପ୍ରଦାନ କରିଛନ୍ତି । ସେ ଉତ୍ପୀଡନ ଓ ଅତ୍ୟାଚାର ବିରୋଧରେ ଦୃଢ଼ତାର ସହ ସ୍ୱର ଉତ୍ତୋଳନ କରିଥିଲେ ଏବଂ ମାନବ କଲ୍ୟାଣ ତଥା ଦୀନ ଦରିଦ୍ରଙ୍କ ଉପକାର ନିମନ୍ତେ ଜୀବନକୁ ସମ୍ପୂର୍ଣ୍ଣ ରୂପେ ଉତ୍ସର୍ଗ କରିଥିଲେ । ତାଙ୍କର ପ୍ରସିଦ୍ଧ “ ଜପଜୀ ” ରେ ସ୍ନେହ , ପ୍ରେମ , ଆସ୍ଥା , ସତ୍ୟ , ତ୍ୟାଗ ତଥା ଈଶ୍ୱରୀୟ ଆଦର୍ଶର ଚିରନ୍ତନ ମୂଲ୍ୟବୋଧ ସ୍ପଷ୍ଟ ରୂପେ ପ୍ରକଟିତ ହୋଇଛି । ପୁରୁଷ ଓ ନାରୀଙ୍କ ମଧ୍ୟରେ ସମାନତା , ଜାଗତିକ ଓ ମାନବୀୟ ମୂଲ୍ୟବୋଧର ସନ୍ଧାନ ତାଙ୍କ ଜୀବନାଦର୍ଶନରୁ ସୁସ୍ପଷ୍ଟ ।


    ତେଣୁ ଆଜିର ଦିନରେ ଗୁରୁ ନାନକଜୀଙ୍କ ଆଦର୍ଶ ଓ ଶିକ୍ଷା ସମସ୍ତଙ୍କ ଦୈନନ୍ଦିନ ଜୀବନରେ ପ୍ରତିଫଳିତ ହେବା ଉଚିତ । ଏହା ଆମ ଭିତରେ ଏକତା , ଭାତୃତ୍ୱ ଓ ସମାଜରେ ପାରସ୍ପରିକ ସଦ୍ଭାବନା ଜାଗ୍ରତ କରାଇବାରେ ସହାୟକ ହେବ ବୋଲି ରାଷ୍ଟ୍ରପତି କହିଛନ୍ତି ।


    **************

    
    
    (Release ID: 1509081) Visitor Counter : 3