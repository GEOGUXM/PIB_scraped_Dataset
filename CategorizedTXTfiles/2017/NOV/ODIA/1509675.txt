      ରାଷ୍ଟ୍ରପତିଙ୍କ ସଚିବାଳୟ

      37ତମ ଭାରତ ଆନ୍ତର୍ଜାତିକ ବାଣିଜ୍ୟ ମେଳା 2017କୁ ଉଦ୍ଘାଟନ କଲେ ରାଷ୍ଟ୍ରପତି
      Posted On: 14 NOV 2017 7:07PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ନଭେମ୍ବର 14 , 2017 ) ନୂଆଦିଲ୍ଲୀଠାରେ ଆୟୋଜିତ 37ତମ ଭାରତ ଆନ୍ତର୍ଜାତିକ ବାଣିଜ୍ୟ ମେଳା 2017କୁ ଉଦ୍ଘାଟନ କରିଛନ୍ତି । ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ଆଇଆଇଟିଏଫ ଏବେ କେବଳ ଆଉ ଗୋଟିଏ ବାଣିଜ୍ୟ ମେଳା କିମ୍ବା ପ୍ରଦର୍ଶନୀ ହୋଇ ରହିନାହିଁ । ପ୍ରତିବର୍ଷ ନଭେମ୍ବର 14 ତାରିଖ ଦିନ ଆୟୋଜିତ ହୋଇ ଆସୁଥିବା ଏହି ମେଳା ଭାରତର ପ୍ରାଚୀନ ତଥା ଦୀର୍ଘ ଦିନରୁ ନିରବଚ୍ଛିନ୍ନ ଭାବେ ଜୀବନ୍ତ ରହିଆସିଥିବା ଆନ୍ତର୍ଜାତିକ ବାଣିଜ୍ୟ କାରବାର ପ୍ରତି ପ୍ରତିବଦ୍ଧତାକୁ ପ୍ରମାଣିତ କରିଆସୁଛି । ଆମେ ସ୍ୱଭାବତଃ ଏକ ମୁକ୍ତ ସମାଜ ଯେଉଁଠି ବାଣିଜ୍ୟ ଏବଂ ସାଂସ୍କୃତିକ ବାତାବରଣ ମଧ୍ୟମୁକ୍ତ । ଭାରତ ଏବେ ଯେତେବେଳେ ବିଶ୍ୱରେ ବିଶ୍ୱ ଅର୍ଥନୀତିର ଏକ ଉଜ୍ଜ୍ୱଳ ବିନ୍ଦୁ ଭାବେ ନିଜକୁ ସୁପରିଚିତ କରିପାରିଛି ସେହି ସମୟରେ ଚଳିତ ବର୍ଷ ଆଇଆଇଟିଏଫର ଆୟୋଜନ କରାଯାଇଛି । ବିଗତ ତିନି ବର୍ଷରେ ଦେଶରେ ବିଦେଶୀ ପୁଞ୍ଜି ନିବେଶ ମାତ୍ରାରେ ଯଥେଷ୍ଟ ପ୍ରଗତି ଘଟିଛି 2013-14ରେ ଏହା 36 ବିଲିୟନ୍ ‌ ଡ଼ଲାର ଥିବା ବେଳେ 2016-17ରେ ତାହା 60 ବିଲିୟନ୍ ‌ ଡ଼ଲାର ଛୁଇଁଛି ବୋଲି ରାଷ୍ଟ୍ରପତି ସୂଚାଇଥିଲେ । ଚଳିତ ବର୍ଷ 3000ରୁ ଉର୍ଦ୍ଧ୍ଵ ପ୍ରଦର୍ଶକ ଏହି ପ୍ରଦର୍ଶନୀରେ ଅଂଶଗ୍ରହଣ କରିଛନ୍ତି । ସେମାନଙ୍କ ମଧ୍ୟରେ 222ଟି ବିଦେଶାଗତ କମ୍ପାନୀ ଅଛନ୍ତି । ପୁଣି ଏହି ପ୍ରଦର୍ଶନୀ ଏକ ମିନି ଭାରତବର୍ଷ ବୋଲି ରାଷ୍ଟ୍ରପତି ଉଲ୍ଲେଖ କରିଥିଲେ । ଚଳିତ ବର୍ଷ ପ୍ରଦର୍ଶନୀରେ ଭାରତର ଆର୍ଥିକ ସଂସ୍କାର ଏବଂ ନୂତନ ନୀତିକୁ ଅଗ୍ରପ୍ରାଧାନ୍ୟର ସହ ପ୍ରଦର୍ଶନ କରାଯାଉଛି । ଭାରତ ସରକାରଙ୍କ ବିଭିନ୍ନ ଫ୍ଲାଗସିପ୍ ‌ କାର୍ଯ୍ୟକ୍ରମ ଯଥା ମେକ୍ ‌ ଇନ୍ ‌ ଇଣ୍ଡିଆ , ଡ଼ିଜିଟାଲ ଇଣ୍ଡିଆ , ଷ୍ଟାର୍ଟ ଅପ୍ ‌ ଇଣ୍ଡିଆ , ଷ୍ଟାଣ୍ଡ୍ ‌ ଅପ୍ ‌ ଇଣ୍ଡିଆ , ସ୍କିଲ୍ ‌ ଇଣ୍ଡିଆ , ସ୍ମାର୍ଟ ସିଟି ଯୋଜନା ଏବଂ ଦେଶର କୃଷକମାନଙ୍କ ଉପାର୍ଜନକୁ ଦ୍ୱିଗୁଣିତ କରିବା ସକାଶେ ସରକାରଙ୍କ ପ୍ରତିବଦ୍ଧତାକୁ ପ୍ରଦର୍ଶନ କରାଯାଇଛି ।


    **********

    
    
    (Release ID: 1509675) Visitor Counter : 3