      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଜନସାଧାରଣଙ୍କ ଶୃଙ୍ଖଳାକୁ ପ୍ରଶଂସା କଲେ ପର୍ଯ୍ୟାବରଣ ମନ୍ତ୍ରୀ
      ପରିବେଶରେ ଉନ୍ନତି ଘଟୁଛି, ପାର୍ଟିକୁଲେଟ ମାତ୍ରା କମୁଛି : ଡ଼କ୍ଟର ହର୍ଷବର୍ଦ୍ଧନ

      Posted On: 14 NOV 2017 7:14PM by PIB Bhubaneshwar

    ରାଜଧାନୀ ଦିଲ୍ଲୀ କ୍ଷେତ୍ରର ପରିବେଶରେ ସାମାନ୍ୟ ଉନ୍ନତି ପରିଲକ୍ଷିତ ହୋଇଛି ଏବଂ ବାୟୁମଣ୍ଡଳରେ ଥିବା ମାତ୍ରାଧିକା ପାର୍ଟିକୁଲେଟମାଇକ୍ରନ୍ ‌ ( ପିଏମ ) ମାତ୍ରା କମିଛି ବୋଲି କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ , ବିଜ୍ଞାନ ଓ ପ୍ରଯୁକ୍ତି ତଥା ଭୂବିଜ୍ଞାନ ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ କହିଛନ୍ତି । ଏଥିପାଇଁ ସେ ଜନସାଧାରଣଙ୍କ ଶୃଙ୍ଖଳା ଓ ଦାୟିତ୍ୱବୋଧକୁ ପ୍ରଶଂସା କରିଛନ୍ତି । ଡ଼କ୍ଟର ହର୍ଷବଦ୍ଧନ କହିଛନ୍ତି ଯେ ନଭେମ୍ବର 12 , 2017 ତାରିଖ ଅପରାହ୍ନ ଠାରୁ ରାଜଧାନୀ କ୍ଷେତ୍ରର ପିଏମ ମାତ୍ରାରେ ହ୍ରାସଘଟିବା ଆରମ୍ଭ କରିଛି । ଏହା ଆଜି ସୁଦ୍ଧା ଜାରିରହିଛି । ଦିଲ୍ଳୀ ଏବଂ ଏନସିଆରର ବାୟୁମଣ୍ଡଳର ସ୍ଥିତି ଆପାତକାଳୀନ ପରିସ୍ଥିତିରୁ ପ୍ରବଳ ପର୍ଯ୍ୟାୟକୁ କମିଛି । ପିଏମ 10 ମାତ୍ରା 392ରୁ ପିଏମ 262କୁ ହ୍ରାସ ପାଇଛି । ଜନସାଧାରଣଙ୍କ ସହଯୋଗ ଯୋଗୁ ଏହି ସଫଳତା ହାସଲ କରାଯାଇପାରିଛି ଏବଂ ଭବିଷ୍ୟତରେ ମଧ୍ୟ ସେମାନଙ୍କ ସହଯୋଗ ଜାରି ରହିବ ବୋଲି ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ ଆଶ ପ୍ରକଟ କରିଛନ୍ତି । ଏଥିରେ ବିଭିନ୍ନ ସରକାରୀ ସଂସ୍ଥା ଏବଂ ଲୋକମାନଙ୍କ ସ୍ୱେଚ୍ଛାକୃତ ସହଯୋଗ ପ୍ରଶଂସନୀୟ ।


    ମନ୍ତ୍ରୀ ଡ଼କ୍ଟର ହର୍ଷବର୍ଦ୍ଧନ କହିଛନ୍ତି ଯେ ଆଗାମୀ ଦୁଇରୁ ଦିନି ଦିନ ମଧ୍ୟରେ ପାଣିପାଗ ଅନୁକୂଳ ରହିବ ବୋଲି ଭାରତୀୟ ପାଣିପାଗ ବିଭାଗ ପକ୍ଷରୁ ପୂର୍ବାନୁମାନ କରାଯାଇଛି । ତାହା ବାୟୁମଣ୍ଡଳରୁ ବିଷାକ୍ତ ପ୍ରଦୂଷକ ଦୂର କରିବାରେ ସହାୟକ ହେବ ବୋଲି ସେ ଆଶାପ୍ରକଟ କରିଛନ୍ତି । ନଭେମ୍ବର 13 , 2017 ତାରିଖ ଦିନ ଅନୁଷ୍ଠିତ ସିପିସିବିର ଟାସ୍କଫୋର୍ସ ବୈଠକରେ ରାଜ୍ୟ ପ୍ରଦୂଷଣ ବୋର୍ଡ଼ମାନଙ୍କ ଦ୍ୱାରା ଗୃହୀତ ପଦକ୍ଷେପ ସଂପର୍କରେ ପୁଙ୍ଖାନୁପୁଙ୍ଖ ଆଲୋଚନା କରାଯାଇଥିଲା । ଯେଉଁ ଶିଳ୍ପସଂସ୍ଥା ଅଥବା ନିମାଣକାରୀ ସଂସ୍ଥାମାନେ ପ୍ରଦୂଷଣକୁ ନିୟନ୍ତ୍ରଣ କରିବା ନିର୍ଦ୍ଦେଶାବଳୀକୁ ଉଲ୍ଲଙ୍ଘନ କରୁଛନ୍ତି ସେମାନଙ୍କ ବିରୋଧରେ କଠୋର କାର୍ଯ୍ୟାନୁଷ୍ଠାନ ଗ୍ରହଣ ସକାଶେ ଡ଼କ୍ଟର ହର୍ଷବର୍ଦ୍ଧନ ନିର୍ଦ୍ଦେଶ ଦେଇଥିଲେ ।


    ଡ଼କ୍ଟର ହର୍ଷବର୍ଦ୍ଧନ କହିଛନ୍ତି ଯେ ଏଭଳି ଜଟିଳ ପରିସ୍ଥିତିରେ ସମସ୍ତ ସରକାରୀ ଏଜେନ୍ସୀ ସର୍ବାଧିକ ସତର୍କତା ଅବଲମ୍ବନ କରିବା ସହ ପ୍ରଦୂଷଣକୁ ନିୟନ୍ତ୍ରଣ କରିବା ଦିଗରେ ସର୍ବେକୃଷ୍ଟ ପଦକ୍ଷେପ ଗ୍ରହଣ କରିବା ଉଚିତ । ତଦ୍ୱାରା ପ୍ରଦୂଷଣକୁ ନିୟନ୍ତ୍ରଣ କରାଯାଇପାରିବ । ସେହିଭଳି ଦିଲ୍ଲୀ ତଥା ଏନସିଆର କ୍ଷେତ୍ରରେ ବସବାସ କରୁଥିବା ଜନସାଧାରଣ ଏପରି କାର୍ଯ୍ୟରେ ସରକାରଙ୍କୁ ସହଯୋଗ କରିବା ନିମନ୍ତେ ସେ ଆହ୍ୱାନ ଜଣାଇଛନ୍ତି ।


    **********

    
    
    (Release ID: 1509679) Visitor Counter : 3