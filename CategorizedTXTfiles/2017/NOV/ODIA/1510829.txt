      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆସନ୍ତାକାଲି ଅନ୍ତଃରାଜ୍ୟ ପରିଷଦର ଦ୍ୱାଦଶ ଷ୍ଟାଣ୍ଡିଂ କମିଟି ବୈଠକରେ ଅଧ୍ୟକ୍ଷତା କରିବେ ସ୍ୱରାଷ୍ଟ୍ର ମନ୍ତ୍ରୀ
      Posted On: 24 NOV 2017 7:59PM by PIB Bhubaneshwar


    ଆସନ୍ତାକାଲି ଦିଲ୍ଲୀରେ ଅନୁଷ୍ଠିତ ହେବାକୁ ଥିବା ଅନ୍ତଃରାଜ୍ୟ ପରିଷଦର ଦ୍ୱାଦଶ ଷ୍ଟାଣ୍ଡିଂ କମିଟି ବୈଠକରେ ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ଅଧ୍ୟକ୍ଷତା କରିବେ । ଷ୍ଟାଣ୍ଡିଂ କମିଟିରେ ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ଅଧ୍ୟକ୍ଷ ଥିବା ବେଳେ ବୈଦେଶିକ ବ୍ୟାପାର ମନ୍ତ୍ରୀ ସୁଷମା ସ୍ୱରାଜ , ଅର୍ଥ ଓ କମ୍ପାନି ବ୍ୟାପାର ମନ୍ତ୍ରୀ ଅରୁଣ ଜେଟଲୀ , ସଡ଼କ ପରିବହନ ଏବଂ ରାଜମାର୍ଗ , ଜାହାଜ ଚଳାଚଳ , ଜଳ ସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନିତିନ ଗଡକରୀ , ସାମାଜିକ ନ୍ୟାୟ ଏବଂ ସଶକ୍ତୀକରଣ ମନ୍ତ୍ରୀ ଥାୱର ଚାନ୍ଦ ଗେହଲଟ ଏବଂ ଆନ୍ଧ୍ର ପ୍ରଦେଶ , ଛତିଶଗଡ଼ , ଓଡ଼ିଶା , ପଞ୍ଜାବ , ରାଜସ୍ଥାନ , ତ୍ରିପୁରା , ଏବଂ ଉତ୍ତରପ୍ରଦେଶର ମୁଖ୍ୟମନ୍ତ୍ରୀ ସଦସ୍ୟ ରହିଛନ୍ତି ।


    ବୈଠକରେ କେନ୍ଦ୍ର - ରାଜ୍ୟ ସମ୍ପର୍କ ନେଇ ପୁଞ୍ଚି କମିସନ୍ କରିଥିବା ସୁପାରିସ ସମ୍ପର୍କରେ ଆଲୋଚନା ହେବ ।


    ଦୀର୍ଘ 11 ବର୍ଷ ପରେ ଗତ ଏପ୍ରିଲ 9 ତାରିଖରେ ଅନ୍ତଃରାଜ୍ୟ ପରିଷଦ ଷ୍ଟାଣ୍ଡିଂ କମିଟିର ଏକାଦଶ ବୈଠକ ଅନୁଷ୍ଠିତ ହୋଇଥିଲା । ଗୋଟିଏ ବର୍ଷ ମଧ୍ୟରେ ଦୁଇ ଥର ଷ୍ଟାଣ୍ଡିଂ କମିଟି ବୈଠକ ଡକାଯିବା ଏହା ସ୍ପଷ୍ଟ କରୁଛି ଯେ କେନ୍ଦ୍ର - ରାଜ୍ୟ ସମ୍ପର୍କ ପ୍ରସଙ୍ଗକୁ ବର୍ତ୍ତମାନର କେନ୍ଦ୍ର ସରକାର କେତେ ଗୁରୁତ୍ୱ ଦେଉଛନ୍ତି । କମିଟିକୁ ସହାୟତା କରିବାକୁ 30 କେନ୍ଦ୍ର ମନ୍ତ୍ରଣାଳୟ / ବିଭାଗ ଏବଂ 7ଟି ରାଜ୍ୟର ପ୍ରତିନିଧିଙ୍କୁ ନିମନ୍ତ୍ରଣ କରାଯାଇଛି । ବୈଠକରେ ସମସ୍ତ କେନ୍ଦ୍ର / ରାଜ୍ୟ ପ୍ରତିନିଧି ଏବଂ କମିଟିର ସଦସ୍ୟମାନଙ୍କ ମତାମତ ନିଆଯିବା ପରେ ସୁପାରିସକୁ ଗୁରୁତ୍ୱ ଦେଇ ଷ୍ଟାଣ୍ଡିଂ କମିଟି ପୁଞ୍ଚି କମିସନର ସୁପାରିସ ଉପରେ ନିଷ୍ପତ୍ତି ନେବ ।


    **********

    
    
    (Release ID: 1510829) Visitor Counter : 3