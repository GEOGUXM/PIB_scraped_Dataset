      ଉପରାଷ୍ଟ୍ରପତିଙ୍କ ସଚିବାଳୟ

      ସିଙ୍ଗାପୁରର ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀଙ୍କ ସହିତ ବିଚାର ବିମର୍ଶ କଲେ ଉପରାଷ୍ଟ୍ରପତି
      Posted On: 16 NOV 2017 8:39PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ ଭାରତ ଓ ସିଙ୍ଗାପୁର ପ୍ରଗତି ତଥା ପୋଷଣୀୟ ବିକାଶରେ ସହଭାଗୀ । ସିଙ୍ଗାପୁରର ବାଣିଜ୍ୟ ତଥା ଉଦ୍ୟୋଗ ମନ୍ତ୍ରୀ ଶ୍ରୀ ଏସ ଇଶ୍ୱରନ ଆଜି ଉପରାଷ୍ଟ୍ରପତିଙ୍କୁ ଭେଟିଛନ୍ତି ।


    ଉପରାଷ୍ଟ୍ରପତି କହିଲେ ଯେ ଭାରତ ବିବିଧ ସାଂସ୍କୃତିକ ଏବଂ ବିବିଧ ସମୁଦାୟ ବିଶିଷ୍ଟ ଦେଶ ରୂପେ ସିଙ୍ଗାପୁରର ଉତ୍ଥାନକୁ ସମ୍ମାନ କରେ । ସେ କହିଲେ ଯେ ଭାରତର ଅନେକ ରାଜ୍ୟ ସିଙ୍ଗାପୁର ସହିତ ପାରସ୍ପରିକ ଅନୁବନ୍ଧ ବିକଶିତ କରିଛନ୍ତି । ଆମେ ପାରସ୍ପରିକ ସହଯୋଗ ଏବଂ ପ୍ରତିସ୍ପର୍ଦ୍ଧା ଆଧାରିତ ସଙ୍ଘୀୟ ବ୍ୟବସ୍ଥା ଉପରେ ବିଶ୍ୱାସ କରୁ ଏବଂ ଦେଶର ସାମାଜିକ ଓ ଆର୍ଥିକ ବିକାଶ ପାଇଁ ନିରନ୍ତର ପ୍ରୟାସ କରିଥାଉ ।


    ଭାରତର ବିକାଶ ପ୍ରାଥମିକତାରେ ସିଙ୍ଗାପୁର ଏକ ପ୍ରମୁଖ ସହଭାଗୀ । ବ୍ୟବସାୟ କରିବାରେ ସୁଗମତା ସହିତ ଭାରତର ସମସ୍ତ କ୍ଷେତ୍ରରେ ପରିବର୍ତ୍ତନ ହେଉଛି ।


    ଉପରାଷ୍ଟ୍ରପତି ଏହି କଥା ଉପରେ ପ୍ରସନ୍ନତା ବ୍ୟକ୍ତ କରିଥିଲେ ଯେ ସିଙ୍ଗାପୁର କନସୋର୍ଟିୟମ ଆନ୍ଧ୍ର ପ୍ରଦେଶର ନୂତନ ରାଜଧାନୀ ଅମରାବତୀରେ ଷ୍ଟାର୍ଟ - ଅପ କ୍ଷେତ୍ରରେ ବିକାଶ ପାଇଁ ସହଯୋଗ ପ୍ରଦାନ କରୁଛି । ଏହା ସମଗ୍ର ଭାରତ ବର୍ଷରେ ନୂତନ ପରିଯୋଜନାଗୁଡ଼ିକ ପାଇଁ ଭବିଷ୍ୟତରେ ଏକ ମଡେଲ ରୂପରେ ବିକଶିତ ହେବ ।


    **********

    
    
    (Release ID: 1510109) Visitor Counter : 3