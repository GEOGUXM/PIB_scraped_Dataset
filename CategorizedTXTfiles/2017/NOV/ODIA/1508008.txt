      ଶକ୍ତି ମନ୍ତ୍ରଣାଳୟ

      EESL ଜିଇଏଫ ସହ ଭାଗିଦାରିତା 454 ମିଲିଅନ ଡଲାର ‘ଉର୍ଜା କ୍ଷମତା ପାଇଁ ବଜାର ସୃଜନ’ ପରିଯୋଜନା ଆରମ୍ଭ
      Posted On: 01 NOV 2017 3:09PM by PIB Bhubaneshwar


    କମ ଉତ୍ସର୍ଜନ ଅର୍ଥବ୍ୟବସ୍ଥାର ନିର୍ମାଣ ଏବଂ ଉର୍ଜା କାର୍ଯ୍ୟକ୍ରମର ଅନୁପାଳନରେ ଭାରତର ପ୍ରୟାସକୁ ଦେଖି ଗ୍ଲୋବାଲ ଏନଭର୍ନମେଣ୍ଟ ଫାସିଲିଟି ( GEF ) ଉର୍ଜା ମନ୍ତ୍ରଣାଳୟ ଅଧୀନସ୍ଥ ଏନର୍ଜୀ ଏଫିସିଏନ୍ସି ସର୍ଭିସେସ ଲିମିଟେଡ ( EESL ) ସହିତ ଭାଗିଦାରୀ ଆରମ୍ଭ କରିଛି । ଏହି ପରିଯୋଜନାକୁ ମୋଟ ଉପରେ 454 ମିଲିଅନ ଡଲାରର ଅର୍ଥ ପ୍ରାପ୍ତ ହେବ । ଏଥିରୁ ଜିଇଏଫ 20 ମିଲିଅନ ଡଲାରର ଅନୁଦାନ ପ୍ରଦାନ କରିବ ଏବଂ 434 ମିଲିଅନ ଡଲାର ଋଣ ଓ ଇକ୍ୱିଟି ରୂପରେ ମିଳିବ । ଏଥିରେ ଏସିଆ ବିକାଶ ବ୍ୟାଙ୍କ ଦ୍ୱାରା ଦିଆଯାଉଥିବା 200 ମିଲିଅନ ଡଲାରର ଋଣ ମଧ୍ୟ ସାମିଲ ରହିଛି ।


    ଏହି ଅବସରରେ ଉର୍ଜା ସଚିବ ଶ୍ରୀ ଅଜୟ କୁମାର ଭଲ୍ଲା କହିଥିଲେ ଯେ ସମ୍ପ୍ରତି ଭାରତର ଦୁଇ ତୃତୀୟାଂଶ ଉର୍ଜାର ଉତ୍ପାଦନ ଜୀବାଶ୍ମ ଇନ୍ଧନ ( ଫସିଲ ଫୁଏଲ ) ଉପରେ ଆଧାରିତ । ସେ କହିଲେ ଯେ 2030 ସୁଦ୍ଧା ମୋଟ କ୍ଷମତାର 40 ପ୍ରତିଶତ ସ୍ୱଚ୍ଛ ଉର୍ଜା ସଂସାଧନ ଲାଭ କରିବା ଭାରତର ଲକ୍ଷ୍ୟ ।


    ପରିବେଶ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟର ସଚିବ ଶ୍ରୀ ଅନିଲ କୁମାର ଜୈନ କହିଲେ ଯେ ଭାରତରେ ଉର୍ଜା ଦକ୍ଷତା ବଜାରର ଆକାର ପାଖାପାଖି 23 ବିଲିଅନ ଡଲାର । ଏହିପରି ପଦକ୍ଷେପ ଗ୍ରହଣ କରିବା ଫଳରେ ଅନେକ ଲାଭ ମିଳିପାରିବ ।


    ଜିଇଏଫର ଅଧ୍ୟକ୍ଷ ଏବଂ ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ସୁଶ୍ରୀ ନାଓକୋ ଇଶୀ କହିଲେ ଯେ ଇଇଏସଏଲ ତଥା ଭାରତ ସରକାରଙ୍କ ଦୃଢ଼ ନେତୃତ୍ୱରେ ସ୍ୱଚ୍ଛ ଉର୍ଜା ପ୍ରାଦ୍ୟୋଗିକୀମାନଙ୍କ ଦ୍ୱାରା ଭାରତର ବିକାଶରେ ଅନେକ ସହାୟତା ମିଳିବ ।


    ଏସିଆ ବିକାଶ ବ୍ୟାଙ୍କର ଭାରତ ମିଶନର ନିର୍ଦ୍ଦେଶକ କେନିସି ୟୋକୋୟାମା କହିଲେ ଯେ ଏସିଆ ବିକାଶ ବ୍ୟାଙ୍କ ଇଇଏସଏଲ ସହିତ ଭାରତରେ ଉର୍ଜା ଦକ୍ଷତା ପରିଯୋଜନା ଚାଲୁକରିବା ପାଇଁ ଭାଗିଦାରୀ କରିବ , ଯାହା ଫଳରେ କି ଜଳବାୟୁ ପରିବର୍ତ୍ତନ ଭଳି ଆହ୍ୱାନର ମୁକାବିଲା କରାଯାଇ ପାରିବ ଏବଂ ଦେଶରେ ରୋଜଗାର ସୃଷ୍ଟି ବୃଦ୍ଧି ପାଇବ ।


    ଜାତିସଂଘ ପରିବେଶ ବିଭାଗର ଶ୍ରୀ ଜିୟୋର୍ଡୀ କୋଡବିଲ କହିଲେ ଯେ ଏହି ପରିଯୋଜନାର ଉଦ୍ଦେଶ୍ୟ ହେଉଛି ଉର୍ଜା ଦକ୍ଷତାର ପ୍ରୟାସକୁ ବୃଦ୍ଧି କରିବା । ଯାହା ଫଳରେ କି ବିକାଶ ଲକ୍ଷ୍ୟକୁ ପ୍ରାପ୍ତ କରାଯାଇ ପାରିବ ।


    ଏହି ଅବସରରେ ଉର୍ଜା ମନ୍ତ୍ରଣାଳୟର ଆର୍ଥିକ ପରାମର୍ଶ ଦାତା ଶ୍ରୀ ରାଜ ପାଲ , ଇଇଏସଏଲର ପ୍ରବନ୍ଧ ନିର୍ଦ୍ଦେଶକ ଶ୍ରୀ ସୌରଭ କୁମାର ତଥା ଉର୍ଜା ମନ୍ତ୍ରଣାଳୟ ଏବଂ ଏହାର ଅଧୀନସ୍ଥ ରାଷ୍ଟ୍ରାୟତ ଉଦ୍ୟୋଗର ବରିଷ୍ଠ ଅଧିକାରୀ ମଧ୍ୟ ଉପସ୍ଥିତ ଥିଲେ ।


    ****************

    
    
    (Release ID: 1508008) Visitor Counter : 4