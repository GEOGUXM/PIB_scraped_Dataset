      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ବିଶ୍ୱ ଖାଦ୍ୟ ଭାରତ ଏକ ଅନନ୍ୟ ମଂଚ ଯେଉଁଠି 60 ଦେଶର ପ୍ରତିନିଧି ଭାରତକୁ ବୁଝିପାରିବେ ଏବଂ ଆମ ବିକାଶକୁ ଆକଳନ କରିପାରିବେ : ରାଧାମୋହନ ସିଂହ
      Posted On: 04 NOV 2017 6:29PM by PIB Bhubaneshwar


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ରାଧାମୋହନ ସିଂହ କହିଛନ୍ତି ଯେ , ସ୍ୱାଧୀନତା ପରବର୍ତ୍ତି ଭାରତୀୟ କୃଷିରେ ଅଭୂତପୂର୍ବ ଏବଂ ବହୁମୁଖୀ ବିକାଶ ଘଟିଛି , ଯାହା ହେଉଛି ଅଦ୍ୱିତୀୟ । ଶ୍ରୀ ସିଂହ କହିଲେ ଯେ ବିଶ୍ୱ ଆମ ବିକାଶ ରଣନୀତିକୁ ଅଧ୍ୟୟନ ଓ ଆପଣେଇବାକୁ ଆଗ୍ରହୀ ଅଛି । ନୂଆଦିଲ୍ଲୀଠାରେ ଫଳ , ପନପରିବା , ଦୁଗ୍ଧ ( ଡ଼ାଏରୀ ) , କୁକ୍କୁଟ , ଏବଂ ମତ୍ସ୍ୟ ପାଳନ ସଂପର୍କରେ ଏକ କର୍ମଶାଳାରେ ଉଦ୍ବୋଧନ ଦେଇ ବିଶ୍ୱ ଖାଦ୍ୟ ଭାରତ - 2017 , ଭାରତର ବିବିଧତାର ସୁବିନିଯୋଗ ପାଇଁ ସୁଯୋଗ ଆଣିଛି ବୋଲି କହିଥିଲେ ।


    କୃଷି ମନ୍ତ୍ରୀ କହିଲେ ଯେ , ସ୍ୱାଧୀନତା ସମୟରେ ଆମେ 34 କୋଟି ଲୋକଙ୍କୁ ଖାଦ୍ୟ ଯୋଗାଇ ପାରୁ ନ ଥିଲୁ , କିନ୍ତୁ ଆଜି ଆମ ନୀତି ନିର୍ମାତା ମାନଙ୍କର ଜ୍ଞାନ , କୃଷକ , ବୈଜ୍ଞାନିକ ଏବଂ ଖାଦ୍ୟ ଉତ୍ପାଦନ ଅଧିକାରୀ ମାନଙ୍କର କଠିନ ପରିଶ୍ରମ ବଳରେ ଆମେ ଖାଦ୍ୟ ଅଭାବ ଜନିତ ସମସ୍ୟାର ସମ୍ମୁଖୀନ ହେଉଥିବା ଦେଶମାନଙ୍କ ମଧ୍ୟରୁ ଆଗକୁ ଆସିପାରିଛୁ । ଆମେ 134 ମିଳିୟନ ଜନସଂଖ୍ୟାକୁ ଖାଦ୍ୟ ଯୋଗାଇବା ସହ ଏକ ଖାଦ୍ୟ ରପ୍ତାନୀକାରୀ ଦେଶ ହୋଇପାରିଛୁ ।


    ଶ୍ରୀ ସିଂହ କହିଲେ ଯେ , ଦୁନିଆର ମାତ୍ର ଦୁଇ ପ୍ରତିଶତ ଜମି ସହିତ ଆମେ ଦୁନିଆର 17 ପ୍ରତିଶତ ଜନସଂଖ୍ୟା , 11.3 ପ୍ରତିଶତ ପଶୁଧନ ଏବଂ ବିଶାଳ ଆନୁବଂଶିକ ପରମ୍ପରାକୁ ନା କେବଳ ଖାଦ୍ୟ ଖାଇବାକୁ ଦେଉଛୁ ବରଂ ଖାଦ୍ୟ ରପ୍ତାନୀ କରୁଛୁ । ସେ କହିଲେ ଯେ ଆଜି ଆମେ ହେଉଛୁ ଦୁନିଆର ସର୍ବବୃହତ ଦୁଗ୍ଧ ଉତ୍ପାଦନକାରୀ , ଦ୍ୱିତୀୟ ସର୍ବବୃହତ ଫଳ ଏବଂ ପନିପରିବା ଉତ୍ପାଦନକାରୀ , ମାଛ ଉତ୍ପାଦନରେ ତୃତୀୟ ଏବଂ ଅଣ୍ଡା ଉତ୍ପାଦନରେ ପଂଚମ ସ୍ଥାନରେ ଅଛୁ ।


    ଶ୍ରୀ ସିଂହ କହିଲେ ଯେ , ସ୍ୱାଧୀନତା ସମୟରେ 34 କୋଟି ଜନସଂଖ୍ୟା ଥିବା ବେଳେ ପ୍ରତିଦିନ ପ୍ରତ୍ୟେକ ବ୍ୟକ୍ତିଙ୍କ ପାଇଁ ମୁଣ୍ଡ ପିଛା ଦୁଗ୍ଧ ଯୋଗାଣ 130 ଗ୍ରାମ ଥିଲା ଏବଂ ଆଜି 134 ମିଲିୟନ ଜନସଂଖ୍ୟାରେ ପ୍ରତିଦିନ ପ୍ରତ୍ୟେକ ବ୍ୟକ୍ତିଙ୍କ ପାଇଁ ମୁଣ୍ଡ ପିଛା ଦୁଗ୍ଧ ଯୋଗାଣ 337 ଗ୍ରାମରେ ପହଂଚିଯାଇଛି । ଦୁଗ୍ଧ ଉତ୍ପାଦନ କ୍ଷେତ୍ରରେ ଏହା ଏକ ଅତୁଳନୀୟ ଉପଲବ୍ଧି । ମନ୍ତ୍ରୀ ପୁଣି କହିଥିଲେ ଯେ , ଆମେ ଅନେକ ପ୍ରକାରର ଖାଦ୍ୟ ସାମଗ୍ରୀ ରପ୍ତାନୀ କରୁଛୁ ଯାହା ଦେଶର ମୋଟ ରପ୍ତାନୀର 10 ପ୍ରତିଶତ ।


    ବିଶ୍ୱ ଖାଦ୍ୟ ଭାରତ ଯାହା ଜାତୀୟ ରାଜଧାନୀରେ ଆୟୋଜିତ ହୋଇଛି , ଏକ ଅନନ୍ୟ ମଂଚ ଯେଉଁଠି 60 ଦେଶର ପ୍ରତିନିଧି ନା କେବଳ ଭାରତକୁ ବୁଝିପାରିବେ ବରଂ ଆମର ବିକାଶକୁ ମଧ୍ୟ ଆକଳନ କରିପାରିବେ ।


    କୃଷି ମନ୍ତ୍ରୀ କହିଲେ ଯେ , ସାମଗ୍ରିକ କୃଷି ଅଭିବୃଦ୍ଧି ପାଇଁ ବିଶେଷ ଗୁରୁତ୍ୱ ଦିଆଯାଉଛି । କୃଷି କ୍ଷେତ୍ରରେ ବିକାଶର ହାର ବୃଦ୍ଧି କରିବା ପାଇଁ ସରକାର ଅନେକ ପଦକ୍ଷେପ ନେଇଛନ୍ତି । ପ୍ରଧାନମନ୍ତ୍ରୀ ଫସଲବୀମା ଯୋଜନା , ପରମ୍ପରାଗତ କୃଷି ବିକାଶ ଯୋଜନା , ଇ - ନାମ , ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା , ମୃତ୍ତିକା ସ୍ୱାସ୍ଥ୍ୟ କାର୍ଡ଼ ଆଦି ସେଥିମଧ୍ୟରୁ କେତେକ ପ୍ରମୁଖ ଯୋଜନା । ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ସରକାର 100 ପ୍ରତିଶତ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶ ପାଇଁ ଅନୁମତି ପ୍ରଦାନ କରିଛନ୍ତି ।


    ଶ୍ରୀ ସିଂହ କହିଲେ ଯେ , ସରକାର ଉଦ୍ୟାନ କୃଷିର ବିକାଶ ପାଇଁ ସମନ୍ୱିତ ଉଦ୍ୟାନ କୃଷି ବିକାଶ ଯୋଜନା , ସମନ୍ୱିତ ଉଦ୍ୟାନ କୃଷି ବିକାଶ ମିଶନ ଏବଂ ସମନ୍ୱିତ ଉଦ୍ୟାନ କୃଷି ବିକାଶ ଯୋଜନା , ଯେଉଁଥିରେ ବିଭିନ୍ନ ଶୀତଳ ଶୃଙ୍ଖଳ ଯେପରିକି ପ୍ୟାକ ହାଉସ , କେନ୍ଦ୍ରୀୟ ଭଣ୍ଡାରଣ , ପ୍ରି - କୁଲିଂ ରେଫର ଗାଡି , ପ୍ରାଥମିକ ପ୍ରକ୍ରିୟାକରଣ ୟୁନିଟ୍ ଏବଂ ଫଳ ପଚାଇବା ପାଇଁ ସ୍ୱତନ୍ତ୍ର ଗୃହ ଅନ୍ତର୍ଭୁକ୍ତ । ଉତର - ପୂର୍ବାଚଂଳ ଏବଂ ହିମାଳୟ ରାଜ୍ୟ ପାଇଁ ମଧ୍ୟ ପ୍ରକ୍ରିୟାକରଣ ୟୁନିଟକୁ ଏଥିରେ ସାମିଲ କରାଯାଇଛି ।


    ଏମଆଇଡିଏଚ ଅଧିନରେ 2017 ମାର୍ଚ୍ଚ 31 ସୁଦ୍ଧା 4392 ଶୀତଳ ଭଣ୍ଡାର , 19.47 ମିଲିୟନ କ୍ଷମତା ବିଶିଷ୍ଟ ସିଏ ଷ୍ଟୋର , 20710 ଫାର୍ମ ପ୍ୟାକ ହାଉସ , 411 ରେଫରାଲ ଟ୍ରାନ୍ସପୋର୍ଟ , 408 ଫଳ ପଚାଇବା ଗୃହ , 4414 ପ୍ରାଥମିକ ପ୍ରକ୍ରିୟାକରଣ ୟୁନିଟ୍ ଏବଂ 101 ପ୍ରି କୁଲିଂ ୟୁନିଟ ପ୍ରତିଷ୍ଠା କରାଯାଇଛି ।


    କୃଷି ମନ୍ତ୍ରୀ କହିଲେ ଯେ ଏମଆଇଡିଏଚ ଅଧିନରେ ରାଜ୍ୟ ସରକାର ଉଦ୍ୟାନ କୃଷି ମିଶନକୁ ପ୍ରୋତ୍ସାହିତ କରୁଛନ୍ତି । ମେଗା ଫୁଡ ପାର୍କ ଓ ରପ୍ତାନୀ ବିକାଶ ଅଂଚଳରେ ସାମଗ୍ରିକ ଭାବେ ଫଳ ଓ ପନିପରିବା ପ୍ରକ୍ରିୟା କରଣ କିସମ ଉଦ୍ୟାନ ଫସଲ / କୃଷି ସ୍ତରର କାର୍ଯ୍ୟକ୍ରମର ବିକାଶ କରାଯାଉଛି ।


    **********

    
    
    (Release ID: 1509083) Visitor Counter : 5