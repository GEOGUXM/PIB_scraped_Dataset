      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଆନ୍ତର୍ଜାତିକ ସୌର ସଙ୍ଗଠନର ସ୍ଥାପନା ସମାରୋହ ପାଇଁ ଜର୍ମାନୀର ବନଠାରେ ପୂର୍ବାଲୋକନ କାର୍ଯ୍ୟକ୍ରମ
      Posted On: 14 NOV 2017 7:04PM by PIB Bhubaneshwar


    ଆନ୍ତର୍ଜାତିକ ସୌର ସଂଗଠନ ( ISA ) ର ସ୍ଥାପନା ସମାରୋହ ପାଇଁ ଗତକାଲି ଜର୍ମାନୀର ବନଠାରେ ପୂର୍ବାଲୋକନ କାର୍ଯ୍ୟକ୍ରମର ଆୟୋଜନ କରାଯାଇଥିଲା ।


    ଏହି ଅବସରରେ ନବୀନ ଏବଂ ଅକ୍ଷୟ ଉର୍ଜା ମନ୍ତ୍ରଣାଳୟ ସଚିବ ଶ୍ରୀ ଆନନ୍ଦ କୁମାର ଆଶାପ୍ରକାଶ କରିଥିଲେ ଯେ ବିକଶିତ ରାଷ୍ଟ୍ର ସକାରାତ୍ମକ କାର୍ଯ୍ୟଧାରାର ଭାବନା ଦ୍ୱାରା ବିକାଶଶୀଳ ଦେଶମାନଙ୍କର ସୌର ଉର୍ଜା ପରିଯୋଜନାରେ ବିଦେଶୀ ବିକାଶ ସହାୟତା ( ODA ) ର ପ୍ରତିଶତ ସ୍ଥିର କରିବ । ସେ କହିଲେ ଯେ ବହୁପକ୍ଷୀୟ ବିକାଶ ବ୍ୟାଙ୍କ ଏବଂ ଅନ୍ୟ ଆର୍ଥିକ ସଂସ୍ଥାନ କମ ଲଗାଣ ଅର୍ଥ ଏବଂ ଅନୁସନ୍ଧାନ ତଥା ପ୍ରାଦ୍ୟୋଗିକ ସଂସ୍ଥାନ ଜରିଆରେ ସମଗ୍ର ବିଶ୍ୱରେ ସୌର ପରିଯୋଜନାଗୁଡ଼ିକୁ ପୂର୍ଣ୍ଣ ସମର୍ଥନ ପ୍ରଦାନ କରିବାର ପ୍ରଚେଷ୍ଟା କରନ୍ତୁ ଯାହା ଫଳରେ କି ସୌର ଉର୍ଜା ସମସ୍ତଙ୍କ ପହଂଚ ମଧ୍ୟରେ ଆସିପାରିବ । ଶ୍ରୀ କୁମାର କର୍ପୋରେଟ ଏବଂ ଅନ୍ୟ ସଂସ୍ଥାନମାନଙ୍କୁ ମଧ୍ୟ ସୌର ଉର୍ଜା ବିକାଶରେ ସମର୍ଥନ ତଥା ସମସ୍ତ ସମ୍ଭାବ୍ୟ ପ୍ରକ୍ରିୟାରେ ସହାୟତା କରିବା ପାଇଁ ଆମନ୍ତ୍ରିତ କରିଥିଲେ ।


    ଆଇଏସଏର ପଦକ୍ଷେପ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କର ଦୃଷ୍ଟିକୋଣ ଏବଂ ଏହାର ସ୍ମରଣ କରି ଶ୍ରୀ କୁମାର ପୁଣିଥରେ ଗୁରୁତ୍ୱାରୋପ କରିଥିଲେ ଯେ ଭାରତ ସରକାର ଆଇଏସଏର ସମର୍ଥନ କରିବା ଜାରି ରଖିବ । ସେ ଭାରତର ମିଶ୍ରିତ ଉର୍ଜା ବିଶେଷ ରୂପରେ 2022 ପର୍ଯ୍ୟନ୍ତ 275 ଗିଗାବାଇଟ କ୍ଷମତାର ଅକ୍ଷୟ ଉର୍ଜା ହାସଲ କରିବା ଦିଗରେ ସରକାରଙ୍କ ଅକ୍ଷୟ ଉର୍ଜା କ୍ଷେତ୍ରରେ ଭାଗିଦାରିତା ବୃଦ୍ଧି କରିବା ଯୋଜନା ବାବଦରେ ସୂଚନା ପ୍ରଦାନ କରିଥିଲେ ।


    ଭାରତ ସରକାରଙ୍କ ପରିବେଶ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ସଚିବ ଶ୍ରୀ ସିକେ ମିଶ୍ର ସତତ ବିକାଶ ଲକ୍ଷ୍ୟ ପରିପ୍ରେକ୍ଷୀରେ ସୌର ଉର୍ଜାର ଆବଶ୍ୟକତା ଉପରେ ଗୁରୁତ୍ୱାରୋପ କରିଥିଲେ । ସେ ସୌର ଉର୍ଜା ପରିଯୋଜନା ସହିତ ଏହାର ସଂରକ୍ଷଣ ପ୍ରାଦ୍ୟୋଗିକୀ ବିକଶିତ କରିବା ପାଇଁ ପ୍ରାଦ୍ୟୋଗିକୀ , ଆର୍ଥିକ ଏବଂ କ୍ଷମତା ନିର୍ମାଣର ବ୍ୟବସ୍ଥା କରିବାର ଆବଶ୍ୟକତା ଉପରେ ବଳ ଦେଇଥିଲେ । ସେ ପ୍ରସ୍ତାବ ଦେଇଥିଲେ ଯେ ଅକ୍ଷୟ ଉର୍ଜାର ସଂଗ୍ରହ ଏବଂ ଅଫ ଗ୍ରୀଡ଼ ସୌର ଉର୍ଜାର ବ୍ୟବହାର କ୍ଷେତ୍ରରେ କାର୍ଯ୍ୟ କରିବାର ଆବଶ୍ୟକତା ରହିଛି ।


    ଆଇଏସଏର ମଧ୍ୟବର୍ତ୍ତିକାଳୀନ ମହାନିର୍ଦ୍ଦେଶକ ଶ୍ରୀ ଉପେନ୍ଦ୍ର ତ୍ରିପାଠୀ ସୂଚନା ପ୍ରଦାନ କରିଥିଲେ ଯେ ଆଇଏସଏ 2017 ଡିସେମ୍ବର 6 ତାରିଖରେ ସନ୍ଧି ଆଧାରିତ ଅନ୍ତଃରାଷ୍ଟ୍ରୀୟ ଆନ୍ତଃସରକାରୀ ସଙ୍ଗଠନର ନିର୍ମାଣ କରାଯିବ । ପୂର୍ବରୁ 44ଟି ଦେଶ ଆଇଏସଏ ସନ୍ଧିରେ ହସ୍ତାକ୍ଷର କରିସାରିଛନ୍ତି । ଆହୁରି ଅନେକ ଦେଶ ମଧ୍ୟ ଏଥିରେ ସାମିଲ ହେବା ପାଇଁ ପ୍ରସ୍ତୁତ ଅଛନ୍ତି । ସେ ଆଇଏସଏର ଚାଲୁରହିଥିବା ତିନୋଟି କାର୍ଯ୍ୟକମ - ସୌର ଉର୍ଜା ପାଇଁ ଶସ୍ତାରେ ଆର୍ଥିକ ସୁବିଧା ଉପଲବ୍ଧ କରାଇବା , କୃଷି ପାଇଁ ସୌର ଉପାୟର ପ୍ରୟୋଗ ବୃଦ୍ଧି କରିବା ଏବଂ ସଦସ୍ୟ ରାଷ୍ଟ୍ରମାନଙ୍କରେ ସୌର ମିନି ଗ୍ରେଡର ବୃଦ୍ଧି କରିବା ଉପରେ ପ୍ରକାଶ କରିଥିଲେ । ଏହି ଅବସରରେ ସେ ଆଇଏସଏ ସାମାନ୍ୟ ବିପଦ ହ୍ରାସ ପ୍ରକ୍ରିୟା ( CRMM ) ପରିଯୋଜନା ଉପରେ ମଧ୍ୟ ଚର୍ଚ୍ଚା କରିଥିଲେ , ଯାହାର ଉଦ୍ଦେଶ୍ୟ ହେଉଛି ବିକାଶଶୀଳ ଦେଶରେ ସୌର ଉର୍ଜା ପରିଯୋଜନାରେ ନିବେଶ ହ୍ରାସ କରି ଏହି କ୍ଷେତ୍ରରେ ପୁଞ୍ଜିର ପ୍ରବାହକୁ ବୃଦ୍ଧି କରିବା ।


    ଏହି ଅବସରରେ ଫ୍ରାନ୍ସ ସରକାରଙ୍କ ତରଫରୁ ଆଇଏସଏ କାର୍ଯ୍ୟାନ୍ୱୟନ ପାଇଁ ବିଶେଷ ଦୂତ ମହାମହିମ ସିଗୋଲିନ ରାୟଲ ବୈଶ୍ୱିକ ସ୍ତରରେ ସୌର ଉର୍ଜାର ବ୍ୟବହାରକୁ ବୃଦ୍ଧି କରିବା ପାଇଁ ପାଂଚଟି ମହତ୍ତ୍ୱପୂର୍ଣ୍ଣ ବିଷୟ ଉପରେ ଗୁରୁତ୍ୱାରୋପ କରିଥିଲେ । ଏଗୁଡ଼ିକ ହେଲା - ଦୃଢ଼ ଲକ୍ଷ୍ୟ ନିର୍ଦ୍ଧାରଣ କରିବା , ସାମାନ୍ୟ ଉପକରଣ ବିକଶିତ କରିବା ତଥା ଏହାର ଲାଭ ଉଠାଇବା , ପରିଯୋଜନାଗୁଡ଼ିକୁ ପ୍ରୋତ୍ସାହିତ କରିବା , ବିକେନ୍ଦ୍ରୀକୃତ ବ୍ୟବସ୍ଥା କରିବା ଏବଂ ପୂରକ କ୍ଷମତା ଆଧାରରେ ପୁଞ୍ଜିନିବେଶ କରିବା ପାଇଁ ନୂତନ ରାଜିନାମା କରିବା ।


    ଆଇଏସଏର ଶୁଭାରମ୍ଭ 2015 ନଭେମ୍ବର 30 ରେ ଫ୍ରାନ୍ସର ପ୍ୟାରିସଠାରେ 21ଟି ପକ୍ଷଙ୍କ UNFCCC ସମ୍ମିଳନୀ ( COP-21 ) ଅବସରରେ ସଂଯୁକ୍ତ ଭାବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ତଥା ଫ୍ରାନ୍ସର ତତକାଳୀନ ରାଷ୍ଟ୍ରପତି ଫ୍ରାନ୍ସୁଆଁ ଓଲାନ୍ଦେଙ୍କ ଦ୍ୱାରା କରାଯାଇଥିଲା । ଏହା ହେଉଛି 121 ସମ୍ଭାବିତ ସୌରଶକ୍ତି ସମ୍ପନ୍ନ ସଦସ୍ୟ ରାଷ୍ଟ୍ରଙ୍କ ମଧ୍ୟରେ ସନ୍ଧି । ଏହାର ଉଦ୍ଦେଶ୍ୟ ହେଉଛି ବିଶ୍ୱରେ ସୌର ଉର୍ଜାର ବିକାଶ ଏବଂ ଏହାର ବ୍ୟବହାରରେ ବୃଦ୍ଧି ।


    **************


    

    
    (Release ID: 1509674) Visitor Counter : 3