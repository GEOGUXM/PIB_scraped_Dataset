      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଭାରତ ଓ ଇଜିପ୍ଟ ମଧ୍ୟରେ କ୍ରୀଡ଼ା ଏବଂ ଯୁବ ବ୍ୟାପାର କ୍ଷେତ୍ରରେ ସୁସମ୍ପର୍କ ରହିଛି: କର୍ଣ୍ଣେଲ ରାଠୋର
      • ଇଜିପ୍ଟ କ୍ରୀଡାମନ୍ତ୍ରୀଙ୍କୁ ଭେଟିଲେ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର

      Posted On: 05 NOV 2017 6:39PM by PIB Bhubaneshwar

    ଆଜି ଇଜିପ୍ଟର ଶରମ ଏଲ ଶେଖଠାରେ ଅନୁଷ୍ଠିତ ବିଶ୍ୱ ଯୁବ ଫୋରମରେ ଯୋଗଦେବା ଅବସରରେ ଭାରତର ଯୁବ ବ୍ୟାପାର ଓ କ୍ରୀଡ଼ା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଏବଂ ସୂଚନା ଓ ପ୍ରସାରଣ ରାଷ୍ଟ୍ରମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂ ରାଠୋର ତାଙ୍କ ଇଜିପ୍ଟ ପ୍ରତିପକ୍ଷ ଖାଲେଦ ଆବେଦ ଏଲ ଅଜିଜଙ୍କୁ ଭେଟିଛନ୍ତି । 2018ରେ ଋଷରେ ଅନୁଷ୍ଠିତ ହେବାକୁ ଥିବା ଫୁଟବଲ ବିଶ୍ୱକପ ପାଇଁ ଇଜିପ୍ଟ ଯୋଗ୍ୟତା ଅର୍ଜନ କରିଥିବାରୁ କର୍ଣ୍ଣେଲ ରାଠୋର ଶ୍ରୀ ଅଜିଜଙ୍କୁ ଅଭିନନ୍ଦନ ଜଣାଇଥିଲେ । ଭାରତ ସଫଳତାର ସହ ଫିଫା 17 ବର୍ଷରୁ କମ ବିଶ୍ୱକପର ସଫଳ ଆୟୋଜନ କରିଥିବାରୁ ଶ୍ରୀ ଅଜିଜ ଅଭିନନ୍ଦନ ଜଣାଇବା ସହ ମିଶନ 11 ମିଲିଅନ ( MXIM ) ଫୁଟବଲ ପ୍ରସାରଣ କାର୍ଯ୍ୟକ୍ରମରେ ଗଭୀର ଆଗ୍ରହ ପ୍ରକାଶ କରିଥିଲେ ।


    ସମ୍ପ୍ରତି ଉଭୟ ଦେଶ ମଧ୍ୟରେ ଦେଖାଦେଇଥିବା ସମ୍ପର୍କରେ ଦ୍ରୂତ ଉନ୍ନତି ସମ୍ବନ୍ଧରେ ସ୍ମରଣ କରି କର୍ଣ୍ଣେଲ ରାଠୋର କହିଲେ ଯେ ଭାରତର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ ଇଜିପ୍ଟ ରାଷ୍ଟ୍ରପତି ସିସି ପରସ୍ପର 4 ଥର ଭେଟିଛନ୍ତି ଏବଂ ଏହି ସମ୍ପର୍କକୁ ଏକ ନୂତନ ସ୍ତରକୁ ନେଇଯାଇଛନ୍ତି । ଭାରତର ନେତୃତ୍ୱ ଖୁବ ଶୀଘ୍ର ଏବଂ ଦୃଢ଼ତାର ସହ ଦୀର୍ଘକାଳୀନ ନିଷ୍ପତ୍ତି ଗ୍ରହଣ କରିଥିବାରୁ ଶ୍ରୀ ଅଜିଜ ଭାରତର ନେତୃତ୍ୱକୁ ପ୍ରଶଂସା କରିଥିଲେ ।


    ଆର୍ଥିକ ଭାଗିଦାରିତା , ଷ୍ଟାର୍ଟ ଅପ ଇଣ୍ଡିଆ , ମୁଦ୍ରା ଏବଂ ମେକ ଇନ ଇଣ୍ଡିଆ ଭଳି ଯୁବ ବର୍ଗଙ୍କ ଦକ୍ଷତା ବିକାଶ ଯୋଜନା ଆଦି ବିଭିନ୍ନ ଯୋଜନା ସମ୍ବନ୍ଧରେ କର୍ଣ୍ଣେଲ ରାଠୋର ସୂଚନା ପ୍ରଦାନ କରିଥିଲେ । କର୍ଣ୍ଣେଲ ରାଠୋର କହିଥିଲେ ଯେ , “ ଯେହେତୁ ଆମେ ହେଉଛୁ ଦୁଇଟି ପୁରାତନ ସଭ୍ୟତା ତେଣୁ ଆମ ଯୁବସମାଜ ପାଇଁ ଆମ ନେତାମାନଙ୍କ ଅନ୍ତର୍ଦ୍ଦୁଷ୍ଟିକୁ ଦୃଢ଼ତାର ସହ ପ୍ରୟୋଗ କରିବାକୁ ପଡିବ । ଭାରତ ହେଉଛି ଯୁବବର୍ଗର ଦେଶ ଏବଂ ସେମାନଙ୍କର ସ୍ୱପ୍ନ ପୂରଣ କରିବା ପାଇଁ ଆମକୁ ଏକ ଉପଯୁକ୍ତ ପରିବେଶ ପ୍ରଦାନ କରିବାକୁ ପଡିବ । ”


    ଭାରତୀୟ କ୍ରୀଡା ଦଳର ସ୍ୱଳ୍ପକାଳୀନ ପ୍ରଶିକ୍ଷଣ ଲାଗି ଇଜିପ୍ଟର ଅଲିମ୍ପିକ କେନ୍ଦ୍ର ଭଳି ଉତ୍କର୍ଷ କେନ୍ଦ୍ରର ସୁବିଧା ପ୍ରଦାନ କରିବେ ବୋଲି ଶ୍ରୀ ଅଜିଜ ପ୍ରକାଶ କରିଥିଲେ । ସ୍କ୍ୱାସ କ୍ରୀଡାରେ ଭାରତ ଇଜିପ୍ଟର ପ୍ରଶିକ୍ଷକ ଏବଂ ସପୋର୍ଟ ଷ୍ଟାଫଙ୍କୁ ନିଯୁକ୍ତ କରିବା ନେଇ କର୍ଣ୍ଣେଲ ରାଠୋର ସୂଚନା ପ୍ରଦାନ କରିଥିଲେ । ଭାରତୀୟ ବିଶ୍ୱବିଦ୍ୟାଳୟମାନଙ୍କରେ ବିଦେଶୀ ଛାତ୍ରମାନଙ୍କ ପାଇଁ ଉପଲବ୍ଧ ସିଟର ସୁବିଧା ଉଠାଇବା ନେଇ ଆଂଚଳିକ ଛାତ୍ରଛାତ୍ରୀମାନଙ୍କୁ ଉତ୍ସାହିତ କରିବା ପାଇଁ କର୍ଣ୍ଣେଲ ରାଠୋର ଇଜିପ୍ଟିଆନ ମନ୍ତ୍ରୀଙ୍କୁ ଅନୁରୋଧ କରିଥିଲେ । କର୍ଣ୍ଣେଲ ରାଠୋର ଆଗାମୀ ଡିସେମ୍ବର ମାସରେ ଅନୁଷ୍ଠିତ ହେବାକୁ ଥିବା ଖେଲୋ ଇଣ୍ଡିଆ ସ୍କୁଲ କ୍ରୀଡ଼ା ସମ୍ବନ୍ଧରେ ସୂଚନା ପ୍ରଦାନ କରିଥିଲେ । “ ଭାରତୀୟ ମାନଙ୍କ ମଧ୍ୟରେ କ୍ରୀଡ଼ାକୁ ନେଇ ଥିବା ମନୋବୃତ୍ତିରେ ପରିବର୍ତ୍ତନ ଆଣିବା ପାଇଁ ଆମେ ଚାହୁଁଛୁ । ଆମେ କ୍ରୀଡାକୁ ଏକ ଅଭିଳାଷାରେ ପରିଣତ କରିବାକୁ ଚାହୁଁଛୁ ,” ବୋଲି ମନ୍ତ୍ରୀ ପ୍ରକାଶ କରିଥିଲେ ।


    ଜନସାଧାରଣଙ୍କ ମଧ୍ୟରେ ସମ୍ପର୍କ ଦୃଢୀଭୁତ କରୁଥିବାରୁ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ଇଜିପ୍ଟ ସରକାରଙ୍କୁ ଧନ୍ୟବାଦ ପ୍ରଦାନ କରିଥିଲେ । ରମଜାନର ପବିତ୍ର ମାସରେ ଚଳିତ ବର୍ଷ ଆନ୍ତର୍ଜାତିକ ଯୋଗ ଦିବସ ଅବସରରେ ଇଜିପ୍ଟର ଜନସାଧାରଣ ଅତ୍ୟନ୍ତ ଉତ୍ସାହ ଓ ଉଦ୍ଦୀପନାର ସହ ଭାଗ ନେଇଥିଲେ ।


    କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ତରଫରୁ ବିଶ୍ୱ ଯୁବ ଫୋରମରେ ଯୋଗଦାନ କରିଛନ୍ତି । ଏହି ଫୋରମରେ ମୋଟ 52 ଦେଶ ଯୋଗ ଦେଇଛନ୍ତି । ଭାରତୀୟ ଯୁବ ବିଭାଗ ତରଫରୁ ମନୋନୀତ ହୋଇଥିବା 4 ଜଣ ଯୁବକ ମଧ୍ୟ ଏହି କାର୍ଯ୍ୟରେ ଯୋଗଦାନ କରିଛନ୍ତି । ରାଷ୍ଟ୍ରପତି ଅବଦେଲ - ଫତେ ଅଲ ଶିଶି ଆଜି ଏହି କାର୍ଯ୍ୟକ୍ରମର ଉଦଘାଟନ କରିବେ ।


    *****************

    
    
    (Release ID: 1509666) Visitor Counter : 4