      ରେଳ ମନ୍ତ୍ରଣାଳୟ

      ଛତିଶଗଡ଼ ଦାନ୍ତେୱାଡାର କିରାଣ୍ଡୁଲକୁ ଚାଲିଲା ଏକ୍ସପ୍ରେସ୍ ଟ୍ରେନ୍, ତିନି ଦଶନ୍ଧିର ଦାବି ପୂରଣ ହେଲା
      • ବିଶାଖାପାଟଣା-ଜଗଦଳପୁର (ଟ୍ରେନ୍ ନଂ 08152) କିରାଣ୍ଡୁଲକୁ ସମ୍ପ୍ରସାରିତ
      • ଓଡ଼ିଶାର କୋରାପୁଟ, ଜୟପୁର ଷ୍ଟେସନ ଦେଇ ଯିବ ଟ୍ରେନ୍
      Posted On: 21 NOV 2017 5:18PM by PIB Bhubaneshwar


    ଛତିଶଗଡର କିରାଣ୍ଡୁଲକୁ ଏକ ଏକ୍ସପ୍ରେସ୍ ଟ୍ରେନ୍ ଚଳାଚଳ ପାଇଁ ସ୍ଥାନୀୟ ବାସିନ୍ଦା ଦୀର୍ଘ ତିନି ଦଶନ୍ଧି ଧରି ଦାବି କରି ଆସୁଥିଲେ । ଭାରତୀୟ ରେଳବାଇ ଲୋକଙ୍କ ଆବଶ୍ୟକତାକୁ ଦୃଷ୍ଟିରେ ରଖି ବିଶାଖାପାଟଣା - ଜଗଦଳପୁର ଏକ୍ସପ୍ରେସ୍ ଟ୍ରେନକୁ ନଭେମ୍ବର 20 ତାରିଖରୁ କିରାଣ୍ଡୁଲ ପର୍ଯ୍ୟନ୍ତ ସମ୍ପ୍ରସାରିତ କରିଛି । ବାମପନ୍ଥୀ ଉଗ୍ରବାଦ ପ୍ରଭାବିତ କିରାଣ୍ଡୁଲ ଅଞ୍ଚଳକୁ ଏହା ପ୍ରଥମ ଏକ୍ସପ୍ରେସ୍ ଟ୍ରେନ୍ ।


    ନିକଟରେ ରେଳମନ୍ତ୍ରୀ ପିୟୁଷ ଗୋଏଲ ଛତିଶଗଡ଼ ଗସ୍ତ ସମୟରେ ମୁଖ୍ୟମନ୍ତ୍ରୀ ରମଣ ସିଂହଙ୍କ ଅନୁରୋଧ କ୍ରମେ ଏହି ଟେନର ସମ୍ପ୍ରସାରଣ ପାଇଁ ପ୍ରତିଶ୍ରୁତି ଦେଇଥିଲେ । ଶ୍ରୀ ଗୋଏଲଙ୍କ ନିର୍ଦ୍ଦେଶକ୍ରମେ ପନ୍ଦର ଦିନ ମଧ୍ୟରେ ଏହି ପ୍ରତଶ୍ରୁତି ପୂରଣ ହୋଇପାରିଛି । ନକ୍ସଲ ପ୍ରଭାବିତ ଦାନ୍ତୋୱାଡା ଅଞ୍ଚଳରେ କଡ଼ା ସୁରକ୍ଷାରେ ମଧ୍ୟରେ ଟ୍ରେନ ଚଳାଚଳ କରୁଛି ।


    ନଭେମ୍ବର 20 ତାରିଖରେ ଟ୍ରେନ୍ ଚଳାଚଳର ଶୁଭାରମ୍ଭ ଉତ୍ସବରେ ଛତିଶଗଡ଼ର ଶିକ୍ଷା ମନ୍ତ୍ରୀ କେଦାର କାଶ୍ୟପ , ବସ୍ତର ସାଂସଦ ଦୀନେଶ କାଶ୍ୟପ ଏବଂ ସ୍ଥାନୀୟ ବିଧାୟକ ଓ ଅନ୍ୟ ଗଣ୍ୟମାନ୍ୟ ବ୍ୟକ୍ତି ଉପସ୍ଥିତ ଥିଲେ । କିରାଣ୍ଡୁଲରେ ଲୋକମାନେ ଉତ୍ସାହ ସହକାରେ ଟ୍ରେନକୁ ସ୍ୱାଗତ ଜଣାଇଥିଲେ । ଏହାଦ୍ୱାରା ସଂପୃକ୍ତ ଅଞ୍ଚଳ ସହ ବିଶାଖାପାଟଣା ଦେଇ ଦିଲ୍ଲୀ , ଚେନ୍ନାଇ ଏବଂ ହାଓଡ଼ା ସହ ଯୋଗାଯୋଗ ହୋଇପାରିବ ।


    ଟ୍ରେନଟି ଗନ୍ତବ୍ୟ ପଥରେ କୋଟଭାଲସା , ଆରକ୍କୁ , କୋରାପୁଡ , ଜୟପୁର , କୋଟପାର ରୋଡ , ଜଗଦଳପୁର , ଦିଲମିଲି , କାକଲୁର , ଦାନ୍ତୋୱାଡା ଏବଂ ବଚେଲିରେ ରହଣି କରିବ ।


    ***********

    
    
    (Release ID: 1510482) Visitor Counter : 3