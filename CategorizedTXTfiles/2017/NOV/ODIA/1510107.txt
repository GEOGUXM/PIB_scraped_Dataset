      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀଙ୍କୁ ଭେଟିଲେ ବିଲ୍ ଗେଟ୍ସ
      Posted On: 16 NOV 2017 8:35PM by PIB Bhubaneshwar


    ଗେଟ୍ସ ଫାଉଣ୍ଡେସନର ଟ୍ରଷ୍ଟି ବିଲ୍ ଗେଟ୍ସ ଆଜି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କୁ ଭେଟି ଆଲୋଚନା କରିଛନ୍ତି । ବିଲ୍ ଗେଟ୍ସଙ୍କୁ ସ୍ୱରାଷ୍ଟ୍ର ମନ୍ତ୍ରୀ ସ୍ୱାଗତ କରିବା ସହ ଭାରତରେ ବିଲ୍ ଆଣ୍ଡ ମେଲିନ୍ଦା ଗେଟ୍ସ ଫାଉଣ୍ଡେସନ ପକ୍ଷରୁ କରାଯାଉଥିବା ବିଭିନ୍ନ କଲ୍ୟାଣମୂଳକ କାର୍ଯ୍ୟକ୍ରମର ପ୍ରଶଂସା କରିଥିଲେ । ଭାରତରେ ସ୍ୱାସ୍ଥ୍ୟ ସଚେତନତା କାର୍ଯ୍ୟକ୍ରମ କରିବାକୁ ବିଲ୍ ଗେଟ୍ସଙ୍କୁ ରାଜନାଥ ସିଂହ ଅନୁରୋଧ କରିଥିଲେ । ରାଜନାଥ ସିଂହ କହିଥିଲେ ଯେ , ଫାଉଣ୍ଡେସନ ଗ୍ରାମାଞ୍ଚଳର ଉନ୍ନତିକୁ ଗୁରୁତ୍ୱ ଦେବାସହ ‘ ଆଦର୍ଶ ଗ୍ରାମ ’ ଗଠନ କରିବାରେ ସହାୟତା କରିବା ଦରକାର , ଯାହାଦ୍ଵାରା ଲୋକମାନେ ପ୍ରୋତ୍ସାହିତ ହେବେ । କୃଷି ଏବଂ ପରିମଳ କ୍ଷେତ୍ରରେ ଫାଉଣ୍ଡେସନ ପକ୍ଷରୁ ଗ୍ରହଣ କରାଯାଇଥିବା ବିଭିନ୍ନ ପ୍ରଯୁକ୍ତି ବିଦ୍ୟା ସମ୍ପର୍କରେ ବିଲ୍ ଗେଟ୍ସ ସ୍ୱରାଷ୍ଟ୍ର ମନ୍ତ୍ରୀଙ୍କୁ ଅବଗତ କରାଇଥିଲେ । ଭାରତକୁ ଫାଉଣ୍ଡେସନ ପକ୍ଷରୁ ସର୍ବଦା ଗଠନମୂଳକ ସହାୟତା ଜାରି ରହିବ ବୋଲି ବିଲ୍ ଗେଟ୍ସ ପ୍ରତିଶ୍ରୁତି ଦେଇଥିଲେ ।


    *********


    

    
    (Release ID: 1510107) Visitor Counter : 3