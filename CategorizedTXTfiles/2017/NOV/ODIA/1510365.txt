      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଆଦି ମହୋତ୍ସବ ଆଦିବାସୀ ଅର୍ଥବ୍ୟବସ୍ଥା, ସଂସ୍କୃତି ଓ ବ୍ୟଞ୍ଜନର ପ୍ରସାରରେ ସହାୟକ ହେବ : ସୁଦର୍ଶନ ଭଗତ
      ଆଦିବାସୀମାନଙ୍କ ଭାଷା ଓ ସଂସ୍କୃତିର ସଂରକ୍ଷଣ ଉପରେ ଗୁରୁତ୍ୱ ଦିଆଯିବା ଜରୁରୀ : କିରଣ ରିଜିଜୁ

      Posted On: 17 NOV 2017 7:38PM by PIB Bhubaneshwar

    କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ନୂଆଦିଲ୍ଲୀ ହାଟ , ଆଇଏନଏଠାରେ ଆଦି ମହୋତ୍ସବର ଆୟୋଜନ କରାଯାଇଛି । ନଭେମ୍ବର 30 , 2017 ତାରିଖ ପର୍ଯ୍ୟନ୍ତ ଏହି ବିଶାଳ କାର୍ଯ୍ୟକ୍ରମ ଚାଲିବ । ଆଦିବାସୀ ସଂସ୍କୃତି , ଭାଷା , ବ୍ୟଞ୍ଜନ ଏବଂ ଉତ୍ପାଦନର ପ୍ରଚାର ଓ ପ୍ରସାର ନିମନ୍ତେ ଏଭଳି ମେଗା କାର୍ଯ୍ୟକ୍ରମର ଆୟୋଜନ କରାଯାଇଛି ।


    ସେଣ୍ଟ୍ରାଲ ପାର୍କ , ରାଜୀବ ଚୌକ ଏବଂ ଦିଲ୍ଲୀହାଟ ଠାରେ ଏକାସଙ୍ଗେ ଆୟୋଜିତ ଏହି କାର୍ଯ୍ୟକ୍ରମରେ ଯୋଗ ଦେଇ କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ସୁଦର୍ଶନ ଭଗତ ଏବଂ ସ୍ୱରାଷ୍ଟ୍ର ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ କିରଣ ରିଜିଜୁ ଆଦିବାସୀ ସଂସ୍ମୃତିର ସଂରକ୍ଷଣ , ପ୍ରଚାର ଏବଂ ପ୍ରସାର ଉପରେ ଗୁରୁତ୍ୱ ଆରୋପ କରିଛନ୍ତି ।


    ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଭଗତ ଏହି କାର୍ଯ୍ୟକ୍ରମରେ ଉଦ୍ ‌ ବୋଧନ ଦେଇ କହିଲେ ଯେ ଆଦି ମହୋତ୍ସବ ଆଦିବାସୀ ଅର୍ଥବ୍ୟବସ୍ଥା , ସଂସ୍କୃତି ଏବଂ ବ୍ୟଞ୍ଜନକୁ ଦେଶବାସୀଙ୍କ ନିକଟରେ ପହଞ୍ଚାଇବାର ଏକ ବିଶେଷ ସୁଯୋଗ । ଏହି ମହୋତ୍ସବରେ ସାରା ଦେଶର ବିଭିନ୍ନ ଆଦିବାସୀ ସଂପ୍ରଦାୟର ପ୍ରାୟ 750 ଆଦିବାସୀ କଳାକାର , ଶିଳ୍ପୀ ଏବଂ ପ୍ରତିନିଧି ଯୋଗ ଦେଇଛନ୍ତି । ସେମାନେ ନିଜ ନିଜର ସଂସ୍କୃତି ଓ ଉତ୍ପାଦକୁ ପରସ୍ପର ସହ ବାଣ୍ଟିବା ସଙ୍ଗେ ଏହାର ଉପଯୁକ୍ତ ବଜାର ମଧ୍ୟ ପାଇପାରିବେ ।


    ଏହି କାର୍ଯ୍ୟକ୍ରମରେ ଯୋଗ ଦେଇ ଶ୍ରୀ କିରଣ ରିଜିଜୁ କହିଲେ ଯେ ଦେଶର ଆଦିବାସୀ ସଂପ୍ରଦାୟମାନଙ୍କ ସଂସ୍କୃତିର ଉପଯୁକ୍ତ ସୁରକ୍ଷା ହେବା ଏକାନ୍ତ ଆବଶ୍ୟକ । ଏହା ଦେଶର ମୂଳ ସଂସ୍କୃତି । ସେମାନଙ୍କର ଜନସଂଖ୍ୟା କମ୍ ‌ ହୋଇଥିବାରୁ ଏଥିପ୍ରତି ବିପଦ ରହିଛି । କିନ୍ତୁ ଏହାର ସୁରକ୍ଷା ପ୍ରତି ସରକାର ଧ୍ୟାନ ଦେଉଛନ୍ତି । ଆଦିବାସୀ ବ୍ୟାପାର ମନ୍ତ୍ରଣାଳୟ ଏବଂ ଟ୍ରାଇଫେଡ଼୍ ‌ ଏଭଳି କାର୍ଯ୍ୟକ୍ରମ ଆୟୋଜନ କରିଥିବାରୁ ସେ ସେମାନଙ୍କୁ ଧନ୍ୟବାଦ ଜଣାଇଥିଲେ ।


    ନୂଆଦିଲ୍ଲୀର ଚାରିଟି ସ୍ଥାନରେ ଆୟୋଜିତ ‘ ଆଦି ମହୋତ୍ସବ ’ ରେ ପ୍ରତିଦିନ ପ୍ରଦର୍ଶନୀ ଏବଂ ବିପଣୀ ସାଙ୍ଗକୁ ବିଭିନ୍ନ ପ୍ରକାର ସାଂସ୍କୃତିକ କାର୍ଯ୍ୟକ୍ରମ ଆୟୋଜନ କରାଯାଉଛି ।


    ************

    
    
    (Release ID: 1510365) Visitor Counter : 3