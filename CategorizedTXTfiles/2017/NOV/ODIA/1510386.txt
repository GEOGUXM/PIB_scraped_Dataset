      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କ ଉତ୍ତର-ପୂର୍ବାଞ୍ଚଳ ଗସ୍ତ
      Posted On: 18 NOV 2017 8:17PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ନଭେମ୍ବର 19 ରୁ 22 ତାରିଖ ପର୍ଯ୍ୟନ୍ତ ଉତ୍ତର ପୂର୍ବାଞ୍ଚଳର ତିନିଟି ରାଜ୍ୟ ଗସ୍ତରେ ଯିବେ । ଏହି ତିନୋଟି ରାଜ୍ୟ ହେଲା ଅରୁଣାଚଳ ପ୍ରଦେଶ , ଆସାମ ଏବଂ ମଣିପୁର । ରାଷ୍ଟ୍ରପତି ଭାବେ ଦାୟିତ୍ୱ ଗ୍ରହଣ କରିବା ପରେ ଶ୍ରୀ କୋବିନ୍ଦଙ୍କର ଏହି ଅଞ୍ଚଳକୁ ପ୍ରଥମ ଗସ୍ତ ।


    ନଭେମ୍ବର 19 , 2017 ଦିନ ରାଷ୍ଟ୍ରପତି ପ୍ରଥମେ ଅରୁଣାଚଳପ୍ରଦେଶର ଇଟାନଗରସ୍ଥିତ ବିବେକାନନ୍ଦ କେନ୍ଦ୍ର ସ୍ଥାପନାର 40 ବର୍ଷ ପୂର୍ତ୍ତି କାର୍ଯ୍ୟକ୍ରମରେ ଯୋଗଦେବେ । ସେହିଦିନ ରାଷ୍ଟ୍ରପତି ଇଟାନଗରଠାରେ ଅରୁଣାଚଳ ପ୍ରଦେଶ ବିଧାନସଭାର ଏକ ବିଶେଷ ଅଧିବେଶନରେ ଯୋଗଦେଇ ବିଧାୟକମାନଙ୍କୁ ସମ୍ବୋଧିତ କରିବେ ।


    ନଭେମ୍ବର 20 , 2017 ତାରିଖ ଦିନ ରାଷ୍ଟ୍ରପତି ସିଲଚରର ନମାମି ବାରାକ ଉତ୍ସବର ଉଦ୍ ‌ ଯାପନୀ ସମାରୋହରେ ଯୋଗଦେବେ । ସେହିଦିନ ଗୁଆହାଟୀ ବିଶ୍ୱବିଦ୍ୟାଳୟଠାରେ ତାଙ୍କ ସମ୍ମାନାର୍ଥେ ଆୟୋଜିତ ଏକ ନାଗରିକ ସମ୍ବର୍ଦ୍ଧନା କାର୍ଯ୍ୟକ୍ରମରେ ଯୋଗଦେବେ ।


    ସେହିଭଳି ନଭେମ୍ବର 21 , 2017 ତାରିଖ ଦିନ ରାଷ୍ଟ୍ରପତି ଇମ୍ଫାଲଠାରେ ଆୟୋଜିତ ଉତ୍ତର - ପୂର୍ବ ବିକାଶ ସମ୍ମିଳନୀକୁ ଉଦଘାଟନ କରିବେ । ସେହିଭଳି ସେ ହାପତା କାଙ୍ଗଜିବୁଙ୍ଗଠାରେ ଆୟୋଜିତ ମଣିପୁର ସାଙ୍ଗାଇ ଉତ୍ସବ 2017କୁ ଉଦଘାଟନ କରିବେ । ନଭେମ୍ବର 22 , 2017 ତାରିଖ ଦିନ ରାଷ୍ଟ୍ରପତି ମଣିପୁରସ୍ଥିତ ଆଇଏନଏ ଯୁଦ୍ଧ ସଂଗ୍ରହାଳୟ ଏବଂ ମୋଇରାଙ୍ଗ ସଂଗ୍ରହାଳୟ ପରିଦର୍ଶନ କରି ନେତାଜୀ ସୁଭାଷ ଚନ୍ଦ୍ର ବୋଷଙ୍କ ଅମ୍ଳାନ ସ୍ମୃତି ପ୍ରତି ଶ୍ରଦ୍ଧାସୁମନ ଅର୍ପଣ କରିବେ । ଏହା ପରେ ରାଷ୍ଟ୍ରପତି ନୂଆଦିଲ୍ଲୀ ପ୍ରତ୍ୟାବର୍ତ୍ତନ କରିବେ ।


    **************

    
    
    (Release ID: 1510386) Visitor Counter : 3