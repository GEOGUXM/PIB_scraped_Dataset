      ଉପରାଷ୍ଟ୍ରପତିଙ୍କ ସଚିବାଳୟ

      ଶିକ୍ଷା ଚରିତ୍ର ନିର୍ମାଣ ଏବଂ ସଦାଚାରକୁ ପ୍ରୋତ୍ସାହିତ କରିବା ଆବଶ୍ୟକ: ଉପରାଷ୍ଟ୍ରପତି
      ଆଦିକବି ନାନ୍ନାୟା ବିଶ୍ୱବିଦ୍ୟାଳୟ ଛାତ୍ରଙ୍କୁ ସମ୍ବୋଧିତ କଲେ ଉପରାଷ୍ଟ୍ରପତି

      Posted On: 06 NOV 2017 8:30PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ ଶିକ୍ଷା ଚରିତ୍ର ନିର୍ମାଣ ଏବଂ ସଦାଚାରକୁ ପ୍ରୋତ୍ସାହିତ କରାଯିବା ଆବଶ୍ୟକ । ସେ ଆଜି ଆନ୍ଧ୍ରପ୍ରଦେଶର ରାଜମୁନ୍ଦ୍ରୀଠାରେ ଆଦିକବି ନାନ୍ନାୟା ବିଶ୍ୱବିଦ୍ୟାଳୟରେ କଳା ବିଦ୍ୟାଳୟ , ବଟାନିକାଲ ଗାର୍ଡେନର ଆଧାରଶିଳା ସ୍ଥାପନ ଏବଂ ସୁବିଧା କେନ୍ଦ୍ର ଓ ଏନଟିଆର ସମ୍ମିଳନୀ କେନ୍ଦ୍ରର ଉଦଘାଟନ ସମାରୋହକୁ ସମ୍ବୋଧିତ କରୁଥିଲେ ।


    ଏହି ଅବସରରେ ଆନ୍ଧ୍ରପ୍ରଦେଶ ରାଜ୍ୟପାଳ ଶ୍ରୀ ଇ ଏସ ଏଲ ନରସିଂହନ , ମୁଖ୍ୟମନ୍ତ୍ରୀ ଶ୍ରୀ ଏନ ଚନ୍ଦ୍ରବାବୁ ନାଇଡୁ , ଉପମୁଖ୍ୟମନ୍ତ୍ରୀ ଶ୍ରୀ ଏନ ଚୀନାରାଜପ୍ପା ଏବଂ ଅନ୍ୟ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ଶିକ୍ଷାର ସ୍ତରକୁ ଉନ୍ନୀତ କରିବାର ଆବଶ୍ୟକତା ରହିଛି ଏବଂ ଶିକ୍ଷକମାନଙ୍କର ବ୍ୟବସାୟିକ କ୍ଷମତାରେ ସୁଧାର ଆଣିବାର ଆବଶ୍ୟକତା ରହିଛି । ସେ କହିଲେ ଯେ ଭାରତର ପରିଚୟ ବିଶ୍ୱଗୁରୁ ଭାବେ ରହିଛି । ଭାରତୀୟମାନେ ନିଜର ଜାତି ବା ଧର୍ମ ପରିବର୍ତ୍ତେ ବୁଦ୍ଧିମତ୍ତା ଏବଂ ପ୍ରତିଭା ବଳରେ ପରିଚିତ ଥିଲେ । ଛାତ୍ରମାନଙ୍କୁ ସାମ୍ପ୍ରତିକ ଆହ୍ୱାନର ମୁକାବିଲା ପାଇଁ ସକ୍ଷମ କରିବାକୁ ପଡିବ ।


    ଉପରାଷ୍ଟ୍ରପତି କହିଲେ ଯେ ଶିକ୍ଷକମାନଙ୍କୁ ଜ୍ଞାନର ପ୍ରସାର କରିବା ଆବଶ୍ୟକ । ସେ କହିଲେ ଯେ ଅଧ୍ୟାପକମାନଙ୍କୁ ବନ୍ଧୁ ସଦୃଶ ପରାମର୍ଶ ଦାତ୍ତା ଏବଂ ଆଦର୍ଶ ପ୍ରେରକ ଭୂମିକା ନିର୍ବାହ କରିବା ଆବଶ୍ୟକ । ଛାତ୍ରମାନଙ୍କୁ ବଳ ପୂର୍ବକ ନୁହେଁ ବରଂ ପ୍ରେମ ଏବଂ ସ୍ନେହର ସହ ଶିକ୍ଷା ପ୍ରଦାନ କରିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ ଶିକ୍ଷାର ଉଦ୍ଦେଶ୍ୟ କେବଳ ଚାକିରି ପାଇବା ନୁହେଁ ବରଂ ସଶକ୍ତୀକରଣ ଏବଂ ଆଭ୍ୟନ୍ତରୀଣ ବିକାଶ ହେବା ଆବଶ୍ୟକ ।


    ***********


    

    
    (Release ID: 1508696) Visitor Counter : 3