      ପ୍ରତିରକ୍ଷା ମନ୍ତ୍ରଣାଳୟ

      69ତମ ସ୍ଥାପନା ଦିବସ ପାଳନ କଲା ଏନସିସି
      Posted On: 26 NOV 2017 4:21PM by PIB Bhubaneshwar


    ବିଶ୍ୱର ସବୁଠାରୁ ବଡ ବର୍ଦ୍ଦିଧାରୀ ଯୁବ ସଙ୍ଗଠନ ଜାତୀୟ ସମର ଶିକ୍ଷାର୍ଥୀ ବାହିନୀ ( NCC ) ଆଜି ଏହାର 69ତମ ସ୍ଥାପନା ଦିବସ ପାଳନ କରୁଛି । ଏହି ଅବସରରେ ରକ୍ଷା ସଚିବ ଶ୍ରୀ ସଞ୍ଜୟ ମିତ୍ରା ଏବଂ ଏନସିସିର କାର୍ଯ୍ୟବାହୀ ମହାନିର୍ଦ୍ଦେଶକ ମେଜର ଜେନେରାଲ ବିକେ ଗୁହା କାଲି ସମୁଦାୟ ଏନସିସି ସଙ୍ଗଠନ ତରଫରୁ ଅମର ଜବାନ ଜ୍ୟୋତି , ଇଣ୍ଡିଆ ଗେଟରେ ଦେଶ ପାଇଁ ସର୍ବୋଚ୍ଚ ବଳିଦାନ କରିଥିବା ଯବାନମାନଙ୍କୁ ଶ୍ରଦ୍ଧାଞ୍ଜଳି ପ୍ରଦାନ କରିଥିଲେ ।


    ଏନସିସିର ସ୍ଥାପନା ଦିବସ ଅବସରରେ ସମଗ୍ର ଦେଶରେ ଏନସିସି କ୍ୟାଡେଟମାନେ ମାର୍ଚ୍ଚ ଆୟୋଜିତ କରିଥିଲେ ଏବଂ ବିଭିନ୍ନ ସାଂସ୍କୃତିକ ଗତିବିଧି ଏବଂ ସାମାଜିକ ବିକାଶ କାର୍ଯ୍ୟକ୍ରମରେ ଭାଗନେଇଥିଲେ ।


    ଏନସିସି କ୍ୟାଡେଟ ସାମାଜିକ ଆବଶ୍ୟକତା ଏବଂ ସମୁଦାୟ ବିକାଶ ଗତିବିଧି କାର୍ଯ୍ୟକ୍ରମରେ ଅଗ୍ରଣୀ ଯୋଗଦାନ କରିଥା ’ ନ୍ତି । କ୍ରୀଡ଼ା ଏବଂ ସାହାସିକ କ୍ରୀଡ଼ା କ୍ଷେତ୍ରରେ କ୍ୟାଡେଟମାନେ ରାଷ୍ଟ୍ର ଏବଂ ସଙ୍ଗଠନର ଗୌରବ ବୃଦ୍ଧି କରିଛନ୍ତି । ଏନସିସିର କ୍ୟାଡେଟମାନେ ରାଷ୍ଟ୍ରୀୟ ସୁଟିଂ , ଘୋଡା ସବାରୀ ଓ ଅନ୍ୟାନ୍ୟ ପ୍ରତିଯୋଗିତାମାନଙ୍କରେ ମଧ୍ୟ ନିଜର ପରାକାଷ୍ଠା ପ୍ରଦର୍ଶନ କରିଥିଲେ ।


    ଚଳିତ ବର୍ଷ ଏନସିସି ଦ୍ୱାରା ସ୍ୱଚ୍ଛତା ଅଭିଯାନରେ ଯୋଗଦାନ କରିବା ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଉତ୍କୃଷ୍ଟତାର ପ୍ରମାଣପତ୍ର ପ୍ରଦାନ କରିଥିଲେ । ଡିଜିଟାଲକରଣ ଅଭିଯାନ ଏବଂ ଅନ୍ତଃରାଷ୍ଟ୍ରୀୟ ଯୋଗ ଦିବସ ଅବସରରେ ସଚେତନତା ବୃଦ୍ଧି କରିବା ପାଇଁ ମଧ୍ୟ ଏନସିସି ନିର୍ଣ୍ଣାୟକ ଭୂମିକା ଗ୍ରହଣ କରିଥିଲା ।


    ***********

    
    
    (Release ID: 1510996) Visitor Counter : 18