      ନଗର ଉନ୍ନୟନ ମନ୍ତ୍ରଣାଳୟ

      ବର୍ତ୍ତମାନ ସୁଦ୍ଧା ପ୍ରଧାନମନ୍ତ୍ରୀ ଆବାସ ଯୋଜନା (ସହରାଂଚଳ) ଅଧୀନରେ 30.76 ଲକ୍ଷ ବାସଗୃହକୁ ମଞ୍ଜୁରି
      -15.65 ଲକ୍ଷ ବାସଗୃହ ବିଭିନ୍ନ ସ୍ତରରେ ନିର୍ମାଣାଧୀନ
      -ମିଶନର ଶୁଭାରମ୍ଭ ପରେ 4.13 ଲକ୍ଷ ବାସଗୃହର ନିର୍ମାଣ ହୋଇସାରିଛି
      - ସହରୀ ମିଶନଗୁଡ଼ିକର ତ୍ୱରିତ କାର୍ଯ୍ୟାନ୍ୱୟନ ସଂକ୍ରାନ୍ତ ଜାତୀୟ କର୍ମଶାଳାର ଉଦ୍ଘାଟନ କଲେ କେନ୍ଦ୍ର ମନ୍ତ୍ରୀ ହରଦୀପ ସିଂ ପୁରୀ
      
      Posted On: 24 NOV 2017 7:42PM by PIB Bhubaneshwar


    କେନ୍ଦ୍ର ଆବାସ ଏବଂ ସହରାଂଚଳ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ହରଦୀପ ସିଂ ପୁରୀ ସୂଚନା ଦେଇଛନ୍ତି ଯେ 25 ଜୁନ 2015ରେ ପ୍ରଧାନମନ୍ତ୍ରୀ ଆବାସ ଯୋଜନା (ପିଏମଏୱାଇ-ୟୁ)ର ଶୁଭାରମ୍ଭ କରାଯିବା ପରେ ସରକାର ସମସ୍ତ ବର୍ଗରେ 30.76 ଲକ୍ଷ ଗୃହ ନିର୍ମାଣକୁ ମଞ୍ଜୁରି ପ୍ରଦାନ କରିଛନ୍ତି । ବର୍ତ୍ତମାନ 15.65 ଲକ୍ଷ ବାସଗୃହ ବିଭିନ୍ନ ପର୍ଯ୍ୟାୟରେ ନିର୍ମାଣାଧୀନ ରହିଛି । ସହରୀ ମିଶନଗୁଡ଼ିକର ତ୍ୱରିତ କାର୍ଯ୍ୟାନ୍ୱୟନ ତଥା ସ୍ୱଚ୍ଛ ଭାରତ ମିଶନ (ସହରାଂଚଳ) ଉପରେ ଜାତୀୟ କର୍ମଶାଳାର ଉଦଘାଟନ କରି ମନ୍ତ୍ରୀ ଶ୍ରୀ ପୁରୀ କହିଥିଲେ ଯେ ଭାରତ ଭୌତିକ ସ୍ଥିତି , ଜନସଂଖ୍ୟା ଏବଂ ସାମାଜିକ-ଆର୍ଥିକ ବିବିଧତାର ମାନଦଣ୍ଡ ଆଧାରରେ ପରିବର୍ତ୍ତନର ପ୍ରକ୍ରିୟାରେ ରହିଛି । ଜାତୀୟ ଆର୍ଥିକ ପ୍ରକ୍ରିୟାରେ ସହରଗୁଡ଼ିକର ଭୂମିକା ବୃଦ୍ଧି ପାଇଛି । ନିଯୁକ୍ତି , ବାଣିଜ୍ୟ , ବ୍ୟବସାୟ , ଉଦ୍ୟୋଗ ଏବଂ ଅନ୍ୟ ସେବା ନିମନ୍ତେ ସହରଗୁଡ଼ିକୁ ଦକ୍ଷତାପୂର୍ଣ୍ଣ ଭାବେ କାର୍ଯ୍ୟ କରିବାକୁ ହେବ । ଏଥିପାଇଁ ସହରଗୁଡ଼ିକର ବିକାଶ ଗୁରୁତ୍ୱପୂର୍ଣ୍ଣ । ବାସଗୃହ କ୍ଷେତ୍ର ଆର୍ଥିକ ବିକାଶର ଇଞ୍ଜିନ । ଏହି କ୍ଷେତ୍ର ରୋଜଗାର ସୁଯୋଗ ସୃଷ୍ଟି କରିବା , ଟିକସ ଏବଂ ମଜୁରୀ ଆଧାରରେ ଜୀବନଧାରଣର ମାନକୁ ପ୍ରଭାବିତ କରିଥାଏ । ଦେଶର ସ୍ୱାଧୀନତାକୁ 75 ବର୍ଷ ପୂରଣ ହେବା ଅବସରରେ ସରକାର ଭାରତୀୟ ନାଗରିକମାନଙ୍କୁ 2022 ସୁଦ୍ଧା ସଶକ୍ତ କରିବା ଲାଗି ଏକ ମହତ୍ୱାକାଂକ୍ଷୀ ଯୋଜନା ପ୍ରସ୍ତୁତ କରିଛନ୍ତି । ଆବାସ ଏବଂ ସହରୀ ବ୍ୟାପାର ବିଭାଗ ସଚିବ ଶ୍ରୀ ଦୁର୍ଗାଶଙ୍କର ମିଶ୍ର ଏବଂ ବିଭିନ୍ନ ରାଜ୍ୟଗୁଡ଼ିକର ଅଧିକାରୀ ଏବଂ ଉଦ୍ୟୋଗ ସଂଘର ପ୍ରତିନିଧି ଏହି କାର୍ଯ୍ୟକ୍ରମରେ ଭାଗ ନେଇଥିଲେ ।


    କର୍ମଶାଳାରେ ଉଦବୋଧନ ଦେଇ ମନ୍ତ୍ରୀ ମହୋଦୟ କହିଥିଲେ ଯେ ବାସଗୃହର ସ୍ଥାନୀୟ ଚାହିଦା ପାଖାପାଖି 12 ନିୟୁତ । ଏଥିପାଇଁ ସରକାର ଅନେକ ପଦକ୍ଷେପ ନେଉଛନ୍ତି ଯେପରିକି ଶସ୍ତା ବାସଗୃହ ପାଇଁ ଭିତ୍ତିଭୂମିର ଆକାଳନ , ଆୟକର ଆଇନର ଧାରା 80 ଆଇବିଏ ଅନ୍ତର୍ଗତ ପ୍ରତ୍ୟକ୍ଷ ଟିକସ ଲାଭ , ଏଫଡିଆଇରେ ରିହାତି , ଇସିବି ପ୍ରସ୍ତାବ , କାର୍ପେଟ କ୍ଷେତ୍ରରେ ପରିବର୍ତ୍ତନ ଆଦି ।


    ମନ୍ତ୍ରୀ ମହୋଦୟ କହିଥିଲେ ଯେ ଆଜିର ସେମିନାର ଗୁରୁତ୍ୱପୂର୍ଣ୍ଣ । କାରଣ ଏଥିରେ ସେହି ବାଧକଗୁଡ଼ିକ ବିଷୟରେ ଆଲୋଚନା କରାଯିବ ଯାହା ଶସ୍ତା ଘର ଏବଂ ବସ୍ତି ଥଇଥାନ ବାସଗୃହ (ଆଇଏସଏସଆର)ର ନିର୍ମାଣରେ ବାଧା ଉତ୍ପନ୍ନ କରିଥାଏ । ବସ୍ତି ଥଇଥାନ ଲାଗୁ କରିବାରେ କେତେକ ଆହ୍ୱାନ ଯେପରିକି ଜମି ଅଭାବ , ଆର୍ଥିକ ମଡେଲ , ବ୍ୟକ୍ତିଗତ ନିର୍ମାତାଙ୍କ ଚୟନ କରିବା , ହିତାଧିକାରୀମାନଙ୍କ ସହଭାଗିତା , ନୀତି ନିର୍ଦ୍ଧାରଣ ଆଦି । ରାଜ୍ୟ ଏବଂ କେନ୍ଦ୍ର ଶାସିତ ଅଂଚଳଗୁଡ଼ିକୁ ବସ୍ତିମୁକ୍ତ ଦୃଷ୍ଟିକୋଣ ଆପଣାଇବା ଆବଶ୍ୟକ ଏବଂ ନିଜ ସହରକୁ ଆଇଏସଏସଆରର ଫାଇଦା ଉଠାଇ ବିକଶିତ କରିବା ଆବଶ୍ୟକ ।


    ହିତାଧିକାରୀମାନଙ୍କ ନେତୃତ୍ୱରେ ନିର୍ମାଣ (ବିଏଲସି) ଯୋଜନାକୁ ବ୍ୟାପକ ଭାବେ ଲାଗୁ କରାଯାଇଛି । ଯେଉଁ ଲୋକମାନଙ୍କ ପାଖରେ ନିଜସ୍ୱ ଭୂମି ନାହିଁ ସେମାନଙ୍କ ପାଇଁ ଏହି ଯୋଜନା ବେଶ ଲାଭଜନକ । ମନ୍ତ୍ରଣାଳୟ ପକ୍ଷରୁ ନିକଟରେ ଶସ୍ତା ଘର ପାଇଁ 8ଟି ପିପିପି ମଡେଲ ଶୁଭାରମ୍ଭ କରାଯାଇଛି । ଏହାର ଅନ୍ତର୍ଗତ ବାସଗୃହ ନିର୍ମାଣ ପାଇଁ ନୂଆ ପ୍ରଯୁକ୍ତିର ପ୍ରୟୋଗ କରାଯାଉଛି । ଶସ୍ତା ଆବାସ ପାଇଁ ସାର୍ବଜନୀନ-ଘରୋଇ ମଡେଲକୁ ମଧ୍ୟ ଗ୍ରହଣ କରାଯାଇଛି ।


    **********


    

    
    (Release ID: 1513906) Visitor Counter : 3