      ରେଳ ମନ୍ତ୍ରଣାଳୟ

      ଖଡଗପୁର ଜଙ୍କସନରେ ନୂତନ ଇଲେକ୍ଟ୍ରୋନିକ୍ ଇଣ୍ଟରଲକିଂ ବ୍ୟବସ୍ଥାର ଲୋକାର୍ପଣ
      • ଖଡଗପୁର ଜଙ୍କସନ ଇଣ୍ଟରଲକିଂ ବ୍ୟବସ୍ଥା ସମଗ୍ର ବିଶ୍ୱରେ ବୃହତ୍ତମ ।
      • ରେକର୍ଡ ସମୟରେ କାର୍ଯ୍ୟ ସମ୍ପନ୍ନ ଓ ଲୋକାର୍ପଣ । ଦକ୍ଷିଣ-ପୂର୍ବ ରେଳବାଇରେ ଟ୍ରେନ୍ ଚଳାଚଳ ସୁଗମ ହେବ ।
      Posted On: 20 NOV 2017 7:52PM by PIB Bhubaneshwar


    ସ୍ୱଦେଶୀ ଜ୍ଞାନକୌଶଳରେ ନିର୍ମିତ ପଶ୍ଚିମବଙ୍ଗର ଖଡଗପୁର ଷ୍ଟେସନର ଇଲେକ୍ଟ୍ରାନିକ୍ ଇଣ୍ଟରଲକିଂ ବ୍ୟବସ୍ଥା , ଯାହାକି 800 ରୁଟ୍ ପାଇଁ ଉଦ୍ଦିଷ୍ଟ, 2017 ନଭେମ୍ବର 19 ତାରିଖ ସନ୍ଧ୍ୟାରେ ଲୋକର୍ପିତ ହୋଇଛି । ପୂର୍ବରୁ ଏଠାରେ 423 ରୁଟର ଇଣ୍ଟରଲକିଂ ବ୍ୟବସ୍ଥା ଥିଲା । ନୂତନ ବ୍ୟବସ୍ଥା ଭାରତ ତଥା ସମଗ୍ର ବିଶ୍ୱରେ ବୃହତ୍ତମ ।


    ଖଡଗପୁର ଜଙ୍କସନ୍ କୋଲକାତା ମହାନଗରକୁ ଦକ୍ଷିଣ ଓ ପଶ୍ଚିମ ଦିଗରୁ ପ୍ରବେଶ ଦ୍ୱାର । ଏହା ପୂର୍ବ ଭାରତର ଏକ ଗୁରୁତ୍ୱପୂର୍ଣ୍ଣ ଷ୍ଟେସନ । ଦୈନିକ ଏହି ଷ୍ଟେସନ ଦେଇ ହଜାର ହଜାର ଯାତ୍ରୀ 116 ଯୋଡ଼ା ମେଲ୍ / ପାସେଞ୍ଜର ଟ୍ରେନ୍ , ଲୋକାଲ ଟ୍ରେନ୍ ଏବଂ ମାଲଗାଡ଼ି ଯାତାୟାତ କରିଥାନ୍ତି ।


    ନୂତନ ବ୍ୟବସ୍ଥା ପ୍ରଚଳନ ପାଇଁ ଚୂଡ଼ାନ୍ତ କାର୍ଯ୍ୟ 12 ଘଣ୍ଟା ମଧ୍ୟରେ ସମ୍ପନ୍ନ ହୋଇଥିଲା । କମିସନିଂ ପାଇଁ 18 ମାସ ପୂର୍ବେ ପ୍ରସ୍ତୁତି ଆରମ୍ଭ ହୋଇଥିଲା । ସାଧାରଣତଃ ଇଣ୍ଟରଲକିଂ ବ୍ୟବସ୍ଥାର କମିସନିଂ ବେଳେ ରେଳ ଟ୍ରାଫିକ୍ ବ୍ୟାପକ ଭାବେ ବ୍ୟାହତ ହେଉଥିବା ବେଳେ ଯାତ୍ରୀ ଯାତାୟାତ ମଧ୍ୟ ପ୍ରଭାବିତ ହୋଇଥାଏ । କିନ୍ତୁ ଖଡଗପୁରର ନୂତନ ଇଲେକ୍ଟ୍ରୋନିକ୍ ଇଣ୍ଟରଲକିଂ ବ୍ୟବସ୍ଥାକୁ କମିସନିଂ ପାଇଁ ମାତ୍ର 12 ଘଣ୍ଟା ସମୟ ଟାର୍ଗେଟ୍ ରଖାଯାଇଥିବା ବେଳେ 10 ଘଣ୍ଟା ମଧ୍ୟରେ ଏହା ସମ୍ପନ୍ନ ହୋଇପାରିଥିଲା ।


    ****************

    
    
    (Release ID: 1510372) Visitor Counter : 5