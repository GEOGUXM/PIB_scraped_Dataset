      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ବିପୁଳ ପରିମାଣରେ ଗଚ୍ଛିତ ଡ଼ାଲିକୁ କେନ୍ଦ୍ର ସରକାରଙ୍କ ପୁଷ୍ଟିସାଧନ କାର୍ଯ୍ୟକ୍ରମରେ ବ୍ୟବହାର କରିବା ପାଇଁ କ୍ୟାବିନେଟର ଅନୁମୋଦନ
      Posted On: 10 NOV 2017 5:08PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ , ଉପଭୋକ୍ତା ବ୍ୟାପାର ବିଭାଗ ଅଧିନରେ ଗଚ୍ଛିତ ରଖାଯାଇଥିବା ବିପୁଳ ପରିମାଣର ଡାଲିକୁ କେନ୍ଦ୍ର ସରକାରଙ୍କର ବିଭିନ୍ନ କାର୍ଯ୍ୟକ୍ରମ ମାଧ୍ୟମରେ ପୁଷ୍ଟିସାଧନ ପାଇଁ ବିଭିନ୍ନ ଗୋଷ୍ଠୀ ଓ ହିତାଧୀକାରୀଙ୍କୁ ଯୋଗାଇ ଦେବାର ପ୍ରସ୍ତାବ ଅନୁମୋଦନ ଲାଭ କରିଛି । ଏହି ନିଷ୍ପତ୍ତିକୁ କାର୍ଯ୍ୟକାରୀ କରିବା ଲାଗି ସିସିଇଏ ସଂପୃକ୍ତ ବିଭାଗ / ମନ୍ତ୍ରଣାଳୟକୁ ସେହି ଯୋଜନା ଓ ପ୍ରଚଳିତ ନୀତି ନିୟମ , ସଂକଳ୍ପ ଏବଂ ମାର୍ଗଦର୍ଶୀକାରେ ଆବଶ୍ୟକ ସଂଶୋଧନ କରି ଗଚ୍ଛିତ ଡାଲି ଯୋଗାଇଦେବା ପାଇଁ କହିଛନ୍ତି । ଖୋଲା ବଜାରରେ ଡାଲି କ୍ରୟ ଓ ଯୋଗାଣ ଅତିରିକ୍ତ କେନ୍ଦ୍ର ସରକାରଙ୍କ ଯୋଜନାରେ ରାଜ୍ୟଗୁଡିକୁ ଏହି ଡାଲି ଯୋଗାଇ ଦିଆଯିବ ।


    ସମସ୍ତ ବିଭାଗ / ମନ୍ତ୍ରଣାଳୟ ନିଜ ଯୋଜନାରେ ଆବଶ୍ୟକ ସଂଶୋଧନ ଆଣି ତାକୁ ଆସନ୍ତା ତିନିମାସ ମଧ୍ୟରେ ଅନୁମୋଦନ କରାଇବାକୁ କୁହାଯାଇଛି । ବିଭାଗ / ମନ୍ତ୍ରଣାଳୟର ଆବଶ୍ୟକତା ଅନୁଯାୟୀ କେନ୍ଦ୍ରୀୟ ଭଣ୍ଡାରରେ ଗଚ୍ଛିତ ଥିବା ଡାଲିରୁ ଯୋଗାଇ ଦିଆଯିବ ।


    ଅନୁମୋଦନର ଉଦ୍ଦେଶ୍ୟ ସଂପୃକ୍ତ ପ୍ରଶାସନିକ ମନ୍ତ୍ରଣାଳୟ / ବିଭାଗ ଗୁଡିକୁ ସୁନିଶ୍ଚିତ କରାଯାଉଛି ଯେ ବିପୁଳ ପରିମାଣରେ ଗଚ୍ଛିତ ଡାଲିକୁ କେନ୍ଦ୍ରୀୟ ସହାୟତା ଯୋଜନା ‘ ପ୍ରକାର ’ ଅନୁସାରେ ଏହାକୁ ଉପଯୋଗ କରାଯିବ ଏବଂ ଏହି ଅନୁପାତ ରାଶି ଆର୍ଥିକ ଯୋଗଦାନ ବଦଳରେ ହେବ । ଭଣ୍ଡାରରେ ଗଚ୍ଛିତ ଡାଲି ଉପଲବ୍ଧ ନ ଥିଲେ ସଂପୃକ୍ତ ବିଭାଗ ପ୍ରଚଳିତ ବ୍ୟବସ୍ଥା ଅନୁସାରେ ପୁଷ୍ଟି ସାଧନ କାଯ୍ୟକ୍ରମରୁ ଓହରିଯାଇ ପାରିବ । ମନ୍ତ୍ରଣାଳୟ / ବିଭାଗ ଅଥବା ସେମାନଙ୍କର ସଂସ୍ଥାଗୁଡିକୁ ଖାଦ୍ୟପେୟ / ଆତିଥ୍ୟ ସେବା ମଧ୍ୟ ଯୋଗାଇ ଦିଆଯିବ ।


    ଏହି ଅନୁମୋଦନ ଦ୍ୱାରା ସରକାରଙ୍କର ବିଭିନ୍ନ ଯୋଜନା ଓ କାର୍ଯ୍ୟକ୍ରମ ମଧ୍ୟାହ୍ନ ଭୋଜନ ( ଏମଡିଏମ୍ ) ଯୋଜନା ସମତେ ଡାକ୍ତରଖାନା ଇତ୍ୟାଦିକୁ ପର୍ଯ୍ୟାପ୍ତ ପରିମାଣର ପୁଷ୍ଟିକର ଡାଲି ଯୋଗାଇ ପାରିବେ । ମନ୍ତ୍ରଣାଳୟ / ବିଭାଗଗୁଡିକ ନିଜ ସଂସ୍ଥା ମାଧ୍ୟମରେ ଖାଦ୍ୟ , କ୍ୟାଟରିଙ୍ଗ / ଆତିଥେୟତା ସେବା ଯୋଗାଇ ଦେଇ ପାରିବେ ।


    ଏକ ନିରନ୍ତର ଭଣ୍ଡାରଣ ପରିଚାଳନା , ନିୟମିତ ବ୍ୟବଧାନରେ ସଠିକ ଚାନେଲ ମାଧ୍ୟମରେ ଏକ ସୁନିଶ୍ଚିତ ପରିମାଣର ମାଲ ଉଠାଇବା ଏବଂ ନିୟମିତ ସମୟ ବ୍ୟବଧାନରେ ଜରୁରୀ ଆବଶ୍ୟକତା ପାଇଁ ପ୍ରଚୁର ପରିମାଣରେ ଗଚ୍ଛିତ ରଖିବା ପାଇଁ ଏହି ବ୍ୟବସ୍ଥା କରାଯାଉଛି । ନୂଆ ଫସଲ ଉତ୍ପାଦନ ଏବଂ ପୁରୁଣା ଗଚ୍ଛିତ ପରିମାଣକୁ ବଦଳାଇ ସଠିକ ପରିଚାଳନା ଏବଂ ଡାଲି ଭଣ୍ଡାର ପାଇଁ ଗୋଦାମ ଗୃହ ଉପଲବ୍ଧ କରାଇବା ସକାଶେ ନିୟମିତ ବ୍ୟବଧାନରେ ଏବଂ ପରିବର୍ତ୍ତନ ଆଧାରରେ ଏହା କରାଯାଉଛି । ରାଜ୍ୟଗୁଡିକୁ ଯୋଗାଇ ଦିଆଯାଉଥିବା ଡାଲି ସେମାନଙ୍କ ସ୍ୱାର୍ଥକୁ ଦୃଷ୍ଟିରେ ରଖି କୌଣସି ପରିସ୍ଥିତିରେ ମଧ୍ୟ ବଜାର ଦର ଠାରୁ ଅଧିକ ହେବ ନାହିଁ ।


    ପୃଷ୍ଟଭୂମି


    ଦରବୃଦ୍ଧି , କଳାବଜାର ରୋକିବା ଏବଂ ଉପଭୋକ୍ତାମାନଙ୍କ ପାଇଁ ବଜାରରେ ଡାଲି ଉପଲବ୍ଧ କରାଇବା ପାଇଁ ସରକାର 20 ଲକ୍ଷ ମେଟ୍ରିକ ଟନ ଡାଲି ମହଜୁଦ କରି ରଖିଥିଲେ ଯାହା ଚାଷୀଙ୍କୁ ଡାଲି ଉତ୍ପାଦନ ପାଇଁ ମଧ୍ୟ ଉତ୍ସାହିତ କରିଛି । ଉଭୟ କୃଷକ ଏବଂ ଉପଭୋକ୍ତାଙ୍କ ସ୍ୱାର୍ଥକୁ ଦୃଷ୍ଟରେ ରଖି ପ୍ରଚୁର ପରିମାଣରେ ଡାଲି ମହଜୁଦ କରି ରଖାଯାଇଥିଲା । କେନ୍ଦ୍ର ସରକାରଙ୍କ ସମ୍ପୃକ୍ତ ମନ୍ତ୍ରଣାଳୟ / ବିଭାଗ ଏବଂ ସେମାନଙ୍କର ସଂସ୍ଥାଗୁଡିକ ପରିଚାଳନା କରୁଥିବା ଖାଦ୍ୟ ଓ ପୁଷ୍ଟିସାଧନ କାର୍ଯ୍ୟକ୍ରମ ଅଧିନରେ ହିତାଧିକାରୀମାନଙ୍କୁ ଡାଲି ଯୋଗାଣ ସୁନିଶ୍ଚିତ କରଯିବ ।


    **********

    
    
    (Release ID: 1510471) Visitor Counter : 3