      ପ୍ରତିରକ୍ଷା ମନ୍ତ୍ରଣାଳୟ

      ନବମ ଗୋର୍ଖା ରାଇଫଲ୍ସର ଦ୍ୱି-ଶତାବ୍ଦୀ ସମାରୋହ
      Posted On: 10 NOV 2017 5:42PM by PIB Bhubaneshwar


    ଭାରତୀୟ ସେନାର ଏକ ପୁରୁଣା ରେଜିମେଣ୍ଟ 9ମ ଗୋର୍ଖା ରାଇଫଲ 2011 ନଭେମ୍ବର 8 ରୁ 11 ପର୍ଯ୍ୟନ୍ତ ବାରଣାସୀ ଶିବିରର 39 ତମ ଗୋର୍ଖା ପ୍ରଶିକ୍ଷଣ କେନ୍ଦ୍ରରେ ନିଃସ୍ୱାର୍ଥ ସେବା ଏବଂ ଦେଶ ପ୍ରତି ବଳିଦାନର ଦ୍ୱି - ଶତାବ୍ଦୀ ସମାରୋହ ପାଳନ କରିଛନ୍ତି । ସମାରୋହରେ ଅନେକ ଚମତ୍କାର ଆୟୋଜନ କରାଯାଇଥିଲା ଏବଂ ଏଥିରେ ସେବାରତ ଏବଂ ସେବାନିବୃତ ଅଧିକାରୀ , ପୂର୍ବ ସୈନିକ ଏବଂ ବୀର ନାରୀମାନେ ଭାଗ ନେଇଥିଲେ ।


    ସେନା ପ୍ରମୁଖ ଏବଂ ଗୋର୍ଖା ବ୍ରିଗେଡର ଅଧ୍ୟକ୍ଷ ଜେନେରାଲ ବିପିନ ରାୱତ ନଭେମ୍ବର 9 ରୁ 10 ପର୍ଯ୍ୟନ୍ତ ନିଜର ପତ୍ନୀ ଏବଂ ଏଡ଼ବ୍ଲୁଡ଼ବ୍ଲୁଏର ଅଧ୍ୟକ୍ଷ ଶ୍ରୀମତି ମଧୁଲିକା ରାୱତଙ୍କ ସହିତ ସମାରୋହର ଶୋଭା ବଢ଼ାଇଥିଲେ । ସେବାରତ ଓ ସେବାନିବୃତ ବରିଷ୍ଠ ଅଧିକାରୀ ଏବଂ 500 ପୂର୍ବତନ ସୈନିକ ସେମାନଙ୍କ ପରିବାର ସହିତ ସମାରୋହରେ ଭାଗ ନେଇଥିଲେ । ସମାରୋହରେ ଜେନେରାଲ ବିପିନ ରାୱତ ପୂର୍ବ ସୈନିକମାନଙ୍କ ସହିତ ବିସ୍ତାରର ସହ ଆଲୋଚନା କରିଥିଲେ ଏବଂ ରେଜିମେଣ୍ଟର ଶହୀଦମାନଙ୍କ ଯୁଦ୍ଧ ସ୍ମାରକୀରେ ଶ୍ରଦ୍ଧାଞ୍ଜଳୀ ପ୍ରଦାନ କରିଥିଲେ । ଏହି ଅବସରରେ ସେ ପ୍ରଥମ ଦିନର କଭରର ଲୋକାର୍ପଣ କରିଥିଲେ ।


    ସମାରୋହରେ ଚମତ୍କାର ପରେଡର ଆୟୋଜନ କରାଯାଇଥିଲା । ଏହା ପରେ ବୀର ନାରୀଙ୍କ ଅଭିବାଦନ କରାଯାଇଥିଲା । ଡେୟାରଡେଭିଲ୍ସମାନେ ମୋଟର ସାଇକେଲ ଉପରେ ସେମାନଙ୍କର ରୋମାଂଚକର କାରନାମା ଦେଖାଇଥିଲେ । ଫ୍ରିଫଲ , ପାରା ମୋଟର ସାଇକେଲ ତଥା ସଂଯୁକ୍ତ ବ୍ୟାଣ୍ଡର ପ୍ରଦର୍ଶନ କରାଯାଇଥିଲା । ସମାରୋହରେ ବ୍ରିଟିଶ ଗୋର୍ଖା ଅଧିକାରୀଙ୍କ ପରିବାରର 12 ଜଣ ସଦସ୍ୟ ସାମିଲ ଥିଲେ ଯେଉଁମାନେ କି ବ୍ରିଟେନରୁ ଆସିଥିଲେ ।


    ଏହି ସମାରୋହ ବର୍ତ୍ତମାନ ପିଢ଼ି ଏବଂ ପୂର୍ବ ସୈନିକମାନଙ୍କ ମଧ୍ୟରେ ନିକଟତା ବୃଦ୍ଧି କରିବାର ମଂଚ ସାବ୍ୟସ୍ତ ହୋଇଥିଲା ।


    *************

    
    
    (Release ID: 1509305) Visitor Counter : 4