      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଜୈବ ଇନ୍ଧନ ଏବଂ ପ୍ରଧାନମନ୍ତ୍ରୀ ଜୀ-ବନ ଯୋଜନା ସଂପର୍କୀତ ନୂତନ ଜାତୀୟ ନୀତି ସଂକ୍ରାନ୍ତ ପରାମର୍ଶ କର୍ମଶାଳା
      Posted On: 22 NOV 2017 7:45PM by PIB Bhubaneshwar


    ଜୈବ ଇନ୍ଧନ ଏବଂ ପ୍ରଧାନମନ୍ତ୍ରୀ ଜୀ - ବନ ଯୋଜନା ( ଦ୍ୱିତୀୟ ପିଢ଼ି ଇଥାନୋଲ ଜୈବ ରିଫାଇନେରୀଗୁଡ଼ିକ ପାଇଁ ଭିଜିଏଫ ) ସଂପର୍କୀତ ଏକ ନୂତନ ଜାତୀୟ ନୀତି ସଂକ୍ରାନ୍ତ ପରାମର୍ଶ କର୍ମଶାଳା ଆଜି ନୂଆଦିଲ୍ଲୀଠାରେ ଆୟୋଜିତ ହୋଇଯାଇଛି । ଭାରତରେ ଜୈବ ଇନ୍ଧନର ଏକ ଉପଯୁକ୍ତ ମାର୍ଗ ସ୍ଥିର କରିବା ସକାଶେ ଚିଠା ନୀତି ପ୍ରସ୍ତୁତ କରିବା ଉଦ୍ଦେଶ୍ୟରେ ପେଟ୍ରୋଲିୟମ୍ ‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ଏହି କର୍ମଶାଳାର ଆୟୋଜନ କରାଯାଇଥିଲା । ବିଦେଶରୁ ଆମଦାନି କରାଯାଉଥିବା ଅଶୋଧିତ ତୈଳ ଉପରେ ନିର୍ଭରଶୀଳତା ହ୍ରାସ , ବୈଦେଶିକ ମୁଦ୍ରା ସଂଚୟ , କୃଷକମାନଙ୍କୁ ସେମାନଙ୍କର ଉତ୍ପାଦନ ସକାଶେ ଅଧିକ ମୂଲ୍ୟ ପ୍ରଦାନ ଏବଂ କ୍ରମବର୍ଦ୍ଧିଷ୍ଣୁ ପର୍ଯ୍ୟାବରଣ ପ୍ରଦୂଷଣଜନିତ ଉଦ୍ ‌ ବେଗକୁ ରୋକିବା ସକାଶେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ପ୍ୟାରିସଠାରେ ଅନୁଷ୍ଠିତ COP 21 ବିଶ୍ୱ ଜଳବାୟୁ ସମ୍ମିଳନୀରେ ପ୍ରକଟ କରିଥିବା ପ୍ରତିବଦ୍ଧତାର ପୂରଣ ନିମନ୍ତେ ସରକାର ଏଭଳି ପଦକ୍ଷେପ ଗ୍ରହଣ କରିଛନ୍ତି ।


    ଏହି ଦିନିକିଆ କର୍ମଶାଳା ଅବସରରେ 1-G ଇଥାନୋଲ , 2-G ଇଥାନୋଲ , ବାୟୋଡ଼ିଜେଲ , ପୌରାଞ୍ଚଳର କଠିନ ବର୍ଯ୍ୟରୁ ଇନ୍ଧନ ଉତ୍ପାଦନ ଏବଂ ଜୈବ - ସିଏନଜି ପ୍ରସଙ୍ଗରେ ଆଲୋଚନା କରିବା ସକାଶେ ପାଞ୍ଚଟି କାର୍ଯ୍ୟକାରୀ ଗୋଷ୍ଠୀ ଗଠନ କରାଯାଇଥିଲା । ଏହି ସମସ୍ତ ଗୋଷ୍ଠୀରେ ସମସ୍ତ ସହଭାଗୀ ( ଉତ୍ପାଦକ , ବ୍ୟାଙ୍କର୍ ‌ ଏବଂ କ୍ରେତା ) ବିଭିନ୍ନ ପ୍ରସଙ୍ଗ ଉପରେ ଆଲୋଚନା କରିବା ସହ ସୁଚିନ୍ତିତ ପରାମର୍ଶମାନ ଦେଇଥିଲେ ।


    ଏହି କର୍ମଶାଳାରେ ଯୋଗ ଦେଇ ପେଟ୍ରୋଲିୟମ୍ ‌ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦ୍ୟୋଗ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଲେ ଯେ 1-G ଇଥାନୋଲ , 2-G ଇଥାନୋଲ , ବାୟୋଡ଼ିଜେଲ , ଏମଏସଡବ୍ଲ୍ୟୁରୁ ଇନ୍ଧନ ପ୍ରସ୍ତୁତ ଏବଂ ଜୈବ - ସିଏନଜି ସହ ଇଥାନୋଲ ( DMEର ଦେଶରେ ପର୍ଯ୍ୟାପ୍ତ ସୁଯୋଗ ରହିଛି ଯାହାକି ଦେଶର ଆର୍ଥିକ ବିକାଶ , କର୍ମନିଯୁକ୍ତି ସୃଷ୍ଟି ଏବଂ କୃଷକମାନଙ୍କ ରୋଜଗାରକୁ ଦ୍ୱିଗୁଣିତ କରିବାର ସାମର୍ଥ୍ୟ ରଖେ । ଏହି ବ୍ୟବସ୍ଥା ଗ୍ରହଣ କରାଗଲେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 2022 ସୁଦ୍ଧା ବିଦେଶରୁ ଜୈବ ଇନ୍ଧନ ଆମଦାନିରେ 10 ପ୍ରତିଶତ ହ୍ରାସ କରିବାକୁ ଯେଉଁ ଲକ୍ଷ୍ୟ ଧାର୍ଯ୍ୟ କରିଛନ୍ତି ତାହା ସହଜରେ ହାସଲ ହୋଇପାରିବ ।


    ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଏହି କର୍ମଶାଳା ଅବସରରେ ଫିଡ଼ଷ୍ଟକ୍ ‌ ପରିଚାଳନା , ପ୍ରଯୁକ୍ତି , ଦକ୍ଷତା ବୃଦ୍ଧି , ଆର୍ଥିକ ପ୍ରୋତ୍ସାହନ ଏବଂ ଯୋଗାଣ ଶୃଙ୍ଖଳ ପରିଚାଳନା ସଂପର୍କରେ ଅନେକ ପ୍ରକାର ଗଠନମୂଳକ ସୁପରାମର୍ଶ ମିଳିପାରିଛି । ଏହି ଅବସରରେ ସେ ସୂଚାଇଥିଲେ ଯେ ଦେଶରେ ବିକଶିତ ସମସ୍ତ ପ୍ରକାର ନିଜସ୍ୱ ପ୍ରଯୁକ୍ତିଜନିତ ଜ୍ଞାନକୌଶଳ ମେକ୍ ‌ ଇନ୍ ‌ ଇଣ୍ଡିଆ କାର୍ଯ୍ୟକ୍ରମକୁ ଆଗକୁ ଆଗେଇ ନେବାରେ ଯଥେଷ୍ଟ ମାତ୍ରାରେ ସହାୟକ ହେବ ।


    ***************

    
    
    (Release ID: 1510824) Visitor Counter : 3