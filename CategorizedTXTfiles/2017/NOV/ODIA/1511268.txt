      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଆଟମ ଇଗୋୟାନଙ୍କୁ ଜୀବନବ୍ୟାପୀ ସାଧନା ପୁରସ୍କାର
      • IFFI-2017 ରେ ସର୍ବଶ୍ରେଷ୍ଠ ଚଳଚ୍ଚିତ୍ର ପୁରସ୍କାର ହାସଲ କଲା “120 BEATS PER MINUTE” , ଗୋଲଡେନ ପିକକ ଟ୍ରଫି ପାଇଲା
      • ବର୍ଷର ସର୍ବଶ୍ରେଷ୍ଠ ଭାରତୀୟ ଚଳଚ୍ଚିତ୍ର ବ୍ୟକ୍ତିତ୍ୱ ପୁରସ୍କାର ଗ୍ରହଣ କଲେ ଅମିତାଭ ବଚ୍ଚନ
      • ମରାଠି ଚଳଚ୍ଚିତ୍ର ‘କ୍ଷିତିଜ-ଏ ହୋରାଇଜନ’କୁ ଆଇସିଏଫଟି-ୟୁନେସ୍କୋର ଗାନ୍ଧୀ ପଦକ
      Posted On: 28 NOV 2017 7:05PM by PIB Bhubaneshwar


    ଗୋଆରେ ଆୟୋଜିତ 9 ଦିନିଆ ଭାରତୀୟ ଅନ୍ତର୍ଜାତୀୟ ଚଳଚ୍ଚିତ୍ର ସମାରୋହ ( IFFI ) 2017 ଆଜି ଏକ ରଙ୍ଗାରଙ୍ଗ ଉଦଯାପନୀ ସମାରୋହ ସହିତ ଶେଷ ହୋଇଯାଇଛି । ଚଳିତ ବର୍ଷ IFFI ର ବିଷୟବସ୍ତୁ ‘ କାହାଣୀ ଜରିଆରେ ବିଶ୍ୱ ସହ ଯୋଡ଼ିହେବା ’ ଥିଲା । ତାରକା ଖଚିତ ସମାରୋହ ସମୟରେ ସ୍ୱର୍ଣ୍ଣ ମୟୂର , ରୌପ୍ୟ ମୟୂର , ଜୀବନବ୍ୟାପୀ ସାଧନା ପୁରସ୍କାର ଏବଂ ବର୍ଷର ସର୍ବଶ୍ରେଷ୍ଠ ପୁରସ୍କାର ସମେତ ବିଭିନ୍ନ ସମ୍ମାନଜନକ ପୁରସ୍କାର ପ୍ରଦାନ କରାଯାଇଥିଲା ।


    ରବିନ କ୍ୟାମ୍ପିଲୋଙ୍କ ଦ୍ୱାରା ନିର୍ଦ୍ଦେଶିତ ଫ୍ରାନ୍ସର ଚଳଚ୍ଚିତ୍ର ‘ 120 ବିଟ୍ସ ପର ମିନିଟ ’ କୁ IFFI - 2017 ରେ ସର୍ବଶ୍ରେଷ୍ଠ ଚଳଚ୍ଚିତ୍ର ପୁରସ୍କାର ମିଳିଥିଲା । ଏହି ପୁରସ୍କାରରେ ସୁବର୍ଣ୍ଣ ମୟୂର ଟ୍ରଫି , ପ୍ରମାଣପତ୍ର ଏବଂ 40,00,000 ଟଙ୍କାର ନଗଦ ପୁରସ୍କାର , ଯାହାକୁ ନିର୍ଦ୍ଦେଶକ ଏବଂ ନିର୍ମାତାଙ୍କ ମଧ୍ୟରେ ସମାନ ଭାବେ ବାଂଟି ଦିଆଯାଇଥିଲା । ନହୁଏଲ ପେରେଜ ବିକ୍ସାୟାର୍ଟଙ୍କୁ ‘ 120 ବିଟ୍ସ ପର ମିନିଟ ’ ପାଇଁ ସର୍ବଶ୍ରେଷ୍ଠ ଅଭିନେତା ପୁରସ୍କାର ମିଳିଥିଲା ଏବଂ ତାଙ୍କୁ ରୌପ୍ୟ ମୟୂର ପୁରସ୍କାର ପ୍ରଦାନ କରାଯାଇଥିଲା । ‘ 120 ବିଟ୍ସ ପର ମିନିଟ ’ 90 ଦଶକରେ ପ୍ୟାରିସରେ ଏକ ସ୍ୱେଚ୍ଛାସେବୀ ସମୂହର କାହାଣୀ , ଯେଉଁମାନେ ଏଚଆଇଭି / ଏଡସ ରୋଗୀଙ୍କ ସପକ୍ଷରେ ସଂଘର୍ଷ କରିବା ସମୟରେ ସରକାରୀ ଏଜେନ୍ସି ଏବଂ ଫାର୍ମାସ୍ୟୁଟିକାଲ କ୍ଷେତ୍ରର ବଡ଼ କମ୍ପାନୀଗୁଡ଼ିକର ମୁକାବିଲା କରୁଛନ୍ତି ।


    ସର୍ବଶ୍ରେଷ୍ଠ ନିର୍ଦ୍ଦେଶକ ପୁରସ୍କାର ଚଳଚ୍ଚିତ୍ର ‘ ଏଞ୍ଜେଲ୍ସ ୱିୟର ହ୍ୱାଇଟ ’ ପାଇଁ ଭିଭିଆନ କ୍ୟୁ ଙ୍କୁ ପ୍ରଦାନ କରାଯାଇଥିଲା , ତାଙ୍କୁ ସ୍ୱର୍ଣ୍ଣ ମୟୂର ଟ୍ରଫି ଏବଂ 15,00,000 ଟଙ୍କାର ନଗଦ ପୁରସ୍କାରରେ ସମ୍ମାନିତ କରାଯାଇଥିଲା । ପାର୍ବତୀ ଥିରୁବଥୁ କୋଟ୍ଟବତାଙ୍କୁ ମାଲାୟଲମ ଚଳଚ୍ଚିତ୍ର ‘ ଟେକ ଅଫ ’ ପାଇଁ ସର୍ବଶ୍ରେଷ୍ଠ ଅଭିନେତ୍ରୀ ପୁରସ୍କାରରେ ସମ୍ମାନିତ କରାଯାଇଥିଲା , ସେହିପରି ନହୁଏଲ ପେରେଜ ବିକ୍ସାୟାର୍ଟଙ୍କୁ ‘ 120 ବିଟ୍ସ ପର ମିନିଟ ’ ପାଇଁ ସର୍ବଶ୍ରେଷ୍ଠ ଅଭିନେତା ପୁରସ୍କାର ମିଳିଥିଲା । ଦୁହିଁଙ୍କୁ ରୌପ୍ୟ ମୟୂର ଟ୍ରଫି ଏବଂ 10,00,000 ଟଙ୍କା ଲେଖାଏଁ ନଗଦ ପୁରସ୍କାର ପ୍ରଦାନ କରାଯାଇଥିଲା । ମହେଶ ନାରାୟଣନଙ୍କୁ ତାଙ୍କ ମାଲାୟଲମ ଚଳଚ୍ଚିତ୍ର ‘ ଟେକ ଅଫ୍ ’ ନିମନ୍ତେ ବିଶେଷ ଜୁରୀ ପୁରସ୍କାର ପ୍ରଦାନ କରାଯାଇଥିଲା ।


    ପୁରସ୍କାର ସ୍ୱରୂପ ତାଙ୍କୁ ରୌପ୍ୟ ମୟୂର ଟ୍ରଫି ଏବଂ 15,00,000 ଟଙ୍କାର ନଗଦରାଶି ପ୍ରଦାନ କରାଯାଇଥିଲା । କୀରୋ ରୁଶୋଙ୍କୁ ତାଙ୍କ ସ୍ପେନୀୟ ଚଳଚ୍ଚିତ୍ର ‘ ଡାର୍କ ସ୍କଲ ’ ପାଇଁ ‘ କୌଣସି ନିର୍ଦ୍ଦେଶକଙ୍କ ପ୍ରଥମ ସର୍ବଶ୍ରେଷ୍ଠ ଫିଚର ଫିଲ୍ମ ’ ପୁରସ୍କାର ମିଳିଥିଲା ।


    ବିଶିଷ୍ଟ ଅଭିନେତା ଶ୍ରୀ ଅମିତାଭ ବଚ୍ଚନଙ୍କୁ ଭାରତୀୟ ସିନେମା ଜଗତକୁ ତାଙ୍କର ଯୋଗଦାନ ନିମନ୍ତେ ବର୍ଷର ସର୍ବଶ୍ରେଷ୍ଠ ଭାରତୀୟ ଚଳଚ୍ଚିତ୍ର ବ୍ୟକ୍ତିତ୍ୱ ପୁରସ୍କାର ପ୍ରଦାନ କରାଯାଇଥିଲା । କାନାଡାର ବିଖ୍ୟାତ ଚଳଚ୍ଚିତ୍ର ନିର୍ମାତା ଆଟମ ଇଗୋୟାନଙ୍କୁ ଭାରତୀୟ ଅନ୍ତର୍ଜାତୀୟ ଚଳଚ୍ଚିତ୍ର ସମାରୋହ ( IFFI ) 2017 ର ଉଦଯାପନୀ ସମାରୋହ ଅବସରରେ ଜୀବନବ୍ୟାପୀ ସାଧନା ପୁରସ୍କାର ପ୍ରଦାନ କରାଯାଇଥିଲା । ଜୀବନ ବ୍ୟାପୀ ସାଧନା ପୁରସ୍କାରରେ 10,00,000 ଟଙ୍କାର ନଗଦ ପୁରସ୍କାର ରାଶି ସାମିଲ ରହିଛି ଯାହା ଚଳଚ୍ଚିତ୍ର କ୍ଷେତ୍ରରେ ଅସାଧାରଣ ଯୋଗଦାନ ନିମନ୍ତେ କୌଣସି ଉତ୍କୃଷ୍ଟ ଚଳଚ୍ଚିତ୍ର ନିର୍ମାତାଙ୍କୁ ପ୍ରଦାନ କରାଯାଇଥାଏ ।


    ମରାଠୀ ଚଳଚ୍ଚିତ୍ର ‘ କ୍ଷିତିଜ - ଏ ହୋରାଇଜନ ’ କୁ ଆଇସିଏଫଟି - ୟୁନୋସ୍କୋ ’ ଗାନ୍ଧୀ ପଦକ ମଳିଥିଲା , ଏହାର ନିର୍ଦ୍ଦେଶନା ଦେଇଛନ୍ତି ଚଳଚ୍ଚିତ୍ର ନିର୍ମାତା ମନୌଜ କଦମ । ଏହି ପୁରସ୍କାରର ଗଠନ ଅନ୍ତର୍ଜାତୀୟ ଚଳଚ୍ଚିତ୍ର ଏବଂ ଟେଲିଭିଜନ ପରିଷଦ , ପ୍ୟାରିସ ଏବଂ ୟୁନେସ୍କୋ ଦ୍ୱାରା କରାଯାଇଛି ତଥା ଏହା ସେପରି ଚଳଚ୍ଚିତ୍ରକୁ ଦିଆଯାଇଥାଏ ଯିଏ ଶାନ୍ତି ଏବଂ ସଦଭାବର ଗାନ୍ଧୀବାଦୀ ମୂଲ୍ୟବୋଧକୁ ପ୍ରଦର୍ଶିତ କରିଥାଏ ।


    IFFI- 2017 ର ଉଦଯାପନୀ ସମାରୋହର ଉପସ୍ଥାପନ କରିଥିଲେ କରଣ ଜୋହର , ସୋନାଲି ବେନ୍ଦ୍ରେ ଏବଂ ଜାଏରା ୱାସିମ । ଉଦଯାପନୀ ସମାରୋହରେ ସଲମାନ ଖାନ , ଅକ୍ଷୟ କୁମାର , କ୍ୟାଟ୍ରିନା କୈଫ , ଭୂମି ପେଡନେକର , ସୁଶାନ୍ତ ସିଂ ରାଜପୁତ , ସିଦ୍ଧାର୍ଥ ମଲହୋତ୍ରା ଏବଂ ହୁମା କ୍ୟୁରେସିଙ୍କ ଭଳି ବିଖ୍ୟାତ ଭାରତୀୟ ଚଳଚ୍ଚିତ୍ର ବ୍ୟକ୍ତିତ୍ୱ ସାମିଲ ହୋଇଥିଲେ ।


    **********

    
    
    (Release ID: 1511268) Visitor Counter : 3