      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ନୂତନ ବିଆଇଏସ୍ ଅଧିନିୟମ -2016 ଅନୁସାରେ ହଲମାର୍କିଂ ନିୟମ ପ୍ରଣୟନ ପାଇଁ ଉପଭୋକ୍ତା ବ୍ୟାପାର ବିଭାଗ କାର୍ଯ୍ୟ କରୁଛି: ରାମ ବିଳାଶ ପାଶୱାନ
      • “Standards Make Cities Smarter’’ ଶୀର୍ଷକ କର୍ମଶାଳାକୁ ଉଦଘାଟନ କଲେ ରାମ ବିଳାଶ ପାଶୱାନ
      • 48 ତମ ବିଶ୍ୱ ମାନକ ଦିବସ ପାଳନ କଲା ଭାରତୀୟ ମାନକ ବ୍ୟୁରୋ
      Posted On: 03 NOV 2017 6:17PM by PIB Bhubaneshwar


    କେନ୍ଦ୍ର ଉପଭୋକ୍ତା ବ୍ୟାପାର , ଖାଦ୍ୟ ଏବଂ ସାଧାରଣ ବଂଟନ ମନ୍ତ୍ରୀ ରାମ ବିଳାଶ ପାଶୱାନ କହିଲେ ଯେ ଉପଭୋକ୍ତା ବ୍ୟାପାର ବିଭାଗ ନୂତନ ବିଆଇଏସ୍ ଅଧିନିୟମ 2016 ଅନୁସାରେ ହଲମାର୍କିଂ ନିୟମ ପ୍ରଣୟନ କରିବା ପାଇଁ କାର୍ଯ୍ୟ କରୁଛି । ଶ୍ରୀ ପାଶୱାନ ସୁନା ଗହଣା ମାନକ ଉପରେ କେବଳ ତିନି ଶ୍ରେଣୀ ଯଥା 14,18 ଏବଂ 22 କାରେଟସ୍ / କ୍ୟାରେଟସକୁ ସଂଶୋଧିତ ହଲମାର୍କିଂ ମାନକ ପରିସରକୁ ଆଣିବାକୁ ଚାହୁଁଛନ୍ତି ବୋଲି କହିଛନ୍ତି । ଶ୍ରୀ ରାମ ବିଳାଶ ପାଶୱାନ ଆଜି ନୂଆଦିଲ୍ଲୀଠାରେ ଭାରତୀୟ ମାନକ ବ୍ୟୁରୋ ପକ୍ଷରୁ 48 ତମ ବିଶ୍ୱ ମାନକ ଦିବସ ପାଳନ ଅବସରରେ ଭାରତୀୟ ମାନକ ବ୍ୟୁରୋ ପକ୍ଷରୁ ଆୟୋଜିତ ‘‘ ସହର ଗୁଡିକୁ ସ୍ମାର୍ଟ କରିବା ପାଇଁ ମାନକ ’’( Standards Make Cities Smarter ) ଶୀର୍ଷକ କର୍ମଶାଳାକୁ ଉଦଘାଟନ କରିବା ଅବସରରେ ଏହା କହିଛନ୍ତି । ଶ୍ରୀ ପାଶୱାନ କହିଥିଲେ ନୂତନ ଉପଭୋକ୍ତା ସୁରକ୍ଷା ଏବଂ ବିଆଇଏସ୍ ଅଧିନିୟମ ଦ୍ୱାରା ଉପଭୋକ୍ତାଙ୍କ ସୁରକ୍ଷା ଉପରେ ସ୍ୱତନ୍ତ୍ର ଗୁରୁତ୍ୱ ଅଧିକ ବୃଦ୍ଧି ପାଇବ ।


    ରାମ ବିଳାଶ ପାଶୱାନ ସ୍ମାର୍ଟ ସିଟି ପାଇଁ ଏକୀକୃତ , ସୁରକ୍ଷିତ ଏବଂ ଉଚ୍ଚ ସ୍ତରର ଆଇସିଟି ମାନଦଣ୍ଡ ଆଧାରରେ ପୂର୍ବ ନିର୍ଦ୍ଧାରିତ ମାନକ ରିପୋର୍ଟ ଉନ୍ମୋଚିତ କରିଥିଲେ । ଶ୍ରୀ ପାଶୱାନ କହିଥିଲେ ଯେ , ଗୋଟିଏ ସ୍ମାର୍ଟ ସିଟି ନିର୍ମାଣ ହେଉଛି ଏକ ବହୁତ ବଡ଼ ଜଟିଳ କାର୍ଯ୍ୟ ଯାହାର ନିଜସ୍ୱ ଆହ୍ୱାନ ଏବଂ ମାନଦଣ୍ଡ ରହିଛି । ରାଷ୍ଟ୍ରୀୟ ମାନକ ସ୍ମାର୍ଟ ସିଟି କାର୍ଯ୍ୟକୁ ସୁରକ୍ଷିତ ଓ ସହଜ କରିପାରିବ । ଏହା ବ୍ୟତୀତ ସହର ଜୀବନର ସମସ୍ତ ଦିଗ ପ୍ରତି ଏହା ମହତ୍ୱପୂର୍ଣ୍ଣ ମାର୍ଗଦର୍ଶନ ପ୍ରଦାନ କରିଥାଏ , ଯେପରିକି ଦକ୍ଷତାର ସହିତ ଶକ୍ତି ବିନିଯୋଗ ଭବନ ନିର୍ମାଣ , ସୁଚିନ୍ତିତ ପରିବହନ ବ୍ୟବସ୍ଥା ଏବଂ ଉନ୍ନତ ବର୍ଜ୍ୟବସ୍ତୁ ପରିଚାଳନା ମାଧ୍ୟମରେ ନିରନ୍ତର ଗୋଷ୍ଠୀ ( ସମୁଦାୟ ) ନିର୍ମାଣ ହୋଇଥାଏ ।


    କେନ୍ଦ୍ର ଉପଭୋକ୍ତା ବ୍ୟାପାର , ଖାଦ୍ୟ ଏବଂ ସାଧାରଣ ବଂଟନ ରାଷ୍ଟ୍ରମନ୍ତ୍ରୀ ଶ୍ରୀ ସି . ଆର ଚୌଧୁରୀ , ଅନ୍ତରାଷ୍ଟ୍ରୀୟ ସହଯୋଗ ପାଇଁ ମାନକର ମହତ୍ୱ ଉପରେ ଗୁରୁତ୍ୱ ଦେଇଥିଲେ । ସେ କହିଥିଲେ ଯେ ବିଶ୍ୱସ୍ତରୀୟ ଆହ୍ୱାନର ମୁକାବିଲା ପାଇଁ ମାନକ , ବ୍ୟବହାରିକ ଉପକରଣ ପ୍ରଦାନ କରିଥାଏ , ଯାହା ସମ୍ବଳ ପରିଚାଳନାଠାରୁ ଆରମ୍ଭ କରି ଜୀବନର ଗୁଣାତ୍ମକ ସୁରକ୍ଷା ବୃଦ୍ଧି ଦିଗରେ ସାହାଯ୍ୟ କରିଥାଏ । ସାଧାରଣ ବ୍ୟବସାୟୀମାନଙ୍କୁ ବ୍ୟବସାୟର ସୁବିଧା ପ୍ରଦାନ ପାଇଁ ସାଧାରଣ ମାନକ ବିକାଶ ଦିଗରେ ଆଂଚଳିକ ମାନକୀକରଣ କାର୍ଯ୍ୟରେ ବିଆଇଏସର ସକ୍ରିୟ ଭାଗିଦାରୀକୁ ଶ୍ରୀ ଚୌଧୁରୀ ପ୍ରଶଂସା କରିଥିଲେ ।


    ଏହା ପୂର୍ବରୁ , ଉପଭୋକ୍ତା ବ୍ୟାପାର ବିଭାଗର ସଚିବ ଶ୍ରୀ ଅବିନାଶ କେ . ଶ୍ରୀବାସ୍ତବ , ନିଜର ମୁଖ୍ୟ ଅଭିଭାଷଣରେ ପରିବର୍ତ୍ତିତ ଜାତୀୟ ଏବଂ ଅନ୍ତର୍ଜାତୀୟ ପରିଦୃଶ୍ୟରେ ଭାରତୀୟ ମାନକ ବ୍ୟୁରୋର ଭୂମିକା ବିଷୟରେ ଆଲୋକପାତ କରିଥିଲେ ।


    ଚଳିତ ବର୍ଷ ବିଶ୍ୱ ମାନକ ଦିବସର ବିଷୟ “Standards Make Cities Smarter” ରଖାଯାଇଛି , ଯାହା ସାମଗ୍ରୀକ ଭାବେ ଅନ୍ତରାଷ୍ଟ୍ରୀୟ ମାନକୀକରଣ ସଂଗଠନ ( ISO ) , ଅନ୍ତରାଷ୍ଟ୍ରୀୟ ଇଲେକଟ୍ରୋ ଟେକନିକାଲ କମିଶନ ( IEC ) ଏବଂ ଅନ୍ତରାଷ୍ଟ୍ରୀୟ ଟେଲିକମ୍ୟୁନିକେଶନ ୟୁନିୟନ ( ITU ) ଦ୍ଵାରା ସ୍ଥିର କରାଯାଇଛି ।


    **************

    
    
    (Release ID: 1509652) Visitor Counter : 3