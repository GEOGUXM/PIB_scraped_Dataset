      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାତୀୟ ପ୍ରେସ ଦିବସରେ ସାମ୍ବାଦିକମାନଙ୍କୁ ପ୍ରଧାନମନ୍ତ୍ରୀଙ୍କ ଅଭିନନ୍ଦନ
      Posted On: 16 NOV 2017 8:48PM by PIB Bhubaneshwar


    ଜାତୀୟ ପ୍ରେସ ଦିବସ ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ସାମ୍ବାଦିକମାନଙ୍କୁ ଅଭିନନ୍ଦନ ଜଣାଇଛନ୍ତି ।
    
    “ଜାତୀୟ ପ୍ରେସ ଦିବସ ଅବସରରେ ଗଣମାଧ୍ୟମର ସମସ୍ତ ବନ୍ଧୁମାନଙ୍କୁ ମୋର ଶୁଭେଚ୍ଛା । ଆମ ଗଣମାଧ୍ୟମ ବିଶେଷ କରି ଖବରଦାତା ଏବଂ କ୍ୟାମେରାମେନଙ୍କ କଠିନ ପରିଶ୍ରମକୁ ମୁଁ ପ୍ରଶଂସା କରୁଛି, ଯେଉଁମାନେ କି କ୍ଷେତ୍ରସ୍ଥଳରେ ଅବିଶ୍ରାନ୍ତ ଭାବେ କାର୍ଯ୍ୟ କରି ଖବର ସଂଗ୍ରହ କରିଥା’ନ୍ତି ଯାହାକି ଜାତୀୟ ଏବଂ ବୈଶ୍ୱିକ ତର୍କକୁ ଆକାର ପ୍ରଦାନ କରିଥାଏ ।
    
    ନିର୍ବାକ ଜନସାଧାରଣଙ୍କୁ ସ୍ୱର ଉତ୍ତୋଳନର ସୁଯୋଗ ପ୍ରଦାନ କରୁଥିବା ଗଣମାଧ୍ୟମର ଭୂମିକା ପ୍ରଶଂସନୀୟ । ବିଗତ ତିନି ବର୍ଷ ଧରି ଗଣମାଧ୍ୟମ ‘ସ୍ୱଚ୍ଛ ଭାରତ ମିଶନ’କୁ ବଳ ଯୋଗାଇ ଆସିଛନ୍ତି ଏବଂ ଫଳପ୍ରଦ ଭାବେ ସ୍ୱଚ୍ଛତାର ବାର୍ତ୍ତାକୁ ପୁନଃ ପ୍ରସାରିତ କରିଛନ୍ତି ।
    
    ଆଜିର ଦିନରେ ଏବଂ ସମୟରେ ସାମାଜିକ ଗଣମାଧ୍ୟମର ଅଭ୍ୟୁଦୟ ଏବଂ ମୋବାଇଲ ମାଧ୍ୟମରେ ଖବର ଗ୍ରହଣ କରାଯାଉଥିବାର ଆମେ ଦେଖୁଛେ । ମୁଁ ନିଶ୍ଚିତ ଯେ ଏହିପରି ପ୍ରଗତି ଗଣମାଧ୍ୟମର ପହଂଚକୁ ଆହୁରି ବିସ୍ତୃତ କରିବ ଏବଂ ଗଣମାଧ୍ୟମର ସ୍ଥାନକୁ ଆହୁରି ଗଣତାନ୍ତ୍ରିକ ଏବଂ ସହଭାଗିତା ସମ୍ପନ୍ନ କରିବ । ଏକ ମୁକ୍ତ ପ୍ରେସ ହେଇଛି ଏକ ଜୀବନ୍ତ ଗଣତନ୍ତ୍ରର ଆଧାରଶିଳା । ଗଣମାଧ୍ୟମର ସ୍ୱାଧୀନତା ଏବଂ ସମସ୍ତ ରୂପରେ ମତପ୍ରକାଶ କରିବାର ସ୍ୱାଧୀନତା ରକ୍ଷା କରିବାରେ ଆମେ ପୂର୍ଣ୍ଣ ସଂକଳ୍ପବଦ୍ଧ । 125 କୋଟି ଭାରତୀୟଙ୍କ ଦକ୍ଷତା, ସାମର୍ଥ୍ୟ ଏବଂ ସୃଜନାତ୍ମକ କାର୍ଯ୍ୟ ପ୍ରଦର୍ଶିତ କରିବାରେ ଆମ ଗଣମାଧ୍ୟମମାନଙ୍କର ସ୍ଥାନ ବହୁଳ ଭାବେ ବ୍ୟବହୃତ ହେଉ, ଏହା ମୁଁ ଆଶା କରୁଛି,” ବୋଲି ପ୍ରଧାନମନ୍ତ୍ରୀ କହିଛନ୍ତି ।

    **********

    
    
    (Release ID: 1510687) Visitor Counter : 3