      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କେନ୍ଦ୍ର ପ୍ରାୟୋଜିତ ଯୋଜନା (State Plans) ଅଧୀନରେ ‘ରାଷ୍ଟ୍ରୀୟ କୃଷି ବିକାଶ ଯୋଜନା-ରଫ୍ତାର’ ଜାରି ରଖିବା ପ୍ରସ୍ତାବକୁ କେନ୍ଦ୍ର କ୍ୟାବିନେଟର ମଞ୍ଜୁରି
      ଆଗାମୀ ତିନି ବର୍ଷ ପାଇଁ ଆବଂଟନ ହେବ 15,722 କୋଟି ଟଙ୍କା

      Posted On: 01 NOV 2017 8:02PM by PIB Bhubaneshwar

    ରାଷ୍ଟ୍ରୀୟ କୃଷି ବିକାଶ ଯୋଜନା (ଆରକେଭିୱାଇ) ଆଗାମୀ ତିନି ବର୍ଷ ପାଇଁ ଅର୍ଥାତ 2017-18 ରୁ 2019-20 ପର୍ଯ୍ୟନ୍ତ ରାଷ୍ଟ୍ରୀୟ କୃଷି ବିକାଶ ଯୋଜନା-ରେମ୍ୟୁନରେଟିଭ୍ ଆପ୍ରୋଚେସ୍ ଫର ଏଗ୍ରୀକଲଚର ଏଣ୍ଡ ଏଲାଏଡ୍ ସେକ୍ଟର ରିଜୁଭିନେସନ୍ (ଆରକେଭିୱାଇ-ରଫ୍ତାର) ନାମରେ ଜାରି ରହିବ ।


    ଏ ସଂକ୍ରାନ୍ତ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକରେ ଅନୁମୋଦନ ମିଳିଛି । ଏହି ଯୋଜନା ପାଇଁ 15 , 722 କୋଟି ଟଙ୍କା ଆବଂଟନ କରାଯିବ । କୃଷକଙ୍କ ପ୍ରୟାସକୁ ସୁଦୃଢ଼ କରିବା ମାଧ୍ୟମରେ କୃଷିକୁ ଏକ ଲାଭଜନକ ଅର୍ଥନୈତିକ ଗତିବିଧିରେ ପରିଣତ କରିବା , କୃଷିଜନିତ କ୍ଷତି ହ୍ରାସ କରିବା ଏବଂ କୃଷି ବ୍ୟବସାୟ ଉଦ୍ୟୋଗକୁ ପ୍ରୋତ୍ସାହନ ଦେବା ଏହାର ଉଦ୍ଦେଶ୍ୟ ।


    ନିମ୍ନୋକ୍ତ ଧାରା ଅନୁଯାୟୀ , ରାଜ୍ୟଗୁଡ଼ିକୁ ଆରକେଭିୱାଇ-ରଫତାର ପାଣ୍ଠି କେନ୍ଦ୍ର ଓ ରାଜ୍ୟ ମଧ୍ୟରେ 60:40 ଅନୁପାତ(ହିମାଳୟ ଏବଂ ଉତ୍ତରପୂର୍ବାଂଚଳ ରାଜ୍ୟଗୁଡ଼ିକ ପାଇଁ 90:10 ଅନୁପାତ)ରେ ଆବଂଟନ କରାଯିବ ।


    କ) ନିମ୍ନୋକ୍ତ ପଦକ୍ଷେପଗୁଡ଼ିକ ପାଇଁ ଅନୁଦାନ ଆଧାରରେ ରାଜ୍ୟଗୁଡ଼ିକୁ ବାର୍ଷିକ ପରିବ୍ୟୟର 70% ଆରକେଭିୱାଇ-ରଫତାର (ଭିତିଭୂମି ଏବଂ ସମ୍ପତି ଏବଂ ଉତ୍ପାଦନ ଅଭିବୃଦ୍ଧି)ରେ ଆବଂଟନ କରାଯିବ ।


    - 50% ନିୟମିତ ଆରକେଭିୱାଇ-ରଫତାର ପରିବ୍ୟୟ ସହିତ ଭିତିଭୂମି ଏବଂ ସମ୍ପତି ।


    - 30% ନିୟମିତ ଆରକେଭିୱାଇ-ରଫତାର ପରିବ୍ୟୟ ସହିତ ମୂଲ୍ୟଯୁକ୍ତ ଉତ୍ପାଦନ ପ୍ରକଳ୍ପ


    - 20% ନିୟମିତ ଆରକେଭିୱାଇ-ରଫତାର ପରିବ୍ୟୟ ସହିତ ନମନୀୟ ପାଣ୍ଠି ଯୋଗାଣ । ସ୍ଥାନୀୟ ଆବଶ୍ୟକତା ଦୃଷ୍ଟିରୁ କୌଣସି ପ୍ରକଳ୍ପରେ ସହଯୋଗ ପାଇଁ ରାଜ୍ୟଗୁଡ଼ିକ ଏହାକୁ ବ୍ୟବହାର କରିପାରିବେ ।


    ଖ) ଜାତୀୟ ପ୍ରାଥମିକତାର ଆରକେଭିୱାଇ-ରଫତାର ସ୍ୱତନ୍ତ୍ର ଉପଯୋଜନା-ବାର୍ଷିକ ପରିବ୍ୟୟର 20%


    ଗ) ନବସୃଜନ ଏବଂ ଏଣ୍ଡ ଟୁ ଏଣ୍ଡ ସଲ୍ୟୁସନ ମାଧ୍ୟମରେ କୃଷି ଉଦ୍ୟୋଗ ବିକାଶ , ଦକ୍ଷତା ବିକାଶ ଏବଂ କୃଷି-ଉଦ୍ୟୋଗ ପ୍ରତିଷ୍ଠା ପାଇଁ ବାର୍ଷିକ ପରିବ୍ୟୟର 10% ଏବଂ ଅତିରିକ୍ତ 2% ପରିଚାଳନା ଖର୍ଚ୍ଚ ଆକାରରେ ଆର୍ଥିକ ସହାୟତା ।


    କୃଷି ଏବଂ ଆନୁସଙ୍ଗିକ କ୍ଷେତ୍ରକୁ ଅଧିକ ପାଣ୍ଠି ଆବଂଟନ ଲାଗି ଏହା ରାଜ୍ୟଗୁଡ଼ିକୁ ସକ୍ଷମ କରିବ । ଗୁଣବତ୍ତା ଯୋଗାଣ , ବଜାର ସୁବିଧା ଭଳି କୃଷି ଭିତ୍ତିଭୂମି ନିର୍ମାଣ ଜରିଆରେ ଏହା କୃଷକଙ୍କ ପ୍ରୟାସକୁ ସୁଦୃଢ଼ କରିବ । ଆହୁରି ମଧ୍ୟ ଏହା କୃଷି-ଉଦ୍ୟୋଗକୁ ପ୍ରୋତ୍ସାହନ ଦେବ ଏବଂ କୃଷକମାନଙ୍କୁ ସର୍ବାଧିକ ରିଟର୍ଣ୍ଣ ଦେଉଥିବା ବ୍ୟବସାୟିକ ମଡେଲର ସହାୟତା ଦେବ ।


    **********

    
    
    (Release ID: 1507944) Visitor Counter : 5