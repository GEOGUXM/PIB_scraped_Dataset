      କ୍ୟାବିନେଟ

      ଭାରତ, ଇଥିଓପିଆ ମଧ୍ୟରେ ବାଣିଜ୍ୟ ଓ ଅର୍ଥନୀତିକ ସହଯୋଗ ଚୁକ୍ତିକୁ ମଞ୍ଜୁରି
      Posted On: 01 NOV 2017 7:58PM by PIB Bhubaneshwar


    ବାଣିଜ୍ୟ ଓ ଅର୍ଥନୀତିକ ସହଯୋଗକୁ ସୁଦୃଢ଼ ଓ ପ୍ରୋତ୍ସାହିତ କରିବା ନିମନ୍ତେ ଭାରତ ଓ ଇଥିଓପିଆ ମଧ୍ୟରେ ବାଣିଜ୍ୟ ଚୁକ୍ତିକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ପିଛିଲା ଭାବେ ଅନୁମୋଦନ ମିଳିଛି ।


    ଭାରତର ରାଷ୍ଟ୍ରପତି ଅକ୍ଟୋବର 4 ରୁ 6 ତାରିଖ ପର୍ଯ୍ୟନ୍ତ ଇଥିଓପିଆକୁ ସରକାରୀ ଗସ୍ତ ସମୟରେ 2017 ଅକ୍ଟୋବର 5 ତାରିଖରେ ଏହି ବାଣିଜ୍ୟ ବୁଝାମଣାରେ ସ୍ୱାକ୍ଷର ହୋଇଥିଲା ।


    1982 ମସିହାରେ ସ୍ୱାକ୍ଷରିତ ହୋଇଥିବା ବାଣିଜ୍ୟ ଚୁକ୍ତି ସ୍ଥାନରେ ଏହି ନୂଆ ବାଣିଜ୍ୟ ଚୁକ୍ତି କାର୍ଯ୍ୟ କରିବ । ଏହି ବାଣିଜ୍ୟ ଚୁକ୍ତିରେ ବାଣିଜ୍ୟ , ଆର୍ଥିକ ସହଯୋଗ , ପୁଞ୍ଜିନିବେଶ ଓ ଜ୍ଞାନକୌଶଳ କ୍ଷେତ୍ରକୁ ପ୍ରୋତ୍ସାହିତ କରିବା ପାଇଁ ସମସ୍ତ ଆବଶ୍ୟକ ଉପାୟ ଓ ପ୍ରାବଧାନ ରହିଛି ।


    **********

    
    
    (Release ID: 1507939) Visitor Counter : 3