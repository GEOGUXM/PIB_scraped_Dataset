      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆର୍ଥିକ କ୍ଷେତ୍ରରେ ସାଇବର ଅପରାଧକୁ ରୋକିବା ପଦକ୍ଷେପର ସମୀକ୍ଷା କଲେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ
      Posted On: 14 NOV 2017 6:56PM by PIB Bhubaneshwar


    ଆର୍ଥିକ କ୍ଷେତ୍ରରେ ସାଇବର ଅପରାଧ , ବିଶେଷ କରି କାର୍ଡ ଏବଂ ଇ - ୱାଲେଟ ବ୍ୟବହାରରେ ଠକେଇକୁ ରୋକିବା ଦିଗରେ 2017 ମସିହା ସେପ୍ଟେମ୍ବର 19 ତାରିଖରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କ ଅଧ୍ୟକ୍ଷତାରେ କେତେକ ନିଷ୍ପତ୍ତି ନିଆଯାଇଥିଲା । ଏସବୁ ପଦକ୍ଷେପର କାର୍ଯ୍ୟକାରିତାରେ ଅଗ୍ରଗତି ନେଇ ସ୍ୱରାଷ୍ଟ୍ର ମନ୍ତ୍ରୀ ସୋମବାର ଏକ ବୈଠକରେ ସମୀକ୍ଷା କରିଛନ୍ତି । ବୈଠକରେ ଆର୍ଥିକ କ୍ଷେତ୍ର ସହ ସଂପୃକ୍ତ ବିଭିନ୍ନ ସଂସ୍ଥା ଏବଂ ରାଜ୍ୟ ଗୁଡ଼ିକର ପ୍ରତିନିଧିମାନେ ଉପସ୍ଥିତ ଥିଲେ ।


    ବୈଠକରେ ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ସିଂହଙ୍କୁ ସୂଚନା ଦିଆଯାଇଥିଲା ଯେ , ପୂର୍ବ ବୈଠକରେ ନିଆଯାଇଥିବା ନିଷ୍ପତ୍ତି ଅନୁଯାୟୀ 2017 ମସିହା ସେପ୍ଟେମ୍ବର 28 ତାରିଖରେ ଫୋନ୍ ଠକେଇ ରୋକିବାକୁ ସ୍ୱରାଷ୍ଟ୍ର ମନ୍ତ୍ରାଳୟ ଅଧୀନରେ ଏକ ଆନ୍ତଃ ମନ୍ତ୍ରାଳୟ କମିଟି ଗଠନ କରାଯାଇଛି । ଅକ୍ଟୋବର 24 ତାରିଖରେ ସ୍ୱରାଷ୍ଟ୍ର ମନ୍ତ୍ରାଳୟର ଅତିରିକ୍ତ ସଚିବଙ୍କ ଅଧ୍ୟକ୍ଷତାରେ ଇଲେକ୍ଟ୍ରୋନିକ୍ସ ଏବଂ ଇନଫର୍ମେସନ୍ ମନ୍ତ୍ରାଳୟ , ଆର୍ଥିକ କ୍ଷେତ୍ରର ବିଭାଗ , ଦୂରସଂଚାର ବିଭାଗ , ରିଜର୍ଭ ବ୍ୟାଙ୍କ ଅଫ୍ ଇଣ୍ଡିଆ ଏବଂ ଆଇନ ପ୍ରଣୟନକାରୀ ସଂସ୍ଥା ଗୁଡ଼ିକର ପ୍ରତିନିଧିମାନେ ଏକ ବୈଠକରେ ଫୋନ୍ ଠକେଇ ରୋକିବାକୁ ନେଇ ବିଭିନ୍ନ ପଦକ୍ଷେପ ସଂକ୍ରାନ୍ତରେ ଆଲୋଚନା କରିଥିଲେ ।


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ସମୀକ୍ଷା କରିଥିବା ପଦକ୍ଷେପ ଗୁଡ଼ିକ ହେଲା ;

      * ଇ - ୱାଲେଟର ନକଲ ରୋକିବାକୁ ଏବଂ ଫୋନ୍ ଠକେଇରେ ଲିପ୍ତ ବ୍ୟକ୍ତିମାନଙ୍କୁ ଚିହ୍ନଟ କରିବା ଲାଗି ଆଇଆଇଟି ଦିଲ୍ଲୀ ସହାୟତାରେ ତଥ୍ୟର ଅନୁଶୀଳନ ।
      * ଅପରାଧର ଶିକାର ହେଉଥିବା ଗ୍ରାହକମାନଙ୍କୁ ଇ - ୱାଲେଟ କମ୍ପାନି ଓ ବ୍ୟାଙ୍କ ଗୁଡ଼ିକ ଦ୍ୱାରା ମୋବାଇଲ ମେସେଜ୍ / ଇମେଲ ଦ୍ୱାରା ଠକେଇ ସମ୍ପର୍କରେ ଏବଂ ଆର୍ଥିକ କାରବାର ସମ୍ପର୍କରେ ଅତିରିକ୍ତ ସୂଚନା ପ୍ରଦାନ ।
      * ଇ - ୱାଲେଟ ଏବଂ ବ୍ୟାଙ୍କ ଗୁଡ଼ିକରେ ହେଉଥିବା ଠକେଇ , ଏହାର ତଦନ୍ତ ଏବଂ ନିର୍ଦ୍ଦିଷ୍ଟ ଘଟଣା ସମ୍ପର୍କରେ ଗ୍ରାହକମାନଙ୍କୁ ଅବଗତ କରାଯିବା , ଯଦ୍ୱାରା ସେମାନେ ଇ - ୱାଲେଟ ସେବା ନେବା ପୂର୍ବରୁ ବିଭିନ୍ନ ବିକଳ୍ପ ସମ୍ପର୍କରେ ଚିନ୍ତା କରିପାରିବେ ।
      * ବିଭିନ୍ନ ସରକାରୀ ଏବଂ ବେସରକାରୀ ସଂସ୍ଥା ଗୁଡ଼ିକ ସହ ଆଇନଗତ ପଦକ୍ଷେପ ନେଇ ସମସ୍ତ ତଥ୍ୟ ଆଦାନପ୍ରଦାନ ।
      * ବୀମା ଖର୍ଚ୍ଚ ହ୍ରାସ , ପ୍ରିପେଡ୍ ସେବା ପାଇଁ କେୱାଇସି ବାଧ୍ୟତାମୂଳକ କରିବା , କ୍ରେଡିଟ / ଡେବିଟ କାର୍ଡ ଗୁଡ଼ିକ ପାଇଁ ଆନ୍ତର୍ଜାତିକ ଦେୟର ଠକେଇ ଉପରେ ନଜର ରଖିବା ।

    ଫୋନ୍ ଠକେଇ ରୋକିବାକୁ ଝାଡ଼ଖଣ୍ଡ ପୁଲିସ ଦ୍ୱାରା ନିଆଯାଇଥିବା ବିଭିନ୍ନ ପଦକ୍ଷେପ ସମ୍ପର୍କରେ ସ୍ୱରାଷ୍ଟ୍ର ମନ୍ତ୍ରୀଙ୍କୁ ଅବଗତ କରାଯାଇଥିଲା । ବୈଠକରେ ହୋଇଥିବା ବିଭିନ୍ନ ପଦକ୍ଷେପର ନିଷ୍ପତ୍ତିକୁ ଲାଗୁ କରିବା ନେଇ ଆନ୍ତଃ ମନ୍ତ୍ରାଳୟ କମିଟିକୁ ସ୍ୱରାଷ୍ଟ୍ର ମନ୍ତ୍ରୀ ନିର୍ଦ୍ଦେଶ ଦେଇଥିଲେ ।


    *************

    
    
    (Release ID: 1509507) Visitor Counter : 3
    
    
    
    
    

*