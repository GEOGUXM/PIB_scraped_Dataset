      ଜଳ ସମ୍ପଦ ମନ୍ତ୍ରଣାଳୟ

      ‘ସହରୀ ପରିବହନ କ୍ଷେତ୍ରରେ ଆହ୍ୱାନ ଏବଂ ଏହାର ସମାଧାନ’ ଶୀର୍ଷକ ତିନିଦିନିଆ ସମ୍ମିଳନୀ
      • “ବୁଦ୍ଧିମତା, ସମନ୍ୱିତ ଏବଂ ନିରନ୍ତର ଗତିଶୀଳତା” ସମ୍ମେଳନର ବିଷୟବସ୍ତୁ
      • 85 ସହରର କାର୍ଯ୍ୟକ୍ରମ ଏବଂ ଅଭିଜ୍ଞତା ଉପରେ ଚର୍ଚ୍ଚା
      • 1 ହଜାର ଅଧିକାରୀ, 25 ଦେଶ ଏବଂ ଭାରତର 20 ରାଜ୍ୟର ବିଶେଷଜ୍ଞ ଭାଗ ନେବେ
      • ଉଦଘାଟନ କରିବେ ଉପରାଷ୍ଟ୍ରପତି ଶ୍ରୀ ଏମ୍ ଭେଙ୍କେୟା ନାଇଡ଼ୁ
      Posted On: 03 NOV 2017 6:12PM by PIB Bhubaneshwar


    ପାଂଚଟି ଦକ୍ଷିଣ ଭାରତୀୟ ରାଜ୍ୟରୁ ମେୟର ଏବଂ ପୌର ପରିଷଦ ସହିତ ପାଖାପାଖି 1000 ନୀତି ନିର୍ଦ୍ଧାରକ , ଭାରତର 20 ରାଜ୍ୟ ଏବଂ 25 ଦେଶର ପ୍ରଶାସକ , ବିଶେଷଜ୍ଞ , ସହରୀ ଯୋଜନା ପ୍ରଣୟନକାରୀ , ଗବେଷକ ଏବଂ ପ୍ରଯୁକ୍ତି ତଥା ସେବା ପ୍ରଦାନକାରୀ ହାଇଦ୍ରାବାଦର ହାଇଟେକ୍ ସିଟିଠାରେ ଏକ ତିନି ଦିନିଆ ସମ୍ମିଳନୀରେ ଯୋଗଦେବେ । ସମ୍ମିଳନୀରେ ସହରୀ ପରିବହନ ତଥା ଗତିଶୀଳତା ସମ୍ବନ୍ଧୀୟ ପ୍ରସଙ୍ଗ , ଆହ୍ୱାନ ଏବଂ ସେଗୁଡ଼ିକର ନିରାକରଣ ଉପରେ ଚର୍ଚ୍ଚା ହେବ ।


    ଉପରାଷ୍ଟ୍ରପତି ଶ୍ରୀ ଏମ୍ ଭେଙ୍କେୟା ନାଇଡ଼ୁ ‘ ସହରୀ ଗତିଶୀଳତା ଭାରତ ସମ୍ମିଳନୀ ଏବଂ ପ୍ରଦର୍ଶନୀ ’ ର ଆସନ୍ତାକାଲ ଉଦଘାଟନ କରିବେ । ତେଲଙ୍ଗାନାର ମୁଖ୍ୟମନ୍ତ୍ରୀ ଶ୍ରୀ କେ ଚନ୍ଦ୍ରଶେଖର ରାଓ ଏବଂ କେନ୍ଦ୍ର ଗୃହ ନିର୍ମାଣ ଏବଂ ସହରାଂଚଳ ବ୍ୟାପାର ମନ୍ତ୍ରୀ ଶ୍ରୀ ହରଦୀପ ସିଂହ ପୁରୀ ମଧ୍ୟ ଉଦଘାଟନୀ ସମାରୋହରେ ଉଦବୋଧନ ଦେବେ ।


    ଶ୍ରୀ ଏମ . ଭେଙ୍କେୟା ନାଇଡ଼ୁ କେନ୍ଦ୍ର ସରକାରରେ ଗୃହ ନିର୍ମାଣ ଏବଂ ସହରାଂଚଳ ଦାରିଦ୍ର୍ୟ ଉନ୍ମୁଳନ ମନ୍ତ୍ରୀ ଥିବା ସମୟରେ ଗତବର୍ଷ ସେ 10ମ ୟୁଏମଆଇ ସମ୍ମିଳନୀ ଏବଂ ପ୍ରଦର୍ଶନୀର ଆୟୋଜନ ପାଇଁ ହାଇଦ୍ରାବାଦକୁ ବାଛିଥିଲେ । ହାଇଦ୍ରାବାଦ 2008ରେ ୟୁଏମଆଇ ସମ୍ମିଳନୀର ଆରମ୍ଭ କରିବା ପରେ ପ୍ରଥମ ଥର ଲାଗି ଏହି ସମ୍ମିଳନୀର ଆୟୋଜନ କରୁଛି । କେନ୍ଦ୍ର ଗୃହ ନିର୍ମାଣ ଏବଂ ସହରାଂଚଳ ବ୍ୟାପାର ମନ୍ତ୍ରଣାଳୟ , ତେଲଙ୍ଗାନା ସରକାର ଏବଂ ଫ୍ରାନ୍ସର ପରିବହନ ସଂସ୍ଥା ‘ କୋଦାତୁ ’ ମିଳିତ ଭାବେ ସମ୍ମିଳନୀର ଆୟୋଜନ କରୁଛନ୍ତି ।


    ୟୁଏମଆଇ ସମ୍ମିଳନୀର ଉଦ୍ଦେଶ୍ୟ , ସହରୀ ପରିବହନ , ଗତିଶୀଳତା ପ୍ରସଙ୍ଗ ଏବଂ ସମଗ୍ର ବିଶ୍ୱର ବିଭିନ୍ନ ସହରରେ ଗମନାଗମନ ସ୍ଥିତିର ସୂଚନା ଦେବା ଏବଂ ମତବିନିମୟ କରିବା । ସମ୍ମିଳନୀ ସମୟରେ 36 ବିଦେଶୀ ସହର ସହିତ 86 ସହରରେ ଗମନାଗମନ ସମ୍ବନ୍ଧୀୟ ବିଭିନ୍ନ ଦିଗ ଉପରେ ବିସ୍ତୃତ ଭାବେ ଆଲୋଚନା କରାଯିବ ।


    ବିଦେଶୀ ସହରର ସ୍ଥିତି ଉପରେ ମଧ୍ୟ ଚର୍ଚ୍ଚା ହେବ । ଏଥିରେ ବୋଦିୟୋ ଏବଂ ଲ୍ୟେନ୍ ( ଫ୍ରାନ୍ସ ) , ସ୍ୱିଜରଲ୍ୟାଣ୍ଡର ସୁସେନ , ପର୍ତ୍ତୁଗାଲର ଲିସବନ , ମେକ୍ସିକୋର ଗୌଦାଲଜାରା , ବ୍ରାଜିଲର କ୍ୟୁରିତିବା , ବ୍ୟାଂକକର ଥାଇଲ୍ୟାଣ୍ଡ , ଚିଲିର ସାନ୍ତିୟାଗୋ , ଅଲଜେରିଆର କୁସ୍ତୁନ୍ତୁନିଆ , ଦକ୍ଷିଣ ଆଫ୍ରିକାର କେପଟାଉନ , ମୋରୋକ୍କୋର ରବାତ , ବାଂଲାଦେଶର ଢାକା ଆଦି ସାମିଲ ଅଛନ୍ତି ।


    ଭାରତୀୟ ସହରର ଅଧ୍ୟୟନ ମଧ୍ୟ ଉପସ୍ଥାପନ କରାଯିବ ଏବଂ ଏହା ଉପରେ ଆଲୋଚନା ହେବ । ଏହି ଅଧ୍ୟୟନରେ ହାଇଦ୍ରାବାଦ ସମ୍ବନ୍ଧୀୟ ତିନୋଟି ପ୍ରସଙ୍ଗ ସାମିଲ୍ ରହିଛି - ସଡ଼କ ସୁରକ୍ଷା , ଯାତାୟାତ ଆଧାରିତ ବିକାଶ ଏବଂ ଟ୍ରାମ ସେବାର ଆରମ୍ଭ । ଏହା ବ୍ୟତୀତ ବିଜୟୱାଡାରେ ପାର୍କିଂ ନୀତି , ଆୟୋଜନ ଏବଂ କାର୍ଯ୍ୟକାରିତା , ମହୀଶୂର , ବେଙ୍ଗାଲୁରୁ , ଚେନ୍ନାଇ , ଥିରୁଭନ୍ତପୁରମ୍ , ବାରାଣାସି , ଲକ୍ଷ୍ନୌରେ କାର୍ଯ୍ୟକ୍ରମ ଏବଂ ଏହାର ଅଭିଜ୍ଞତା , 2019ରେ ଆହ୍ଲାବାଦରେ ଆୟୋଜିତ ହେବାକୁ ଥିବା ମହାକୁମ୍ଭ ମେଳା ସମୟରେ ପରିବହନ ଯୋଜନା ତଥା ଇନ୍ଦୋର , ଭୋପାଳ , ଅମୃତସର , ମୁମ୍ବାଇ , ପୁଣେ , ଦିଲ୍ଲୀ , ଚଣ୍ଡିଗଡ଼ , କୋଲକାତା ଆଦିର ସ୍ଥିତି ଉପରେ ମଧ୍ୟ ଚର୍ଚ୍ଚା ହେବ ।


    ଆସନ୍ତା ତିନି ଦିନ ରାଜ୍ୟ ପର୍ଯ୍ୟନ୍ତ ମୋଟ 60 ପୂର୍ଣ୍ଣ , ବିଶେଷ ଏବଂ ବୈଷୟିକ ଅଧିବେଶନ ହେବ , ଏହି ସମୟରେ ପରିବହନ ନିରକାରଣ , ସମନ୍ୱିତ ସହରୀ ଗମନାଗମନ ଏବଂ ନିରନ୍ତ ସହରୀ ଗମନାଗମନ ଯୋଜନା ଭଳି ବିଷୟରେ ଆଲୋଚନା କରାଯିବ । ହାଇଦ୍ରାବାଦର ଏହି ସମ୍ମିଳନୀର ବିଶେଷତ୍ୱ ହେଉଛି ମେୟର ଏବଂ ପୌର ପାରିଷଦମାନଙ୍କୁ ନେଇ ଦୁଇଟି ବିଶେଷ ଅଧିବେଶନ ଆୟୋଜନ କରାଯିବ । ଏହି ଅଧିବେଶନରେ ତେଲଙ୍ଗାନା , ଆନ୍ଧ୍ରପ୍ରଦେଶ , କର୍ଣ୍ଣାଟକ , ତାମିଲନାଡ଼ୁ ଏବଂ କେରଳରୁ ମେୟର ଏବଂ ପୌର ପରିଷଦମାନେ ଯୋଗଦେବେ ।


    ସହର ଏବଂ ରାଜ୍ୟ ସରକାରଙ୍କ ଲାଭ ପାଇଁ 9 ଅଗ୍ରଣୀ ଗମନାଗମନ ପ୍ରଯୁକ୍ତି ଏବଂ ସେବା ପ୍ରଦାନକାରୀ ଆଧୁନିକତମ ପ୍ରଯୁକ୍ତିର ଉପସ୍ଥାପନ କରିବେ ।


    6 ନଭେମ୍ବର , 2017 ସୋମବାର ଦିନ ଏହି ସମ୍ମିଳନୀ ଉଦଯାପିତ ହେବ । ଏଥିରେ ଗୃହ ନିର୍ମାଣ ଏବଂ ସହରାଂଚଳ ବ୍ୟାପାର ସଚିବ ଶ୍ରୀ ଦୁର୍ଗାଶଙ୍କର ମିଶ୍ର ଯୋଗଦେଇ ପରାମର୍ଶ ଏବଂ ସୁପାରିସ ଉପସ୍ଥାପନ କରିବେ ।


    *************


    

    
    (Release ID: 1509076) Visitor Counter : 3