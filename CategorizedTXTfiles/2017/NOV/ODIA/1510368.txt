      ନୀତି ଆୟୋଗ

      2017 ବିଶ୍ୱ ଉଦଯୋଗ ଶିଖର ସମ୍ମିଳନୀ ପାଇଁ ବକ୍ତା, ଉଦ୍ୟୋଗୀ, ନିବେଶକ ଚୟନ
      Posted On: 18 NOV 2017 7:44PM by PIB Bhubaneshwar


    ବିଶ୍ୱ ଉଦଯୋଗ ଶିଖର ସମ୍ମିଳନୀ ( ଜିଇଏସ ) ର ଅଷ୍ଟମ ସଂସ୍କରଣ ଆସନ୍ତା 28ରୁ 30 ନଭେମ୍ବର ପର୍ଯ୍ୟନ୍ତ ହାଇଦ୍ରାବାଦଠାରେ ଅନୁଷ୍ଠିତ ହେବ । ଏହାକୁ ଆମେରିକା ଏବଂ ଭାରତ ମିଳିତ ଭାବେ ଆୟୋଜନ କରୁଛନ୍ତି । ଏଥିରେ ଭାଗ ନେବା ପାଇଁ 1500 ସହଭାଗୀଙ୍କ ଚୟନ କରାଯାଇଛି । ପ୍ରଥମ ଥର ଲାଗି ଏହି ଶିଖର ସମ୍ମିଳନୀକୁ ଦକ୍ଷିଣ ଏସିଆରେ ଆୟୋଜନ କରାଯାଉଛି । ଜିଇଏସର ଆୟୋଜନ 2010 ଠାରୁ ଯଥାକ୍ରମେ ୱାଶିଂଟନ ଡିସି , ଇସ୍ତାନବୁଲ , ଦୁବାଇ , ମାରାକ୍କାସ , ନାଇରୋବୀ , କୁଆଲା ଲମ୍ପୁରୁ , ସିଲିକନ ଭେଲୀରେ କରାଯାଇଆସୁଛି ।


    ଏହି ଶିଖର ସମ୍ମିଳନୀକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଉଦଘାଟନ କରିବେ । ଶିଖର ସମ୍ମିଳନୀରେ ଆମେରିକା ରାଷ୍ଟ୍ରପତିଙ୍କ ପରାମର୍ଶଦାତା ଇଭାଙ୍କା ଟ୍ରମ୍ପ ଆମେରିକୀୟ ଦଳର ନେତୃତ୍ୱ ନେବେ । ଏଥିରେ “ ମହିଳା ପ୍ରଥମ , ସମସ୍ତଙ୍କ ପାଇଁ ସମୃଦ୍ଧି ” ବିଷୟ ସହିତ ମହିଳା ଉଦ୍ୟୋଗୀମାନଙ୍କୁ ସହଯୋଗ ଯୋଗାଇ ଦେବା ଏବଂ ବିଶ୍ୱ ସ୍ତରରେ ଆର୍ଥିକ ବିକାଶକୁ ପ୍ରୋତ୍ସାହନ ଦେବା ପ୍ରତି ଧ୍ୟାନ କେନ୍ଦ୍ରୀତ କରାଯିବ । ଶିଖର ସମ୍ମିଳନୀରେ ଶକ୍ତି ଏବଂ ମୌଳିକ ଭିତ୍ତିଭୂମି , ଡିଜିଟାଲ ଅର୍ଥବ୍ୟବସ୍ଥା ଏବଂ ଆର୍ଥିକ ପ୍ରଯୁକ୍ତି , ସ୍ୱାସ୍ଥ୍ୟ ଓ ଜୀବ ବିଜ୍ଞାନ ଏବଂ ମିଡିଆ ଓ ମନୋରଞ୍ଜନ ଭଳି କ୍ଷେତ୍ର ପ୍ରତି ଧ୍ୟାନ ଦିଆଯିବ ।


    ଏଥିପାଇଁ ଚୟନ କରାଯାଇଥିବା ଉଦ୍ୟୋଗୀମାନଙ୍କ ମଧ୍ୟରୁ ପାଖାପାଖି ଏକ ତୃତୀୟାଂଶ ଯୁକ୍ତରାଷ୍ଟ୍ର ଆମେରିକାର , ଏକ ତୃତୀୟାଂଶ ଭାରତର ଏବଂ ଅନ୍ୟ ଏକ ତୃତୀୟାଂଶ ଉଦ୍ୟୋଗୀ ଅନ୍ୟ ଦେଶର । ଏହି 1500 ପ୍ରତିଯୋଗୀଙ୍କ ମଧ୍ୟରୁ ପ୍ରାୟ 300 ନିବେଶକ ଏବଂ ଇକୋସିଷ୍ଟମର ସମର୍ଥକ ଅଟନ୍ତି । ଏମାନେ ଶିଖର ସମ୍ମିଳନୀରେ ନିବେଶ ଏବଂ ନେଟୱାର୍କିଂକୁ ପ୍ରୋତ୍ସାହନ ଦେବେ ।


    ଏହି ପ୍ରଭାବଶାଳୀ , ଜିଇଏସ 2017ରେ 52.5 ପ୍ରତିଶତ ମହିଳା ଉଦ୍ୟୋଗୀ , ନିବେଶକ ଏବଂ ଇକୋସିଷ୍ଟମର ସମର୍ଥକ ପ୍ରତିନିଧିତ୍ୱ କରିବେ । ଶିଖର ସମ୍ମିଳନୀରେ ପ୍ରଥମକରି 127ଟି ଦେଶରୁ ମହିଳା ଭାଗ ନେଉଛନ୍ତି । 10ରୁ ଅଧିକ ଦେଶର ପ୍ରତିନିଧିତ୍ୱ ଜଣେ ମହିଳା ପ୍ରତିନିଧିମଣ୍ଡଳ ଦ୍ୱାରା କରାଯିବ , ଯେଉଁଥିରେ ଆଫଗାନିସ୍ତାନ , ସାଉଦୀ ଆରବ ଏବଂ ଇସ୍ରାଏଲ ସାମିଲ ଅଛି । ସାରା ବିଶ୍ୱରୁ 150 ଦେଶ ଏବଂ କ୍ଷେତ୍ରର ପ୍ରତିଯୋଗୀ ଏହି ସମ୍ମିଳନୀରେ ଭାଗ ନେବେ ।


    ଜିଇଏସରେ 31.5 ପ୍ରତିଶତ ଉଦ୍ୟୋଗୀଙ୍କ ଆୟୁ 30 ବର୍ଷ କିମ୍ବା ତା ’ ଠାରୁ କମ । ସବୁଠୁ କନିଷ୍ଠ ଉଦ୍ୟୋଗୀଙ୍କ ବୟସ ମାତ୍ର 13 ବର୍ଷ ଏବଂ ସବୁଠୁ ଅଧିକ ବୟସର ଉଦ୍ୟୋଗୀ 84 ବର୍ଷର ।


    ବିଶ୍ୱ ଉଦଯୋଗ ଶିଖର ସମ୍ମିଳନୀ ବିଷୟରେ ଜାଣିବା ଲାଗି www.ges2017.gov.in ଏବଂ follow @ges2017 ଟ୍ୱିଟରରେ ଏବଂ ges2017 ଇନଷ୍ଟାଗ୍ରାମରେ ଯାଇ ସୂଚନା ମିଳିପାରିବ । ଶିଖର ସମ୍ମିଳନୀ ବିଷୟରେ ଗଣମାଧ୍ୟମ summitmedia@state.gov . କୁ ଯାଇ ମଧ୍ୟ ସୂଚନା ପାଇପାରିବ ।


    **********

    
    
    (Release ID: 1510368) Visitor Counter : 3