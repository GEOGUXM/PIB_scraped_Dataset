      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଭାରତର ଜାତୀୟ ରାଜପଥ କର୍ତ୍ତୃପକ୍ଷ ସୁଦୃଢ଼ ହେଉଛି
      ମୁଡିଜ୍ ଦ୍ୱାରା ଏନଏଚ୍ଏଆଇର ରେଟିଂ Baa3 ରୁ Baa2 କୁ ବୃଦ୍ଧି

      Posted On: 18 NOV 2017 7:43PM by PIB Bhubaneshwar

    କ୍ରାଇସିଲ ମତରେ ସଂସ୍କାର ଯୋଗୁ ରାଜପଥ ପ୍ରକଳ୍ପ ଗୁଡ଼ିକରେ ବିପଦ ହ୍ରାସ ପାଇପାରିଛି । 2017 ନଭେମ୍ବର 16 ତାରିଖରେ ଭାରତର ଆର୍ଥିକ ସ୍ଥିତିର ରେଟିଂ Baa3 ( ସକରାତ୍ମକ ) ରୁ Baa2କୁ ( ସ୍ଥିରତା ) ଉନ୍ନତି ହୋଇଛି । ମୁଡିଜ୍ ଇନଭେଷ୍ଟରସ ସର୍ଭିସ୍ ଜାତୀୟ ରାଜପଥ କର୍ତ୍ତୃପକ୍ଷ ( NHAI ) ର ରେଟିଂକୁ ମଧ୍ୟ Baa3 ରୁ Baa2କୁ ବୃଦ୍ଧି କରିଛି । ଏନଟିପିସି , ଏନଏଚପିସି ଏବଂ ଗେଲର ରେଟିଂ ମଧ୍ୟ ଉପରକୁ ଉଠିଛି ।


    ମୁଡିଜ୍ ମତରେ ଭାରତର ଆର୍ଥିକ ସ୍ଥିତିର ରେଟିଂ ଉପରକୁ ଉଠିବା ଫଳରେ ଏନଟିପିସି , ଏନ୍ଏଚପିସି , ଏନ୍ଏଚ୍ଏଆଇ ଏବଂ ଗେଲର ରେଟିଂ ମଧ୍ୟ ଉପରକୁ ଉଠିଛି । ଏହା ପ୍ରମାଣିତ କରୁଛି ଯେ, ଦେଶ ପାଇଁ ଏହି ସଂସ୍ଥାଗୁଡ଼ିକର ଭୂମିକା କେତେକ ଗୁରୁତ୍ୱପୂର୍ଣ୍ଣ ଏବଂ ସରକାରଙ୍କ ଆର୍ଥିକ କାରବାର ସହ ଏଗୁଡ଼ିକ କେତେ ସଂଶ୍ଳିଷ୍ଟ ଅଛନ୍ତି ।


    ମାତ୍ର ଏକ ମାସ ତଳେ , ଅର୍ଥାତ୍ ଅକ୍ଟୋବର 9 ତାରିଖରେ ମୁଡିଜ୍ ଏନଏଚ୍ଏଆଇକୁ Baa3 ରେଟିଂ ପ୍ରଦାନ କରିଥିଲା । ମାତ୍ର ଅଳ୍ପ ଦିନ ମଧ୍ୟରେ ଏହି ରେଟିଂ Baa2କୁ ପରିବର୍ତ୍ତିତ ହୋଇପାରିଛି ।


    ଇତି ମଧ୍ୟରେ ଗ୍ଲୋବାଲ ରେଟିଂ ଏଜେନ୍ସି କ୍ରାଇସିଲ୍ ନଭେମ୍ବର 16 ତାରିଖରେ ସଂସ୍କାରମୂଳକ ପଦକ୍ଷେପ ଯୋଗୁ ଜାତୀୟ ରାଜପଥ ପ୍ରକଳ୍ପ ଗୁଡ଼ିକରେ ବିପଦକୁ ହ୍ରାସ କରୁଛି । ଦୁଇ ବର୍ଷ ତଳେ ଏହି ବିପଦ 53% ଥିବା ବେଳେ ଏବେ ତାହା 21%କୁ ହ୍ରାସ ପାଇଛି । ତୁରନ୍ତ ଅନୁମୋଦନ , ଅଟକି ରହିଥିବା ପ୍ରକଳ୍ପ ପାଇଁ ଋଣ ସହାୟତା , ଅଚଳ ପ୍ରକଳ୍ପକୁ ବନ୍ଦ କରି ନୂତନ ରୂପ ପ୍ରଦାନ ଏବଂ ଉଚିତ ପ୍ରାୟୋଜକ ଯୋଗାଡ କରିବା ଭଳି ସଂସ୍କାରମୂଳକ ପଦକ୍ଷେପ ନିଆଯାଇଛି । କ୍ରାଇସିଲ ଅନୁଯାୟୀ କାର୍ଯ୍ୟକାରୀ ହେଉଥିବା ପ୍ରାୟ 80% ପ୍ରକଳ୍ପ ରେ ବିପଦ ହ୍ରାସ ପାଇଛି ।


    କ୍ରାଇସିଲ୍ ରିପୋର୍ଟ କହୁଛି , 2015ରେ ଦିନକୁ 12 କିଲୋମିଟର ରାଜପଥ ନିର୍ମାଣ ସମ୍ଭବ ହେଉଥିବା ବେଳେ ରାଜପଥ ପ୍ରାଧିକରଣରେ ସଂସ୍କାର ହେତୁ 2017ରେ ଏହା 23 କିଲୋମିଟରକୁ ବୃଦ୍ଧି ପାଇଛି । ଭାରତମାଳା ପ୍ରକଳ୍ପ ଯୋଗୁ ଏହା ସମ୍ଭବ ହୋଇପାରିଛି ।


    ପରିବର୍ତ୍ତିତ ପରିସ୍ଥିତିରେ ନିବେଶକମାନେ ସଡ଼କ ପ୍ରକଳ୍ପରେ ନିବେଶ ପାଇଁ ଅଧିକ ଆଗ୍ରହୀ ହେଉଛନ୍ତି ବୋଲି କ୍ରାଇସିଲ୍ ରିପୋର୍ଟ କହିଛି ।


    *****************

    
    
    (Release ID: 1510367) Visitor Counter : 3