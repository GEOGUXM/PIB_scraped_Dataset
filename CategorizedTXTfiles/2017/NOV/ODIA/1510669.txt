      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦିଲ୍ଲୀର ବାୟୁ ପ୍ରଦୂଷଣରେ ଉଲ୍ଲେଖନୀୟ ଉନ୍ନତି ଘଟୁଛି : ଡକ୍ଟର ହର୍ଷବର୍ଦ୍ଧନ
      Posted On: 17 NOV 2017 7:53PM by PIB Bhubaneshwar


    ଦିଲ୍ଲୀର ବାୟୁ ପ୍ରଦୂଷଣରେ ଉଲ୍ଲେଖନୀୟ ଉନ୍ନତି ଘଟୁଛି ବୋଲି କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଛନ୍ତି । ଦିଲ୍ଲୀର ବାୟୁମଣ୍ଡଳରେ ପ୍ରଦୂଷଣ ନିୟନ୍ତ୍ରଣ କରିବା ସକାଶେ ସରକାର ସବୁପ୍ରକାର ପ୍ରୟାସ ଜାରି ରଖିଛନ୍ତି । କେନ୍ଦ୍ରୀୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ( CPCB ) ର ନିର୍ଦ୍ଦେଶ ମୁତାବକ ସମସ୍ତ ପ୍ରବର୍ତ୍ତକ ଏଜେନ୍ସିମାନଙ୍କର ଏକ ବୈଠକ ଡ଼କାଯାଇ ପ୍ରଦୂଷଣ ନିୟନ୍ତ୍ରଣ ନିମନ୍ତେ କି ପ୍ରକାର ପଦକ୍ଷେପମାନ ଗ୍ରହଣ କରାଯାଇଛି ସେ ସଂକ୍ରାନ୍ତରେ ସମୀକ୍ଷା କରାଯାଉଛି । ସେହିସବୁ ଏଜେନ୍ସିମାନଙ୍କ ଦ୍ୱାରା ନିରବଚ୍ଛିନ୍ନ ଭାବେ କାର୍ଯ୍ୟପନ୍ଥା ଗ୍ରହଣ ସ୍ୱରୂପ ଦିଲ୍ଲୀ ଏବଂ ଏନସିଆର କ୍ଷେତ୍ରର ବାୟୁମଣ୍ଡଳରେ ପ୍ରଦୂଷଣକୁ ନିୟନ୍ତ୍ରଣ କରିବାରେ ବିଶେଷ ସଫଳତା ହାସଲ କରାଯାଇପାରିଛି ବୋଲି ଡକ୍ଟର ହର୍ଷବର୍ଦ୍ଧନ କହିଛନ୍ତି ।


    ପାର୍ଟିକୁଲେଟ କଣିକା ( PM ) ସ୍ତର ନଭେମ୍ବର 17,2017 ଦିନ ସକାଳ ଛଅଟା ବେଳେ 243.9 ( PM10 ) ମାଇକ୍ରୋଗ୍ରାମ୍ ‌/ ଘନ ମିଟର ଏବଂ 153.6 ( PM2.5 ) ମାଇକ୍ରୋଗ୍ରାମ୍ ‌/ କ୍ୟୁବିକ୍ ‌ ମିଟର ରହିଥିଲା । ନିର୍ମାଣକାରୀ ସଂସ୍ଥାମାନଙ୍କୁ ବାୟୁରେ ଧୂଳି ପ୍ରଦୂଷଣ ରୋକିବାକୁ ବିଶେଷ ଭାବେ ନିର୍ଦ୍ଦେଶ ଦିଆଯାଇଛି ବୋଲି ସେ କହିଛନ୍ତି ।


    ଡକ୍ଟର ହର୍ଷବର୍ଦ୍ଧନ କହିଛନ୍ତି ଯେ ସିପିସିବି ଅଧ୍ୟକ୍ଷ , ଡ଼ିଏସଟି ସଚିବ ଏବଂ ଦିଲ୍ଲୀ ସରକାରଙ୍କ ମୁଖ୍ୟ ଶାସନ ସଚିବ ଏ ସଂକ୍ରାନ୍ତରେ ଆଲୋଚନା କରିଛନ୍ତି ଏବଂ ଉଭୟ ଦୀର୍ଘକାଳୀନ ଓ ସ୍ୱଳ୍ପକାଳୀନ ଭିତ୍ତିରେ ଲେଣ୍ଡଫିଲ୍ ‌ ପ୍ରସଙ୍ଗକୁ କାର୍ଯ୍ୟକାରୀ କରିବା ଦିଗରେ ପଦକ୍ଷେପ ଗ୍ରହଣ କରାଯିବାକୁ ନିଷ୍ପତ୍ତି ହୋଇଛି ।


    *************

    
    
    (Release ID: 1510669) Visitor Counter : 3