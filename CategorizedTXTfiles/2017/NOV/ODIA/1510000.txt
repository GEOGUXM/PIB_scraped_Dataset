      ରାଷ୍ଟ୍ରପତିଙ୍କ ସଚିବାଳୟ

      ଝାଡ଼ଖଣ୍ଡରେ ରାଷ୍ଟ୍ରପତି, ରାଜ୍ୟ ପ୍ରତିଷ୍ଠା ଦିବସ କାର୍ଯ୍ୟକ୍ରମରେ ଦେଲେ ଉଦ୍‌ବୋଧନ
      Posted On: 15 NOV 2017 3:48PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ନଭେମ୍ବର 15 , 2017 ) ରାଞ୍ଚିଠାରେ ଆୟୋଜିତ ଝାଡ଼ଖଣ୍ଡର ପ୍ରତିଷ୍ଠା ଦିବସ କାର୍ଯ୍ୟକ୍ରମରେ ଯୋଗ ଦେବା ସହ ସେଠାରେ ଉପସ୍ଥିତ ଜନସଭାକୁ ଉଦ୍ ‌ ବୋଧନ ପ୍ରଦାନ କରିଛନ୍ତି । ଏହି ଅବସରରେ ସେ ସେଠାରେ ବିଭିନ୍ନ ଉନ୍ନୟନ ତଥା ଜନକଲ୍ୟାଣମୂଳକ କାର୍ଯ୍ୟକ୍ରମର ଶିଳାନ୍ୟାସ ତଥା ଉଦଘାଟନ ମଧ୍ୟ କରିଛନ୍ତି ।


    ରାଞ୍ଚିଠାରେ ଏକ ଜନସଭାକୁ ସମ୍ବୋଧିତ କରି ରାଷ୍ଟ୍ରପତି ଝାଡ଼ଖଣ୍ଡ ରାଜ୍ୟ ପ୍ରତିଷ୍ଠା ହେବାର 17ତମ ଜୟନ୍ତୀ ଅବସରରେ ରାଜ୍ୟବାସୀଙ୍କୁ ସେ ଅଭିନନ୍ଦନ ଜ୍ଞାପନ କରିଥିଲେ । ରାଷ୍ଟ୍ରପତି କହିଲେ ଯେ ଏହି ପ୍ରତିଷ୍ଠା ଦିବସ କାର୍ଯ୍ୟକ୍ରମରେ ଲୋକମାନଙ୍କ ଉପସ୍ଥିତି ଏବଂ ସେମାନଙ୍କ ମନର ଉତ୍ସାହ ଓ ଉଦ୍ଦୀପନାରୁ ସେମାନଙ୍କ ମନୋଭାବ ସ୍ପଷ୍ଟ ହେଉଛି । ପୂର୍ବତନ ପ୍ରଧାନମନ୍ତ୍ରୀ ଶ୍ରୀ ଅଟଳ ବିହାରୀ ବାଜପେୟୀଙ୍କ ଦୂରଦୃଷ୍ଟିକୁ ପ୍ରଶଂସା କରି ଝାଡ଼ଖଣ୍ଡ ରାଜ୍ୟ ପ୍ରତିଷ୍ଠା ପାଇଁ ସେ ଗ୍ରହଣ କରିଥିବା ନିଷ୍ପତ୍ତିକୁ ସାଧୁବାଦ ଜଣାଇଥିଲେ ।


    ଏହି ଅବସରରେ ରାଷ୍ଟ୍ରପତି ଝାଡ଼ଖଣ୍ଡର ମହାନ୍ ‌ ବୀର ତଥା ସ୍ୱାଧୀନତା ସଂଗ୍ରାମୀ ବୀର ବୀର୍ସା ମୁଣ୍ଡାଙ୍କ ପ୍ରତି ଶ୍ରଦ୍ଧାଞ୍ଜଳି ଜ୍ଞାପନ କରିଥିଲେ । ଆଜି ତାଙ୍କର ଜନ୍ମଦିନ ସାରା ରାଜ୍ୟରେ ପାଳନ କରାଯାଉଛି । ଏହି ଅବସରରେ ରାଷ୍ଟ୍ରପତି ସିଦୋ - କାହ୍ନୁ , ଚାନ୍ଦ - ଭୈରବ , ତିଲକା ମାଁଝୀ , ନିଲାମ୍ବର - ପୀତାମ୍ବର ଏବଂ 1928 ମସିହାର ଅଲିମ୍ପିକ୍ ‌ ହକି ଦଳର ଅଧିନାୟକ ତଥା ସାଂସଦ ଜୟପାଲ ସିଂହ ମୁଣ୍ଡାଙ୍କୁ ସ୍ମରଣ କରିଥିଲେ । ଏକ ସମୃଦ୍ଧ ରାଷ୍ଟ୍ର ତଥା ସମୃଦ୍ଧ ଝାଡ଼ଖଣ୍ଡ ଗଠନ ପାଇଁ ରାଜ୍ୟବାସୀ ଶପଥ ନେଲେ ବୀର୍ସାମୁଣ୍ଡାଙ୍କ ସ୍ୱପ୍ନ ସାକାର ହେବ ବୋଲି ସେ କହିଥିଲେ । ଝାଡଖଣ୍ଡ ସମଗ୍ର ଦେଶର ପ୍ରାକୃତିକ ସଂପଦର 40 ପ୍ରତିଶତ ପ୍ରକୃତି ସଂରକ୍ଷିତ କରିରଖିଛି । ତେଣୁ ବିକାଶ ପାଇଁ ଏଠାରେ ପର୍ଯ୍ୟାପ୍ତ ସୁଯୋଗ ରହିଛି । ଏକ ଅନୁନ୍ନତ ରାଜ୍ୟରୁ ଝାଡ଼ଖଣ୍ଡ ଏବେ ଶିଳ୍ପ ଓ ବ୍ୟବସାୟ ଦୃଷ୍ଟିରୁ ଏକ ସମୃଦ୍ଧ ରାଜ୍ୟରେ ପରିଣତ ହୋଇଛି ବୋଲି ରାଷ୍ଟ୍ରପତି କହିଥିଲେ ।


    ପୂର୍ବରୁ ରାଷ୍ଟ୍ରପତି ରାଞ୍ଚିଠାରେ ବୀର୍ସା ମୁଣ୍ଡାଙ୍କ ପ୍ରତିମୂର୍ତ୍ତିରେ ମାଲ୍ୟାର୍ପଣ ସହ ତାଙ୍କ ଝାଡ଼ଖଣ୍ଡ ଗସ୍ତକ୍ରମ ଆରମ୍ଭ କରିଥିଲେ । ଏହା ପରେ ପହମହଂସ ଯୋଗାନନ୍ଦଙ୍କ ‘ ଗଡ଼୍ ‌ ଟକ୍ ‌ ସ୍ ‌ ୱିଥ ଅର୍ଜୁନ - ଦି ଭଗବଦ୍ ‌ ଗୀତାର ପ୍ରଥମ କପି ଗ୍ରହଣ କରିଥିଲେ । ଏହି ଅବସରରେ ଝାଡ଼ଖଣ୍ଡ ରାଜ୍ୟପାଳ ଶ୍ରୀମତୀ ଦ୍ରୌପଦୀ ମୁର୍ମୁ ଏହି ପୁସ୍ତକକୁ ଆନୁଷ୍ଠାନିକ ଭାବେ ଉନ୍ମୋଚନ କରିଥିଲେ । ବିଶ୍ୱରେ ଯୋଗର ଉପକାରୀତାକୁ ପହଞ୍ଚାଇବାରେ ୟୋଗୋଦା ସତସଙ୍ଗ ସୋସାଇଟିର ଯୋଗଦାନକୁ ରାଷ୍ଟ୍ରପତି ଭୂୟସୀ ପ୍ରଶଂସା କରିଥିଲେ ।


    **************

    
    
    (Release ID: 1510000) Visitor Counter : 8