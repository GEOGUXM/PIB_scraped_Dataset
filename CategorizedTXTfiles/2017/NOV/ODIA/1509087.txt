      ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ

      ଗ୍ରାମୀଣ ବିକାଶ ନିମନ୍ତେ ପର୍ଯ୍ୟାପ୍ତ ଅର୍ଥରାଶି ଜାରି କରାଯାଇଛି
      Posted On: 07 NOV 2017 6:35PM by PIB Bhubaneshwar


    2017-18 ବର୍ଷରେ କେନ୍ଦ୍ର ସରକାର ମନରେଗା ପାଇଁ ବଜେଟ ଅନୁମାନ ଆଧାରରେ ବର୍ତମାନସୁଦ୍ଧା ସର୍ବାଧିକ ଆବଂଟନ 48,000 କୋଟି ଟଙ୍କା ଜାରି କରିସାରିଛନ୍ତି । ଚଳିତ ବର୍ଷ ଗ୍ରାମୀଣ ବିକାଶ ମନ୍ତ୍ରଣାଳୟର ସମସ୍ତ ଯୋଜନା ପାଇଁ ମୋଟ ରାଶି 1,05,442 କୋଟି ଟଙ୍କା ପ୍ରାପ୍ତ ହୋଇଛି । ଗ୍ରାମୀଣ ବିକାଶ ମନ୍ତ୍ରଣାଳୟ 85 ପ୍ରତିଶତ ମାମଲାରେ 15 ଦିନ ଭିତରେ ମଜୁରି ପରିଶୋଧ କରୁଅଛି । 2015-16 ଏବଂ 2016-17 ରେ ଏହା ଯଥାକ୍ରମେ 37 ପ୍ରତିଶତ ଏବଂ 42 ପ୍ରତିଶତ ଥିଲା । ବଜେଟ ଅନୁମାନ ଆଧାରରେ ବୃଦ୍ଧି ପାଇଥିବା ଆବଂଟନ କାରଣରୁ ଏପରି ସମ୍ଭବ ହୋଇଛି ।


    ରାଜ୍ୟଗୁଡ଼ିକୁ ଦିଆଯାଉଥିବା ଅର୍ଥରାଶିର ଦ୍ୱିତୀୟ ପର୍ଯ୍ୟାୟ ପ୍ରତ୍ୟେକ ବର୍ଷ ସେପ୍ଟେମ୍ବରରେ ଆରମ୍ଭ ହୋଇଥାଏ । ଏହା ଏହି କଥା ଉପରେ ନିର୍ଭର କରିଥାଏ ଯେ ରାଜ୍ୟଗୁଡ଼ିକ ସାଧାରଣ ଆର୍ଥିକ ନିୟମରେ ଉଲ୍ଲିଖିତ ସର୍ତ୍ତର ପାଳନ କରିଥାନ୍ତି ଅଥବା ନୁହେଁ । ଏହାର ଅନ୍ତର୍ଗତ ଗତ ବର୍ଷର ଅଡିଟ ରିପୋର୍ଟ ସହିତ ପୂର୍ଣ୍ଣ ଆର୍ଥିକ ଯାଂଚ ସାମିଲ ଅଛି । ଗତ କିଛି ମାସରେ ସରକାର ରାଜ୍ୟଗୁଡ଼ିକୁ ଏ ସମ୍ବନ୍ଧିୟ ଅନୁରୋଧ କରିଛନ୍ତି । ଗ୍ରାମୀଣ ବିକାଶ ମନ୍ତ୍ରଣାଳୟରେ ମନରେଗା ପରିଶୋଧ ଏବଂ ସାମଗ୍ରୀ ପରିଶୋଧ ନିମନ୍ତେ ଅର୍ଥରାଶିର ଦ୍ୱିତୀୟ କିସ୍ତି ଜାରି କରିଦେଇଛନ୍ତି । ଏହି ଅର୍ଥରାଶି ସେହିସବୁ ରାଜ୍ୟଗୁଡ଼ିକୁ ଜାରି କରାଯାଇଛି ଯେଉଁ ରାଜ୍ୟ 2016-17 ବର୍ଷରେ ଅଡିଟ ରିପୋର୍ଟ ଜମା କରିଦେଇଛନ୍ତି । ଗତ 10 ଦିନ ମଧ୍ୟରେ ରାଜସ୍ଥାନ , ଉତ୍ତରପ୍ରଦେଶ , ଝାଡ଼ଖଣ୍ଡ , ଗୁଜରାଟ , ମଧ୍ୟପ୍ରଦେଶ , ସିକ୍କିମ ଏବଂ ତାମିଲନାଡ଼ୁକୁ ଅର୍ଥରାଶି ଦିଆଯାଇଛି । କର୍ଣ୍ଣାଟକ , ଆନ୍ଧ୍ରପ୍ରଦେଶ ଏବଂ ତେଲଙ୍ଗାନାକୁ ଅର୍ଥରାଶି ଦେବାର ପ୍ରକ୍ରିୟା ଶେଷ ପର୍ଯ୍ୟାୟରେ ରହିଛି କାରଣ ଏହି ରାଜ୍ୟଗୁଡ଼ିକର କାଗଜପତ୍ର ନିକଟରେ ପ୍ରାପ୍ତ ହୋଇଛି । ମଜୁରି ପରିଶୋଧ ଏବଂ ଅନ୍ୟ ଗତିବିଧି ନିମନ୍ତେ ରାଜ୍ୟଗୁଡ଼ିକ ଠାରୁ ଅଡିଟ ରିପୋର୍ଟ ପ୍ରାପ୍ତ ହେବା ମାତ୍ରେ ଅର୍ଥରାଶି ଜାରି କରିଦିଆଯିବ । ଭଲ ମୌସୁମୀ ବର୍ଷରେ ମନରେଗା ଅନ୍ତର୍ଗତ ଅଗଷ୍ଟଠାରୁ ନଭେମ୍ବର ପର୍ଯ୍ୟନ୍ତ ସେଗୁଡ଼ିକର ଚାହିଦାରେ ହ୍ରାସ ଆସିଥାଏ । ଯେଉଁ ରାଜ୍ୟ ଏବଂ ଜିଲ୍ଲାଗୁଡ଼ିକରେ ମୌସୁମୀ ବର୍ଷା ହାରାହାରି ଠାରୁ କମ୍ ହୋଇଛି ସେଗୁଡ଼ିକ ପାଇଁ ଅର୍ଥରାଶିର ଆବଂଟନ ପ୍ରତି ବିଶେଷ ଧ୍ୟାନ ରଖାଯାଇଥାଏ । ସରକାର ନିର୍ଦ୍ଧାରିତ ସମୟରେ ପରିଶୋଧ ନିମନ୍ତେ ପ୍ରତିଶ୍ରୁତିବଦ୍ଧ ଏବଂ ଯଦି ଆବଶ୍ୟକତା ପଡ଼େ ତା ’ ହେଲେ ମନରେଗା ନିମନ୍ତେ କାମଚଳା ବଜେଟର ଅତିରିକ୍ତ ଅର୍ଥରାଶି ଯୋଗାଇ ଦିଆଯିବ ।


    ଉଲ୍ଲେଖଯୋଗ୍ୟ ଯେ ଗ୍ରାମାଂଚଳର ସର୍ବାଙ୍ଗୀନ ଉନ୍ନତି ନିମନ୍ତେ କେନ୍ଦ୍ର ସରକାର ଡିଏୱାଇ - ଏନଆରଏଲଏମ , ପିଏମଜିଏସୱାଇ , ପିଏମଏୱାଇ ( ଜି ) ଏବଂ ଅନ୍ୟ କାର୍ଯ୍ୟକ୍ରମ ନିମନ୍ତେ ଆବଂଟିତ ଅର୍ଥରାଶିରେ ବୃଦ୍ଧି କରିଛନ୍ତି । ଡିସେମ୍ବର , 2018 ସୁଦ୍ଧା ପିଏମଏୱାଇ ( ଜି ) ଅନ୍ତର୍ଗତ 1 କୋଟି ନୂଆ ଗୃହ ନିର୍ମାଣ କରାଯିବ , ଯାହାକି ଏକ ରେକର୍ଡ ହେବ । ମାର୍ଚ୍ଚ , 2018 ପର୍ଯ୍ୟନ୍ତ 51 ଲକ୍ଷ ଏପରି ଗୃହ ନିର୍ମାଣ ସମ୍ପୂର୍ଣ୍ଣ କରିନିଆଯିବ । 8 ଲକ୍ଷ ଗୃହ ନିର୍ମାଣ ସମ୍ପୂର୍ଣ୍ଣ କରାଯାଇସାରିଛି ଏବଂ ବାକି 43 ଲକ୍ଷ ଘର ନିର୍ମାଣ ଅନ୍ତିମ ପର୍ଯ୍ୟାୟରେ ରହିଛି । ପିଏମଜିଏସୱାଇ ଏବେ ଗୋଟିଏ ବର୍ଷରେ 29 ହଜାର କୋଟି ଟଙ୍କାର ଅର୍ଥରାଶି ଖର୍ଚ୍ଚ କରୁଛି । ଏଥିରେ ରାଜ୍ୟଗୁଡ଼ିକର ଭାଗ ମଧ୍ୟ ସାମିଲ ରହିଛି । 85 ପ୍ରତିଶତ ଆବାସିକ କ୍ଷେତ୍ର ( ସମତଳ ଅଂଚଳରେ 500 ଏବଂ ପାହାଡ଼ିଆ ଅଂଚଳରେ 250 ର ଜନସଂଖ୍ୟା ) କୁ ସବୁଦିନିଆ ସଡ଼କ ଦ୍ୱାରା ଯୋଡ଼ି ଦିଆଯାଇଛି । 6 ମାସ ପୂର୍ବରୁ ଏହା ମାତ୍ର 57 ପ୍ରତିଶତ ଥିଲା । ମାର୍ଚ୍ଚ , 2019 ସୁଦ୍ଧା ଶତପ୍ରତିଶତ କନେକ୍ଟିଭିଟିର ଲକ୍ଷ୍ୟ ରଖାଯାଇଛି ଏବଂ ଏହା ପାଖାପାଖି ସମ୍ପୂର୍ଣ୍ଣ ହେବାର ମାର୍ଗରେ ରହିଛି । ଡିଏୱାଇ - ଏନଆରଏଲଏମ ଅନ୍ତର୍ଗତ ଜୀବିକାର ସାଧନକୁ ବିବିଧକରଣ କରିବାର ଲକ୍ଷ୍ୟ ରହିଛି । ସ୍ୱୟଂ ସହାୟକ ଗୋଷ୍ଠୀଗୁଡ଼ିକୁ ବ୍ୟାଙ୍କ ଆକାଉଂଟ ସହ ଯୋଡ଼ାଯାଇଛି ଏବଂ ଏଥିରେ 47 ହଜାର କୋଟି ଟଙ୍କାର ଅର୍ଥରାଶି ଜମା ରହିଛି । ଅଢ଼େଇ ବର୍ଷ ପୂର୍ବରୁ ଜମା ରାଶି ତୁଳନାରେ ଏହା ଦୁଇଗୁଣ ଠାରୁ ଅଧିକ । ଗ୍ରାମୀଣ ବିକାଶର ଅନ୍ୟ ଗତିବିଧି ଠାରୁ ମଧ୍ୟ ଗ୍ରାମୀଣ କ୍ଷେତ୍ରର ରୋଜଗାର ସୁଯୋଗର ସୃଷ୍ଟି ହୋଇଛି । ଏହି କାରଣରୁ ଗ୍ରାମୀଣ ଭାରତରେ ମଜୁରି ଦରରେ ଉଲ୍ଲେଖନୀୟ ବୃଦ୍ଧି ହୋଇଛି । ସ୍ୱଚ୍ଛ ଭାରତ ମିଶନ , 14 ତମ ଅର୍ଥ ଆୟୋଗ ଏବଂ ଅନ୍ୟ କେତେକ ଗତିବିଧି ମଧ୍ୟ ଗ୍ରାମାଂଚଳରେ ମଜୁରି ଆଧାରିତ ରୋଜଗାର ବୃଦ୍ଧିରେ ଉଲ୍ଲେଖନୀୟ ଯୋଗଦାନ ଦେଉଛି ।


    *********************

    
    
    (Release ID: 1509087) Visitor Counter : 3