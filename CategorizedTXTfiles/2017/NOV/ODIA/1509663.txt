      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ସ୍କୁଲ ଶିକ୍ଷା ଉପରେ ଜାତୀୟ କର୍ମଶାଳା ଆୟୋଜନ କରିବ ମାନବ ସମ୍ବଳ ବିକାଶ ମନ୍ତ୍ରଣାଳୟ
      Posted On: 05 NOV 2017 6:37PM by PIB Bhubaneshwar


    ମାନବ ସମ୍ବଳ ବିକାଶ ମନ୍ତ୍ରଣାଳୟର ସ୍କୁଲ ଶିକ୍ଷା ଏବଂ ସାକ୍ଷରତା ବିଭାଗ ଦ୍ୱାରା ଶିକ୍ଷା କ୍ଷେତ୍ରରେ ପ୍ରମୁଖ ବିଷୟଗୁଡ଼ିକ ଉପରେ ବିଚାର ବିମର୍ଶ ପାଇଁ ବିଭିନ୍ନ ସ୍ୱୟଂସେବା ସଙ୍ଗଠନ , ଘରୋଇ କ୍ଷେତ୍ର ଏବଂ ବ୍ୟକ୍ତିଗତ ସ୍ତରରେ ସମସ୍ତଙ୍କୁ ଯୋଡିବା ପାଇଁ ସ୍କୁଲ ଶିକ୍ଷା ଉପରେ ଦୁଇ ଦିବସୀୟ କର୍ମଶାଳାର ଆୟୋଜନ କରାଯାଉଛି ।


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର , ସ୍କୁଲ ଶିକ୍ଷା ଏବଂ ସାକ୍ଷରତା ରାଷ୍ଟ୍ରମନ୍ତ୍ରୀ ଶ୍ରୀ ଉପେନ୍ଦ୍ର କୁଶୱାହା ଓ ଉଚ୍ଚଶିକ୍ଷା ରାଷ୍ଟ୍ରମନ୍ତ୍ରୀ ଡାଃ ସତ୍ୟପାଲ ସିଂ ଏହି ରାଷ୍ଟ୍ରୀୟ କର୍ମଶାଳାରେ ଉପସ୍ଥିତ ରହିବେ ।


    ଏହି ତିନି ମନ୍ତ୍ରୀଙ୍କ ବ୍ୟତୀତ ଏହି କର୍ମଶାଳାରେ ସ୍କୁଲ ଶିକ୍ଷା ଏବଂ ସାକ୍ଷରତା ବିଭାଗର ସଚିବ , ବିଶେଷ ସଚିବ ଏବଂ ମାନବ ସମ୍ବଳ ବିକାଶ ମନ୍ତ୍ରଣାଳୟର ଅନ୍ୟ ବରିଷ୍ଠ ଅଧିକାରୀ ଏବଂ ପ୍ରଧାନ ସଚିବ ଓ ରାଜ୍ୟର ସଚିବମାନେ ଭାଗ ନେବେ ।


    ଏହି କର୍ମଶାଳା ପାଂଚଟି ବିଷୟ ଯଥା ଡିଜିଟାଲ ଶିକ୍ଷା , ଶାରୀରିକ ଶିକ୍ଷା , ମୂଲ୍ୟବାନ ଶିକ୍ଷା , ଜୀବନ କୌଶଳ ଶିକ୍ଷା ଏବଂ ପ୍ରାୟୋଗିକ ଜ୍ଞାନ ଉପରେ କେନ୍ଦ୍ରିତ ହେବ । ଏହି ଦୁଇ ଦିବସୀୟ ଅଧିବେଶନରେ ମୋଟ 157 ସଂଗଠନ / ବିଶେଷଜ୍ଞ ପ୍ରଦର୍ଶନ ମାଧ୍ୟମରେ ନିଜର ବକ୍ତବ୍ୟ ପ୍ରଦାନ କରିବେ ।


    ଅଂଶଗ୍ରହଣକାରୀମାନଙ୍କ ବିଭାଜନ ବିଷୟବସ୍ତୁ ଉପରେ ଆଧାରିତ ହେବ ଏବଂ ସେମାନଙ୍କ ମଧ୍ୟରେ ବିସ୍ତୃତ ଚର୍ଚ୍ଚାର ଆୟୋଜନ କରାଯିବ । ଏଠାରେ ପ୍ରସ୍ତୁତ ରୋଡମ୍ୟାପ ମାନବ ସମ୍ବଳ ବିକାଶ ମନ୍ତ୍ରୀଙ୍କୁ ପ୍ରଦାନ କରାଯିବ ।


    *****************

    
    
    (Release ID: 1509663) Visitor Counter : 4