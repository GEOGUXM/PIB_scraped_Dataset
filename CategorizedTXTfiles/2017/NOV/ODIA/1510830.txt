      ସଂସଦୀୟ ବ୍ୟାପାର ମନ୍ତ୍ରଣାଳୟ

      2017 ଡିସେମ୍ବର 15 ରୁ 2018 ଜାନୁଆରୀ 5 ପର୍ଯ୍ୟନ୍ତ ଚାଲିବ ସଂସଦର ଶୀତ ଅଧିବେଶନ
      Posted On: 24 NOV 2017 8:01PM by PIB Bhubaneshwar


    2017 ଡିସେମ୍ବର 15 ତାରିଖରୁ 2018 ଜାନୁଆରୀ 5 ତାରିଖ ପର୍ଯ୍ୟନ୍ତ ସଂସଦର ଶୀତ ଅଧିବେଶନ ପାଇଁ ସଂସଦୀୟ ବ୍ୟାପାର କ୍ୟାବିନେଟ କମିଟି ( ସିସିପିଏ ) ଆଜି ସୁପାରିସ କରିଛନ୍ତି । ସରକାରୀ କାର୍ଯ୍ୟ ଆଧାରରେ ଆବଶ୍ୟକ ହେଲେ ଏଥିରେ ପରିବର୍ତ୍ତନ ହୋଇପାରେ । କେନ୍ଦ୍ର ସଂସଦୀୟ ବ୍ୟାପାର ମନ୍ତ୍ରୀ ଅନନ୍ତ କୁମାର ଆଜି ସିସିପିଏ ବୈଠକ ପରେ ଗଣମାଧ୍ୟମକୁ ଏହି ସୂଚନା ଦେଇଛନ୍ତି ।


    ଶୀତ ଅଧିବେଶନରେ ମୋଟ 22 ଦିନରେ 14ଟି ବୈଠକ ରହିବ ବୋଲି ସେ କହିଛନ୍ତି ।


    ସଂସଦର ଆସନ୍ତା ଅଧିବେଶନର କାର୍ଯ୍ୟସୂଚୀ ସ୍ଥିର କରିବାକୁ ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କ ଅଧ୍ୟକ୍ଷତାରେ ସିସିପିଏ ବୈଠକ ଅନୁଷ୍ଠିତ ହୋଇଥିଲା ।


    ଗଣମାଧ୍ୟମକୁ ଅନନ୍ତ କୁମାର କହିଥିଲେ ଯେ , ରାଜ୍ୟ ବିଧାନସଭା ନିର୍ବାଚନକୁ ଦୃଷ୍ଟିରେ ରଖି ସଂସଦର ଅଧିବେଶନ ସମୟ ସ୍ଥିର କରାଯିବା କିଛି ନୂଆ କଥା ନୁହେଁ । ପୂର୍ବରୁ ବିଭିନ୍ନ ସରକାରଙ୍କ ସମୟରେ ଏହା ମଧ୍ୟ କରାଯାଇଛି । ସଂସଦର ଉଭୟ ଗୃହରେ ଆସନ୍ତା ଅଧିବେଶନରେ ଗୁରୁତ୍ୱପୂର୍ଣ୍ଣ ବିଲ୍ ଉପରେ ଗଠନମୂଳକ ଆଲୋଚନା ସହ ଗୃହକାର୍ଯ୍ୟର ସୂଚାରୁ ପରିଚାଳନାରେ ସହାୟତା କରିବାକୁ ସମସ୍ତ ରାଜନୈତିକ ଦଳକୁ ଅନନ୍ତ କୁମାର ଅନୁରୋଧ କରିଥିଲେ ।


    ଟ୍ରିପଲ ତଲାକ୍ ଏବଂ ପଛୁଆ ବର୍ଗ ଜାତୀୟ କମିସନ ପ୍ରସଙ୍ଗରେ ଅନନ୍ତ କୁମାର କହିଥିଲେ ଯେ , ଏହି ଗୁରୁତ୍ୱପୂର୍ଣ୍ଣ ପ୍ରସଙ୍ଗରେ ସଂସଦରେ ବିଲ୍ ଆସୁ ବୋଲି ଦେଶବାସୀ ଚାହାନ୍ତି , ସରକାର ମଧ୍ୟ ଏହି ଇଚ୍ଛା ପୂରଣ କରିବାକୁ ପ୍ରତିଶ୍ରୁତିବଦ୍ଧ ।


    ଆସନ୍ତା ଶୀତ ଅଧିବେଶନରେ ତିନୋଟି ଅଧ୍ୟାଦେଶକୁ ଆଇନରେ ପରିଣତ କରିବାକୁ ତିନିଟି ବିଲ୍ ଆସିବ :


    1. ବସ୍ତୁ ଓ ସେବାକର ( ରାଜ୍ୟକୁ କ୍ଷତିପୂରଣ ) ଅଧ୍ୟାଦେଶ , 2017 ( 2 . 9 . 17ରେ ଜାରି ହୋଇଥିଲା )


    2. ଇନସଲଭେନ୍ସି ଏଣ୍ଡ ବ୍ୟାଙ୍କ୍ରପସି କୋଡ୍ ( ଏମେଣ୍ଡମେଣ୍ଡ ) ଅଧ୍ୟାଦେଶ , 2017


    3. ଇଣ୍ଡିଆ ଫରେଷ୍ଟ ( ସଂଶୋଧନ ) ଅଧ୍ୟାଦେଶ , 2017


    ବିଭିନ୍ନ ଅନୁଦାନ ପାଇଁ ଅତିରିକ୍ତ ବଜେଟ ଉପରେ ମଧ୍ୟ ସଂସଦରେ ଏହି ଅଧିବେଶନ କାଳରେ ଆଲୋଚନା ହେବ ।


    **********

    
    
    (Release ID: 1510830) Visitor Counter : 3