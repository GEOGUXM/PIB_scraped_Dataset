      ଉପରାଷ୍ଟ୍ରପତିଙ୍କ ସଚିବାଳୟ

      ସ୍ୱଚ୍ଛ ସହରୀ ପରିବହନ ପାଇଁ ଯୋଜନା ଓ ଡିଜାଇନ ପ୍ରସ୍ତୁତ ନିମନ୍ତେ ଧ୍ୟାନ ଦେବା ଆବଶ୍ୟକ: ଉପରାଷ୍ଟ୍ରପତି
      10ମ ସହରୀ ପରିବହନ ଭାରତ ସମ୍ମିଳନୀ ଓ ପ୍ରଦର୍ଶନୀ ଏବଂ CODATU XVII ସମ୍ମିଳନୀର ଉଦଘାଟନ କଲେ ଉପରାଷ୍ଟ୍ରପତି

      Posted On: 04 NOV 2017 6:22PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ . ଭେଙ୍କେୟା ନାଇଡୁ କହିଲେ ଯେ ସ୍ୱଚ୍ଛ ସହରୀ ପରିବହନ ପାଇଁ ଯୋଜନା ଏବଂ ଡିଜାଇନ ପ୍ରସ୍ତୁତ କରିବାରେ ବିଶେଷ ଧ୍ୟାନ ଦେବାର ଆବଶ୍ୟକତା ରହିଛି । ସେ ଆଜି ହାଇଦ୍ରାବାଦଠାରେ ଆୟୋଜିତ 10ମ ସହରୀ ପରିବହନ ଭାରତ ସମ୍ମିଳନୀ ଓ ପ୍ରଦର୍ଶନୀ 2017 ଏବଂ CODATU XVII ସମ୍ମିଳନୀର ଉଦଘାଟନୀ ଅଧିବେଶନକୁ ସମ୍ବୋଧିତ କରିଥିଲେ । କେନ୍ଦ୍ରୀୟ ଆବାସ ଏବଂ ସହରାଂଚଳ ବ୍ୟାପାର ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ହରଦୀପ ସିଂ ପୁରୀ , ତେଲଙ୍ଗାନାର ଉପମୁଖ୍ୟମନ୍ତ୍ରୀ ଶ୍ରୀ ମହମ୍ମଦ ମେହବୁବ ଅଲୀ , ସିଓଡିଏଟିୟୁ , ଫ୍ରାନ୍ସର ଅଧ୍ୟକ୍ଷ ଶ୍ରୀ ଡୋମିନିକ ବୁସେର୍ୟୁ , ଫ୍ରାନ୍ସ ଦ୍ୱାରା ଭାରତରେ ନିଯୁକ୍ତ ରାଷ୍ଟ୍ରଦୂତ ଶ୍ରୀ ଆଲେକଜାଣ୍ଡର ଜିଏଗ୍ଲର ଏବଂ ଅନ୍ୟ ଗଣମାନ୍ୟ ବ୍ୟକ୍ତି ଏହି ଅବସରରେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ସହରୀକରଣ 21ତମ ଶତାବ୍ଦୀର ଏକ ବାସ୍ତବିକତା ଅଟେ । ସେ କହିଲେ ଯେ 2011ର ଜନଗଣନାରୁ ସ୍ପଷ୍ଟ ଭାବେ ଜଣାପଡିଥାଏ ଯେ ଭାରତରେ ଦ୍ରୂତ ଗତିରେ ସହରୀକରଣ ହେଉଛି ଏବଂ ପ୍ରତ୍ୟେକ ତୃତୀୟ ବ୍ୟକ୍ତି ସହରର ନିବାସୀ । ସହରୀକରଣର ବର୍ତ୍ତମାନ ପ୍ରକ୍ରିୟା , ସହର ପରିବହନ ପ୍ରଣାଳୀ ସମ୍ମୁଖରେ ନୂତନ ଆହ୍ୱାନ ପ୍ରସ୍ତୁତ କରୁଛି ।


    ଉପରାଷ୍ଟ୍ରପତି କହିଲେ ଯେ ସହରୀ ପରିବହନ ସମଗ୍ର ବିଶ୍ୱର ଶତକଡା 25 ପ୍ରତିଶତ ସବୁଜ ଘର ଉତ୍ସର୍ଜନ ପାଇଁ ଦାୟୀ । ଏହା ସହରର ସ୍ଥାନୀୟ ବାୟୁମଣ୍ଡଳ ଏବଂ ଧ୍ୱନୀ ପ୍ରଦୂଷଣ ପାଇଁ ଉତ୍ତରଦାୟୀ ଅଟେ ଯାହାକି ଲୋକମାନଙ୍କୁ ଅସ୍ତବ୍ୟସ୍ତ କରିଥାଏ । ସହରୀ ପରିବହନ ବ୍ୟବସ୍ଥା ଫଳରେ ଟ୍ରାଫିକ ଭିଡ ହୋଇଥାଏ ଯାହାଦ୍ୱାରା କି ଯାତ୍ରୀ ପରିବହନ ସଂଚାଳକମାନଙ୍କୁ ଆର୍ଥିକ କ୍ଷତି ହୋଇଥାଏ ଏବଂ ଏହା ଉତ୍ପାଦନ ଉପରେ ପ୍ରତିକୂଳ ପ୍ରଭାବ ପକାଇଥାଏ ।


    ଉପରାଷ୍ଟ୍ରପତି କହିଲେ ଯେ ଯାନବାହନ ସଂଖ୍ୟା ବଢ଼ିବା ଫଳରେ ପ୍ରଦୂଷଣ ବୃଦ୍ଧି ପାଉଛି ଏବଂ ଯାତ୍ରା ଅବଧି ମଧ୍ୟ ବଢ଼ୁଛି । ସେ ପ୍ରସିଦ୍ଧ ଆମେରକୀୟ ସହର ବାସ୍ତୁବିତ ଏବଂ ଇତିହାସକାର Lewis Mamfort ଙ୍କ କଥନର ଉଲ୍ଲେଖ କରି କହିଥିଲେ ଯେ , “ ଭିଡରୁ ମୁକ୍ତି ପାଇବା ପାଇଁ ଅଧିକ ସଂଖ୍ୟାରେ ସଡ଼କ ନିର୍ମାଣ କରିବା ହେଉଛି ଏକ ମୋଟା ବ୍ୟକ୍ତି ନିଜର ମୋଟାପାରୁ ମୁକ୍ତି ପାଇବା ପାଇଁ ନିଜର ବେଲ୍ଟ ଢ଼ିଲା କରିବା ସଦୃଶ । ”


    ଉପରାଷ୍ଟ୍ରପତି କହିଲେ ଯେ ଭାରତ ଅନେକ ସହରରେ ସାର୍ବଜନୀକ ପରିବହନ ପ୍ରଣାଳୀର ବିକାଶରେ ଅନେକ ଉନ୍ନତି କରିଛି । ସେ କହିଲେ ଯେ ଅନେକ ସହରରେ ମେଟ୍ରୋ ରେଳର ଦ୍ରୂତ ଗତିରେ ବିକାଶ ହୋଇଛି ଏବଂ ଏ କ୍ଷେତ୍ରରେ ଦିଲ୍ଲୀ ସବୁଠାରୁ ଆଗରେ ରହିଛି । ଅନେକ ସହରରେ ବସ ରାପିଡ ଟ୍ରାଂଜିଟ ସିଷ୍ଟମ ( BRTS ) କ୍ଷେତ୍ରରେ ଉଲ୍ଲେଖନୀୟ ପ୍ରଗତି ହୋଇଛି । ଏହି ବ୍ୟବସ୍ଥା ଅନ୍ତର୍ଗତ 250 କିଲୋମିଟର ଦୂର ପର୍ଯ୍ୟନ୍ତ ସଂଚାଳନ କରାଯାଉଛି ଏବଂ 250 କିଲୋମିଟର ଦୂରତା ପର୍ଯ୍ୟନ୍ତ ବିଆରଟିଏସ ବ୍ୟବସ୍ଥା ନିର୍ମାଣାଧୀନ ରହିଛି । ଉପରାଷ୍ଟ୍ରପତି କହିଲେ ଯେ ମୋଟର ଯାନ ବ୍ୟତିରେକ ପରିବହନ ବ୍ୟବସ୍ଥା ଯେପରିକି ପାଦରେ ଚାଲିକରି ଯିବା ଅଥବା ସାଇକେଲରେ ଯିବା କେବଳ ଅନ୍ତିମ ବିନ୍ଦୁ ସହିତ ଯୋଡିନଥାଏ ବରଂ ସ୍ୱାସ୍ଥ୍ୟ ଉପରେ ମଧ୍ୟ ଉତ୍ତମ ପ୍ରଭାବ ପକାଇଥାଏ । ପରିବହନ ପାଇଁ ପାଦରେ ଚାଲିବା ଏବଂ ସାଇକେଲ ଚାଳନାକୁ ପ୍ରୋତ୍ସାହନ ପ୍ରଦାନ କରିବା ମହତ୍ତ୍ୱପୂର୍ଣ୍ଣ ।


    ସୁସ୍ଥ ଜୀବନଶୈଳୀ , ମଧୁମେହ , ମୋଟାପା ଦୂର କରିବା ପାଇଁ ତଥା ପ୍ରଦୂଷଣ ହ୍ରାସ କରିବା ପାଇଁ ଆମକୁ ପାଦରେ ଅଧିକ ଚାଲିବା ସହ ସାଇକେଲ ଚାଳନା କରିବା ଆବଶ୍ୟକ ।


    ଉପରାଷ୍ଟ୍ରପତି ହାଇଦ୍ରାବାଦ ମେଟ୍ରୋ ରେଳ ପରିଯୋଜନା ପାଇଁ ତେଲଙ୍ଗାନା ସରକାରଙ୍କୁ ଅଭିନନ୍ଦନ ଜଣାଇ କହିଲେ ଯେ ଏହା ସମ୍ପୂର୍ଣ୍ଣ ହେବା ପରେ ବିଶ୍ୱର ସବୁଠାରୁ ବଡ ପରିଯୋଜନା ହେବ ଯାହାକୁ କି ସାର୍ବଜନୀନ - ଘରୋଇ ଭାଗିଦାରିତା ଭିତ୍ତିରେ ନିର୍ମାଣ କରାଯାଉଛି । ଯେଉଁମାନେ ସହରୀ କ୍ଷେତ୍ରରେ ଉନ୍ନତ ପରିବହନ ପ୍ରଣାଳୀ ନିର୍ମାଣ କ୍ଷେତ୍ରରେ ପ୍ରୟାସରତ ଅଛନ୍ତି ଉପରାଷ୍ଟ୍ରପତି ସେମାନଙ୍କୁ ଶୁଭକାମନା ଜଣାଇଥିଲେ ।


    ***************

    
    
    (Release ID: 1509656) Visitor Counter : 3