      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଭାରତ ଯୁବ ବିକାଶ ସୂଚକାଙ୍କ ଏବଂ ରିପୋର୍ଟ 2017 ଉନ୍ମୋଚନ କଲେ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର
      Posted On: 13 NOV 2017 6:52PM by PIB Bhubaneshwar


    କେନ୍ଦ୍ରୀୟ ଯୁବ ବ୍ୟାପାର ଏବଂ କ୍ରୀଡ଼ା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ଭାରତ ଯୁବ ବିକାଶ ସୂଚକାଙ୍କ ଏବଂ ରିପୋର୍ଟ 2017 ଉନ୍ମୋଚନ କରିଛନ୍ତି । ଭାରତ ଯୁବ ବିକାଶ ସୂଚକାଙ୍କ 2017 ତିଆରି କରିବାର ଉଦ୍ଦେଶ୍ୟ ହେଉଛି ରାଜ୍ୟରେ ଯୁବକମାନଙ୍କ ବିକାଶର ସ୍ଥିତିକୁ ନିକଟରୁ ନଜର ପକାଇବା । ଏହି ପ୍ରଦର୍ଶନ ଦ୍ୱାରା ନିମ୍ନମାନର ତଥା ଉନ୍ନତ ପ୍ରଦର୍ଶନ କରୁଥିବା ରାଜ୍ୟମାନଙ୍କର ଚିହ୍ନଟ ସହଜରେ କରାଯାଇ ପାରିବ । ରାଜ୍ୟମାନଙ୍କରେ ଯୁବକମାନଙ୍କ ବିକାଶକୁ ପ୍ରଭାବିତ କରୁଥିବା ପଦକ୍ଷେପ ଗୁଡ଼ିକୁ ଚିହ୍ନଟ କରାଯିବ ଏବଂ ନୀତି ନିର୍ମାତାମାନଙ୍କୁ ଯେଉଁ କ୍ଷେତ୍ରରେ ଅଧିକ ଧ୍ୟାନ ଦେବାର ଆବଶ୍ୟକତା ରହିଛି ସେ ବାବଦରେ ସୂଚନା ଦିଆଯିବ ।


    ତାମିଲନାଡୁର ଶ୍ରୀପେରୁବୁନ୍ଦୁର ସ୍ଥିତ ରାଷ୍ଟ୍ରୀୟ ମହତ୍ତ୍ୱ ସଂସ୍ଥାନର ମାନ୍ୟତା ପ୍ରାପ୍ତ ରାଜୀବ ଗାନ୍ଧୀ ରାଷ୍ଟ୍ରୀୟ ଯୁବ ବିକାଶ ପ୍ରତିଷ୍ଠାନ ଏହି ସୂଚକାଙ୍କ ଏବଂ ରିପୋର୍ଟ 2017 ଜାରି କରିଛି । ସଂସ୍ଥାନ 2010 ରେ ଏହି ପଦକ୍ଷେପ ଆରମ୍ଭ କରିଥିଲା ଯାହାକି 2017ରେ ଭାରତ ଯୁବ ବିକାଶ ସୂଚକାଙ୍କ ଭାବେ ସାମନାକୁ ଆସିଥିଲା ।


    ସୂଚକାଙ୍କ ପ୍ରସ୍ତୁତ କରିବା ସମୟରେ ରାଷ୍ଟ୍ରୀୟ ଯୁବ ନୀତି 2014 ( ଭାରତ ) ଅନୁଯାୟୀ ଯୁବ ପରିଭାଷା ଏବଂ ରାଜ୍ୟଗୋଷ୍ଠୀ ବିଶ୍ୱ ଯୁବ ବିକାଶ ରିପୋର୍ଟ ( 15-29 ବର୍ଷ ) ସହିତ ବୈଶ୍ୱିକ ତୁଳନା ପାଇଁ ରାଜ୍ୟଗୋଷ୍ଠୀ ସୂଚକାଙ୍କର ପ୍ରୟୋଗ କରାଯାଇଛି ।


    ରାଜୀବ ଗାନ୍ଧୀ ରାଷ୍ଟ୍ରୀୟ ଯୁବ ବିକାଶ ସଂସ୍ଥାନର ନିର୍ଦ୍ଦେଶକ ଯୁବ ବ୍ୟାପାର ଏବଂ କ୍ରୀଡା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋରଙ୍କ ସମ୍ମୁଖରେ ପ୍ରସ୍ତୁତିକରଣ ପ୍ରଦାନ କରିଥିଲେ । ଏହି ଅବସରରେ ଯୁବ ବ୍ୟାପାର ବିଭାଗ ସଚିବ ଡଃ ଏକେ ଦୁବେ ମଧ୍ୟ ଉପସ୍ଥିତ ଥିଲେ ।


    *********

    
    
    (Release ID: 1509503) Visitor Counter : 3