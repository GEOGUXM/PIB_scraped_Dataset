      ପ୍ରତିରକ୍ଷା ମନ୍ତ୍ରଣାଳୟ

      ଛାଡପତ୍ର ପାଇଥିବା ସେନାକର୍ମୀଙ୍କ କନ୍ୟାଙ୍କୁ ମଧ୍ୟ ମିଳିବ ପାରିବାରିକ ପେନସନ ସୁବିଧା
      Posted On: 27 NOV 2017 9:00PM by PIB Bhubaneshwar


    2015 ସେପ୍ଟେମ୍ବରରେ ଜାରି କରାଯାଇଥିବା ପ୍ରତିରକ୍ଷା ମନ୍ତ୍ରଣାଳୟର ଚିଠି ଅନୁଯାୟୀ , ବର୍ତ୍ତମାନ କେବଳ ସେହି ପିଲାମାନଙ୍କୁ ପାରିବାରିକ ପେନସନ ପାଇବାର ହକଦାର ମନେକରାଯାଏ ଯେଉଁମାନେ କି ବାପା - ମା ’ ଙ୍କ ଉପରେ ଆଶ୍ରିତ ଏବଂ ସରକାରୀ କର୍ମଚାରୀ କିମ୍ବା ତାଙ୍କର ପତ୍ନୀ / ପତିଙ୍କ ମୃତ୍ୟୁ ସମୟରେ ଅନ୍ୟ ସର୍ତ୍ତକୁ ପୂରଣ କରିଥା ’ ନ୍ତି । ଏହି ସନ୍ଦର୍ଭରେ ସ୍ୱାମୀଙ୍କଠାରୁ ଛାଡପତ୍ର ପାଇଥିବା କନ୍ୟା ପାରିବାରିକ ପେନସନର ଯୋଗ୍ୟ ଯଦି ନ୍ୟାୟାଳୟ ତାଙ୍କ ପିତା ମାତାଙ୍କ ମଧ୍ୟରୁ କାହାର ଜଣଙ୍କର ଜୀବନକାଳ ମଧ୍ୟରେ ଛାଡପତ୍ରର ନିର୍ଣ୍ଣୟ ଦେଇଛନ୍ତି ।


    ସରକାରଙ୍କୁ ଅଭିଯୋଗ ମିଳିଛି ଯେ ଛାଡପତ୍ର ପ୍ରାପ୍ତ କରିବାର ପ୍ରକ୍ରିୟା ଅତ୍ୟନ୍ତ ଦୀର୍ଘ ଏବଂ ଏହା ପୂରା ହେବା ପାଇଁ ବର୍ଷ ବର୍ଷ ଲାଗିଯାଏ । ଏହିପରି ଅନେକ ମାମଲା ସାମନାକୁ ଆସିଛି ଯେଉଁଥିରେ କି ସରକାରୀ କର୍ମଚାରୀ / ପେନସନ ଭୋଗୀର କନ୍ୟା ମାତା - ପିତା ଦୁଇଜଣଙ୍କ ମଧ୍ୟରୁ କେହି ଜଣେ ଜୀବିତ ଥିବା ଅବସ୍ଥାରେ ଛାଡପତ୍ର ପାଇଁ ନ୍ୟାୟାଳୟରେ ଆବେଦନ କରିଥିଲେ , ମାତ୍ର ଛାଡପତ୍ରର ଅନ୍ତିମ ଆଦେଶ ମିଳିବା ପର୍ଯ୍ୟନ୍ତ ଦୁଇ ଜଣଙ୍କ ମଧ୍ୟରୁ କେହିବି ଜୀବିତ ନଥିଲେ ।


    ମାମଲାର ଯାଞ୍ଚ କରାଗଲା ଏବଂ ପ୍ରତିରକ୍ଷା ମନ୍ତ୍ରଣାଳୟ ଦ୍ୱାରା 2017 ନଭେମ୍ବର 17ରେ ଜାରି କରାଯାଇଥିବା ପତ୍ର ମାଧ୍ୟମରେ ଏହି ନିଷ୍ପତି ଗ୍ରହଣ କରାଯାଇଛି ଯେ ସେନାକର୍ମୀଙ୍କ ସେହି କନ୍ୟାମାନଙ୍କୁ ଏହି ମାମଲା କ୍ଷେତ୍ରରେ ପାରିବାରିକ ପେନସନର ସୁବିଧା ପ୍ରଦାନ କରାଯିବା ଆବଶ୍ୟକ ଯେଉଁଥିରେ କି କନ୍ୟାମାନେ ନ୍ୟାୟାଳୟରେ ପିତା - ମାତା କିମ୍ବା ଦୁଇ ଜଣଙ୍କ ମଧ୍ୟରୁ ଜଣଙ୍କର ଜୀବନକାଳ ମଧ୍ୟରେ ନଚେତ୍ ନିଜର ପତି / ପତ୍ନୀଙ୍କ ଜୀବିତାବସ୍ଥାରେ ଛାଡପତ୍ର ଆବେଦନ କରିଥିବେ ଏବଂ ଅନ୍ତିମ ଆଦେଶ ତାଙ୍କ ମୃତ୍ୟୁ ପରେ ଆସିଥିବ । ତେବେ ଏଥିପାଇଁ ସର୍ତ୍ତ ହେଉଛି ଯେ ଦାବିଦାର ପାରିବାରିକ ପେନସନ ପାଇବାର ଅନ୍ୟ ସମସ୍ତ ସର୍ତ୍ତକୁ ପୂରା କରୁଥିବେ । ଏହିପରି ମାମଲାରେ ପାରିବାରିକ ପେନସନ , ଛାଡପତ୍ର ଆଦେଶ ମିଳିବା ଦିନଠାରୁ ହିଁ ଲାଗୁ ହେବ ।


    ************


    

    
    (Release ID: 1511176) Visitor Counter : 3