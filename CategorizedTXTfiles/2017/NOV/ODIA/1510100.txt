      ରାଷ୍ଟ୍ରପତିଙ୍କ ସଚିବାଳୟ

      ଭାରତୀୟ ବାୟୁସେନାର 223 ସ୍କ୍ୱାର୍ଡନ ଏବଂ 117 ହେଲିକପ୍ଟର ୟୁନିଟକୁ ମାନକ ପ୍ରଦାନ କଲେ ରାଷ୍ଟ୍ରପତି
      Posted On: 16 NOV 2017 8:24PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଭାରତୀୟ ବାୟୁସେନାର 223 ସ୍କ୍ୱାର୍ଡନ୍ ‌ ଏବଂ 117 ହେଲିକପ୍ଟର ୟୁନିଟକୁ ଆଜି ( ନଭେମ୍ବର 16, 2017 ) ପଞ୍ଜାବର ଆଦମପୁର ବାୟୁସେନା ଘାଟିଠାରେ ମାନକ ପ୍ରଦାନ କରିଛନ୍ତି । ରାଷ୍ଟ୍ରପତି ଭାବେ ଦାୟିତ୍ୱ ଗ୍ରହଣ କରିବା ପରେ ରାଷ୍ଟ୍ରପତିଙ୍କର ଏହା ପ୍ରଥମ ପଞ୍ଜାବ ଗସ୍ତ ।


    ଏହି ଅବସରରେ ବକ୍ତବ୍ୟ ରଖି ରାଷ୍ଟ୍ରପତି କହିଲେ ଯେ ଦେଶର ସଶସ୍ତ୍ର ବାହିନୀକୁ ପଞ୍ଜାବର ଅବଦାନ ଅତୁଳନୀୟ । ତେଣୁ ଦେଶର ସଶସ୍ତ୍ର ସେନାର ସର୍ବୋଚ୍ଚ କମାଣ୍ଡର ଭାବେ ଦେଶର ବାୟୁସେନାର 223 ସ୍କ୍ୱାର୍ଡନ୍ ‌ ଏବଂ 117 ହେଲିକପ୍ଟର ୟୁନିଟକୁ ଆଜି ଏହି ମାନକ ଦାନ କରି ସେ ନିଜକୁ ଗୌରବାନ୍ୱିତ ମନେ କରୁଛନ୍ତି । ଉଭୟ ୟୁନିଟର ଏକ ଗୌରବୋଜ୍ଜ୍ୱଳ ଇତିହାସ ରହିଛି । ତେଣୁ ଆଜି କୃତଜ୍ଞତା ଜ୍ଞାପନ ପୂର୍ବକ ଦେଶ ଏହି ୟୁନିଟ ଦ୍ୱୟଙ୍କୁ ଏଭଳି ବିରଳ ସମ୍ମାନରେ ସମ୍ମାନିତ କରୁଛି ।


    ଋାଷ୍ଟ୍ରପତି କହିଲେ ଯେ ଭାରତ ଏବେ ଅନେକ କ୍ଷେତ୍ରରେ ଅନ୍ତର୍ଜାତୀୟ ସ୍ତରରେ ନିଜର ମାନ୍ୟତା ଏବଂ ପାରଦର୍ଶିତା ପ୍ରଦର୍ଶନ କରିପାରିଛି । ସେଥିରୁ ଗୋଟିଏ ହେଉଛି ଆମ ସଶସ୍ତ୍ର ସେନାବଳର ବୀରତା ଏବଂ ଉତ୍ସର୍ଗୀକୃତ ସେବା । ଆମେ ସଦାବେଳେ ଶାନ୍ତି ପ୍ରୟାସୀ ହୋଇଥିଲେ ସୁଦ୍ଧା ଦେଶର ଅଖଣ୍ଡତାର ସୁରକ୍ଷା ପାଇଁ ଆମେ ସଦା ଜାଗ୍ରତ ଓ ସମର୍ପିତ । ଏହି ଅବସରରେ ରାଷ୍ଟ୍ରପତି 223 ସ୍କ୍ୱାର୍ଡନ୍ ‌ ଏବଂ 117 ହେଲିକପ୍ଟର ୟୁନିଟର ସେନା ଓ ସେମାନଙ୍କ ପରିବାରବର୍ଗଙ୍କୁ ଅଭିନନ୍ଦନ ଜ୍ଞାପନ କରିଥିଲେ ।


    *********

    
    
    (Release ID: 1510100) Visitor Counter : 4