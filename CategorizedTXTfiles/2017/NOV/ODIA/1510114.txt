      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଯକ୍ଷ୍ମା ଚିକିତ୍ସା ପାଇଁ ଦୈନିକ ଔଷଧ ବ୍ୟବସ୍ଥାକୁ ଲାଗୁ କଲା ସ୍ୱାସ୍ଥ୍ୟ ମନ୍ତ୍ରଣାଳୟ
      Posted On: 17 NOV 2017 8:57PM by PIB Bhubaneshwar


    ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ନିକଟରେ ସଂଶୋଧିତ ଜାତୀୟ ଯକ୍ଷ୍ମା ନିୟନ୍ତ୍ରଣ କାର୍ଯ୍ୟକ୍ରମ ( ଆରଏନଟିସିପି ) ଅନ୍ତର୍ଗତ ସମଗ୍ର ଦେଶରେ ଯକ୍ଷ୍ମା ରୋଗ ପୀଡ଼ିତଙ୍କ ପାଇଁ ଦୈନିକ ଔଷଧର ବ୍ୟବସ୍ଥା ଲାଗୁ କରିବା ପାଇଁ ଘୋଷଣା କରିଛି । ମନ୍ତ୍ରଣାଳୟ ପୂର୍ବରୁ ଯକ୍ଷ୍ମା ରୋଗର ଚିକିତ୍ସା ପାଇଁ ଔଷଧକୁ ସପ୍ତାହରେ 3ଥର ନେବାକୁ କହିଥିଲା । କିନ୍ତୁ ଏବେ ଯକ୍ଷ୍ମା ରୋଗୀଙ୍କ ପାଇଁ ଚିକିତ୍ସାରେ ପରିବର୍ତ୍ତନ କରିବାକୁ ନିଷ୍ପତ୍ତି ନିଆଯାଇଛି । ଆଉ ଚିକିତ୍ସା ପାଇଁ ମିଶ୍ରିତ ଔଷଧର ନିର୍ଦ୍ଧାରିତ ପରିମାଣର ଉପଯୋଗ କରି ସପ୍ତାହରେ 3ଥର ସ୍ଥାନରେ ଦୈନିକ ନେବାର ବ୍ୟବସ୍ଥା କରିଛି । ଏହି ପରିବର୍ତ୍ତନ ଦ୍ୱାରା ଯକ୍ଷ୍ମା ରୋଗ ସହ ଲଢ଼େଇ କରିବାର ଦୃଷ୍ଟିକୋଣରେ ପରିବର୍ତ୍ତନ ଆସିବ । ଯକ୍ଷ୍ମା ଯୋଗୁ ପ୍ରତ୍ୟେକ ବର୍ଷ 4.2 ଲକ୍ଷ ଲୋକ ପ୍ରାଣ ହରାଉଛନ୍ତି ।


    ଯକ୍ଷ୍ମା ପ୍ରତିରୋଧ ଦୈନିକ ମିଶ୍ରିତ ଔଷଧର ପରିମାଣ ଘରୋଇ ଫାର୍ମାସୀ ଓ ପ୍ରାଇଭେଟ୍ ପ୍ରାକ୍ଟିସ୍ କରୁଥିବା ଡାକ୍ତରମାନଙ୍କୁ ଉପଲବ୍ଧ କରାଯିବ , ଯାହାଫଳରେ ଔଷଧ ଉକ୍ତ ରୋଗୀଙ୍କୁ ଦିଆଯାଇପାରିବ ଯେଉଁମାନେ ଘରୋଇ କ୍ଷେତ୍ରରେ ନିଜର ସୁବିଧା ଅନୁସାରେ ଚିକିତ୍ସା କରାଉଛନ୍ତି । ସ୍ୱାସ୍ଥ୍ୟ ମନ୍ତ୍ରଣାଳୟ ଯକ୍ଷ୍ମାର ସମସ୍ତ ରୋଗୀଙ୍କ ନିକଟରେ ମିଶ୍ରିତ ଔଷଧର ନିର୍ଦ୍ଧାରିତ ପରିମାଣ ( ଏଫଡିସି ) ଭାବେ ଉପଲବ୍ଧ କରାଇବା ନିମନ୍ତେ ଏହାର ସମ୍ପ୍ରସାରଣ ସମସ୍ତ ବଡ଼ ହସ୍ପିଟାଲ , ଆଇଏମ୍ଏ , ଆଇଏପି ତଥା ପେଷାଦାର ଚିକିତ୍ସା ସଂଗଠନ ପର୍ଯ୍ୟନ୍ତ କରାଯିବ ।


    ଚିକିତ୍ସାର ଏହି କୌଶଳର ବିଶେଷତ୍ୱ ହେଉଛି ସମସ୍ତ ରୋଗୀଙ୍କୁ ନିରନ୍ତର ପର୍ଯ୍ୟାୟରେ ଇଥାମ୍ବୁଟୋଲ ଦିଆଯିବ । ଔଷଧର ଦୈନିକ ପ୍ରଦାନ କରାଯିବ । ଔଷଧ ପୂର୍ବରୁ ସପ୍ତାହରେ 3ଥର ଦିଆଯାଉଥିଲା । ଏଫଡିସିର ନିର୍ଦ୍ଧାରିତ ପରିମାଣ ଦ୍ୱାରା ରୋଗୀଙ୍କୁ କମ୍ ବଟିକା ଖାଇବାକୁ ପଡ଼ିବ । ସେମାନଙ୍କୁ ପୂର୍ବରୁ 7ଟି ଭିନ୍ନ ଭିନ୍ନ ଟାବ୍ଲେଟ୍ ଖାଇବାକୁ ପଡ଼ୁଥିଲା । ପିଲାଙ୍କ ପାଇଁ ଜଲଦି ପାଣିରେ ମିଶିଯାଉଥିବା ଟାବ୍ଲେଟ୍ ଦିଆଯିବ । ଏହା ସହିତ ଆଇଟି ଆଧାରିତ ଚିକିତ୍ସା ସହାୟତା ବ୍ୟବସ୍ଥାର ଉପଯୋଗ ମଧ୍ୟ କରାଯିବ ।


    ବିଶ୍ୱ ସ୍ୱାସ୍ଥ୍ୟ ସଂଗଠନର ଆନ୍ତର୍ଜାତିକ ଯକ୍ଷ୍ମା ରିପୋର୍ଟ - 2017ରେ କୁହାଯାଇଛି କି ଯକ୍ଷ୍ମା ପୀଡ଼ିତ ଲୋକଙ୍କ ସଂଖ୍ୟା 28.2 ଲକ୍ଷରୁ ହ୍ରାସ ପାଇଁ 27ଲକ୍ଷ ହୋଇଯାଇଛି । ଗତବର୍ଷକ ମଧ୍ୟରେ ମୃତ୍ୟୁରେ 60ହଜାର ହ୍ରାସ ପାଇଛି । ଏହା ଭାରତ ସରକାରଙ୍କ ଯକ୍ଷ୍ମା ନିରୋଧୀ ଅଭିଯାନର ପ୍ରମାଣ ।


    **********

    
    
    (Release ID: 1510114) Visitor Counter : 3