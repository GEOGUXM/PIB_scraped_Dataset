      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      2017 ନଭେମ୍ବର 27 ରୁ 29 ତାରିଖ ପର୍ଯ୍ୟନ୍ତ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀଙ୍କ ରୁଷ ଗସ୍ତ
      Posted On: 22 NOV 2017 7:39PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ନଭେମ୍ବର 27 ତାରିଖରୁ 29 ତାରିଖ ପର୍ଯ୍ୟନ୍ତ ରୁଷ୍ ଗସ୍ତରେ ଯିବେ । ତିନିଦିନିଆ ଗସ୍ତ କାଳରେ ଶ୍ରୀ ସିଂହ ରୁଷର ଆଭ୍ୟନ୍ତରୀଣ ବ୍ୟାପାର ମନ୍ତ୍ରୀ ଭ୍ଲାଡିମିର କୋଲୋକୋଲତ୍ସଭ୍ ଏବଂ ଅନ୍ୟାନ୍ୟ ବରିଷ୍ଠ ନେତୃବର୍ଗଙ୍କୁ ଭେଟିବେ । ସାକ୍ଷାତ ଅବସରରେ ବିଭିନ୍ନ ଦ୍ୱିପାକ୍ଷିକ , ଆଞ୍ଚଳିକ ଏବଂ ଆନ୍ତର୍ଜାତିକ ପ୍ରସଙ୍ଗରେ ଆଲୋଚନା ହେବ । ଆତଙ୍କବାଦ ଏବଂ ସଂଗଠିତ ଅପରାଧ ବିରୋଧରେ ଲଢ଼େଇରେ ପାରସ୍ପରିକ ସହଯୋଗ ପାଇଁ ରୁଷର ଆଭ୍ୟନ୍ତରୀଣ ବ୍ୟାପାର ମନ୍ତ୍ରାଳୟ ସହ ଏକ ବୁଝାମଣା ପତ୍ରରେ ଶ୍ରୀ ସିଂହ ଦସ୍ତଖତ କରିବାର ସମ୍ଭାବନା ରହିଛି । ଯଦ୍ୱାରା ଆତଙ୍କବାଦ ବିରୋଧୀ ଲଢ଼େଇରେ ଦୁଇ ଦେଶ ମଧ୍ୟରେ ସୂଚନାର ଆଦାନପ୍ରଦାନ ବ୍ୟବସ୍ଥା ସୁଦୃଢ଼ ହୋଇପାରିବ । ନିଶା ଦ୍ରବ୍ୟ ଏବଂ ବିପର୍ଯ୍ୟୟ ପରିଚାଳନା କ୍ଷେତ୍ରରେ ସହଯୋଗ ପାଇଁ ମଧ୍ୟ ଦୁଇ ପକ୍ଷ ମଧ୍ୟରେ ଏକ ଦ୍ଵିପାକ୍ଷିକ ବୁଝାମଣା ସ୍ୱାକ୍ଷର ହେବାର ସମ୍ଭାବନା ରହିଛି ।


    ***************

    
    
    (Release ID: 1510822) Visitor Counter : 3