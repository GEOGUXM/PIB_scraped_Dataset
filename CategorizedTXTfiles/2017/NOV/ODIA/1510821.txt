      ଔଦ୍ୟୋଗିକ ବ୍ୟାପାର ମନ୍ତ୍ରଣାଳୟ

      ଦ୍ୱାଦଶ ଯୋଜନା ଅବଧି ଅତିରିକ୍ତ ଭାରତୀୟ କର୍ପୋରେଟ ବ୍ୟାପାର ପ୍ରତିଷ୍ଠାନ ସମ୍ବନ୍ଧୀୟ ଯୋଜନା ଜାରି ରଖିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 22 NOV 2017 7:35PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ତିନୋଟି ଆର୍ଥିକ ବର୍ଷ ( 2017-18 ଆର୍ଥିକ ବର୍ଷ ଠାରୁ ଆରମ୍ଭ କରି 2019-20 ଆର୍ଥିକ ବର୍ଷ ପର୍ଯ୍ୟନ୍ତ ) ପାଇଁ ଭାରତୀୟ କର୍ପୋରେଟ ବ୍ୟାପାର ପ୍ରତିଷ୍ଠାନ ( IICA ) ଯୋଜନାକୁ ଜାରି ରଖିବା ଏବଂ ଏହି ପ୍ରତିଷ୍ଠାନକୁ 18 କୋଟି ଟଙ୍କାର ସହାୟତା ଅନୁଦାନ ପ୍ରଦାନ କରିବା ପ୍ରସ୍ତାବକୁ ମଞ୍ଜୁରି ପ୍ରଦାନ କରାଯାଇଛି । ଏହାଦ୍ୱାରା 2019-20 ଆର୍ଥିକ ବର୍ଷର ଶେଷ ସୁଦ୍ଧା ଏହି ପ୍ରତିଷ୍ଠାନ ଆତ୍ମନିର୍ଭରଶୀଳ ହୋଇପାରିବ ।


    ପ୍ରଭାବ :


    - କର୍ପୋରେଟ ପ୍ରଶାସନର ଗୁରୁତ୍ୱପୂର୍ଣ୍ଣ କ୍ଷେତ୍ରଗୁଡ଼ିକ ମଧ୍ୟରେ ସାର୍ବଜନୀନ ଏବଂ ଘରୋଇ କ୍ଷେତ୍ରର ଭାଗୀଦାରୀ ଦ୍ୱାରା ପ୍ରତିଷ୍ଠାନ ଦ୍ୱାରା ପରିଚାଳିତ ହେଉଥିବା ପ୍ରଶିକ୍ଷଣ କାର୍ଯ୍ୟକ୍ରମ , ଗବେଷଣାତ୍ମକ ଗତିବିଧି ଏବଂ ପ୍ରକଳ୍ପଗୁଡ଼ିକର ବିକାଶ କରାଯିବ ଏବଂ ଏହାର ଫଳସ୍ୱରୂପ ଛାତ୍ରଛାତ୍ରୀଙ୍କ ସହିତ ପେସାଦାରଙ୍କ ନିୟୋଜନରେ ମଧ୍ୟ ବୃଦ୍ଧି ଘଟିବ ।


    - ପ୍ରତିଷ୍ଠାନର ମୁଖ୍ୟ ଉଦ୍ଦେଶ୍ୟ ନିଜ ପ୍ରତିଷ୍ଠାନ ଏବଂ ରାଜସ୍ୱରେ ବୃଦ୍ଧି କରିବା ସହିତ କର୍ପୋରେଟ ଆଇନ କ୍ଷେତ୍ରରେ ଏକ ପ୍ରତିଷ୍ଠିତ ପ୍ରତିଷ୍ଠାନ ତିଆରି କରିବା ।


    - IICAକୁ ଏକ ଜାତୀୟ ସ୍ତରର ଗୁରୁତ୍ୱବହନ କରୁଥିବା ପ୍ରତିଷ୍ଠାନରେ ପରିଣତ କରିବା ସହିତ ଏହାକୁ ବିକାଶର ଇଞ୍ଜିନରେ ପରିଣତ କରିବା ଓ ଏହା ମାଧ୍ୟମରେ ଆର୍ଥିକ ଗତିବିଧିକୁ ବିସ୍ତାର କରିବା ଲାଗି ପରିକଳ୍ପନା କରାଯାଇଛି ।


    - ପେସାଦାର କ୍ଷମତାରେ ସୁଧାର ହେବା ଦ୍ୱାରା ବିଦେଶ ସହିତ ବିକାଶ ଲାଭ କରୁଥିବା କର୍ପୋରେଟ କ୍ଷେତ୍ରରେ ନିଯୁକ୍ତି ସୁଯୋଗ ପ୍ରାପ୍ତ କରିବାରେ ପେସାଦାରଙ୍କୁ ମଧ୍ୟ ସହାୟତା ମିଳିପାରିବ ବୋଲି ଆଶା କରାଯାଉଛି ।


    **********

    
    
    (Release ID: 1510821) Visitor Counter : 3