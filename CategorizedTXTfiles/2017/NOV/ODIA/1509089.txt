      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ସଂଚାର ପାଇଁ ପ୍ରଯୁକ୍ତି ଗୁରୁତ୍ୱପୂର୍ଣ୍ଣ: ଏନ କେ ସିହ୍ନା
      ଏସିଆ କେବୁଲ ଏବଂ ସାଟେଲାଇଟ ପ୍ରସାରଣ ସଂଘ, 2017 ରେ ଉଦବୋଧନ ଦେଲେ ସୂଚନା ଏବଂ ପ୍ରସାରଣ ସଚିବ

      Posted On: 07 NOV 2017 6:37PM by PIB Bhubaneshwar

    ସୂଚନା ଓ ପ୍ରସାରଣ ସଚିବ ଶ୍ରୀ ଏନ . କେ ସିହ୍ନା କହିଛନ୍ତି ଯେ ବର୍ତ୍ତମାନ ସମୟରେ ପ୍ରଚଳିତ ସଂଚାର ପ୍ରଯୁକ୍ତି ସୂଚନା ଦେବାର ପ୍ରଭାବୀ ମାଧ୍ୟମ ଅଟେ । ଏହା ଜରିଆରେ ଲକ୍ଷ୍ୟ ରଖାଯାଇଥିବା ଗୋଷ୍ଠୀ ନିକଟରେ ସହଜରେ ପହଂଚ ସୁଗମ ହୋଇଛି । ସଂଚାର ପ୍ରଯୁକ୍ତିର ସହାୟତାରେ ସରକାର ଅନେକ ମହତ୍ୱପୂର୍ଣ୍ଣ କାର୍ଯ୍ୟକ୍ରମ ଯେପରିକି ମେକ ଇନ ଇଣ୍ଡିଆ , ଡିଜିଟାଲ ଇଣ୍ଡିଆ , ଖେଲୋ ଇଣ୍ଡିଆ ଆଦି ସଫଳ ହୋଇଛି । ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦୃଷ୍ଟିକୋଣ ସୁଧାର , ପ୍ରଦର୍ଶନ ଏବଂ ପରିବର୍ତ୍ତନକୁ ଲାଗୁ କରିବାରେ ମଧ୍ୟ ସହାୟତା ମିଳିପାରୁଛି । ଶ୍ରୀ ସିହ୍ନା ମକାଉଠାରେ ଆୟୋଜିତ ସିଏଏସବିଏଏର ମଂଚରେ ଦେଇଥିବା ଉଦବୋଧନରେ ଏହା କହିଛନ୍ତି ।


    ସରକାର ଏବଂ ଜନତାଙ୍କ ମଧ୍ୟରେ ସେତୁ ରୂପରେ କାର୍ଯ୍ୟ କରୁଥିବା ସାର୍ବଜନୀନ ପ୍ରସାରକ ପ୍ରସାର ଭାରତୀର ଭୂମିକାକୁ ଶ୍ରୀ ସିହ୍ନା ପ୍ରଶଂସା କରିଥିଲେ । ମନ କୀ ବାତର ଉଦାହରଣ ଦେଇ ସେ କହିଥିଲେ ଯେ ଏହା ଅଭିନବ ଏବଂ ସୁଗମ ସଂଚାର ମଂଚ ଭାବେ ପ୍ରମାଣିତ ହୋଇଛି । ଶ୍ରୀ ସିହ୍ନା କହିଥିଲେ ଯେ ଏହାଦ୍ୱାରା ଶିକ୍ଷା , କୃଷି , ସ୍ୱାସ୍ଥ୍ୟ , ଆର୍ଥିକ ଅନ୍ତର୍ଭୂକ୍ତିକରଣ , ନବସୃଜନ ଏବଂ ସ୍ୱଚ୍ଛତା ସହ ଜଡ଼ିତ ଗୁଣବତ୍ତାପୂର୍ଣ୍ଣ କାର୍ଯ୍ୟକ୍ରମର ପ୍ରସାରଣରେ ସହାୟତା ମିଳିପାରିବ । ଶ୍ରୀ ସିହ୍ନା ଡିଡି ଫ୍ରି ଡିଶ ସେବାର ପ୍ରଶଂସା କରି କହିଥିଲେ ଯେ ଏହି ବିଭିନ୍ନ ଲକ୍ଷ୍ୟ ରଖାଯାଇଥିବା ଗୋଷ୍ଠୀ ମଧ୍ୟରେ ସୂଚନାର ପ୍ରସାର କରିବାର ନିଜ ଲକ୍ଷ୍ୟରେ ସଫଳ ହୋଇପାରୁଛି ।


    ଗଣମାଧ୍ୟମ ପରିଦୃଶ୍ୟରେ ହେଉଥିବା ପରିବର୍ତ୍ତନ ସମ୍ପର୍କରେ ଉଲ୍ଲେଖ କରି ଶ୍ରୀ ସିହ୍ନା କହିଥିଲେ ଯେ ପରିବର୍ତ୍ତିତ ପରିଦୃଶ୍ୟରେ ନାଗରିକମାନେ ପ୍ରଶାସନିକ ପ୍ରକ୍ରିୟାରେ ଗୁରୁତ୍ୱପୂର୍ଣ୍ଣ ଅଂଶୀଦାର ଏବଂ ଭାଗୀଦାର ହୋଇପାରନ୍ତି । ଗଣମାଧ୍ୟମ ଏବଂ ମନୋରଞ୍ଜନ କ୍ଷେତ୍ରରେ ସାମଗ୍ରୀକ ଅଭିବୃଦ୍ଧିର ଅଂଶବିଶେଷ ସ୍ୱରୂପ ସମସ୍ତ ବୃହତ ପ୍ଲାଟଫର୍ମରେ ଆଂଚଳିକ ଭାଷାରେ ଆଂଚଳିକ ବିଷୟବସ୍ତୁ ସ୍ଥାନିତ କରିବା ଏବେ ଗୁରୁତ୍ୱପୂର୍ଣ୍ଣ ହୋଇପଡ଼ିଛି । ଆଂଚଳିକ ଗଣମାଧ୍ୟମର ସମ୍ଭାବନା ସମ୍ପର୍କରେ ଉଲ୍ଲେଖ କରି ଶ୍ରୀ ସିହ୍ନା ଆହୁରି କହିଥିଲେ ଯେ ଆଂଚଳିକ ଗଣମାଧ୍ୟମର ବିକାଶ ଢାଂଚା ଉପରେ ଭବିଷ୍ୟତର ଅଭିବୃଦ୍ଧି ପରିମାପ ନିର୍ଭର କରିଥାଏ । ଚାହିଦା ଏବଂ ଆବଶ୍ୟକତାକୁ ଦୃଷ୍ଟିରେ ରଖି ଭିନ୍ନ ଭିନ୍ନ ଅଂଶୀଦାରଙ୍କୁ ସାମଗ୍ରୀକ ଭାବେ ଲୋକମାନଙ୍କୁ ଉନ୍ନତ ମାନର ସୂଚନା ପ୍ରସାରଣ ସୁନିଶ୍ଚିତ କରିବାର ଆବଶ୍ୟକତା ରହିଛି ବୋଲି ସେ କହିଥିଲେ ।


    ***************

    
    
    (Release ID: 1509089) Visitor Counter : 3