      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଇଜିପ୍ଟରେ ବିଶ୍ଵ ଯୁବ ଫୋରମରେ ଭାଗନେବେ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର
      Posted On: 04 NOV 2017 6:18PM by PIB Bhubaneshwar


    ଯୁବ ବ୍ୟାପାର ଏବଂ କ୍ରୀଡା ( ସ୍ୱାଧୀନ ଦାୟିତ୍ୱ ) ରାଷ୍ଟ୍ରମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂ ରାଠୋର ଇଜିପ୍ଟର ଶରମ ଏଲ ଖେଖଠାରେ ଆୟୋଜିତ ହେବାକୁ ଥିବା ବିଶ୍ଵ ଯୁବ ଫୋରମରେ ଭାଗ ନେବା ପାଇଁ ଆଜି ଯାତ୍ରା ଆରମ୍ଭ କରିଛନ୍ତି । କର୍ଣ୍ଣେଲ ରାଠୋରଙ୍କୁ ଏହି ଗୋଷ୍ଠୀରେ ଭାରତର ପ୍ରତିନିଧିତ୍ୱ କରିବା ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ତରଫରୁ ନିଯୁକ୍ତ କରାଯାଇଛି ।


    ଏହି ପାଂଚଦିନିଆ ଫୋରମର ଉଦଘାଟନ ଆସନ୍ତାକାଲି ଇଜିପ୍ଟର ରାଷ୍ଟ୍ରପତି ଶ୍ରୀ ଅବଦେଲ ଫତେହ ଏଲ ସିସି କରିବେ । ଏହି ଶିଖର ସମ୍ମିଳନୀରେ 14 ଦେଶର ରାଜ୍ୟ / ସରକାରଙ୍କ ପ୍ରମୁଖ , ଯୁବ ବ୍ୟାପାର ମନ୍ତ୍ରୀ ଏବଂ ଜାତିସଂଘ , ଆରବ ଲିଗ ଓ ଆଫ୍ରିକା ସଂଘର ପ୍ରତିନିଧି ଭାଗ ନେବାର ସମ୍ଭାବନା ରହିଛି । ଏହି ଫୋରମର ଉଦ୍ଦେଶ୍ୟ ହେଉଛି ସମଗ୍ର ବିଶ୍ୱରୁ ଯୁବକମାନଙ୍କୁ ମୁଖ୍ୟ ବୈଶ୍ୱିକ ନୀତି ନିର୍ଦ୍ଧାରକମାନଙ୍କ ସହିତ ଯୋଡିବା ।


    ଏହି ଗୋଷ୍ଠୀରେ ଅନ୍ୟ ବିଷୟ ବ୍ୟତୀତ ବ୍ୟବସାୟରେ ଯୁବ ସମାଜର ଭୂମିକା , ଭବିଷ୍ୟତର ନେତାଙ୍କ ନିର୍ମାଣରେ ନୂତନ ପଦ୍ଧତି , ଆହ୍ୱାନ , ଲିଙ୍ଗଗତ ସମସ୍ୟା ଦୂର ଏବଂ ମହିଳା ସଶକ୍ତୀକରଣ ବିଷୟ ସମ୍ମିଳିତ କରାଯିବ ।


    **************

    
    
    (Release ID: 1509654) Visitor Counter : 3