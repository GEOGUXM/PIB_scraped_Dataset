      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଦୀର୍ଘସ୍ଥାୟୀ ସମ ବିକାଶ ପାଇଁ ଅକ୍ଷୟ ଉର୍ଜା ଲକ୍ଷ୍ୟ ପ୍ରାପ୍ତ କରିବା ନେଇ ଭାରତ ପ୍ରତିବଦ୍ଧ
      Posted On: 17 NOV 2017 9:12PM by PIB Bhubaneshwar


    ନବୀନ ଏବଂ ଅକ୍ଷୟ ଉର୍ଜା ମନ୍ତ୍ରଣାଳୟ ଭାରତୀୟ ଶିଳ୍ପ ମହାସଂଘ ( CII ) ସହିତ ମିଶି 2017 ନଭେମ୍ବର 16ରେ ଏକ ଆଲୋଚନା ଚକ୍ରର ଆୟୋଜନ କରିଥିଲା । ଏହି ଆୟୋଜନ ଜର୍ମାନୀର ବନ ସହରରେ COP-23 ବୈଠକ ସମୟରେ ହୋଇଥିଲା ।


    ପରିବେଶ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ସଚିବ ଶ୍ରୀ ସିକେ ମିଶ୍ର କହିଲେ ଯେ ଦୀର୍ଘସ୍ଥାୟୀ ସମ ବିକାଶ ନିମନ୍ତେ ଭାରତ ଅକ୍ଷୟ ଉର୍ଜା ଲକ୍ଷ୍ୟ ପ୍ରାପ୍ତ କରିବା ପାଇଁ ପ୍ରତିବଦ୍ଧ । ଏହି ଅବସରରେ ନବୀନ ଏବଂ ଅକ୍ଷୟ ଉର୍ଜା ମନ୍ତ୍ରଣାଳୟର ପରାମର୍ଶଦାତା ଡଃ ପିସି ମୈଥାନୀ କହିଥିଲେ ଯେ ବଜାର ଚାହିଦାର ମୁକାବିଲା ପାଇଁ ଆବଶ୍ୟକ ନୀତି ନିର୍ଦ୍ଧାରଣ କରାଯାଉଛି । ଭାରତୀୟ ଅକ୍ଷୟ ଶକ୍ତି ବିକାଶ ଏଜେନ୍ସୀ ଲିମିଟେଡର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଶ୍ରୀ କେସି ପୋଲି କହିଲେ ଯେ ବଜାର ଏବେ ପରିପକ୍ୱ ହୋଇସାରିଛି ଏବଂ ସଙ୍କେତ ମିଳିବା ଆରମ୍ଭ ହୋଇଛି ଯେ ବ୍ରାଣ୍ଡ୍ ବଜାର ପ୍ରଗତି କରୁଛି ।


    ଉର୍ଜା ଏବଂ ସଂସାଧନ ସଂସ୍ଥାନର ମହାନିର୍ଦ୍ଦେଶକ ଡଃ ଅଜୟ ମାଥୁର କହିଲେ ଯେ ଭଣ୍ଡାର ପ୍ରାଦ୍ୟୋଗିକୀରେ ଆହୁରି ଅଧିକ ଅନୁସନ୍ଧାନ ହେବା ଆବଶ୍ୟକ ଯାହା ଫଳରେ କି ଅବହେଳିତା ଅକ୍ଷୟ ଉର୍ଜାକୁ ଶକ୍ତି ମିଳିପାରିବ । ସେ କହିଲେ ଯେ ଭଣ୍ଡାର ଖର୍ଚ୍ଚରେ ହ୍ରାସ କରାଯିବାର ଆବଶ୍ୟକତା ରହିଛି । ହିରୋ ଫ୍ୟୁଚର୍ସ ଏନର୍ଜୀର ମହାନିର୍ଦ୍ଦେଶକ ରାହୁଲ ମୁଞ୍ଜଲ କହିଲେ ଯେ ଉଦ୍ୟୋଗରେ ସକାରାତ୍ମକ ବିସ୍ତାର ହେଉଛି ଏବଂ ପାଖାପାଖି 10 ହଜାର କମ୍ପାନୀ ଇକୋ - ପ୍ରଣାଳୀରେ କାର୍ଯ୍ୟରତ ଅଛନ୍ତି । ସିଏଲପି ଇଣ୍ଡିଆର ମହାନିର୍ଦ୍ଦେଶକ ଶ୍ରୀ ରାଜୀବ ରଞ୍ଜନ ମିଶ୍ର କହିଲେ ଯେ ଭାରତ ପରି ଅର୍ଥବ୍ୟବସ୍ଥା ପାଇଁ ଅକ୍ଷୟ ଉର୍ଜା ଜରୁରୀ ହୋଇପଡୁଛି କାରଣ ଜନବସତିର ସମସ୍ତ ଭାଗରେ ବିଦ୍ୟୁତ ପହଂଚାଇବାର ଆବଶ୍ୟକତା ରହିଛି । ହିନ୍ଦୁସ୍ତାନ ପାୱାର ପ୍ରୋଜେକ୍ଟସ ପ୍ରାଇଭେଟ ଲିମିଟେଡର ଅଧ୍ୟକ୍ଷ ରତୁଲ ପୁରୀ କହିଲେ ଯେ ବିଦ୍ୟୁତ ଶସ୍ତା ଦରରେ ଉପଲବ୍ଧ କରାଯିବା ଆବଶ୍ୟକ ।


    ***************

    
    
    (Release ID: 1510286) Visitor Counter : 4