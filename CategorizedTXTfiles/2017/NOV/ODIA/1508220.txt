      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କୃଷକମାନଙ୍କ ଆୟ ଦ୍ୱିଗୁଣିତ କରିବା ଲକ୍ଷ୍ୟ ହାସଲ ପାଇଁ ଅନେକ ଯୋଜନା ଓ ପଦକ୍ଷେପ ଗ୍ରହଣ କରାଯାଇଛି : ଶ୍ରୀ ରାଧା ମୋହନ ସିଂହ
      2022 ସୁଦ୍ଧା କୃଷକମାନଙ୍କର ଆୟ ଦ୍ୱିଗୁଣିତ କରିବା ନିମନ୍ତେ, ପ୍ରଧାନମନ୍ତ୍ରୀ ଆମମାନଙ୍କ ପାଇଁ ଏକ ଲକ୍ଷ୍ୟ ସ୍ଥିର କରିଛନ୍ତି : କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ,
      
      ଶ୍ରୀ ରାଧା ମୋହନ ସିଂହ କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟର ପରାମର୍ଶଦାତା କମିଟିର ମଧ୍ୟବର୍ତିକାଳୀନ ଅଧିବେଶନରେ ଅଧ୍ୟକ୍ଷତା କରିଥିଲେ
      Posted On: 02 NOV 2017 8:54PM by PIB Bhubaneshwar


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ , ଶ୍ରୀ ରାଧାମୋହନ ସିଂହ ଆଜି କହିଛନ୍ତି ଯେ , 2022 ସୁଦ୍ଧା କୃଷକମାନଙ୍କର ଆୟ ଦ୍ୱିଗୁଣିତ କରିବା ନିମନ୍ତେ ପ୍ରଧାନମନ୍ତ୍ରୀ ଆମମାନଙ୍କ ପାଇଁ ଏକ ଲକ୍ଷ୍ୟ ସ୍ଥିର କରିଛନ୍ତି । ମନ୍ତ୍ରଣାଳୟ ଏହି ଲକ୍ଷ୍ୟ ହାସଲ କରିବା ପାଇଁ କାର୍ଯ୍ୟ କରୁଛି ଏବଂ ଏହି ଲକ୍ଷ୍ୟ ହାସଲ ନିମନ୍ତେ , ପ୍ରଧାନମନ୍ତ୍ରୀ ସାତ - ସୂତ୍ରୀ ଖସଡା ନିର୍ଦ୍ଧାରିତ କରିଛନ୍ତି :


    i . ଜଳସେଚନ ପ୍ରତି ଅଧିକ ଗୁରୁତ୍ୱ ଦେଇ ପର୍ଯ୍ୟାପ୍ତ ବଜେଟ ବ୍ୟବସ୍ଥା , ଲକ୍ଷ୍ୟ ‘ ପ୍ରତି ବୁନ୍ଦା ଜଳରୁ ଅଧିକ ଫସଲ ’


    ii . ପ୍ରତ୍ୟେକ କ୍ଷେତର ମାଟିର ସ୍ୱାସ୍ଥ୍ୟ ଆଧାରରେ ଉନ୍ନତମାନର ବିହନ ଏବଂ ଉର୍ବରକର ବ୍ୟବସ୍ଥା


    iii . ଅମଳ ପରବର୍ତ୍ତି ଶସ୍ୟ କ୍ଷତିକୁ ରୋକିବା ପାଇଁ ଗୋଦାମ ଗୃହ ଏବଂ ଶୀତଳ ଭଣ୍ଡାର ଶୃଙ୍ଖଳ ନିର୍ମାଣ ପାଇଁ ବହୁଳ ପରିମାଣର ଅର୍ଥ ନିବେଶ


    iv . ଖାଦ୍ୟ ପ୍ରକ୍ରିୟାରଣ ମାଧ୍ୟମରେ ମୂଲ୍ୟଯୁକ୍ତକୁ ପ୍ରୋତ୍ସାହନ


    v . ଜାତୀୟ କୃଷକ ବଜାର ପ୍ରତିଷ୍ଠା , ସମସ୍ତ ପ୍ରତିବନ୍ଧକ ଦୂରକରି 585 କେନ୍ଦ୍ର ମଧ୍ୟରେ ଇ - ପ୍ଲାଟଫର୍ମର ବ୍ୟବସ୍ଥା


    vi . ସଂକଟର ମୁକାବିଲା ପାଇଁ ମିତବ୍ୟୟୀ ଦରରେ ନୂତନ ଫସଲବୀମା ଯୋଜନା ପ୍ରଚଳନ


    vii . କୁକୁଡା ଓ ମହୁମାଛି ପାଳନ ଏବଂ ମାଛ ଚାଷ ଭଳି ଆନୁସଙ୍ଗିକ ଯୋଜନାକୁ ପ୍ରୋତ୍ସାହନ


    କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟର ପରାମର୍ଶଦାତା କମିଟିର ମଧ୍ୟବର୍ତ୍ତି କାଳୀନ ଅଧିବେଶନରେ ଅଧ୍ୟକ୍ଷତା କରି ଶ୍ରୀ ରାଧାମୋହନ ସିଂହ କହିଥିଲେ ଯେ କୃଷକମାନଙ୍କର ଆୟ ଦ୍ୱିଗୁଣିତ କରିବା ଲକ୍ଷ୍ୟ ହାସଲ ପାଇଁ ଉପରୋକ୍ତ ସାତ - ସୂତ୍ରୀ ଖସଡା ସହିତ କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ଅନେକ ଯୋଜନା ଓ ପଦକ୍ଷେପ ହାତକୁ ନେଇଛି । ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା , ପ୍ରଧାନମନ୍ତ୍ରୀ ଫସଲବୀମା ଯୋଜନା , ପରମ୍ପରାଗତ କୃଷି ବିକାଶ ଯୋଜନା , ମୃତ୍ତିକା ସ୍ୱାସ୍ଥ୍ୟ କାର୍ଡ଼ , ନିମ ଲେପିତ ୟୁରିଆ ଏବଂ ଇ - ନାମ ଯୋଜନା ଆଦି ଅଳ୍ପ କେତେକ ପ୍ରମୁଖ ଯୋଜନା ଯାହା ଆମ କୃଷକମାନଙ୍କର ଉତ୍ପାଦନ ଏବଂ ଆୟ ବୃଦ୍ଧି ଲକ୍ଷ୍ୟରେ କାର୍ଯ୍ୟକାରୀ କରାଯାଇଛି ।


    ଶ୍ରୀ ସିଂହ କହିଥିଲେ ଯେ କୃଷି , ସହକାରୀତା ଏବଂ କୃଷକ କଲ୍ୟାଣ ମନ୍ତ୍ରଣାଳୟ , ନୀତି ଆୟୋଗ ଏବଂ ଅନ୍ୟାନ୍ୟ ଆନୁସଙ୍ଗିକ ବିଭାଗକୁ ନେଇ ଏନଆରଏଏର ସିଇଓଙ୍କ ଅଧ୍ୟକ୍ଷତାରେ ଏକ କମିଟି ଗଠନ କରିଛି , ଯାହା 2022 ସୁଦ୍ଧା କୃଷକମାନଙ୍କର ଆୟ ଦ୍ୱିଗୁଣିତ କରିବା ସଂକ୍ରାନ୍ତରେ ଥିବା ବିଭିନ୍ନ ସମସ୍ୟାର ଅନୁଧ୍ୟାନ କରିବ । ବର୍ତ୍ତମାନ ସୁଦ୍ଧା କମିଟିର ଷଷ୍ଠ ବୈଠକ ଅନୁଷ୍ଠିତ ହୋଇଛି ।


    କୃଷିମନ୍ତ୍ରୀ କହିଲେ ଯେ ରାଷ୍ଟ୍ରୀୟ କୃଷି ବିକାଶ ଯୋଜନା ମାର୍ଗଦର୍ଶିକାରେ ପରିବର୍ତ୍ତନ କରାଯାଇ ସେଥିରେ ଉଦ୍ୟୋଗ ବିକାଶକୁ ସାମିଲ କରାଯାଇଛି । DAC&FW 2017-18ରେ ଡ଼ାଲି ଉତ୍ପାଦନ 24 ମିଲିୟନ ଟନକୁ ବୃଦ୍ଧି କରିବା ପାଇଁ ରୋଡ୍ ମ୍ୟାପ ପ୍ରସ୍ତୁତ କରିଛି । ‘ ପ୍ରତି ବୁନ୍ଦା ଜଳରୁ ଅଧିକ ଫସଲ ’ ପାଇବା ଲକ୍ଷ୍ୟରେ ଅଣୁ ଜଳସେଚନ ପାଇଁ 5000 କୋଟି ଟଙ୍କା ଅଟକଳରେ ନାବାର୍ଡ ପକ୍ଷରୁ ଏକ କର୍ପସ ପାଣ୍ଠି ପ୍ରତିଷ୍ଠା କରାଯାଇଛି ।


    ସଂସଦ ସଦସ୍ୟ , ଶ୍ରୀ ଚିନ୍ତାମଣ ନବଷା ( ଲୋକସଭା ) , ଶ୍ରୀ ରୋଡମଲ ନଗର ( ଲୋକସଭା ) , ଶ୍ରୀ ମନଶଙ୍କର ନିନାମା ( ଲୋକସଭା ) , ଶ୍ରୀ ଏମ୍ . ବି ରାଜେଶ ( ଲୋକସଭା ) , ଶ୍ରୀ ସଂଜୟ ରାମରାଓ ଧୋତ୍ରେ ( ଲୋକସଭା ) , ଶ୍ରୀ ସଂଜୟ ହରିଭାଓ ଜାଦବ ( ଲୋକସଭା ) , ଶ୍ରୀ କୁଓଁର ପୁଷ୍ପେନ୍ଦ୍ର ସିଂହ ଚନ୍ଦେଲ ( ଲୋକସଭା ) ଏବଂ ଶ୍ରୀ କେ . ଆର ଅର୍ଜୁନନ୍ ( ରାଜ୍ୟସଭା ) ଓ ଶ୍ରୀ କିରଣମୟ ନନ୍ଦ ( ରାଜ୍ୟସଭା ) ପ୍ରମୁଖ ବୈଠକରେ ଉପସ୍ଥିତ ଥିଲେ ।


    **********

    
    
    (Release ID: 1508220) Visitor Counter : 6