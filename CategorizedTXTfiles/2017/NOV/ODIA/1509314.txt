      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ସ୍ପତନ୍ତ୍ର ବିଦେଶୀ କ୍ରୀଡ଼ା ଉପକରଣ ଆମଦାନୀ ଉପରେ ପ୍ରଖ୍ୟାତ କ୍ରୀଡ଼ାବିତଙ୍କୁ IGST ଛାଡ
      Posted On: 11 NOV 2017 6:19PM by PIB Bhubaneshwar


    ଦେଶରେ କ୍ରୀଡ଼ାର ପ୍ରସାର ପାଇଁ ଏକ ପଦକ୍ଷେପ ସ୍ୱରୂପ 2017 ନଭେମ୍ବର 10 ତାରିଖରେ ଗୌହାଟୀରେ ଅନୁଷ୍ଠିତ ଜିଏସଟି ପରିଷଦର 23 ତମ ବୈଠକରେ ନିଷ୍ପତି ନିଆଯାଇଛି ଯେ ଖ୍ୟାତନାମା କ୍ରୀଡ଼ାବିତମାନେ ବିଦେଶରୁ ସ୍ୱତନ୍ତ୍ର କ୍ରୀଡ଼ା ଉପକରଣ କ୍ରୟ କଲେ ଏହି ଆମଦାନୀ ଉପରୁ ସମନ୍ୱିତ ଦ୍ରବ୍ୟ ଓ ସେବା କର ଛାଡ ମିଳିବ । ଏହି ନିଷ୍ପତିକୁ ନେଇ କ୍ରୀଡ଼ା ଓ ଯୁବ ବ୍ୟାପାର ଏବଂ ସୂଚନା ଓ ପ୍ରଯୁକ୍ତି ମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂ ରାଠୋର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ , ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଏବଂ ଜିଏସଟି ପରିଷଦକୁ ଧନ୍ୟବାଦ ପ୍ରଦାନ କରିଛନ୍ତି । ସେ କହିଛନ୍ତି ଯେ ଏହି ପଦକ୍ଷେପ କ୍ରୀଡ଼ାର ଉନ୍ନତି ଦିଗରେ ଏକ ବଡ ସମର୍ଥନ ଏବଂ ଦେଶରେ କ୍ରୀଡ଼ାର ବିକାଶରେ ଏହା ସହାୟକ ହେବ । ଆଇଜିଏସଟି ଛାଡ ନେଇ ପରିବର୍ତ୍ତିତ ନିଷ୍ପତି 2017 ନଭେମ୍ବର 15ରୁ କାର୍ଯ୍ୟକାରୀ ହେବ ।


    ***************

    
    
    (Release ID: 1509314) Visitor Counter : 3