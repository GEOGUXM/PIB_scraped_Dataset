      ରେଳ ମନ୍ତ୍ରଣାଳୟ

      କାର୍ବନ ହ୍ରାସ ଦିଗରେ ଭାରତୀୟ ରେଳବାଇ ଜର୍ମାନୀର ବନଠାରେ ‘ଭାରତୀୟ ପରିବହନ କ୍ଷେତ୍ର : ଦୀର୍ଘସ୍ଥାୟୀ ଗତିଶୀଳତା ଦିଗରେ ଯାତ୍ରା’ ଶୀର୍ଷକ କାର୍ଯ୍ୟକ୍ରମ ଅନୁଷ୍ଠିତ
      Posted On: 15 NOV 2017 6:05PM by PIB Bhubaneshwar


    2017 ନଭେମ୍ବର 14 ତାରିଖରେ ଜର୍ମାନୀର ବନଠାରେ ଅନୁଷ୍ଠିତ ଏକ ଅଧିବେଶନର ଭାରତୀୟ ପାଭିଲିୟନରେ ରେଳ ମନ୍ତ୍ରଣାଳୟ ପକ୍ଷରୁ ‘ ଭାରତୀୟ ପରିବହନ କ୍ଷେତ୍ର : ଦୀର୍ଘସ୍ଥାୟୀ ଗତିଶୀଳତା ଦିଗରେ ଯାତ୍ରା ’ ଶୀର୍ଷକ ଆଲୋଚନାଚକ୍ର ଅନୁଷ୍ଠିତ ହୋଇଛି । କାର୍ଯ୍ୟକ୍ରମଟି ଦୁଇ ପର୍ଯ୍ୟାୟ ବିଶିଷ୍ଟ ଥିଲା । ପ୍ରଥମ ପର୍ଯ୍ୟାୟରେ ଶୀର୍ଷକ ଥିଲା ଭାରତୀୟ ରେଳବାଇ କାର୍ବନ ହ୍ରାସ ଦିଗରେ ଏବଂ ଦ୍ୱିତୀୟ ପର୍ଯ୍ୟାୟର ଶୀର୍ଷକ ଥିଲା ଭାରତୀୟ ପରିବହନ କ୍ଷେତ୍ରର ଗତିଶୀଳତା ବଜାୟ । ଆଲୋଚନାଚକ୍ରରେ ଜାତୀୟ / ଆର୍ନ୍ତଜାତିକ ସ୍ତରର 50 ରୁ ଅଧିକ ଜଣାଶୁଣା ବ୍ୟକ୍ତି ଯୋଗ ଦେଇଥିଲେ । ସେମାନଙ୍କ ମଧ୍ୟରେ ଥିଲେ ପ୍ରଖ୍ୟାତ ବକ୍ତା , ନୀତି ନିର୍ଦ୍ଧାରକ ଏବଂ ବ୍ୟାବସାୟିକ ପ୍ରତିନିଧି ।


    ଆଲୋଚନାଚକ୍ରର କେନ୍ଦ୍ର ବିଷୟବସ୍ତୁ ଥିଲା ଭାରତୀୟ ପରିବହନ କ୍ଷେତ୍ର , ବିଶେଷ କରି ଜାତୀୟ ହାରର ଲକ୍ଷ୍ୟ ପୂରଣ ଦିଗରେ ରେଳବାଇର ଭୂମିକା । ରେଳବାଇ ପକ୍ଷରୁ ଅଙ୍ଗାରକ ହ୍ରାସ ଦିଗରେ ଗ୍ରହଣ କରାଯାଇଥିବା ବିଦ୍ୟୁତିକରଣ , ଶକ୍ତି ସଂରକ୍ଷଣ ପଦକ୍ଷେପ ଏବଂ ନବୀକରଣ ଶକ୍ତି ଉପଯୋଗ ଇତ୍ୟାଦି ପ୍ରସଙ୍ଗରେ ଏକ ଦୃଶ୍ୟଶ୍ରାବ୍ୟ କ୍ଲିପିଂରୁ କାର୍ଯ୍ୟକ୍ରମ ଆରମ୍ଭ ହୋଇଥିଲା ।


    ‘ ସବୁଜ ରୂପାନ୍ତରଣ : ଭାରତୀୟ ପରିବହନ ପଥ ପ୍ରଦର୍ଶକ ’ ଶୀର୍ଷକ ଆଲୋଚନାଚକ୍ରରେ ଭାରତୀୟ ରେଳ ମନ୍ତ୍ରଣାଳୟର ସଚିବ ( ରୋଲିଂ ଷ୍ଟକ୍ ) ରବିନ୍ଦ୍ର ଗୁପ୍ତା ପରିବହନ କ୍ଷେତ୍ରରେ କିପରି ଗତିଶୀଳତା ବଜାୟ ରହିଛି ସେ ସମ୍ପର୍କରେ ବିସ୍ତୃତ ତଥ୍ୟ ଉପସ୍ଥାପନ କରିଥିଲେ । ଅଙ୍ଗାରକ ହ୍ରାସ ଦିଗରେ ଲକ୍ଷ୍ୟ ପୂରଣ ଲାଗି ଭାରତୀୟ ରେଳବାଇରେ ନବୀକରଣ ଉପରେ ସେ ଗୁରୁତ୍ୱ ଦେଇଥିଲେ । ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ଆରମ୍ଭ କରାଯାଇଥିବା ସ୍ୱଚ୍ଛ ଭାରତ ଅଭିଯାନ କ୍ରମରେ ରେଳବାଇରେ ଜୈବ - ଶୌଚାଳୟ ବ୍ୟବହାର ଉପରେ ଶ୍ରୀ ଗୁପ୍ତା ଅଧିକ ଗୁରୁତ୍ୱ ଦେଇଥିଲେ । ରେଳମନ୍ତ୍ରୀ ଶ୍ରୀ ପିୟୂଷ ଗୋଏଲଙ୍କ ଦିଗଦର୍ଶନରେ ରେଳବାଇରେ ଶତ ପ୍ରତିଶତ ଜୈବ - ଶୌଚାଳୟ ବ୍ୟବହାରର ଟାର୍ଗେଟ 2018 ମସିହା ଡିସେମ୍ବର ସୁଦ୍ଧା ହାସଲ କରିବାକୁ ଲକ୍ଷ୍ୟ ଥିବା ସେ କହିଥିଲେ ।


    କାଉନସିଲ ଅଫ୍ ଏନର୍ଜି , ଏନଭିରୋନମେଣ୍ଟ ଆଣ୍ଡ ୱାଟର ( CEEW ) , ଦ ଏନର୍ଜି ଆଣ୍ଡ ରିସୋର୍ସେସ୍ ଇନଷ୍ଟିଚ୍ୟୁଟ୍ ( TERI ) , ଫିକି ଏବଂ ରାଇଟ୍ସ ସହାୟତାରେ ଏହି ଆଲୋଚନାଚକ୍ର ଆୟୋଜିତ ହୋଇଥିଲା ।


    ************

    
    
    (Release ID: 1510139) Visitor Counter : 3