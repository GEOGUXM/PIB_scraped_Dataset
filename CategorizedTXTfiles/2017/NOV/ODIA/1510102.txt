      ପ୍ରତିରକ୍ଷା ମନ୍ତ୍ରଣାଳୟ

      ଭାରତ-ବାଂଲାଦେଶ ସଂଯୁକ୍ତ ଅଭ୍ୟାସ ସଂପ୍ରୀତି 2017 ଉଦଯାପିତ
      Posted On: 16 NOV 2017 8:29PM by PIB Bhubaneshwar


    ମିଜୋରାମରେ କାଉଂଟର ଇନସର୍ଜେନ୍ସି ଏଣ୍ଡ ଜଙ୍ଗଲ ୱାରଫେର ସ୍କୁଲ , ଭୈରେଙ୍ଗଟେଠାରେ ଚାଲୁ ରହିଥିବା ଭାରତ - ବାଂଲାଦେଶ ସଂଯୁକ୍ତ ପ୍ରଶିକ୍ଷଣ ଅଭ୍ୟାସ ସଂପ୍ରୀତି 2017 ଆଜି ଶେଷ ଅଭ୍ୟାସ ସହ ଉଦଯାପିତ ହୋଇଛି ।


    ସଂପ୍ରୀତି ଶୃଙ୍ଖଳରେ ଏହା ହେଉଛି ସପ୍ତମ ଅଭ୍ୟାସ । ଏହି ଅଭ୍ୟାସର ଉଦ୍ଦେଶ୍ୟ ହେଉଛି ଭାରତ ଓ ବାଂଲାଦେଶ ସେନାଙ୍କ ମଧ୍ୟରେ ପାରସ୍ପରିକ ସହଯୋଗକୁ ମଜଭୁତ କରିବା ଏବଂ ଏହାର ବିସ୍ତାର କରିବା । 13 ଦିନ ଧରି ଚାଲିଥିବା ଏହି ପ୍ରଶିକ୍ଷଣ ଅଭ୍ୟାସ 2017 ନଭେମ୍ବର 6ରେ ଆରମ୍ଭ ହୋଇଥିଲା ଏବଂ ନଭେମ୍ବର 15-16ରେ ଶେଷ ହୋଇଛି । ଏହି ଅଭ୍ୟାସ ପ୍ରଗତିଶୀଳ ଭାବେ ଚାଲିଥିଲା ଯେଉଁଥିରେ କି ସମସ୍ତ ଭାଗିଦାର ପ୍ରଥମେ ପରସ୍ପରର ସଂଗଠନାତ୍ମକ ଢ଼ାଂଚା ଏବଂ ସାମରିକ ଅଭ୍ୟାସ ସହିତ ପରିଚିତ ହୋଇଥିଲେ । ଏହାପରେ ଦୁଇ ସେନା ବିଭିନ୍ନ ସଂଯୁକ୍ତ ସାମରିକ ଅଭ୍ୟାସରେ ପ୍ରଶିକ୍ଷଣ ନେଇଥିଲେ ।


    ଶେଷ ଅଭ୍ୟାସ ପାଇଁ ଗ୍ରାମରେ ଲୁଚିରହିଥିବା ଆତଙ୍କବାଦୀଙ୍କ ଦୃଶ୍ୟ ଚିତ୍ରଣ କରାଯାଇଥିଲା । ଏହାର ଆରମ୍ଭ ଦୁଇ ସେନାଙ୍କ କମ୍ପାନୀ କମାଣ୍ଡରଙ୍କ ସଂଯୁକ୍ତ ସୂଚନା ପ୍ରଦାନ ପରେ ହୋଇଥିଲା । ଏହି ଆଧାରରେ ସୈନିକମାନେ ଗ୍ରାମରେ ଘେରାବନ୍ଦୀ କରିଥିଲେ । ଶେଷ ଅଭ୍ୟାସ ଆତଙ୍କବାଦୀଙ୍କୁ ନିଷ୍କ୍ରିୟ କରିବା ପାଇଁ ଜଙ୍ଗଲରେ ଅନ୍ୱେଷଣ ସହିତ ସମାପ୍ତ କରାଗଲା । ଭାରତୀୟ ଏବଂ ବାଂଲାଦେଶୀ ସୈନିକମାନେ ସଂଯୁକ୍ତ ଭାବେ ଚମତ୍କାର ଢ଼ଙ୍ଗରେ ରୁମ ଇଂଟରଭେନସନ ଡ୍ରିଲର ପ୍ରଦର୍ଶନ କରିଥିଲେ ।


    ଅନ୍ତିମ ଅଭ୍ୟାସର ସମୀକ୍ଷା ବାଂଲାଦେଶ ସେନାର ମେଜର ଜେନେରାଲ ମହମ୍ମଦ ମୋଶଫିକର ରେହେମାନ ଏବଂ ଭାରତୀୟ ସେନାର ମେଜର ଜେନେରାଲ ଏମଏମ ଧୂରା କରିଥିଲେ । ସଂଯୁକ୍ତ ଅଭ୍ୟାସ ଅଦ୍ଭୁତପୂର୍ବ ଭାବେ ସଫଳ ହୋଇଥିଲା । ଦୁଇ ସେନାଙ୍କ ମଧ୍ୟରେ ପାରସ୍ପରିକ ବୁଝାମଣାକୁ ବୃଦ୍ଧି କରିବା ବ୍ୟତୀତ ଏହାଦ୍ୱାରା ଦ୍ୱିପାକ୍ଷିକ ସମ୍ବନ୍ଧକୁ ମଜଭୁତ କରିବାରେ ସହାୟତା ମିଳୁଛି ।


    **********


    

    
    (Release ID: 1510102) Visitor Counter : 3