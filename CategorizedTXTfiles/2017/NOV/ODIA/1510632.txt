      କ୍ୟାବିନେଟ

      ୟୁରୋପୀୟ ପୁନଃନିର୍ମାଣ ଓ ବିକାଶ ବ୍ୟାଙ୍କରେ ଭାରତର ସଦସ୍ୟତା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 22 NOV 2017 5:16PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା କେନ୍ଦ୍ର କ୍ୟାବିନେଟ ବୈଠକରେ ୟୁରୋପୀୟ ପୁନଃନିର୍ମାଣ ଏବଂ ବିକାଶ ବ୍ୟାଙ୍କ (ଇବିଆରଡି)ରେ ଭାରତର ସଦସ୍ୟତା ପ୍ରସ୍ତାବକୁ ମଞ୍ଜୁରି ମିଳିଛି ।


    ଇବିଆରଡିର ସଦସ୍ୟତା ଲାଗି ଆର୍ଥିକ ବ୍ୟାପାର ବିଭାଗ , ଅର୍ଥ ମନ୍ତ୍ରଣାଳୟ ଦ୍ୱାରା ଆବଶ୍ୟକ ପଦକ୍ଷେପ ନିଆଯିବ ।


    ପ୍ରଭାବ :

      * ଇବିଆରଡିର ସଦସ୍ୟତାରୁ ଭାରତର ଅନ୍ତର୍ଜାତୀୟ ପରିଚୟ ଆହୁରି ଅଧିକ ଉଜ୍ଜ୍ୱଳ ହେବ ତଥା ଏହାର ଆର୍ଥିକ ସ୍ୱାର୍ଥକୁ ମଧ୍ୟ ପ୍ରୋତ୍ସାହନ ମିଳିବ । ଏହାଛଡା ଇବିଆରଡି ସଦସ୍ୟ ଦେଶଗୁଡ଼ିକ ସହିତ ଆର୍ଥିକ ସମ୍ବନ୍ଧ ତଥା କ୍ଷେତ୍ରୀୟ ଜ୍ଞାନ ହାସଲ ଦିଗରେ ଭାରତର ପହଁଚ , ନିବେଶ ଏବଂ ସୁଯୋଗ ବୃଦ୍ଧି ପାଇବ ।
      * ଭାରତର ନିବେଶ ସୁଯୋଗରେ ବୃଦ୍ଧି ଘଟିବ
      * ଏହି ସଦସ୍ୟତା ଦ୍ୱାରା ବିନିର୍ମାଣ , ସେବା , ସୂଚନା ପ୍ରଯୁକ୍ତି ଏବଂ ଶକ୍ତି କ୍ଷେତ୍ରରେ ସହ-ଅର୍ଥଲଗାଣ ସୁଯୋଗ ଜରିଆରେ ଭାରତ ଏବଂ ଇବିଆରଡି ମଧ୍ୟରେ ସହଯୋଗର ସୁଯୋଗ ବୃଦ୍ଧି ପାଇବ ।
      * ଇବିଆରଡିର ଗୁରୁତ୍ୱପୂର୍ଣ୍ଣ କାର୍ଯ୍ୟଗୁଡ଼ିକରେ ନିଜ ପରିଚାଳନା କ୍ଷେତ୍ରର ଦେଶରେ ଘରୋଇ କ୍ଷେତ୍ରର ବିକାଶ ସାମିଲ ରହିଛି । ଏହି ସଦସ୍ୟତା ଦ୍ୱାରା ଭାରତକୁ ଘରୋଇ କ୍ଷେତ୍ରର ବିକାଶକୁ ଲାଭାନ୍ୱିତ କରିବା ଲାଗି ବ୍ୟାଙ୍କର ବୈଷୟିକ ସହାୟତା ତଥା କ୍ଷେତ୍ରୀୟ ଜ୍ଞାନରୁ ସହାୟତା ମିଳିପାରିବ ।
      * ଏହାଦ୍ୱାରା ଦେଶରେ ନିବେଶ ପରିବେଶ ସୃଷ୍ଟିରେ ଯୋଗଦାନ ମିଳିପାରିବ ।

      * ଇବିଆରଡିର ସଦସ୍ୟତା ଦ୍ୱାରା ଭାରତୀୟ ଫାର୍ମଗୁଡ଼ିକର ପ୍ରତିଦ୍ୱନ୍ଦ୍ୱିତା ଶକ୍ତି ବୃଦ୍ଧି ପାଇବ ଏବଂ ବ୍ୟବସାୟ ସୁଯୋଗ , କ୍ରୟ କାର୍ଯ୍ୟକଳାପ , ପରାମର୍ଶ କାର୍ଯ୍ୟ ଆଦିରେ ଅନ୍ତର୍ଜାତୀୟ ବଜାର ପର୍ଯ୍ୟନ୍ତ ଏହାର ପହଁଚ ବଢ଼ିବ ।

      * ଏହାଦ୍ୱାରା ଗୋଟିଏ ପଟେ ଭାରତୀୟ ପେଶାଦାରଙ୍କ ପାଇଁ ନୂଆ କ୍ଷେତ୍ର ଉନ୍ମୁକ୍ତ ହେବ ଏବଂ ଅନ୍ୟ ପଟେ ଭାରତୀୟ ରପ୍ତାନୀକାରୀଙ୍କୁ ମଧ୍ୟ ଲାଭ ମିଳିବ ।
      * ବୃଦ୍ଧି ପାଇଥିବା ଆର୍ଥିକ ଗତିବିଧି ଦ୍ୱାରା ରୋଜଗାର ସୃଷ୍ଟି କ୍ଷମତା ବିସ୍ତାର ଲାଭ କରିବ ।
      * ଏହାଦ୍ୱାରା ଭାରତୀୟ ନାଗରିକ ମଧ୍ୟ ଏହି ବ୍ୟାଙ୍କରେ ରୋଜଗାର ସୁଯୋଗ ପ୍ରାପ୍ତ କରିପାରିବେ ।

    ଆର୍ଥିକ ବ୍ୟୟ :


    ଇବିଆରଡିର ସଦସ୍ୟତା ନିମନ୍ତେ ସର୍ବନିମ୍ନ ପ୍ରାରମ୍ଭିକ ନିବେଶ ପାଖାପାଖି 1 ନିୟୂତ ୟୁରୋ ଅଟେ । ତଥାପି , ଭାରତ ସଦସ୍ୟତା ପ୍ରାପ୍ତ କରିବା ଲାଗି ଆଶା କରୁଥିବା ସର୍ବନିମ୍ନ ଶେୟାର ସଂଖ୍ୟା (100) କ୍ରୟ କରିବା ଲାଗି ନିଷ୍ପତ୍ତି ନେବାର ଅନୁମାନ ଉପରେ ଏହା ଆଧାରିତ । ଯଦି ଭାରତ ଅଧିକ ସଂଖ୍ୟାରେ ବ୍ୟାଙ୍କ ଶେୟାର କିଣୁଛି ତା ’ ହେଲେ ଆର୍ଥିକ ବ୍ୟୟର ପରିମାଣ ଏହାଠାରୁ ଅଧିକ ହୋଇପାରେ । ଏହି ସ୍ତରରେ ବ୍ୟାଙ୍କର ସଦସ୍ୟତା ନିମନ୍ତେ କ୍ୟାବିନେଟଙ୍କଠାରୁ ନୀତିଗତ ଅନୁମୋଦନ ନିଆଯାଉଛି ।


    **********

    
    
    (Release ID: 1510632) Visitor Counter : 3
    
    
    
    
    

*