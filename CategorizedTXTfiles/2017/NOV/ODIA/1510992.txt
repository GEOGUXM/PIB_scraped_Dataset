      ପ୍ରତିରକ୍ଷା ମନ୍ତ୍ରଣାଳୟ

      ବାଂଲାଦେଶ ଯାତ୍ରା କରିବେ ନୌସେନା ମୁଖ୍ୟ ଆଡମିରାଲ ସୁନିଲ ଲାମ୍ବା
      Posted On: 25 NOV 2017 4:19PM by PIB Bhubaneshwar


    ଭାରତୀୟ ନୌସେନା ମୁଖ୍ୟ ଆଡମିରାଲ ସୁନିଲ ଲାମ୍ବା , PVSM, AVSM ବାଂଲାଦେଶ ନିମନ୍ତ୍ରଣ ରକ୍ଷାକରି ଅନ୍ତଃରାଷ୍ଟ୍ରୀୟ ବହୁପକ୍ଷୀୟ ସାମୁଦ୍ରିକ ଅନ୍ୱେଷଣ ଏବଂ ପ୍ରତିରକ୍ଷା ଅଭ୍ୟାସ ( IMMSAREX ) ରେ ଭାଗ ନେବା ପାଇଁ 2017 ନଭେମ୍ବର 26 ରୁ 28 ପର୍ଯ୍ୟନ୍ତ ବାଂଲାଦେଶ ଯାତ୍ରା କରିବେ । ଏହି କାର୍ଯ୍ୟକ୍ରମର ଆୟୋଜନ ଇଣ୍ଡିଆନ ଓସନ ନାଭାଲ ସିମ୍ପୋସିୟମ ( IONS ) ର ତତ୍ତ୍ୱାବଧାନରେ କରାଯିବ ।


    ଆଇଓଏନଏସର ଏହି ପଦକ୍ଷେପ ଭାରତୀୟ ନୌସେନା ଦ୍ୱାରା 2008ରେ ଆରମ୍ଭ କରାଯାଇଥିଲା ଯାହାକି 23 ସଦସ୍ୟ ରାଷ୍ଟ୍ର ଏବଂ 9 ପର୍ଯ୍ୟବେକ୍ଷକ ଦେଶଙ୍କ ସହିତ ଏକ ମହତ୍ତ୍ୱପୂର୍ଣ୍ଣ ସଂଗଠନରେ ପରିଣତ ହୋଇଥିଲା । ଏହି ଅଭ୍ୟାସର ଉଦଘାଟନ ବାଂଲାଦେଶ ପ୍ରଧାନମନ୍ତ୍ରୀ 2017 ନଭେମ୍ବର 27 ରେ କକ୍ସ ବଜାରରେ କରିବେ । ଭାରତୀୟ ବାୟୁସେନାର ଜାହାଜ ରଣବୀର , ଘଡିଆଳ ଏବଂ ସୁକନ୍ୟା ତଥା ଏକ ସାମୁଦ୍ରିକ ଅନ୍ୱେଷକ ବାୟୁଯାନ P-8I ଏହି ଅଭ୍ୟାସରେ ଭାଗ ନେବ । ଏତଦବ୍ୟତୀତ 2018 ନଭେମ୍ବର 28 କୁ କକ୍ସ ବଜାରରେ ଆଇଓଏନଏସର ଏକ ବୈଠକର ଆୟୋଜନ କରାଯିବ ଯେଉଁଥିରେ ସଦସ୍ୟ ଦେଶର ନୌସେନା ପ୍ରମୁଖ ଭାଗନେବେ । ଏହି ବୈଠକରେ ଆଇଓଏନଏସର କାର୍ଯ୍ୟକାରୀ ସମୂହ ଏଚଏଡିଆର ଦ୍ୱାରା କରାଯାଇଥିବା ପ୍ରଗତି , ସାମୁଦ୍ରିକ ସୁରକ୍ଷା ତଥା ସୂଚନାର ଆଦାନ ପ୍ରଦାନ ଏବଂ ପରସ୍ପର ସଂଚାଳନ ଭଳି ବିଷୟର ସମୀକ୍ଷା କରାଯିବ ।


    ଏହି ଯାତ୍ରାର ଉଦ୍ଦେଶ୍ୟ ହେଉଛି ଭାରତ ଏବଂ ବାଂଲାଦେଶ ମଧ୍ୟରେ ଦ୍ୱିପାକ୍ଷିକ ନୌସେନା ସମ୍ବନ୍ଧକୁ ମଜଭୁତ କରିବା ତଥା ନୌସେନା ସହଯୋଗ ପାଇଁ ନୂତନ ଅବସରର ତଲାସ କରିବା । ଆଡମିରାଲ ସୁନିଲ ଲାମ୍ବା 2017 ନଭେମ୍ବର 27 କୁ ବାଂଲାଦେଶ ନୌସେନାର ପ୍ରମୁଖ ତଥା ଭାଗ ନେଉଥିବା ବିଭିନ୍ନ ଏଜେନ୍ସିମାନଙ୍କର ପ୍ରମୁଖମାନଙ୍କ ସହିତ ଦ୍ୱିପାକ୍ଷିକ ଚର୍ଚ୍ଚା କରିବେ ।


    ଭାରତୀୟ ନୌସେନା ବାଂଲାଦେଶ ନୌସେନା ସହିତ ‘ ଷ୍ଟାଫ ଟକ ’ ତଥା ଅନ୍ୟ କାର୍ଯ୍ୟକ୍ରମ ମାଧ୍ୟମରେ ନିୟମିତ ଭାବେ ସମ୍ପର୍କରେ ରହିଥାଏ । ଏହା ଅନ୍ତର୍ଗତ ସଂଚାଳନ ସମ୍ବନ୍ଧୀୟ ପୋଷ୍ଟ ଯାତ୍ରା , ଅଭ୍ୟାସ , ପ୍ରଶିକ୍ଷଣ , ଜାହାଜ ନିର୍ମାଣରେ ସହଯୋଗ ଆଦି ପାରସ୍ପରିକ ସହଯୋଗ କାର୍ଯ୍ୟକ୍ରମ ମଧ୍ୟ ସାମିଲ ରହିଛି । ଏତଦବ୍ୟତୀତ ଭାରତୀୟ ସେନାର ନିୟମିତ ଏବଂ ସେବାନିବୃତ ଅଧିକାରୀ 1971 ର ‘ ମୁକ୍ତି ସଂଗ୍ରାମ ’ ସ୍ମୃତିରେ ପାଳନ କରାଯିବାକୁ ଥିବା ‘ ବିଜୟ ଦିବସ ’ ସମାରୋହରେ ଭାଗ ନିଅନ୍ତି । ନୌସେନା ପ୍ରମୁଖ ତାଙ୍କର ବାଂଲାଦେଶ ଯାତ୍ରା ସମୟରେ ‘ ମୁକ୍ତି ସଂଗ୍ରାମ ସଂଗ୍ରହାଳୟ ’ ପାଇଁ ଏକ ‘ ଯୁଦ୍ଧ ସ୍ମୃତିସ୍ମାରକ ’ ଉପହାର ସ୍ୱରୂପ ପ୍ରଦାନ କରିବେ ।


    **************

    
    
    (Release ID: 1510992) Visitor Counter : 3