      ଉପରାଷ୍ଟ୍ରପତିଙ୍କ ସଚିବାଳୟ

      ବୁଝାମଣାର ସେତୁ ତୋଳିବାରେ ଭାଷା ସହାୟକ ହେବା ଆବଶ୍ୟକ : ଉପରାଷ୍ଟ୍ରପତି
      ଦକ୍ଷିଣ ଭାରତ ହିନ୍ଦୀ ପ୍ରଚାର ସଭାର ଷୋଡଶ ବାର୍ଷିକ ଦୀକ୍ଷାନ୍ତ ସମାରୋହକୁ ସମ୍ବୋଧିତ କଲେ

      Posted On: 19 NOV 2017 7:49PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ପ୍ରକାଶ କରିଛନ୍ତି ଯେ ଭାଷା ସୁଶାସନରେ ସହାୟତା କରିପାରେ କାରଣ ସୂଚନା ଏବଂ ଜ୍ଞାନ ମିଳିତ ଭାବେ ଏକ ପ୍ରବୁଦ୍ଧ ନାଗରିକର ନିର୍ମାଣ କରିଥାଏ । ଶ୍ରୀ ନାଇଡୁ ଆଜି ହାଇଦ୍ରାବାଦରେ ଦକ୍ଷିଣ ଭାରତ ହିନ୍ଦୀ ପ୍ରଚାର ସଭାର ଷୋଡଶ ବାର୍ଷିକ ଦୀକ୍ଷାନ୍ତ ସମାରୋହକୁ ସମ୍ବୋଧିତ କରିଥିଲେ ।


    ଉପରାଷ୍ଟ୍ରପତି କହିଲେ ଯେ ହିନ୍ଦୀ ଭାରତରେ ଏକତା , ଅଖଣ୍ଡତା ଏବଂ ଭାଷା ସଦ୍ଭାବନାର ବିକାଶରେ ଐତିହାସିକ ଭୂମିକା ନିର୍ବାହ କରୁଛି । ସେ କହିଲେ ଯେ ଦେଶର ଏକତ୍ରୀକରଣ ଲାଗି ଅଧିକାଂଶ ଭାରତୀୟମାନଙ୍କ ଦ୍ୱାରା କୁହାଯାଉଥିବା ଭାଷାଠାରୁ ଅଧିକ ଶକ୍ତିଶାଳୀ ଆଉ କିଛି ନାହିଁ ।


    ଉପରାଷ୍ଟ୍ରପତି କହିଲେ ଯେ 1936ରେ ଦକ୍ଷିଣ ଭାରତ ହିନ୍ଦୀ ପ୍ରଚାର ସଭାର କାର୍ଯ୍ୟାଳୟ ବିଜୟୱାଡାରେ ସ୍ଥାପିତ କରାଯାଇଥିଲା ଏବଂ ଏହି ସଭାର ଅଧ୍ୟକ୍ଷ ରୂପେ ଶ୍ରୀ କୋଣ୍ଡା ଭେଙ୍କାପାପାୟା ପାନ୍ତୁଲୁ , ଆନ୍ଧ୍ର କେଶରୀ ଶ୍ରୀ ତୁଙ୍ଗତୁରୀ ପ୍ରକାଶନ ପାନ୍ତୁଲୁ , ଶ୍ରୀ ବେଜୱାଡା ଗୋପାଲରେଡ୍ଡି , ସ୍ୱାମୀ ରାମାନନ୍ଦ ତୀର୍ଥ ମହାନ କାର୍ଯ୍ୟ କରିଥିଲେ । ସେ କହିଲେ ଯେ ଏହା ଜାଣି ଅନେକ ଆନନ୍ଦ ମିଳୁଛି ଯେ ହିନ୍ଦୀ ପ୍ରଚାର ସଭା କେବଳ ହିନ୍ଦୀର ପ୍ରଚାର ଓ ପ୍ରସାର କରିନାହିଁ ବରଂ ବହୁ ସଂଖ୍ୟାରେ ହିନ୍ଦୀ ଅଧ୍ୟାପକ , ଅନୁବାଦକ ଏବଂ ପ୍ରଚାରକଙ୍କୁ ପ୍ରସ୍ତୁତ କରିଛି ।


    ଉପରାଷ୍ଟ୍ରପତି କହିଲେ ଯେ ଦକ୍ଷିଣ ଭାରତ ହିନ୍ଦୀ ପ୍ରଚାର ସଭା , ଆନ୍ଧ୍ର ଏବଂ ତେଲଙ୍ଗାନା ଆଜି ଷୋଡଶ ଦୀକ୍ଷାନ୍ତ ସମାରୋହ ପାଳନ କରୁଛନ୍ତି ଏବଂ ସେ ଗାନ୍ଧିଜୀଙ୍କ ପଂକ୍ତିର ମଧ୍ୟ ସ୍ମରଣ କରିଥିଲେ ଯେଉଁଥିରେ ସେମାନେ କହିଥିଲେ ଯେ କୌଣସି ଦେଶ ସେ ପର୍ଯ୍ୟନ୍ତ ସ୍ୱତନ୍ତ୍ର ନୁହେଁ , ଯେପର୍ଯ୍ୟନ୍ତ ସେ ଦେଶ ନିଜ ଭାଷାରେ କଥା ନହୋଇଛି ।


    ଉପରାଷ୍ଟ୍ରପତି ହିନ୍ଦୀରେ ରାଷ୍ଟ୍ରଭାଷା ବିଶାରଦ ଏବଂ ରାଷ୍ଟ୍ରଭାଷା ପ୍ରବୀଣ ଡିଗ୍ରୀ ପ୍ରାପ୍ତ କରିଥିବା ସମସ୍ତ ବିଦ୍ୟାର୍ଥୀଙ୍କୁ ଅଭିନନ୍ଦନ ଜଣାଇଥିଲେ ।


    *****************

    
    
    (Release ID: 1510370) Visitor Counter : 3