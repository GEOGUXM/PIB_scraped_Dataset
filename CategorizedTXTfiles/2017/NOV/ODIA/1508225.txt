      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସପ୍ତମ ଏସୀୟ ଶକ୍ତିମନ୍ତ୍ରୀସ୍ତରୀୟ ରାଉଣ୍ଡଟେବୁଲ ବୈଠକରେ ଯୋଗଦେବାକୁ ପେଟ୍ରୋଲିୟମ ମନ୍ତ୍ରୀଙ୍କ ବ୍ୟାଙ୍କକ ଗସ୍ତ
      Posted On: 02 NOV 2017 9:00PM by PIB Bhubaneshwar


    ଅନ୍ତର୍ଜାତିକ ଶକ୍ତି ଫୋରମ ( ଆଇଇଏଫ ) ଆନୁକୂଲ୍ୟରେ ବ୍ୟାଙ୍କକଠାରେ ଆୟୋଜିତ ସପ୍ତମ ଏସୀୟ ରାଷ୍ଟ୍ର ଶକ୍ତିମାନଙ୍କ ରାଉଣ୍ଡ ଟେବୁଲ ବୈଠକରେ ଯୋଗଦେବାକୁ କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦ୍ୟୋଗ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଥାଇଲାଣ୍ଡ ଯାତ୍ରା କରିଛନ୍ତି । ଭାରତ ଏବେ ଆଇଇଏଫର ଅଧ୍ୟକ୍ଷ ପଦରେ ରହିଛି । ଏହା ତୈଳ ଓ ପ୍ରାକୃତିକ ବାଷ୍ପ କ୍ଷେତ୍ରରେ ସର୍ବବୃହତ ଆାନ୍ତଃ ସରକାରୀସ୍ତରୀୟ ସଂଗଠନ ଏବଂ ଏଥିରେ ସଂପ୍ରତି 72 ଟି ରାଷ୍ଟ୍ର ସମସ୍ୟ ରହିଛନ୍ତି । ଏହି 72ଟି ରାଷ୍ଟ୍ରରେ ବିଶ୍ୱ ତୈଳ ଓ ପ୍ରାକୃତିକ ବାଷ୍ପର ମୋଟ ପରିମାଣର ଶତକଡା 90 ଭାଗ ବ୍ୟବହୃତ ହୋଇଥାଏ । ଏହି ସଂଗଠନରେ ଉଭୟ ବିକଶିତ , ବିକାଶଶୀଳ ରାଷ୍ଟ୍ରଙ୍କ ସମେତ ଓପିଇସି , ଅଣ – ଓପିଇସି ଏବଂ ଜି - 20 ସଂଗଠନର ସମସ୍ୟମାନେ ସାମିଲ ହୋଇଛନ୍ତି । ଜି - 20 ସଂଗଠନର ମୋଟ ସମସ୍ୟଙ୍କ ମଧ୍ୟରୁ 18ଟି ରାଷ୍ଟ୍ର ଆଇଇଏଫର ସଦସ୍ୟ ।


    ଏହି ଗସ୍ତ କାଳରେ ମନ୍ତ୍ରୀ ଶ୍ରୀ ପ୍ରଧାନ ସାଉଦି ଆରବ , ସଂଯୁକ୍ତ ଆରବ ଏମିରେଟ୍ସ , କତାର , ଥାଇଲାଣ୍ଡ , ବାହାରିନ , ବ୍ରନେଇ , ବାଂଲାଦେଶ , ମିଆଁମାର , କୁଏତ , ୟେମେନ ଏବଂ ଅନ୍ୟାନ୍ୟ ରାଷ୍ଟ୍ରର ପ୍ରତିପକ୍ଷମାନଙ୍କ ସହ ସାକ୍ଷାତ ଆଲୋଚନା କରିବେ । ପ୍ରାକୃତିକ ବାଷ୍ପ ସମ୍ପର୍କୀତ ପୂର୍ଣ୍ଣାଙ୍ଗ ଅଧବେଶନରେ ଉଦବୋଧନ ଦେଇ ଶ୍ରୀ ପ୍ରଧାନ କହିଲେ ଯେ ଏବେ ତୈଳ ଓ ପ୍ରାକୃତିକ ବାଷ୍ପ ବଜାରରେ ଥିବା ସମସ୍ୟା ଓ ନୀତିଗତ ବୈଷମ୍ୟର ଦୂରୀକରଣ କରାଯାଇ ଏକ ନମନୀୟ , ସ୍ୱଚ୍ଛ ତଥା ଅଣବୈଷମ୍ୟଯୁକ୍ତ ସନ୍ତୁଳିତ ଓ ବୈଶ୍ୱିକ ଏଲଏନଜି ବାଣିଜ୍ୟ ବାଣିଜ୍ୟ ବ୍ୟବସ୍ଥ୍ୟା ଘଟାଯିବାର ସମୟ ଉପସ୍ଥିତ । ଏହା ଫଳରେ ପ୍ରାକୃତିକ ବାଷ୍ପର ସୁବର୍ଣ୍ଣ ଯୁବର ବ୍ୟାବସ୍ଥା ସୁଗମ ହୋଇପାରିବ । ପୁଣି ସଦସ୍ୟ ରାଷ୍ଟ୍ରମାନେ ଗ୍ୟାସଭିତ୍ତିକ ଅର୍ଥନୀତିର ବିକାଶ ଘଟାଇବା ଦିଗରେ ଏବଂ ଏଲଏନଜି ଟର୍ମିନାଲ ସ୍ଥାପନ , ପାଇପଲାଇନ ବିଛାଇବା , ସିଜିଏଡ ଭଳି ଭିତ୍ତିଭୂମିର ବିକାଶ ନିମନ୍ତେ ଏଫଡିଆଇ ନିବେଶ ଉପରେ ଗୁରୁତ୍ୱାରୋପ କରିଥିଲେ । ଏ ଦିଗରେ ଭାରତ ସରକାର ବିଶେଷ ପଦକ୍ଷେପ ଗ୍ରହଣ କରିବା ଦିଗରେ ସରକାର ଗ୍ରହଣ କରିଥିବା ନୀତି ଦେଶର ସ୍ଥିତିରେ 30ଟି ସ୍ଥାନ ଉନ୍ନୀତ କରିଛି । ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନାର ସଫଳତା ବିଷୟ ଉଲ୍ଲେଖନ କରି ଏହା ଅନ୍ୟାନ୍ୟ ଏସୀୟ ରାଷ୍ଟ୍ରରେ ପ୍ରବର୍ତ୍ତନ ହୋଇପାରିବ ବୋଲି ସେ ମତ ପୋଷଣ କରିଥିଲେ ।


    ମନ୍ତ୍ରୀ ଶ୍ରୀ ପ୍ରଧାନ ଏହି ଅବସରରେ ସାଉଦୀ ଶକ୍ତିମନ୍ତ୍ରୀ ଖଲିଦ ଆଲ ଫତେଙ୍କ ସହ ବିସ୍ତୃତ ଦ୍ୱିପାକ୍ଷିକ ଆଲୋଚନା କରିଛନ୍ତି । ବିଶ୍ୱ ବ୍ୟାଙ୍କ ଦ୍ୱାରା କାରବାର ସରଳୀକରଣ ସୂଚକାଙ୍କରେ ଭାରତର 30ଟି ସ୍ଥାନ ଉନ୍ନୀତ ହେବାରେ ସାଉଦୀ ମନ୍ତ୍ରୀ ଶ୍ରୀ ପ୍ରଧାନଙ୍କ ଅଭିନନ୍ଦନ ଜଣାଇଥିଲେ । ଉଭୟ ରାଷ୍ଟ୍ର ମଧ୍ୟରେ ତୈଳ ଓ ପ୍ରାକୃତିକ ବାଷ୍ପ କାରବାରର ବିଭିନ୍ନ ସ୍ଥିତି ସମ୍ପର୍କରେ ଦୁଇମନ୍ତ୍ରୀ ବିସ୍ତୃତ ଆଲୋଚନା କରିଥିଲେ ।


    ଏହି ଅବସରରେ ମନ୍ତ୍ରୀ ଶ୍ରୀ ପ୍ରଧାନ ମିଆଁମାରର ଶକ୍ତି ଓ ବିଦ୍ୟୁତ ଶକ୍ତି ମନ୍ତ୍ରୀ ଶ୍ରୀ ୟୁ ୱିନ ଖିଆଙ୍ଗଙ୍କ ସହ ସାକ୍ଷାତ ଆଲୋଚନା କରିଛନ୍ତି । ଭାରତ ସହ ଶକ୍ତି କ୍ଷେତ୍ରରେ ତାଙ୍କ ଦେଶ ଘନିଷ୍ଠ ଭାବେ ସହଯୋଗ ପାଇଁ ଆଗ୍ରହୀ ବୋଲି ଶ୍ରୀ ଖିଆଙ୍ଗ ମତପୋଷଣ କରିଛନ୍ତି । ବିଭିନ୍ନ ପେଟ୍ରୋଲିୟମଜାତ ଉତ୍ପାଦର ଆବଶ୍ୟକତା ଓ ଏହାର ଚାହିଦା ପୂରଣ ନେଇ ଭାରତର ଅନୁଭୂତିରୁ ମିଆଁମାର ଶିକ୍ଷାଗ୍ରହଣ ପାଇଁ ଇଚ୍ଛୁକ ବୋଲି ସେ କହିଥିଲେ ।


    2018 ଏପ୍ରିଲ 10-12 ତାରିଖରେ ନୂଆଦିଲ୍ଲୀଠାରେ ଆଇଇଏଫର ମନ୍ତ୍ରୀସ୍ତରୀୟ ବୈଠକ ଅନୁଷ୍ଠିତ ହୋଇଛି । ଏହି ସମ୍ମିଳନୀରେ ଯୋଗଦେବାକୁ ମନ୍ତ୍ରୀ ଶ୍ରୀ ପ୍ରଧାନ ବିଭିନ୍ନ ରାଷ୍ଟ୍ରର ପ୍ରତିପକ୍ଷ ମନ୍ତ୍ରୀମାନଙ୍କୁ ଆମନ୍ତ୍ରଣ ଜଣାଇଥିଲେ । ଏହି ସମ୍ମିଳନୀରେ ଓପିଇସି , ଆଇଇଏ , ଆଇଜିୟୁ ଭଳି ଅନ୍ତରାଷ୍ଟ୍ରୀୟ ସଂଗଠନ ଏବଂ ବିଶ୍ଵ ପ୍ରମୁଖ ତୈଳ କମ୍ପାନୀମାନଙ୍କ ସିଇଓଙ୍କ ସମେତ ପ୍ରାୟ 50ଟି ରାଷ୍ଟ୍ରର ମନ୍ତ୍ରୀ ଯୋଗ ଦେବାର ସମ୍ଭାବନା ରହିଛି । ଏହା ତୈଳ ଓ ବାଷ୍ପ କ୍ଷେତ୍ରରେ ମନ୍ତ୍ରୀସ୍ତରୀୟ ସର୍ବବୃହତ୍ତ ସମ୍ମିଳନୀ ହେବାର ଆଶା କରାଯାଉଛି ।


    ଏହି ଅବସରରେ ମନ୍ତ୍ରୀ ଶ୍ରୀ ପ୍ରଧାନ ବ୍ୟାଙ୍କକଠାରେ ଏକ କୌଶଳ ବିକାଶ କେନ୍ଦ୍ର ପରିଦର୍ଶନ କରିଥିଲେ । ପରେ ସେ ଭାରତ - ଥାଇଲାଣ୍ଡ ଚାମ୍ବର ଅଫ କମର୍ସରେ ଉଦବୋଧନ ଦେଇଥିଲେ । ଏହା 50 ବର୍ଷର ଏକ ସମ୍ଭ୍ରାନ୍ତ ଅନୁଷ୍ଠାନ । ଏହି ଅବସରରେ ସେ ଗତ 40 ମାସ ମଧ୍ୟରେ ତାଙ୍କ ସରକାରଙ୍କ ବିଭିନ୍ନ ସଫଳତା ସମ୍ପର୍କରେ ଉଲ୍ଲେଖ କରିଥିଲେ ଏବଂ ଏକ ନୂତନ ଭାରତ ଗଠନ ନେଇ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ପରିକଳ୍ପନା ସମ୍ପର୍କରେ ସୂଚୀତ କରିଥିଲେ । ଯେ କୌଣସି ଭାବେ ହେଉ ଭାରତୀୟ ବଂଶୋଦ୍ଭବ ବ୍ୟବସାୟିକ ବ୍ୟକ୍ତି ବିଶେଷ ଭାରତ ସହ ସଂଶ୍ଳିଷ୍ଟ ରହିବା ଲାଗି ମନ୍ତ୍ରୀ ଶ୍ରୀ ପ୍ରଧାନ ଆହ୍ୱାନ ଜଣାଇଥିଲେ ।


    **********


    

    
    (Release ID: 1508225) Visitor Counter : 3