      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଆଦି ମହୋତ୍ସବକୁ ଉଦ୍‌ଘାଟନ କଲେ ଉପ-ରାଷ୍ଟ୍ରପତି
      • ସମାବେଶୀ ବିକାଶ ପାଇଁ ଆଦିବାସୀମାନଙ୍କ ଉନ୍ନତି ଜରୁରି: ଏମ ଭେଙ୍କେୟା ନାଇଡ଼ୁ
      • ଏକପକ୍ଷ ବ୍ୟାପୀ ଆଦିବାସୀ ସଂସ୍କୃତି, ବ୍ୟଞ୍ଚନ ଓ ବାଣିଜ୍ୟର ମହାକୁମ୍ଭ
      • ଆଦିବାସୀ ହସ୍ତକଳା, ଚିତ୍ରକଳା ଏବଂ ଗହଣାର 200ରୁ ଉର୍ଦ୍ଧ୍ଵ ବିପଣୀର ପ୍ରଦର୍ଶନ ଓ ବିକ୍ରୟର ଆୟୋଜନ
      • 25 ରାଜ୍ୟର 750ରୁ ଉର୍ଦ୍ଧ୍ଵ ଆଦିବାସୀ ହସ୍ତଶିଳ୍ପୀଙ୍କ ସମାବେଶ
      Posted On: 16 NOV 2017 8:48PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡ଼ୁ ଆଜି ( ନଭେମ୍ବର 16 , 2017 ) ନୂଆଦିଲ୍ଲୀଠାରେ ଆଦିବାସୀ ମହୋତ୍ସବ ‘ ଆଦି ମହୋତ୍ସବ ’ କୁ ଉଦ୍ଘାଟନ କରିଛନ୍ତି । କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରୀ ଶ୍ରୀ ଜୁଏଲ ଓରାମଙ୍କ ପୌରୋହିତ୍ୟରେ ଅନୁଷ୍ଠିତ ଏହି କାର୍ଯ୍ୟକ୍ରମରେ ଉଦ୍ ‌ ବୋଧନ ଦେଇ ଶ୍ରୀ ନାଇଡ଼ୁ କହିଲେ ଯେ ଆଦିବାସୀମାନଙ୍କ ସର୍ବାଙ୍ଗୀନ ଉନ୍ନତି ସାଧନ ହୋଇପାରିଲେ ହିଁ ଦେଶର ସମାବେଶୀ ବିକାଶ ସମ୍ଭବପର ହୋଇପାରିବ । ତେଣୁ ଏଭଳି କାର୍ଯ୍ୟକ୍ରମର ଆୟୋଜନ କରାଯାଇ ଆଦିବାସୀ ସଂସ୍କୃତି , କଳା ଏବଂ ସେମାନଙ୍କ ଜୀବନଧାରଣ ସଂପର୍କରେ ଜନସାଧାରଣଙ୍କୁ ଅବଗତ କରାଯିବା ଆବଶ୍ୟକ । ଏହାଦ୍ୱାରା ଦେଶର ଜନଜାତି ସଂସ୍କୃତିକୁ ମୁଖ୍ୟସ୍ରୋତ ସହ ଯୋଡ଼ାଯାଇପାରିବ । ଏହି କାର୍ଯ୍ୟକ୍ରମରେ ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ସୁଦର୍ଶନ ଭଗତ , ଆଦିବାସୀ ବ୍ୟାପାର ବିଭାଗ ସଚିମ ସୁଶ୍ରୀ ଲୀନା ନାୟାର , ଟ୍ରାଇଫେଡ଼ର ପରିଚାଳନା ନିର୍ଦ୍ଦେଶକ ଶ୍ରୀ ପ୍ରବୀର କ୍ରିଷ୍ଣା ଏବଂ ଅନ୍ୟ ବହୁ ବରିଷ୍ଠ ପଦାଧିକାରୀ ଉସସ୍ଥିତ ଥିଲେ ।


    ଦୀର୍ଘ ଏକ ପକ୍ଷବ୍ୟାପୀ ଆୟୋଜିତ ଏହିକାର୍ଯ୍ୟକ୍ରମରେ ଦେଶର 25 ରାଜ୍ୟର 750ରୁ ଉର୍ଦ୍ଧ୍ଵ ଆଦିବାସୀ କଳାକାର , ଶିଳ୍ପୀ ଏବଂ ପ୍ରତିନିଧିମାନେ ଯୋଗ ଦେଇଛନ୍ତି । ରାଜଧାନୀର ଦିଲ୍ଲୀ ହାଟ , ଆଇଏନଏ , ଦିଲ୍ଲୀହାଟ , ଜନକପୁରୀ , ସେଣ୍ଟ୍ରାଲ ପାର୍କ , ରାଜୀବ ଚୌକ ଏବଂ ହସ୍ତକଳା ଭବନ , ବାବା ଖଡ଼କ ସିଂହ ମାର୍ଗ ଠାରେ ଏହି କାର୍ଯ୍ୟକ୍ରମର ଆୟୋଜନ କରାଯାଇଛି ।


    ଉତ୍ସବରେ ଉଦ୍ ‌ ବୋଧନ ଦେଇ ଉପରାଷ୍ଟ୍ରପତି ଶ୍ରୀ ନାଇଡ଼ୁ କହିଲେ ଯେ ସବ୍ ‌ କା ବିକାଶ ନିମନ୍ତେ ଆଦିବାସୀମାନଙ୍କ ସର୍ବାଙ୍ଗୀନ କଲ୍ୟାଣ ଘଟାଯିବା ଜରୁରି । ଏଭଳି କାର୍ଯ୍ୟକ୍ରମ ମାଧ୍ୟମରେ ସମାଜର ମୁଖ୍ୟସ୍ରୋତରେ ଆଦିବାସୀ ସଂସ୍କୃତିକୁ ମିଶାଇବା ସହଜସାଧ୍ୟ ହୋଇପାରିବ । ପୁଣି ଆଦିବାସୀ କଳା ଓ ଶିଳ୍ପକୁ ଲୋକମାନଙ୍କ ନିକଟରେ ଆଦୃତ କରାଯାଇପାରିବ । ଆଦିବାସୀମାନଙ୍କ ବିକାଶ ସକାଶେ ଆମ ସମ୍ବିଧାନ ସରକାରଙ୍କ ଉପରେ ବିଶେଷ ଦାୟିତ୍ୱ ନ୍ୟସ୍ତ କରିଛି । ସେମାନଙ୍କୁ ମୁଖ୍ୟସ୍ରୋତରେ ସାମିଲ କରାଯାଇପାରିଲେ ସେମାନଙ୍କ ବିକାଶ ସହଜସାଧ୍ୟ ହୋଇପାରିବ । ଆଦିବାସୀମାନେ ସରଳ ଜୀବନଯାପନ ସହ ସତ୍ୟ , ଅହିଂସା ଏବଂ ଜୀବନର ସରଳ ମୂଲ୍ୟବୋଧର ପ୍ରତୀକ ବୋଲି ଉପରାଷ୍ଟ୍ରପତି ମତ ପୋଷଣ କରିଥିଲେ । ଏଭଳି କାର୍ଯ୍ୟକ୍ରମର ଆୟୋଜନ କରିଥିବାରୁ ସେ ମନ୍ତ୍ରଣାଳୟକୁ ଅଭିନନ୍ଦନ ଜଣାଇଥିଲେ । କାର୍ଯ୍ୟକ୍ରମରେ ଉଦ୍ ‌ ବୋଧନ ଦେଇ ବିଭାଗୀୟ ମନ୍ତ୍ରୀ ଶ୍ରୀ ଜୁଏଲ ଓରାମ କହିଲେ ଯେ ଆଦିବାସୀମାନଙ୍କ କଳା ସଂସ୍କୃତି ଓ ଶିଳ୍ପକୁ ଦେଶବାସୀଙ୍କ ନିକଟରେ ପହଞ୍ଚାଇବା ସକାଶେ ଏଭଳି ମହୋତ୍ସବ ଏକ ସୁବର୍ଣ୍ଣ ଅବସର । ଆଦିବାସୀମାନଙ୍କ ଦ୍ୱାର ଉତ୍ପାଦିତ ଦ୍ରବ୍ୟର ବ୍ୟାପକ ବିପଣନ ସକାଶେ ଫ୍ରାଞ୍ଚାଇଜଠାରୁ ଆରମ୍ଭ କରି ଫେଣ୍ଡସ୍ ‌ ଅଫ୍ ‌ ଟ୍ରାଇବସ୍ ‌ କାର୍ଡ଼ ପର୍ଯ୍ୟନ୍ତ ବିଭିନ୍ନ ବ୍ୟବସ୍ଥା କରାଯାଉଛି । ଟ୍ରାଇଫେଡ଼୍ ‌ ଏ ଦିଗରେ ବିଶେଷ କାର୍ଯ୍ୟପନ୍ଥା ଗ୍ରହଣ କରୁଛି । ଅନ୍ୟମାନଙ୍କ ମଧ୍ୟରେ ଏହି କାର୍ଯ୍ୟକ୍ରମରେ ମନ୍ତ୍ରୀ ଶ୍ରୀ ସୁଦର୍ଶନ ଭଗତ ଉଦ୍ ‌ ବୋଧନ ଦେଇଥିଲେ ।


    **********

    
    
    (Release ID: 1510112) Visitor Counter : 4