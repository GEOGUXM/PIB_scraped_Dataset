      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଭାରତ -କାନାଡ଼ା ପ୍ରଯୁକ୍ତି ସହଯୋଗ ସମ୍ମିଳନୀ ଅନୁଷ୍ଠିତ
      ଶିଳ୍ପ ଗବେଷଣା ଏବଂ ଅଭିନବତ୍ୱ କ୍ଷେତ୍ରରେ ସହଯୋଗର ଏକ ନୂତନ ଅଧ୍ୟାୟ ଆରମ୍ଭ

      Posted On: 14 NOV 2017 7:40PM by PIB Bhubaneshwar

    ଭାରତ ଓ କାନାଡ଼ା ମଧ୍ୟରେ ଶିଳ୍ପ ଗବେଷଣା ତଥା ଅଭିନବତ୍ୱ କ୍ଷେତ୍ରରେ ଦ୍ୱିପାକ୍ଷିକ ସହଯୋଗ ନିମନ୍ତେ ନୂଆଦିଲ୍ଲୀଠାରେ ଦୁଇଦିନିଆ ଶିଖର ସମ୍ମିଳନୀ ଅନୁଷ୍ଠିତ ହୋଇଛି । ଭାରତ ସରକାରଙ୍କ ବିଜ୍ଞାନ ଓ ପ୍ରଯୁକ୍ତି ବିଭାଗ ଏବଂ ଭାରତୀୟ ଶିଳ୍ପ ମହାସଂଘ ( CII ) ପକ୍ଷରୁ ମିଳିତ ଭାବେ ଏହି ସମ୍ମିଳନୀର ଆୟୋଜନ କରାଯାଇଛି । କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ତଥା ଭୂବିଜ୍ଞାନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଏବଂ କାନାଡ଼ାର ଅଭିନବତ୍ୱ , ବିଜ୍ଞାନ ତଥା ଆର୍ଥିକ ବିକାଶ ମନ୍ତ୍ରୀ ଶ୍ରୀ ନବଦୀପ ସିଂହ ବେନସ୍ ‌ ମିଳିତ ଭାବେ ଏହି ସମ୍ମିଳନୀକୁ ଉଦଘାଟନ କରିଛନ୍ତି ।


    ଏହି ସମ୍ମିଳନୀକୁ ଉଦଘାଟନ କରି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ଏକବିଂଶ ଶତାବ୍ଦୀର ଜ୍ଞାନ ଅର୍ଥନୀତିରେ ସହଭାଗୀତା ଏକାନ୍ତ ଜରୁରି । ତେଣୁ ଏହି ପ୍ରଯୁକ୍ତି ସମ୍ମିଳନୀ ବିଜ୍ଞାନ ଓ ପ୍ରଯୁକ୍ତି ଉପରେ ଉଭୟ ରାଷ୍ଟ୍ରଙ୍କ ବିଶ୍ୱାସ ଓ ବର୍ତ୍ତମାନ ତଥା ଭବିଷ୍ୟତର ସହଯୋଗୀତାକୁ ପ୍ରମାଣିତ କରୁଛି । ଶିଳ୍ପ ଗବେଷଣା ଓ ବିକାଶ କ୍ଷେତ୍ରରେ ସହଯୋଗ ବୃଦ୍ଧି ପାଇଲେ ଏହା ଉଭୟ ରାଷ୍ଟ୍ରଙ୍କ ପାଇଁ ଉପକାରସିଦ୍ଧ ହେବ ବୋଲି ଡକ୍ଟର ହର୍ଷବର୍ଦ୍ଧନ ମତପୋଷଣ କରିଥିଲେ ।


    ***************

    
    
    (Release ID: 1509892) Visitor Counter : 3