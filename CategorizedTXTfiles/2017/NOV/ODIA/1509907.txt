      କ୍ୟାବିନେଟ

      ଦୂରସଂଚାର ବିଭାଗ ଏବଂ ଅନ୍ୟ ମନ୍ତ୍ରଣାଳୟର ଗ୍ରୁପ-ଏ ଅଧିକାରୀମାନଙ୍କୁ ଟେଲିକମ୍ୟୁନିକେସନ୍ସ କନସଲଟାଂଟ୍ସ ଇଣ୍ଡିଆ ଲିଃ (ଟିସିଆଇଏଲ)କୁ ଡେପୁଟେସନରେ ପଠାଇବା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 16 NOV 2017 8:57PM by PIB Bhubaneshwar


    ଦୂରସଂଚାର ଏବଂ ସୂଚନା ପ୍ରଯୁକ୍ତି ପୃଷ୍ଠଭୂମି ଥିବା ଦୂରସଂଚାର ବିଭାଗ (ଡିଓଟି) ଏବଂ ଅନ୍ୟ ମନ୍ତ୍ରଣାଳୟର ଗ୍ରୁପ-ଏ ଅଧିକାରୀମାନଙ୍କୁ ଟେଲିକମ୍ୟୁନିକେସନ୍ସ କନସଲଟାଂଟ୍ସ ଇଣ୍ଡିଆ ଲିଃ (ଟିସିଆଇଏଲ)କୁ ଡେପୁଟେସନରେ ପଠାଇବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ବସିଥିବା କେନ୍ଦ୍ର କ୍ୟାବିନେଟ ବୈଠକରେ ମଞ୍ଜୁରି ମିଳିଛି ।


    ଟେଲିକମ୍ୟୁନିକେସନ କନସଲଟାଂଟ୍ସ ଇଣ୍ଡିଆ ଲିଃ (ଟିସିଆଇଏଲ)ରେ ଖାଲି ଥିବା ଏପରି ସଂଖ୍ୟାର ପଦବୀ ଡେପୁଟେସନ ଭିତିରେ ପୂରଣ କରିବା ଲାଗି ଅନୁମୋଦନ ଦେବା ନିମନ୍ତେ ଦୂରସଂଚାର ଏବଂ ସୂଚନା ପ୍ରଯୁକ୍ତି ପୃଷ୍ଠଭୂମି ଥିବା ଗ୍ରୁପ-ଏ ଅଧିକାରୀମାନଙ୍କୁ ନିଯୁକ୍ତି ପାଇଁ ନିଷ୍ପତ୍ତି ନିଆଯାଇଛି । ଅନ୍ତରୀଣ ଅବଧି 1.10.2016 ଠାରୁ ଏହି ପ୍ରସ୍ତାବ ଅନୁମୋଦନ ଲାଭ (ପୂର୍ବ କ୍ୟାବିନେଟ ଅନୁମୋଦନ 30.09.2016 ପର୍ଯ୍ୟନ୍ତ ବୈଧ ଥିଲା) ପର୍ଯ୍ୟନ୍ତ ଏବଂ ଅନୁମୋଦନ ଲାଭ କରିବାର ତାରିଖ ଠାରୁ ଆହୁରି ତିନି ବର୍ଷ ପର୍ଯ୍ୟନ୍ତ ଡିପିଇ ଗାଇଡଲାଇନ ଅନୁଯାୟୀ , ଟିସିଆଇଏଲର ବୋର୍ଡସ୍ତର ଠାରୁ ନିମ୍ନରେ ଥିବା ମୋଟ ପଦବୀର ସର୍ବାଧିକ 10% ପୂରଣ ନିମନ୍ତେ ଏହି ନିଯୁକ୍ତି ଦିଆଯିବ । ଏହାକୁ ତତ୍କାଳୀନ ଅବଶୋଷଣ ନିୟମରୁ ଛାଡ଼ କରାଯିବ ।


    ଭବିଷ୍ୟତରେ ଟିସିଆଇଏଲରେ ବୋର୍ଡସ୍ତର ଠାରୁ ନିମ୍ନରେ ଥିବା ପଦବୀ ପାଇଁ ଛାଡ଼ କରାଯିବାର ପ୍ରସଙ୍ଗକୁ ଅନୁମୋଦନ ଦେବା ନିମନ୍ତେ ଏହାକୁ ଡିପିଇ ଓଏମ ନଂ. 18(6)/2001-ଜିଏମ-ଜିଏଲ-77 ତା 28.12.2005 ଅନୁଯାୟୀ ବିବେଚନା କରାଯାଇପାରେ ଯାହାଦ୍ୱାରା ଭବିଷ୍ୟତରେ ଏଭଳି ପ୍ରସ୍ତାବ ଆଉ କ୍ୟାବିନେଟର ଅନୁମୋଦନ ଲାଗି ଆସିବ ନାହିଁ ।


    ସୂଚନାଯୋଗ୍ୟ ଯେ ଟିସିଆଇଏଲ ଏକ ଆଇଏସଓ ମାନ୍ୟତାପ୍ରାପ୍ତ ରାଷ୍ଟ୍ରାୟତ ଉଦ୍ୟୋଗ ଏବଂ ଏହାକୁ ମିନିରତ୍ନ ବର୍ଗ-1ରେ ସାମିଲ କରାଯାଇଛି । ଦୂର ସଂଚାର ଏବଂ ସୂଚନା ପ୍ରଯୁକ୍ତି କ୍ଷେତ୍ରରେ ଏହାର ସୁଦୃଢ଼ ଆଧାର ରହିଛି । ବିଶ୍ୱସ୍ତରୀୟ ପ୍ରଯୁକ୍ତି ଏବଂ ଭାରତୀୟ ଜ୍ଞାନକୌଶଳ ଯୋଗାଇ ଦେବା ଲାଗି 1978ରେ ଭାରତ ସରକାର ଏହାକୁ ପ୍ରତିଷ୍ଠା କରିଥିଲେ ।


    **********

    
    
    (Release ID: 1509907) Visitor Counter : 3