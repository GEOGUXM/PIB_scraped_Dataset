      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ବିଶ୍ୱର ଦ୍ୱିତୀୟ ସର୍ବବୃହତ ମତ୍ସ୍ୟ ଉତ୍ପାଦନକାରୀ ଦେଶ ଭାରତ: ଶ୍ରୀ ରାଧାମୋହନ ସିଂହ
      ଭାରତୀୟ ଇଇଜେଡରେ ମାଛ ଧରିବା ପାଇଁ ‘ଅନୁମତି ପତ୍ର’ ବା ‘ଏଲଓପି’ ପ୍ରଚଳନ ପ୍ରଣାଳୀ 2017 ଜାନୁଆରୀରୁ ରଦ୍ଦ କରିଦିଆଯାଇଛି: ଶ୍ରୀ ସିଂହ
      
      • ସାମଗ୍ରିକ ଭାବେ ବିଗତ ତିନି ବର୍ଷ ତୁଳନାରେ ମତ୍ସ୍ୟ ଉତ୍ପାଦନ 18.86% ବୃଦ୍ଧି ଏବଂ ଅନ୍ତର୍ଦେଶୀୟ ସତ୍ସ୍ୟଚାଷ କ୍ଷେତ୍ରରେ 26% ବୃଦ୍ଧି ଘଟିଛି: କେନ୍ଦ୍ର କୃଷି ମନ୍ତ୍ରୀ
      • 2016-17 ରେ ଦେଶରେ ସମସ୍ତ ପ୍ରକାର ମାଛ ଉତ୍ପାଦନ (ମାଛ ଧରା ଏବଂ କଲଚର) ପ୍ରାୟ ୧୧.୪୧ ନିୟୁତ ଟନ୍ ହୋଇପାରିଛି : ଶ୍ରୀ ସିଂହ
      Posted On: 21 NOV 2017 7:25PM by PIB Bhubaneshwar


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ମନ୍ତ୍ରୀ ଶ୍ରୀ ରାଧାମୋହନ ସିଂହ କହିଛନ୍ତି ଯେ ପୁର୍ବରୁ E.E.E. ଅଂଚଳରେ କାର୍ଯକାରୀ ହେଉଥିବା ‘ ଅନୁମତି ପତ୍ର ’ ବା ‘ ଏଲଓପି ’ ପ୍ରଣାଳୀ 2017 ଜାନୁଆରୀରୁ ବନ୍ଦ କରିଦିଆଯାଇଛି । ଏହା ବ୍ୟତୀତ ଇଇଜେଡ ଠାରୁ 12 ନଟିକାଲ ମାଇଲ ଦୂରରେ ପାରମ୍ପରିକ ମତ୍ସ୍ୟଜିବୀଙ୍କ ସୁରକ୍ଷା ଓ ଲାଭ ପାଇଁ ସ୍ୱତନ୍ତ୍ର ନିଷ୍ପତି ନିଆଯାଇଛି , ଯାହା ଭାରତ ସରକାରଙ୍କ ଦ୍ୱାରା ନିୟନ୍ତ୍ରିତ ହେଉଛି । ବର୍ଷା ଋତୁରେ ଇଇଜେଡରେ ମାଛଧରା ନେଇ ଲାଗୁ କରାଯାଉଥିବା କଟକଣାକୁ ପାରମ୍ପରିକ ମତ୍ସ୍ୟଜିବୀଙ୍କ ପାଇଁ ଉଠାଇ ଦିଆଯାଇଛି । ଉପକୂଳ ଅଂଚଳରେ ସରକାରଙ୍କ ଅନୁମତି କ୍ରମେ ମାଛ ଧରିବା ନେଇ ଲାଗୁ କରାଯାଉଥିବା କଟକଣା 47 ଦିନରୁ 61 ଦିନକୁ ବୃଦ୍ଧି କରି ଦିଆଯାଇଛି ।


    ଶ୍ରୀ ସିଂହ କହିଛନ୍ତି ଯେ ଦେଶରେ ସତ୍ସ୍ୟ ଚାଷ କ୍ଷେତ୍ରର ସାମନ୍ୱିତ ବିକାଶ ପାଇଁ 300 କୋଟି ଟଙ୍କାର ବ୍ୟୟ ଅଟକଳରେ ‘ ନୀଳ ବିପ୍ଳବ ’ ଯୋଜନାର ଶୁଭାରମ୍ଭ କରାଯାଇଛି । ଫଳରେ ବିଗତ ତିନି ବର୍ଷ ତୁଳନାରେ ସର୍ବମୋଟ ମତ୍ସ୍ୟ ଉତ୍ପାଦନ 18 86% ବୃଦ୍ଧି ପାଇଛି । ଯେତେବେଳେ କି ଅନ୍ତର୍ଦେଶୀୟ ସତ୍ସ୍ୟଚାଷ କ୍ଷେତ୍ରରେ 26% ରୁ ଅଧିକ ବୃଦ୍ଧି ଘଟିଛି । ଦେଶରେ ସମସ୍ତ ପ୍ରକାର ମାଛ ଉତ୍ପାଦନ ( ମାଛଧରା ଏବଂ କଲଚର ) କୁ ମିଶାଇଲେ 2016-17 ରେ ମୋଟ୍ ମାଛ ଉତ୍ପାଦନ ପ୍ରାୟ 11.41 ନିୟୁତ ଟନ୍ ହୋଇପାରିଛି । ଶ୍ରୀ ସିଂହ ପୁଣି କହିଛନ୍ତି ଯେ ଦେଶରେ ପ୍ରାୟ 1.5 କୋଟି ଲୋକ ମତ୍ସ୍ୟଚାଷ କ୍ଷେତ୍ରରେ ନିଯୁକ୍ତି ପାଇବା ସହିତ ଜିବୀକା ନିର୍ବାହ କରୁଛନ୍ତି । ନୂଆ ଦିଲ୍ଲୀର ପୁଷାରୋଡ ସ୍ଥିତ ଜାତୀୟ କୃଷି ବୈଜ୍ଞାନିକ କେନ୍ଦ୍ର ପରିସରରେ ‘ ମତ୍ସ୍ୟ ପାଳନ ଦିବସ ’ ଅବସରରେ ଆୟୋଜିତ କାର୍ଯ୍ୟକ୍ରମରେ କେନ୍ଦ୍ର କୃଷି ମନ୍ତ୍ରୀ ଏହା କହିଛନ୍ତି ।


    ଉଲ୍ଲେଖନୀୟ ଯେ ସରା ବିଶ୍ୱରେ 21 ନଭେମ୍ବରକୁ ବିଶ୍ୱ ମତ୍ସ୍ୟପାଳନ ଦିବସ ଭାବେ ପାଳନ କରାଯାଏ । ଭାରତ ଯାହା ବିଶ୍ୱର ଦ୍ୱିତୀୟ ସର୍ବ ବୃହତ ମାଛ ଉତ୍ପାଦନକାରୀ ଦେଶ , ଏଠାରେ ବିଶ୍ୱ ମତ୍ସ୍ୟ ପାଳନ ଦିବସ 2014 ନଭେମ୍ବର 21ରୁ ପାଳିତ ହୋଇ ଆସୁଛି ଏବଂ କ୍ରମାଗତ ଭାବେ ଚତୁର୍ଥ ବର୍ଷ ପାଇଁ ପାଳନ କରାଯାଉଛି । ଚଳିତ ବର୍ଷର ବିଷୟ ହେଉଛି ‘ 2022ର ହେଉଛି ସ୍ୱପ୍ନ .... କୃଷକର ଆୟ ହେଉ ଦୁଇଗୁଣା - ସଂକଳ୍ପରୁ ସିଦ୍ଧି ’ । ଶ୍ରୀ ରାଧା ମୋହନ ସିଂହ ମଧ୍ୟ ବିଶ୍ୱ ମତ୍ସ୍ୟପାଳନ ଦିବସ ସମାରୋହକୁ ଉଦଘାଟନ କରିଥିଲେ । କୃଷି ଓ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀମତୀ କ୍ରିଷ୍ଣା ରାଜ୍ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ଶ୍ରୀ ସିଂହ କହିଥିଲେ ଦେଶରେ ଥିବା ବିଶାଳ ଜଳ ସମ୍ବଳ କ୍ଷେତ୍ରର ଅଧିକ ବିକାଶ ମତ୍ସ୍ୟ ପାଳନ କ୍ଷେତ୍ରରେ ଆହୁରି ଅଧିକ ସୁଯୋଗ ସୃଷ୍ଟି ହେବ । ତେଣୁ ତାହା ଉପରେ ଅଧିକ ଗୁରୁତ୍ୱ ଦେବାକୁ ପଡିବ । ଶ୍ରୀ ସିଂହ କହିଲେ ଯେ ନୀଳ ବିପ୍ଳବର ମୂଳ ଲକ୍ଷ୍ୟ ହେଉଛି ମାଛ ଉତ୍ପାଦନ ଏବଂ ଉତ୍ପାଦିକା ବାର୍ଷିକ 8% ବୃଦ୍ଧି କରିବା ଏବଂ 2020 ସୁଦ୍ଧା ମାଛ ଉତ୍ପାଦନ 15 ନିୟୁତ ଟନରେ ପହଂଚାଇବା । 2022 ସୁଦ୍ଧା କୃଷକ ଏବଂ ମତ୍ସ୍ୟଜିବୀମାନଙ୍କ ଆୟ ଦ୍ୱିଗୁଣିତ କରିବା ଲକ୍ଷ୍ୟ ହାସଲ ଦିଗରେ ଏହି ଯୋଜନା ପ୍ରମୁଖ ଯୋଗଦାନ କରିବ ।


    ଶ୍ରୀ ସିଂହ କହିଲେ ଯେ ନୀଳ ବିପ୍ଳବ ଯୋଜନାରେ ସମସ୍ତ ରାଜ୍ୟ / କେନ୍ଦ୍ର ଶାସିତ ଅଂଚଳର ସକ୍ରିୟ ଭାଗିଦାରୀ ସହିତ ଭାରତ ସରକାର ଅନେକ ପ୍ରଭାବୀ ପଦକ୍ଷେପ ଉଠାଇଛନ୍ତି ଏବଂ ଦୀର୍ଘ ସୂତ୍ରୀ ଯୋଜନାରେ ‘ ନୀଳ ବିପ୍ଳବ ମିଶନ - 2016 ’ କୁ 2015 - 16 ରୁ 2019-20କୁ ବୃଦ୍ଧି କରିବା ପାଇଁ ପ୍ରସ୍ତାବ ରଖିଛନ୍ତି । ଏହି ଯୋଜନା ଅଧିନରେ ପୂର୍ଣ୍ଣ ଉତ୍ପାଦନ କ୍ଷମତା ହାସଲ କରିବା ଏବଂ ଅନ୍ତର୍ଦେଶୀୟ ଓ ସାମୁଦ୍ରିକ କ୍ଷେତ୍ରରେ ଜଳ କୃଷି ମାଧ୍ୟମରେ ମାଛ ଉତ୍ପାଦନ ବୃଦ୍ଧି କରିବାର ପ୍ରସ୍ତାବ ରହିଛି ।


    କୃଷି ଓ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀମତୀ କ୍ରିଷ୍ଣା ରାଜ୍ କହିଲେ ଯେ ଭାରତରେ 2.48 ଲକ୍ଷ ମାଛ ଜାହାଜ ଅଛି ଏବଂ ଦେଶରେ 2016-17 ରେ 5.78 ବିଲିୟନ ଆମେରିକୀୟ ଡଲାର ( 37,871କୋଟି ଟଙ୍କା ) ର ସତ୍ସ୍ୟଜାତ ଉତ୍ପାଦ ରପ୍ତାନୀ କରାଯାଇଥିଲା , ଯାହା ହେଉଛି ଏପର୍ଯ୍ୟନ୍ତ ଦେଶରୁ ସର୍ବାଧିକ ସତ୍ସ୍ୟଜାତ ଉତ୍ପାଦ ରପ୍ତାନୀ । ବିଶ୍ୱସ୍ତରରେ ଭାରତର ବାର୍ଷିକ ସତ୍ସ୍ୟଜାତ ଉତ୍ପାଦ ରପ୍ତାନୀର ମୂଲ୍ୟ 85 ରୁ 90 ବିଲିୟନ ଡଲାର । ଶ୍ରୀମତୀ ରାଜ କହିଥିଲେ ଯେ ବିଗତ ଦଶକରେ ମାଛ ଓ ମତ୍ସ୍ୟଜାତ ଉତ୍ପାଦର ବାର୍ଷିକ ଅଭିବୃଦ୍ଧି ହାର 7.5% ଥିଲା , ଭାରତ 14.8% ହାରରେ ବାର୍ଷିକ ଅଭିବୃଦ୍ଧି ହାସଲ କରି ପ୍ରଥମ ସ୍ଥାନରେ ରହିଥିଲା । ସେ ମଧ୍ୟ ସୂଚନା ଦେଇଥିଲେ ଯେ ବିଶ୍ୱର 25% ରୁ ଅଧିକ ପ୍ରୋଟିନ ଖାଦ୍ୟ ମାଛରୁ ମିଳିଥାଏ ଏବଂ ସମଗ୍ର ମାନବ ଜନସଂଖ୍ୟା ପ୍ରତିବର୍ଷ ଭୋଜନରେ 100 ନିୟୁତ ମେଟ୍ରିକ ଟନରୁ ଅଧିକ ମାଛ ଖାଇଥାନ୍ତି ।


    ***************

    
    
    (Release ID: 1510817) Visitor Counter : 5