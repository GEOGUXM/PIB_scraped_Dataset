      ଅର୍ଥ ମନ୍ତ୍ରଣାଳୟ

      ଅର୍ଥନୈତିକ ବ୍ୟାପାର ବିଭାଗ (DEA), ରାଜ୍ୟ ଏବଂ ଏଡିବି ଦ୍ୱାରା 13.5 ବିଲିୟନ ଡଲାର ପ୍ରକଳ୍ପର ସମୀକ୍ଷା
      କୋଲକାତା ଅର୍ବାନ, ଉତ୍ତରାଖଣ୍ଡକୁ ଜରୁରୀକାଳୀନ ସହାୟତା ଏବଂ ମଧ୍ୟପ୍ରଦେଶ ଶକ୍ତି ପ୍ରକଳ୍ପକୁ ଶ୍ରେଷ୍ଠ ପୁରସ୍କାର

      Posted On: 03 NOV 2017 6:22PM by PIB Bhubaneshwar

    ଭାରତ ସରକାର, 25 ରାଜ୍ୟ ସରକାର ଏବଂ ଏସିଆନ ଡେଭଲପମେଣ୍ଟଟ ବ୍ୟାଙ୍କ ( ADB ) ମଧ୍ୟରେ ମିଳିତ ଭାବେ 55 ନିବେଶ ପ୍ରକଳ୍ପର ସମୀକ୍ଷା କରାଯାଇଛି । ଏହି ସବୁ ପ୍ରକଳ୍ପ ପାଇଁ ଏଡିବି ପକ୍ଷରୁ ପାଣ୍ଠି ଯୋଗାଣ କରାଯାଉଛି ।


    ଅର୍ଥମନ୍ତ୍ରଣାଳୟ ଅଧୀନ ଅର୍ଥନୈତିକ ବ୍ୟାପାର ବିଭାଗ ଯୁଗ୍ମ ସଚିବ ( ବହୁପକ୍ଷୀୟ ସଂଗଠନ ) ସମୀର କୁମାର ଖାରେ , ଏଡିବିର ଦକ୍ଷିଣ ଏସିଆ ବିଭାଗ ଉପମହାନିର୍ଦ୍ଦେଶକ ( DDG ) ଦିୱେଶ ଶରଣ ମିଳିତ ଭାବେ ଏହି ତ୍ରିପକ୍ଷୀୟ ପୋର୍ଟଫୋଲିଓ ସମୀକ୍ଷା ବୈଠକରେ ଅଧ୍ୟକ୍ଷତା କରିଥିଲେ । ଏଥିରେ କାର୍ଯ୍ୟକାରୀ ହେଉଥିବା ପ୍ରକଳ୍ପର ସ୍ଥିତି ଏବଂ ଲକ୍ଷ୍ୟଗୁଡ଼ିକୁ କାର୍ଯ୍ୟକାରୀ କରିବା ଲାଗି ପ୍ରାଥମିକତା ସମ୍ପର୍କରେ ଆଲୋଚନା କରାଯାଇଥିଲା । ଏହି ବୈଠକରେ ପ୍ରକଳ୍ପ ନିର୍ଦ୍ଦେଶକଙ୍କ ସମେତ କେନ୍ଦ୍ର ଏବଂ ରାଜ୍ୟ ସରକାରଙ୍କ 150ରୁ ଅଧିକ ଅଧିକାରୀ ଏବଂ ଏଡିବି କର୍ମଚାରୀମାନେ ଅଂଶଗ୍ରହଣ କରିଥିଲେ ।


    ଏହି ଅବସରରେ ସମୀର କୁମାର ଖାରେ କହିଥିଲେ ଯେ ଏଡିବି ଭଳି ବହୁପକ୍ଷୀୟ ବ୍ୟାଙ୍କଗୁଡ଼ିକର ସହାୟତାରେ କାର୍ଯ୍ୟକାରୀ ହେଉଥିବା ପ୍ରକଳ୍ପ ଦ୍ରୁତଗତିରେ ଶେଷ ହେବାର ଆବଶ୍ୟକ । ସେ କହିଥିଲେ ଯେ ସମସ୍ୟାଗୁଡ଼ିକ ସମ୍ପର୍କରେ ଆଲୋଚନା କରିବା ଏବଂ ଏହାର ସମାଧାନ ବାହାର କରି ନିର୍ଦ୍ଧାରିତ ସମୟରେ ପ୍ରକଳ୍ପ କାର୍ଯ୍ୟକାରୀ କରିବା ନିମନ୍ତେ ସମୀକ୍ଷା ବୈଠକ ଆୟୋଜନ କରାଯିବାର ଆବଶ୍ୟକତା ରହିଛି ।


    ଭାରତ ସହ 5 ବର୍ଷ ପାଇଁ ଯୋଜନା ଭାଗୀଦାରୀ ସମ୍ପର୍କରେ ଉଲ୍ଲେଖ କରି ଏଡିବିର ଦକ୍ଷିଣ ଏସିଆ ଡିଡିଜି ଦୀୱେଶ ଶରଣ କହିଥିଲେ ଯେ ଏଡିବି ବାର୍ଷିକ ସାର୍ବଭୌମ ଋଣ 2 ବିଲିୟନ ଆମେରିକୀୟ ଡଲାରରୁ 3 ବିଲିୟନ ଆମେରିକୀୟ ଡଲାରକୁ ବଢ଼ାଇବାକୁ ଚାହୁଁଛି । ବିଗତ ବର୍ଷଗୁଡ଼ିକରେ ପ୍ରକଳ୍ପଗୁଡ଼ିକର ଦୃଢ଼ କାର୍ଯ୍ୟକାରିତା ପ୍ରଦର୍ଶନ ଏବଂ କମ ଆୟ କରୁଥିବା ରାଜ୍ୟ ଏବଂ ଅର୍ଥନୈତିକ କରିଡରଗୁଡ଼ିକୁ ସହାୟତା ଲକ୍ଷ୍ୟ ନେଇ ଏହା କରାଯିବ ବୋଲି ସେ କହିଥିଲେ ।


    ଅକ୍ଟୋବର 2017 ସୁଦ୍ଧା ଭାରତରେ କାର୍ଯ୍ୟକାରୀ ପର୍ଯ୍ୟାୟରେ ଥିବା 13.5 ବିଲିୟନ ଆମେରିକୀୟ ଡଲାର ଏଡିବି ପ୍ରକଳ୍ପ ମଧ୍ୟରୁ 9.6 ବିଲିୟନ ଡଲାର ମୂଲ୍ୟର କାର୍ଯ୍ୟ ଜାରି ରହିଥିବା ବେଳେ 5.4 ବିଲିୟନ ଡଲାର କାର୍ଯ୍ୟ ସମ୍ପାଦନ କରାଯାଇସାରିଛି । ମୁଖ୍ୟତଃ ତିନୋଟି ଭିତ୍ତିଭୂମି କ୍ଷେତ୍ର ଶକ୍ତି , ପରିବହନ ଏବଂ ସହରୀ ଭିତ୍ତିଭୂମି ଏବଂ ସେବା କ୍ଷେତ୍ରକୁ ସହାୟତା ପାଇଁ ଏଡିବି ପ୍ରାଥମିକତା ଦେଉଛି ।


    ବାର୍ଷିକ ଋଣ ଲଗାଣ ପରିମାଣ 2 ବିଲିୟନ ଆମେରିକୀୟ ଡଲାରରେ ପହଂଚିଥିବାରୁ ଏଡିବିର ଆର୍ଥିକ ସହାୟତାରେ କାର୍ଯ୍ୟକାରୀ ହେଉଥିବା ପ୍ରକଳ୍ପଗୁଡ଼ିକୁ ଆହୁରି ତ୍ୱରାନ୍ୱିତ କରାଯିବାକୁ ଏହି ବୈଠକରେ ସହମତି ହୋଇଥିଲେ । ନିମ୍ନୋକ୍ତ ପ୍ରକଳ୍ପଗୁଡ଼ିକୁ ଶ୍ରେଷ୍ଠ କାର୍ଯ୍ୟକାରୀ ପ୍ରଦର୍ଶନ ପୁରସ୍କାର ଦିଆଯିବା ଲାଗି ବୈଠକରେ ସ୍ୱୀକୃତି ପ୍ରଦାନ କରାଯାଇଥିଲା ।

      * ମଧ୍ୟପ୍ରଦେଶ ବିଦ୍ୟୁତ ପ୍ରସାରଣ ଏବଂ ଆବଂଟନ ବ୍ୟବସ୍ଥା ଉନ୍ନତି ପ୍ରକଳ୍ପ
      * କୋଲକାତା ପରିବେଶ ଉନ୍ନୟନ ନିବେଶ କାର୍ଯ୍ୟକ୍ରମ ( Tranche-1 )
      * ଉତ୍ତରାଖଣ୍ଡ ଜରୁରୀକାଳୀନ ସହାୟତା ପ୍ରକଳ୍ପ

    **************

    
    
    (Release ID: 1509078) Visitor Counter : 3
    
    
    
    
    

*