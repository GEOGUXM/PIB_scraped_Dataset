      ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଗ୍ରାମୀଣ ଆବାସ ଯୋଜନା (PMAY-G)ର ଲକ୍ଷ ହାସଲ ଦିଗରେ ସରକାରଙ୍କ ପ୍ରଗତି
      • ଗୋଟିଏ ବର୍ଷରେ 10 ଲକ୍ଷ ବାସଗୃହ ନିର୍ମାଣ

      Posted On: 29 NOV 2017 4:12PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 20 ନଭେମ୍ବର , 2016ରେ ଅଗ୍ରାଠାରୁ ପ୍ରଧାନମନ୍ତ୍ରୀ ଆବାସ ଯୋଜନା ( ଗ୍ରାମୀଣ ) ର ଶୁଭାରମ୍ଭ କରିଥିଲେ । ଏହି ଯୋଜନା ଅନ୍ତର୍ଗତ 2019 ସୁଦ୍ଧା 1 କୋଟି ନୂଆ ବାସଗୃହ ନିର୍ମାଣ ସୁନିଶ୍ଚିତ କରାଯିବ । ଏଥି ମଧ୍ୟରୁ 31 ମାର୍ଚ୍ଚ 2018 ସୁଦ୍ଧା 51 ଲକ୍ଷ ଗୃହ ନିର୍ମାଣ କରାଯିବ । ଏହି ଆହ୍ୱାନକୁ ପୂରଣ କରିବା ଲାଗି ପ୍ରଧାନମନ୍ତ୍ରୀ ଆବାସ ଯୋଜନା ( ଗ୍ରାମୀଣ ) ଅନ୍ତର୍ଗତ 51 ଲକ୍ଷ ବାସଗୃହ ମାର୍ଚ୍ଚ 2018 ସୁଦ୍ଧା ନିର୍ମାଣ କରିବା ଲାଗି ଗ୍ରାମୀଣ ବିକାଶ ମନ୍ତ୍ରଣାଳୟ ରାଜ୍ୟ ସରକାରମାନଙ୍କ ସହିତ ମିଶି ଅନେକ ପଦକ୍ଷେପ ନେଇଛନ୍ତି । ଏଥିପାଇଁ ମାସିକ ଲକ୍ଷ୍ୟ ଧାର୍ଯ୍ୟ କରାଯାଇଛି । ଯାହାଦ୍ୱାରା ବାସଗୃହ ନିର୍ମାଣ କରାଯାଇପାରିବ । ନଭେମ୍ବର 2017 ସୁଦ୍ଧା 10 ଲକ୍ଷ ବାସଗୃହ ନିର୍ମାଣ କରିବା ଲାଗି ଲକ୍ଷ୍ୟ ଧାର୍ଯ୍ୟ କରାଯାଇଥିଲା । ଲକ୍ଷ୍ୟର ଅନ୍ତିମ ତାରିଖ ପୂର୍ବରୁ ହିଁ ଆଜି 29 ନଭେମ୍ବର , 2017 ରେ ଏହି ଲକ୍ଷ୍ୟ ହାସଲ କରାଯାଇସାରିଛି । 31 ଡିସେମ୍ବର , 2017 ସୁଦ୍ଧା 15 ଲକ୍ଷ ବାସଗୃହ ନିର୍ମାଣ ସରିବ ବୋଲି ଆଶା କରାଯାଉଛି । 31 ଜାନୁଆରୀ , 2018 ସୁଦ୍ଧା 25 ଲକ୍ଷ , 28 ଫେବୃଆରୀ 2018 ସୁଦ୍ଧା 35 ଲକ୍ଷ ଏବଂ 31 ମାର୍ଚ୍ଚ , 2018 ସୁଦ୍ଧା 51 ଲକ୍ଷ ବାସଗୃହ ନିର୍ମାଣ ଶେଷ ହେବ ବୋଲି ଅନୁମାନ କରାଯାଇଛି ।


    ମାର୍ଚ୍ଚ , 2018 ସୁଦ୍ଧା 51 ଲକ୍ଷ ବାସଗୃହ ନିର୍ମାଣ କାର୍ଯ୍ୟ ସମ୍ପୂର୍ଣ୍ଣ କରିବା ଲାଗି 56.90 ଲକ୍ଷ ହିତାଧିକାରୀଙ୍କୁ ବାସଗୃହ ନିର୍ମାଣ ପାଇଁ ମଞ୍ଜୁରି ଦିଆଯାଇଛି । 51.39 ଲକ୍ଷ ହିତାଧିକାରୀଙ୍କୁ ପ୍ରଥମ କିସ୍ତି ମିଳିସାରିଛି । 31.03 ଲକ୍ଷ ହିତାଧିକାରୀମାନେ ନିଜ ବାସଗୃହର ଛାତ ନିର୍ମାଣ କରିସାରିଛନ୍ତି ଏବଂ 16.05 ଲକ୍ଷ ହିତାଧିକାରୀଙ୍କ ଗୃହ ନିର୍ମାଣ ପ୍ରାୟ ଶେଷ ହୋଇସାରିଛି । ଛତିଶଗଡ଼ , ଝାଡ଼ଖଣ୍ଡ , ଓଡ଼ିଶା , ରାଜସ୍ଥାନ , ଉତ୍ତର ପ୍ରଦେଶ ଏବଂ ପଶ୍ଚିମବଙ୍ଗରେ ପ୍ରଧାନମନ୍ତ୍ରୀ ଆବାସ ଯୋଜନାର ହିତାଧିକାରୀଙ୍କ ସଂଖ୍ୟା ସର୍ବାଧିକ । ଏହି ରାଜ୍ୟଗୁଡ଼ିକର ଲୋକମାନେ ନିର୍ଦ୍ଧାରିତ ସମୟସୀମା ମଧ୍ୟରେ ନିଜ ବାସଗୃହ ନିର୍ମାଣ କରିସାରିଛନ୍ତି ।


    ବାସଗୃହକୁ ଦ୍ରୁତଗତିରେ ନିର୍ମାଣ କରିବା ଲାଗି ହିତାଧିକାରୀଙ୍କ ଆକାଉଂଟରେ ପ୍ରତ୍ୟକ୍ଷ ହସ୍ତାନ୍ତର ଜରିଆରେ IT-DBT ମାଧ୍ୟମରେ ସହାୟତା ରାଶି ଯୋଗାଇ ଦିଆଯାଇଛି । ଉତ୍ତମ ଗୁଣବତାସମ୍ପନ୍ନ ଗୃହ ନିର୍ମାଣ ଲାଗି ଗ୍ରାମୀଣ ଶ୍ରମିକ ଏବଂ ମିସ୍ତ୍ରୀମାନଙ୍କୁ ପ୍ରଶିକ୍ଷଣ ଦିଆଯାଇଛି । ମହାକାଶ ଟେକନୋଲୋଜି ଏବଂ ସୂଚନା ପ୍ରଯୁକ୍ତି ଜରିଆରେ ଘର ନିର୍ମାଣର ସମ୍ପୂର୍ଣ୍ଣ ପ୍ରକ୍ରିୟା ତଦାରଖ କରାଯାଉଛି । ହିତାଧିକାରୀମାନଙ୍କ ବାସଗୃହର ନିର୍ମାଣ କାର୍ଯ୍ୟ ବିଭିନ୍ନ ପର୍ଯ୍ୟାୟରେ ରହିଥିବା ମଧ୍ୟ ଦୃଷ୍ଟି ରଖାଯାଉଛି । ରାଜ୍ୟଗୁଡ଼ିକ ନିର୍ମାଣ ସାମଗ୍ରୀକୁ ରିହାତି ଦରରେ ଉପଲବ୍ଧ କରାଇବା ଲାଗି ଅନେକ ପଦକ୍ଷେପ ନେଇଛନ୍ତି , ଯାହାଦ୍ୱାରା ବାସଗୃହର ନିର୍ମାଣ କାର୍ଯ୍ୟ ଏବଂ ଏହାର ଗୁଣବତ୍ତା ଯେପରି ପ୍ରଭାବିତ ନହେବ । ଏହି ବାସଗୃହରେ ଶୌଚାଳୟ , ଏଲପିଜି ସଂଯୋଗ ଏବଂ ପିଇବା ପାଣି ସୁବିଧା ଯୋଗାଇ ଦିଆଯାଇଛି । କେତେକ ରାଜ୍ୟରେ ଏହି ଯୋଜନା ଅନ୍ତର୍ଗତ କ୍ଲଷ୍ଟର ଏବଂ କଲୋନି ମଧ୍ୟ ନିର୍ମାଣ କରାଯାଇଛି । ଏହାଦ୍ୱାରା ସାଧାରଣତଃ ଭୂମିହୀନ ହିତାଧିକାରୀ ଲାଭାନ୍ୱିତ ହେବେ । ଏହି ଆବାସଗୁଡ଼ିକର ନିର୍ମାଣ ଦିଲ୍ଲୀର ୟୁଏନଡିପି - ଆଇଆଇଟି କରିଛି ଏବଂ ସମ୍ପୃକ୍ତ ରାଜ୍ୟଗୁଡ଼ିକର ହିତାଧିକାରୀଙ୍କୁ ଏପରି ସୁବିଧା ପ୍ରଦାନ କରାଯାଇଛି ଯେ ସେମାନେ ନିଜ ପସନ୍ଦ ମୁତାବକ ବାସଗୃହ ଡିଜାଇନ ଚୟନ କରିପାରିବେ । ପ୍ରଧାନମନ୍ତ୍ରୀ ଆବାସ ଯୋଜନା ( ଗ୍ରାମୀଣ ) ର ଅଗ୍ରଗତି ସମ୍ପର୍କରେ ସମ୍ପୂର୍ଣ୍ଣ ସୂଚନା ଲୋକମାନଙ୍କ ପାଇଁ ଉପଲବ୍ଧ । ଯାହା awaassoft.nic.in ଦେଖାଯାଇପାରିବ । ସମସ୍ତ ଫଟୋ ଏବଂ ହିତାଧିକାରୀଙ୍କ ସମ୍ପୂର୍ଣ୍ଣ ତାଲିକା ,ବିବରଣୀ ଏବଂ ପରିଶୋଧର ସୂଚନା ମଧ୍ୟ ମିଳିପାରିବ ।


    **************

    
    
    (Release ID: 1511490) Visitor Counter : 7