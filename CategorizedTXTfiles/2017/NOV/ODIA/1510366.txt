      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସୋସାଇଟିଜ୍‌ ଅଫ୍‌ ପେଟ୍ରୋଲିୟମ୍‌ ଜିଓଫିଜିସିଷ୍ଟଙ୍କ ଅନ୍ତରାଷ୍ଟ୍ରୀୟ ସମ୍ମିଳନୀ ଓ ପ୍ରଦର୍ଶନୀ
      Posted On: 17 NOV 2017 7:41PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ୍ ‌ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦଯୋଗ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଜୟପୁରଠାରେ ସୋସାଇଟିଜ୍ ‌ ଅଫ୍ ‌ ପେଟ୍ରୋଲିୟମ୍ ‌ ଜିଓଫିଜିସିଷ୍ଟଙ୍କ ଦ୍ୱାଦଶ ଅନ୍ତରାଷ୍ଟ୍ରୀୟ ସମ୍ମିଳନୀ ଓ ପ୍ରଦର୍ଶନୀକୁ ଉଦଘାଟନ କରିଛନ୍ତି । ନଭେମ୍ବର 19 , 2017 ତାରିଖ ପର୍ଯ୍ୟନ୍ତ ଏହି ତିନିଦିନିଆ ଅନ୍ତର୍ଜାତୀୟ ସମ୍ମିଳନୀ ଏବଂ ପ୍ରଦର୍ଶନୀ ଚାଲିବ ।


    ଏସପିଜି ସମ୍ମିଳନୀରେ କ୍ରମାଗତ ଭାବେ ଦ୍ୱିତୀୟବାର ଯୋଗଦେବା ଅବସରରେ ଉଦ୍ ‌ ବୋଧନ ଦେଇ ଶ୍ରୀ ପ୍ରଧାନ କହିଲେ ଯେ ଭାରତରେ ତୈଳ କ୍ଷେତ୍ରର ବିଶେଷ ଗୁରୁତ୍ୱ ରହିଛି ଯାହାକି ଜାତୀୟ ଅର୍ଥବ୍ୟବସ୍ଥା ସହ ଓତଃପ୍ରୋତ ଭାବେ ଜଡ଼ିତ । ବିଶ୍ୱବ୍ୟାପୀ ଏବେ ଶକ୍ତି ଦୃଶ୍ୟପଟ୍ଟରେ ବ୍ୟାପକ ପରିବର୍ତ୍ତନ ଘଟୁଛି । ଶକ୍ତି ଯୋଗାଣ ଏବଂ ଶିଳ୍ପ ଉପରେ ଏହାର ବ୍ୟାପକ ପ୍ରଭାବ ରହିଛି । ପ୍ରଥମ ଶିଳ୍ପ ବିପ୍ଳବ କୋଇଲା ଶକ୍ତି ଉପରେ ନିର୍ଭର କରି ସାକାର ହୋଇଥିଲା । ସମୟକ୍ରମେ , ଶକ୍ତି ଉତ୍ସ ହାଇଡ଼୍ରୋକାର୍ବନ ପର୍ଯ୍ୟାୟକୁ ଉନ୍ନୀତ ହେଲା । ଏହା ପରେ ତାର ସ୍ଥାନ ଗ୍ରହଣ କଲା ବିଜୁଳିଶକ୍ତି । ଭାରତ ଏବେ ବିଶ୍ୱର ତୃତୀୟ ବୃହତ୍ତମ ଶକ୍ତି ଉପଭୋକ୍ତା ରାଷ୍ଟ୍ର ଭାବେ ମୁଣ୍ଡଟେକିଛି । ତେଣୁ ନୂତନ ଏବଂ ବିକଳ୍ପ ଶକ୍ତି ଉତ୍ସ ଯଥା ବାଷ୍ପ ହାଇଡ଼୍ରେଟକୁ ଶକ୍ତି ଶୃଙ୍ଖଳାରେ ସଂଯୋଗ କରାଯିବା ଉପରେ ସେ ଗୁରୁତ୍ୱ ଆରୋପ କରିଥିଲେ । ଏସପିଜି ସଂପର୍କରେ ସୂଚନା ଦେଇ ସେ କହିଲେ ଯେ ଏଭଳି ସମ୍ମିଳନୀ ଏହି କ୍ଷେତ୍ରରେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବାକୁ ଥିବା ସଂସ୍ଥାମାନଙ୍କୁ ଏକତ୍ରିତ ହେବାର ସୁଯୋଗ ପ୍ରଦାନ କରିବ । ସହଯୋଗ ଭିତ୍ତିରେ ସେମାନେ ନୂଆ ନୂଆ ବୈଜ୍ଞାନିକ ତଥା ପ୍ରଯୁକ୍ତିଗତ ଆବିଷ୍କାର ଆପଣାଇବାର ବାତାବରଣ ଏହା ଦ୍ୱାରା ସୃଷ୍ଟି ହୋଇପାରିବ ।


    ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ବିକାଶ ପାଇଁ ତଥ୍ୟ ହେଉଛି ଏକ ଗୁରୁତ୍ୱପୂର୍ଣ୍ଣ ସାଧନ । କାରଣ ପୁରୁଣା ତଥ୍ୟାବଳୀ ହିଁ ଆଗକୁ ନୂଆ ନୂଆ ମାର୍ଗ ପ୍ରଦର୍ଶନ କରିଥାଏ । ଏହି ଅବସରରେ ସେ ଆମଦାନୀ ଉପରେ ଅଧିକ ନିର୍ଭରଶୀଳ ନହୋଇ ନୂତନ ଇନ୍ଧନର ଉତ୍ସ ସଂନ୍ଧାନ କରିବାକୁ ଆହ୍ୱାନ ଜଣାଇଥିଲେ । ଏହା ପ୍ରଧାନମନ୍ତ୍ରୀଙ୍କ ସ୍ୱପ୍ନକୁ ସାକାର କରିବାରେ ସହାୟକ ହେବ । ସରକାର ଏ ଦିଗରେ ଅନେକ ନୂଆ ନୂଆ ନୀତି ପ୍ରଣୟନ କରିଛନ୍ତି । ସେଥିରୁ ସେମାନେ ଫାଇଦା ହାସଲ କରିବାକୁ ଆହ୍ୱାନ ଜଣାଇଥିଲେ । ଏହି ଅବସରରେ ସେ ଜିଓହରାଇଜନ୍ ‌ ନାମକ ଏକ ଷାଣ୍ମାଷିକ ପତ୍ରିକା ଉନ୍ମୋଚନ କରିଥିଲେ । ଅନ୍ୟମାନଙ୍କ ମଧ୍ୟରେ ପଦ୍ମବିଭୂଷଣ ଡ଼କ୍ଟର ଅନୀଲ କାକୋଦକର ଜାତୀୟ ବିକାଶ ସମ୍ପର୍କୀୟ ଉଦ୍ ‌ ବୋଧନ ଦେଇଥିଲେ । ମନ୍ତ୍ରୀ ଶ୍ରୀ ପ୍ରଧାନ ଏହି ଅବସରରେ ଓଏନଜିସିର ପୂର୍ବତନ କାର୍ଯ୍ୟନିର୍ବାହୀ ନିର୍ଦ୍ଦେଶକ ଶ୍ରୀ ପି ଏସ ଏନ କୁଟ୍ଟୀଙ୍କୁ ଜିଓବିଜ୍ଞାନ କ୍ଷେତ୍ରରେ ତାଙ୍କର ଜୀବନବ୍ୟାପୀ ଅବଦାନ ନିମନ୍ତେ ବି ଏସ ନେଗୀ କନଭେନସନ୍ ‌ ସ୍ୱର୍ଣ୍ଣ ମେଡ଼ାଲ ପ୍ରଦାନ କରିଥିଲେ ।


    *************

    
    
    (Release ID: 1510366) Visitor Counter : 3