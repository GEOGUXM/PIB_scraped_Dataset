      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କେନ୍ଦ୍ରୀୟ ପୁଷ୍ଟିସାଧନ କାର୍ଯ୍ୟକ୍ରମ ଜରିଆରେ ଡାଲି ଯୋଗାଣ ପ୍ରସ୍ତାବକୁ କ୍ୟାବିନେଟ କମିଟିର ଅନୁମୋଦନ
      Posted On: 10 NOV 2017 8:54PM by PIB Bhubaneshwar


    ବିଭିନ୍ନ ପୁଷ୍ଟିସାଧନ କାର୍ଯ୍ୟକ୍ରମ ମାଧ୍ୟମରେ କେନ୍ଦ୍ର ସରକାର ଏଣିକି ହିତାଧିକାରୀମାନଙ୍କୁ ଡାଲି ଯୋଗାଇଦେବାର ବ୍ୟବସ୍ଥା କରିବେ । କେନ୍ଦ୍ର ଉପଭୋକ୍ତା ବ୍ୟାପାର ବିଭାଗ ଅଧିନରେ ଗଚ୍ଛିତ ରଖାଯାଇଥିବା ଡାଲିର ବିପୁଳ ଭଣ୍ଡାରକୁ ବ୍ୟବହାର / ଉପଯୋଗ କରାଯିବ । ଯେଉଁସବୁ କେନ୍ଦ୍ରୀୟ ବିଭାଗ ପୁଷ୍ଟିସାଧନ କାର୍ଯ୍ୟକ୍ରମ ଚଳାଉଛନ୍ତି ସେମାନେ ଡାଲି ଯୋଗାଣ କାର୍ଯ୍ୟକ୍ରମ ହାତକୁ ନେବେ । ଏଥିଲାଗି ପ୍ରଚଳିତ ନୀତି ନିୟମ ସଂକ୍ଳପ ଓ ମାର୍ଗଦର୍ଶୀକାରେ ଆବଶ୍ୟକ ସଂଶୋଧନ କରିବେ । ଏ ସଂକ୍ରାନ୍ତ ପ୍ରସ୍ତାବକୁ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ଅନୁମୋଦନ କରିଛନ୍ତି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଏହି କ୍ୟାବିନେଟ କମିଟିର ବୈଠକ ବସି ଡାଲି ଯୋଗାଣ କାର୍ଯ୍ୟକ୍ରମକୁ ଚୁଡାନ୍ତ ରୂପ ଦେଇଥିଲେ ।


    ବର୍ତ୍ତମାନ ଖୋଲା ବଜାରକୁ ଛଡା ଯାଉଥିବା ଏବଂ ରାଜ୍ୟମାନଙ୍କୁ ଯୋଗାଯାଉଥିବା ଡାଲି ଅତିରିକ୍ତ ନୂଆ ପୁଷ୍ଟିସାଧନ କାର୍ଯ୍ୟକ୍ରମ ଜରିଆରେ ଅଧିକ ଯୋଗାଇ ଦିଆଯିବ ।


    ସମ୍ପୃକ୍ତ ବିଭାଗ ଓ ମନ୍ତ୍ରଣାଳୟମାନେ ବିଭିନ୍ନ ପୁଷ୍ଟିସାଧନ କାର୍ଯ୍ୟକ୍ରମ ପାଇଁ କେତେ ଡାଲି ଆବଶ୍ୟକ ତାହା ତିନି ମାସ ମଧ୍ୟରେ ଜଣାଇବେ । ଏହି ତଥ୍ୟକୁ ଆଧାର କରି ବିଭିନ୍ନ ପୁଷ୍ଟିସାଧନ ସ୍କିମ ଜରିଆରେ ରାଜ୍ୟ ଓ କେନ୍ଦ୍ରଶାସିତ ଅଂଚଳକୁ କେନ୍ଦ୍ରୀୟ ଭଣ୍ଡାରରୁ ଅତିରିକ୍ତ ଡାଲି ଯୋଗାଇ ଦିଆଯିବ ।


    ଏଭଳି ପୁଷ୍ଟିଭିତ୍ତିକ ଶସ୍ୟ ଯୋଗାଣ ଦ୍ୱାରା ମଧ୍ୟହ୍ନ ଭୋଜନ କାର୍ଯ୍ୟକ୍ରମରେ ଅନେକ ଗରିବ ପିଲା ଉପକୃତ ହେବେ । ପ୍ରୋଟିନ ଅଭାବ ଜନିତ ସମସ୍ୟାରୁ ସେମାନେ ମୁକ୍ତି ପାଇବେ । ଏହାଛଡା ବିଭିନ୍ନ କାର୍ଯ୍ୟକ୍ରମ ଜରିଆରେ ହସ୍ପିଟାଲ ଓ ଅନ୍ୟାନ୍ୟ ସଂସ୍ଥାକୁ ଯୋଗଇ ଦିଆଯାଉଥିବା ଖାଦ୍ୟ ସାମଗ୍ରୀ ସହ ଡାଲି ଯୋଡାଯିବ ଏବଂ ଏଥିରୁ ମଧ୍ୟ ଅନେକ ଲୋକ ଉପକୃତ ହେବେ । କିନ୍ତୁ ଏହି ଅତିରିକ୍ତ ଡାଲିର ଦର ବଜାର ଦରଠାରୁ କେବେହେଲେ ଉଚ୍ଚ ଦରରେ ପ୍ରଦାନ କରାଯିବ ନାହିଁ , ଯାଦ୍ୱାରା ସମ୍ପୃକ୍ତ ଜନମଙ୍ଗଳ କାର୍ଯ୍ୟକ୍ରମଗୁଡିକ ବେଶ ଫଳପ୍ରଦ ହେବ ଫଳପ୍ରଦ ହେବ ।


    **********

    
    
    (Release ID: 1509031) Visitor Counter : 3