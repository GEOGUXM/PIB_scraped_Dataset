      ରେଳ ମନ୍ତ୍ରଣାଳୟ

      କାର୍ଯ୍ୟଦକ୍ଷତା ବୃଦ୍ଧି ଲକ୍ଷ୍ୟରେ ଭାରତୀୟ ରେଳବାଇର ସମସ୍ତ କର୍ମଚାରୀମାନଙ୍କ ପାଇଁ ବ୍ୟାପକ ପ୍ରଶିକ୍ଷଣ କାର୍ଯ୍ୟକ୍ରମ ସକାଶେ ରେଳମନ୍ତ୍ରୀଙ୍କ ନିର୍ଦ୍ଦେଶ
      ‘ପ୍ରୋଜେକ୍ଟ ସକ୍ଷମ’ ନାମରେ ଚାଲିବ ଏହି ସପ୍ତାହ ବ୍ୟାପୀ ପ୍ରଶିକ୍ଷଣ

      Posted On: 14 NOV 2017 7:18PM by PIB Bhubaneshwar

    ଭାରତୀୟ ରେଳବାଇର କର୍ମଚାରୀମାନଙ୍କ ଦକ୍ଷତା ଓ ଜ୍ଞାନ ବୃଦ୍ଧି ପାଇଁ ରେଳ ଓ କୋଇଲା ମନ୍ତ୍ରୀ ପିୟୁଷ ଗୋୟଲଙ୍କ ନିର୍ଦ୍ଦେଶ କ୍ରମେ ବ୍ୟାପକ ପ୍ରଶିକ୍ଷଣ କାର୍ଯ୍ୟକ୍ରମର ଯୋଜନା କରାଯାଇଛି । ‘ ପ୍ରୋଜେକ୍ଟ ସକ୍ଷମ ’ ନାମରେ ଏହି ଯୋଜନା କର୍ମଚାରୀଙ୍କ ଉତ୍ପାଦକତା ଓ ଦକ୍ଷତା ବୃଦ୍ଧିରେ ସହାୟକ ହେବ ।


    ଏହି ଯୋଜନାରେ ଆସନ୍ତା ଏକ ବର୍ଷ ମଧ୍ୟରେ ପ୍ରତ୍ୟେକ ଜୋନର ସମସ୍ତ କର୍ମଚାରୀମାନଙ୍କୁ ସେମାନଙ୍କ ନିଜ କାର୍ଯ୍ୟ ଶ୍ରେଣୀରେ ଏକ ସପ୍ତାହ ଲେଖାଏଁ ପ୍ରଶିକ୍ଷଣ ପ୍ରଦାନ କରାଯିବ । ରେଳବାଇର ସମସ୍ତ ଜୋନାଲ ମ୍ୟାନେଜର ଏବଂ ପ୍ରଡକ୍ସନ ୟୁନିଟ ମୁଖ୍ୟଙ୍କୁ ଏହି ପ୍ରସଙ୍ଗରେ ରେଲୱେ ବୋର୍ଡ ଅଧ୍ୟକ୍ଷ ଅଶ୍ୱନି ଲୋହାନିଙ୍କ ପକ୍ଷରୁ ନିର୍ଦ୍ଦେଶନାମା ପଠାଯାଇଛି ।


    ବିଭିନ୍ନ ବିଭାଗରେ କାର୍ଯ୍ୟ କରୁଥିବା କର୍ମଚାରୀମାନଙ୍କୁ ଆବଶ୍ୟକତା ଅନୁଯାୟୀ ଗ୍ରୁପ୍ ଭିତ୍ତିରେ ପ୍ରଶିକ୍ଷଣ ପ୍ରଦାନ ସକାଶେ ଚିହ୍ନଟ କରିବାକୁ ଜେନେରାଲ ମ୍ୟାନେଜରମାନଙ୍କୁ ନିର୍ଦ୍ଦେଶ ଦିଆଯାଇଛି । 2017 ମସିହା ଡିସେମ୍ବର 31 ତାରିଖ ସୁଦ୍ଧା ପ୍ରଶିକ୍ଷଣର ସମସ୍ତ ଯୋଜନା ପ୍ରସ୍ତୁତ କରିବାକୁ କୁହାଯାଇଛି ।


    ରେଳବାଇରେ କ୍ରମାଗତ ଶିକ୍ଷା ଆହରଣ ଏବଂ ପ୍ରଶିକ୍ଷଣ ଏକ ଅଭିନ୍ନ ଅଙ୍ଗ । କେବଳ କର୍ମଚାରୀଙ୍କ ଉତ୍ପାଦକତା ଓ ଜ୍ଞାନ ବୃଦ୍ଧି ସକାଶେ ସୀମିତ ସମୟ ମଧ୍ୟରେ ପ୍ରଶିକ୍ଷଣ ଶେଷ କରିବାର ଆବଶ୍ୟକତା ଅଛି ।


    ରେଲୱେ ଟ୍ରେନିଂ ସେଣ୍ଟରରେ ପାଞ୍ଚ ଦିନିଆ ଜବ୍ ଟେନିଂ କିମ୍ବା କ୍ଲାସ୍ ରୁମ୍ ଟ୍ରେନିଂ ଦିଆଯିବ । ରେଳବାଇର ପ୍ରତ୍ୟେକ ବିଭାଗ ଏବଂ କର୍ମଚାରୀଙ୍କ କାର୍ଯ୍ୟରେ ନୂତନତ୍ୱ ଆଣିବା ଏହି ପ୍ରଶିକ୍ଷଣର ମୂଳ ଉଦ୍ଦେଶ୍ୟ । 9 ମାସ ମଧ୍ୟରେ ପ୍ରଶିକ୍ଷଣ କାର୍ଯ୍ୟ ଶେଷ ହେବ । ସମସ୍ତ କାର୍ଯ୍ୟକୁ ନିଜେ ଜେନେରୋଲ ମ୍ୟାନେଜରମାନେ ତଦାରଖ କରିବାକୁ ନିର୍ଦ୍ଦେଶ ଦିଆଯାଇଛି । ଏହି ପ୍ରଶିକ୍ଷର ଯେ କେବଳ କର୍ମଚାରୀଙ୍କ କାର୍ଯ୍ୟଦକ୍ଷତାରେ ଉନ୍ନତି ଆଣିବ ତାହା ନୁହେଁ ବରଂ ରେଳବାଇର ଦକ୍ଷତାରେ ମଧ୍ୟ ଭିନ୍ନତା ଆଣିବ ।


    **********

    
    
    (Release ID: 1509680) Visitor Counter : 3