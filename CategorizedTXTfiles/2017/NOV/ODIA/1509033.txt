      କ୍ୟାବିନେଟ

      ଜାତୀୟ ଗ୍ରାମୀଣ ପାନୀୟ ଜଳ କାର୍ଯ୍ୟକ୍ରମ ପୁନର୍ଗଠନ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 10 NOV 2017 8:59PM by PIB Bhubaneshwar


    ଜାତୀୟ ଗ୍ରାମୀଣ ଜଳ ଯୋଗାଣ କାର୍ଯ୍ୟକ୍ରମକୁ ଜାରି ରଖିବା ଏବଂ ପୁନର୍ଗଠନ ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ ମିଳିଛି । ଯଦ୍ଦ୍ୱାରା ଏହା ଆହୁରି ଫଳପ୍ରଦ , ପ୍ରତିଦ୍ୱନ୍ଦ୍ୱିତାମୂଳକ ହେବା ସହିତ ଯୋଜନାର କାର୍ଯ୍ୟକାରୀତା ଭଲ ଭାବେ ଅନୁଧ୍ୟାନ କରାଯାଇପାରିବ ଏବଂ ଗ୍ରାମାଂଚଳର ଲୋକମାନଙ୍କ ପାଇଁ ଉନ୍ନତମାନର ସେବା ସୁନିଶ୍ଚିତ କରାଯାଇପାରିବ ।


    ଚତୁର୍ଦ୍ଦଶ ଅର୍ଥ କମିଶନଙ୍କ ଅବଧି 2017-18 ରୁ 2019-20 ମଧ୍ୟରେ ଏହି କାର୍ଯ୍ୟକ୍ରମ ପାଇଁ 23 , 050 କୋଟି ଟଙ୍କା ମଞ୍ଜୁର କରାଯାଇଛି । ଦେଶର ସମସ୍ତ ଗ୍ରାମାଂଚଳର ଲୋକମାନେ ଏହି କାର୍ଯ୍ୟକ୍ରମ ଅଧୀନରେ ଅର୍ନ୍ତଭୁକ୍ତ ହେବେ । ପୁନର୍ଗଠନ ଦ୍ୱାରା ଏହି କାର୍ଯ୍ୟକ୍ରମ ଅଧିକ ନମନୀୟ , ଫଳପ୍ରଦ , ପ୍ରତିଦ୍ୱନ୍ଦ୍ୱିତାପୂର୍ଣ୍ଣ ହେବା ସହିତ ବ୍ୟାପକ ଅଂଚଳକୁ ନିରନ୍ତର ଜଳଯୋଗାଣ ପାଇଁ ମନ୍ତ୍ରଣାଳୟର ଲକ୍ଷ୍ୟ ସାଧିତ ହୋଇପାରିବ ।


    ଏହି କାର୍ଯ୍ୟକ୍ରମ ପାଇଁ କେତେକ ଗୁରୁତ୍ୱପୂର୍ଣ୍ଣ ନିଷ୍ପତି ନିଆଯାଇଛି ସେଗୁଡ଼ିକ ହେଲା :


    1 . 2020 ମାର୍ଚ୍ଚରେ ଚତୁର୍ଦ୍ଦଶ ଅର୍ଥ କମିଶନଙ୍କ ଅବଧି ସରିବା ପର୍ଯ୍ୟନ୍ତ ଜାତୀୟ ଗ୍ରାମୀଣ ପାନୀୟ ଜଳ ( ଏନଆରଡିଡବ୍ଲ୍ୟୁପି) କାର୍ଯ୍ୟକ୍ରମ ଜାରି ରହିବ ।


    2 . ଏନଆରଡିଡବ୍ଲ୍ୟୁପିର ପୁନର୍ଗଠନ ହେବା ଦ୍ୱାରା ଜାପାନୀ ଏନସେଫାଲାଇଟ୍ସ ( ଜେଇ )/ ଗୁରୁତର ଏନସେଫାଲାଇଟ୍ସ ସିଣ୍ଡ୍ରୋମ ( ଏଇଏସ ) ପ୍ରଭାବିତ ଅଂଚଳଗୁଡ଼ିକ ପାଇଁ 2 % ଅତିରିକ୍ତ ପାଣ୍ଠି ନିର୍ଦ୍ଧାରଣ ସମ୍ଭବ ହୋଇପାରିବ ।


    3 . ପାନୀୟ ଜଳ ଏବଂ ପରିମଳ ମନ୍ତ୍ରଣାଳୟ ଦ୍ୱାରା ଏନଆରଡିଡବ୍ଲ୍ୟୁପି ଅଧୀନରେ ଏକ ନୂଆ ଉପ - କାର୍ଯ୍ୟକ୍ରମ ଫେବୃଆରୀ 2017ରେ ଆରମ୍ଭ କରାଯାଇଛି । ଏହା ମାଧ୍ୟମରେ ପ୍ରାୟ 28 ହଜାର ଆର୍ସେନିକ ଏବଂ ଫ୍ଲୋରାଇଡ ପ୍ରଭାବିତ ଅଂଚଳ ( ପୂର୍ବରୁ ଚିହ୍ନଟ ) ରେ ଜରୁରୀ ସ୍ୱଚ୍ଛ ପାନୀୟ ଜଳ ଯୋଗାଣ କରାଯାଇପାରିବ । ମାର୍ଚ୍ଚ 2021 ପର୍ଯ୍ୟନ୍ତ 4 ବର୍ଷରେ କେନ୍ଦ୍ର ସରକାରଙ୍କ ଭାଗ 12 , 500 ଟଙ୍କା ଏଥିପାଇଁ ଆବଶ୍ୟକ ହେବ ବୋଲି ଆକଳନ କରାଯାଇଛି । ଏନଆରଡିଡବ୍ଲ୍ୟୁପି ଅଧୀନରେ ଆବଂଟିତ ପାଣ୍ଠିକୁ ଏ ବାବାଦରେ ଅନୁଦାନ ଯୋଗାଇ ଦିଆଯିବ ।


    4 . ସହମତି ହୋଇଥିବା ଯୋଜନା ପାଇଁ ଆଗୁଆ ଅର୍ଥ ଲଗାଣ , ଦ୍ୱିତୀୟ କିସ୍ତି ପରିମାଣର ପାଖାପାଖି ଅଧା ରାଜ୍ୟ ସରକାରଙ୍କ ଦ୍ୱାରା ବ୍ୟୟ କରାଯିବ , ଯାହାକି ପରବର୍ତ୍ତୀ ସମୟରେ କେନ୍ଦ୍ରୀୟ ଅନୁଦାନ ଦ୍ୱାରା ଭରଣା କରାଯିବ । ଯଦି ନିର୍ଦ୍ଦିଷ୍ଟ ଆର୍ଥିକ ବର୍ଷର 30 ନଭେମ୍ବର ସୁଦ୍ଧା ରାଜ୍ୟ ସରକାର ଏହି ପାଣ୍ଠି ପାଇଁ ଦାବି ଉପସ୍ଥାପନ ନକରିପାରନ୍ତି ତା ’ ହେଲେ ଏହି ଅର୍ଥ ଏକ ସାଧାରଣ ପୁଲ ମଧ୍ୟକୁ ଚାଲିଯିବ । ଯାହା ଭଲ ପ୍ରଦର୍ଶନ କରୁଥିବା ରାଜ୍ୟଗୁଡ଼ିକୁ ଯୋଗାଇ ଦିଆଯିବ । ପ୍ରଥମେ ଭାରତ ସରକାରଙ୍କ ଭାଗର ଅର୍ଥ ଲଗାଣ କରିସାରିଥିବା ରାଜ୍ୟକୁ ଏହି ପୁଲରୁ ପାଣ୍ଠି ଯୋଗାଇ ଦିଆଯିବ ।


    5 . ଦ୍ୱିତୀୟ କିସ୍ତିର ଅନ୍ୟ ଅଧା ଭାଗ ଅନୁଦାନ କାର୍ଯ୍ୟକାରୀତା ସ୍ଥିତି ଆଧାରରେ ପାଇପ ଜଳ ଯୋଗାଣ କାର୍ଯ୍ୟକ୍ରମ ସମ୍ପୂର୍ଣ୍ଣ କରିଥିବା ରାଜ୍ୟଗୁଡ଼ିକୁ ତୃତୀୟ ପକ୍ଷ ଆକଳନ ଅନୁଯାୟୀ ଯୋଗାଇ ଦିଆଯିବ ।


    6 . ଚତୁର୍ଦ୍ଦଶ ଅର୍ଥ କମିଶନଙ୍କ ଅବଧି 2017-18 ରୁ 2019-20 ମଧ୍ୟରେ ଏହି କାର୍ଯ୍ୟକ୍ରମ ପାଇଁ 23 , 050 କୋଟି ଟଙ୍କା କ୍ୟାବିନେଟ ଅନୁମୋଦନ କରିଛନ୍ତି ।


    ଏହି କାର୍ଯ୍ୟକ୍ରମର ଉପାଦାନଗୁଡ଼ିକୁ ହ୍ରାସ କରାଯାଇ ଏନଆରଡିଡବ୍ଲ୍ୟୁପି ପାଣ୍ଠି ବିନଯୋଗ ପାଇଁ ରାଜ୍ୟଗୁଡ଼ିକୁ ଅଧିକ ନମନୀୟତା ପ୍ରଦାନ କରାଯାଇଛି ।


    ପାନୀୟ ଜଳ ଏବଂ ପରିମଳ ମନ୍ତ୍ରଣାଳୟର ସମନ୍ୱିତ ପରିଚାଳନା ସୂଚନା ବ୍ୟବସ୍ଥା ( ଆଇଏଆଇଏସ ) ର ତଥ୍ୟ ଅନୁଯାୟୀ , ଭାରତରେ ଗ୍ରାମୀଣ ଜନସଂଖ୍ୟାର 77 % ଲୋକଙ୍କୁ ପୂର୍ଣ୍ଣ ଜଳଯୋଗାଣ ( ଦୈନିକ ମୁଣ୍ଡପିଛା 40 ଲିଟର ) ଏବଂ 56 % ଗ୍ରାମାଂଚଳର ଲୋକମାନଙ୍କୁ ସାଧାରଣ ଷ୍ଟାଣ୍ଡପୋଷ୍ଟ ମାଧ୍ୟମରେ ନଳ ଯୋଗେ ଜଳଯୋଗାଣ କରାଯାଇଛି । ଏମାନଙ୍କ ମଧ୍ୟରୁ 16.7 % ଲୋକ ଘରୋଇ ସଂଯୋଗ ପାଇଛନ୍ତି । ସୂଚନାଯୋଗ୍ୟ ଯେ ଗ୍ରାମାଂଚଳରେ ସୁଲଭ ଜଳ ଯୋଗାଣ ଉଦ୍ଦେଶ୍ୟରେ ଏନଆରଡିଡବ୍ଲ୍ୟୁପି ଯୋଜନା 2009ରେ ଆରମ୍ଭ କରାଯାଇଥିଲା ।


    **********

    
    
    (Release ID: 1509033) Visitor Counter : 3