      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ-କାନାଡା ଚତୁର୍ଥ ବାର୍ଷିକ ବାଣିଜ୍ୟ ଓ ପୁଞ୍ଜିନିବେଶ ମନ୍ତ୍ରୀସ୍ତରୀୟ ଆଲୋଚନା ଚକ୍ର ଅନୁଷ୍ଠିତ
      Posted On: 13 NOV 2017 6:59PM by PIB Bhubaneshwar


    ଭାରତ - କାନାଡା ମଧ୍ୟରେ ଚତୁର୍ଥ ବାର୍ଷିକ ବାଣିଜ୍ୟ ଓ ପୁଞ୍ଜିନିବେଶ ମନ୍ତ୍ରୀସ୍ତରୀୟ ଆଲୋଚନା ଚକ୍ର ନୂଆଦିଲ୍ଲୀଠାରେ ଅନୁଷ୍ଠିତ ହୋଇଯାଇଛି । ଭାରତୀୟ ପ୍ରତିନିଧି ଦଳର ନେତୃତ୍ୱ ନେଇଥିଲେ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏବଂ କାନାଡା ପକ୍ଷରୁ ନେତୃତ୍ୱ ନେଇଥିଲେ ଆନ୍ତର୍ଜାତିକ ବାଣିଜ୍ୟ ମନ୍ତ୍ରୀ ଶ୍ରୀ ଫ୍ରାନ୍ସୁଆଁ - ଫିଲିପ ସାମ୍ପେନ । ଏହି ଆଲୋଚନା ଚକ୍ର ଏକ ବନ୍ଧୁତ୍ୱପୂର୍ଣ୍ଣ ଏବଂ ଉତ୍ସାହପୂର୍ଣ୍ଣ ପରିବେଶ ମଧ୍ୟରେ ଅନୁଷ୍ଠିତ ହୋଇଥିଲା । ଏହି ଆଲୋଚନା ଚକ୍ରରେ ବାଣିଜ୍ୟ ଓ ପୁଞ୍ଜିନିବେଶ ସଂକ୍ରାନ୍ତୀୟ ଅନେକ ବିଷୟରେ ଆଲୋଚନା କରାଯାଇଥିଲା । ଉଭୟ ପକ୍ଷ ଅନୁଭବ କରିଥିଲେ ଯେ ସେମାନଙ୍କର ଅର୍ଥନୀତି ସୁଦୃଢ଼ ଏବଂ ଏହି ତୁଳନାରେ ଉଭୟ ଦେଶ ମଧ୍ୟରେ ଦ୍ୱିପାକ୍ଷିକ ବାଣିଜ୍ୟ କ୍ଷେତ୍ରରେ ଆବଶ୍ୟକୀୟ ଉନ୍ନତି ହୋଇପାରିନାହିଁ ଏବଂ ଏହା କ୍ଷମତାଠାରୁ ଯଥେଷ୍ଟ କମ ରହିଛି । ବାଣିଜ୍ୟ ଏବଂ ପୁଞ୍ଜିନିବେଶ କ୍ଷେତ୍ରରେ ଅନେକ ସୁଯୋଗ ରହିଛି ଏବଂ ଦୁଇ ଦେଶ ଏପର୍ଯ୍ୟନ୍ତ ଏ କ୍ଷେତ୍ରରେ ଏହାର ସଦବ୍ୟବହାର କରିପାରିନାହାନ୍ତି ।


    2017 ଅଗଷ୍ଟରେ ଭାରତ - କାନାଡା ମଧ୍ୟରେ ଅନୁଷ୍ଠିତ ବ୍ୟାପକ ଅର୍ଥନୈତିକ ଭାଗିଦାରିତା ରାଜିନାମା ( CEPA ) ଅନ୍ତର୍ଗତ ହୋଇଥିବା ବିକାଶ ସମ୍ବନ୍ଧରେ ଉଭୟ ପକ୍ଷ ପର୍ଯ୍ୟାଲୋଚନା କରିବା ସହ ପାରସ୍ପରିକ ବୁଝାମଣାକୁ ଆଗେଇ ନେବା ପାଇଁ ସେମାନଙ୍କର ଦୃଢ଼ ସଂକଳ୍ପ ପ୍ରକାଶ କରିଥିଲେ । ଉଭୟ ପକ୍ଷ ମଧ୍ୟ ବିଭିନ୍ନ ସେବା କ୍ଷେତ୍ରରେ ସେମାନଙ୍କ ଆଗ୍ରହ ତାଲିକାର ବିନିମୟ କରିଥିଲେ ଏବଂ ଭାରତ ପକ୍ଷରୁ କୁହାଯାଇଥିଲା ଯେ ସିପିଇଏ ଅନ୍ତର୍ଗତ ବିଭିନ୍ନ ସେବା ଉପରେ ଗୁରୁତ୍ୱ ପ୍ରଦାନ କରାଯାଉଛି ଏବଂ ଏ ସମ୍ବନ୍ଧରେ କାନାଡାର ସକାରାତ୍ମକ ପଦକ୍ଷେପ ଉଭୟଙ୍କ ପକ୍ଷ ପାଇଁ ଲାଭପ୍ରଦ ହେବ ।


    କାନାଡା ପକ୍ଷରୁ ଆଶ୍ୱାସନା ପ୍ରଦାନ କରାଯାଇଥିଲା ଯେ ଏହି ସବୁ ପ୍ରସଙ୍ଗରେ କାନାଡା ପକ୍ଷରୁ ଦୃଷ୍ଟି ଦିଆଯିବ ଏବଂ ସିଇପିଏ ଅନ୍ତର୍ଗତ ଆବଶ୍ୟକୀୟ ବ୍ୟବସ୍ଥା ଗ୍ରହଣ କରାଯିବ । ଉଭୟ ଦେଶର ମନ୍ତ୍ରୀ ଉଭୟ ପକ୍ଷ ମଧ୍ୟରେ ହୋଇଥିବା ରାଜିନାମାକୁ ଶୀଘ୍ର ଶେଷ କରିବା ପାଇଁ ପଥ ନିର୍ଦ୍ଧାରଣ କରିବାକୁ ଅଧିକାରୀମାନଙ୍କୁ ନିର୍ଦ୍ଦେଶ ଦେଇଥିଲେ । ଉଭୟ ପକ୍ଷ ମଧ୍ୟ ବୈଦେଶିକ ପ୍ରସାରଣ ଏବଂ ସୁରକ୍ଷା ରାଜିନାମା FIPA ଅନ୍ତର୍ଗତ ହୋଇଥିବା ପ୍ରଗତି ସମ୍ବନ୍ଧରେ ପର୍ଯ୍ୟାବଲୋକନ କରିଥିଲେ ଏବଂ ଶୀଘ୍ର ଏହାକୁ ଶେଷ କରିବା ନେଇ ଆଶାପ୍ରକାଶ କରିଥିଲେ ।


    ପାରସ୍ପରିକ ଲାଭ ନେଇ ସମର୍ଥକ ଏଜେନ୍ସିମାନଙ୍କ ମଧ୍ୟରେ ସାମ୍ଭାବ୍ୟ ସହଯୋଗ ପାଇଁ ଉଭୟ ପକ୍ଷ ଆଲୋଚନା କରିଥିଲେ ଯେପରିକି ଏହି ଏଜେନ୍ସିଗୁଡ଼ିକ ଉଭୟ ପକ୍ଷ ମଧ୍ୟରେ ବାଣିଜ୍ୟିକ ବୃଦ୍ଧି କରିପାରିବେ । ଭାରତର ଏକ୍ସପୋର୍ଟ କ୍ରେଡିଟ ଗ୍ୟାରେଂଟି କର୍ପୋରେସନ ଲିମିଟେଡ ( ECGC Ltd. ) ମାଧ୍ୟମରେ ରପ୍ତାନୀ କ୍ରେଡିଟ ବୀମା କ୍ଷେତ୍ରରେ ସହଯୋଗିତା ବୃଦ୍ଧି ପାଇଁ ଉଭୟ ପକ୍ଷ ଇସିଜିସି ଲମିଟେଡ ଏବଂ କାନାଡା ରପ୍ତାନୀ ଉନ୍ନୟନ କାନାଡା ( EDC ) ରାଜି ହୋଇଥିଲେ । ଉଭୟ ଇସିଜିସି ଲିମିଟେଡ ଏବଂ ଇଡିସି ବର୍ଣ୍ଣ ୟୁନିଅନ ( BU ) ର ସଦସ୍ୟ । ବିୟୁ ହେଉଛି ଏକ ଆନ୍ତର୍ଜାତିକ ସଂଗଠନ ଯାହାକି ବୈଶ୍ୱିକ ରପ୍ତାନୀ କ୍ରେଡିଟ ଏବଂ ପୁଞ୍ଜିନିବେଶ ବୀମା ଶିଳ୍ପର ପ୍ରତିନିଧିତ୍ୱ କରିଥା ’ ନ୍ତି । କାନାଡିଆନ କମର୍ସିଆଲ କର୍ପୋରେସନ ସହିତ ସାମ୍ଭାବ୍ୟ ସହଯୋଗ ପାଇଁ କାନାଡା ପ୍ରସ୍ତାବ ଦେଇଥିଲା ।


    ଅନ୍ୟ ପ୍ରସ୍ତାବ ଗୁଡ଼ିକ ମଧ୍ୟରେ ସିଇଓ ଫୋରମ ମେକାନିଜିମର ଦ୍ରୂତ ଆନୁଷ୍ଠାନୀକରଣ ଓ ଡାଲି କାରବାର ଆଦି ଉପରେ ଆଲୋଚନା କରାଯାଇଥିଲା । ଡାଲିକୁ ନେଇ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ପ୍ରସ୍ତାବ ଦେଇଥିଲେ ଯେ ଜିଓ - ସ୍ପାଟିଆଲ ପ୍ଲାନିଂ ଓ ଭୌଗୋଳିକ ସୂଚନା ପଦ୍ଧତି ଆଦି କ୍ଷେତ୍ରରେ କାନାଡାର ଦଖଲ ରହିଥିବାରୁ ଏହାକୁ ଭାରତରେ ଶସ୍ୟ ଉତ୍ପାଦନ ପ୍ରକ୍ରିୟାର ବିଶ୍ଳେଷଣ କ୍ଷେତ୍ରରେ ଉପଯୋଗ କରାଯିବା ଆବଶ୍ୟକ । ଆଗାମୀ 10 ବର୍ଷ ପାଇଁ ଏ ସଂକ୍ରାନ୍ତରେ ଆନୁମାନିକ ଭିତ୍ତିରେ ଉତ୍ତମ ଡାଲି ଉତ୍ପାଦନ ପାଇଁ ପରିବେଶ ସୃଷ୍ଟି କରାଯିବା ଓ ଡାଲି ଯୋଗାଣ କ୍ଷେତ୍ରରେ କାନାଡାର ଭୂମିକା ଉପରେ ସେ ଗୁରୁତ୍ୱାରୋପ କରିଥିଲେ । ଆନ୍ଧ୍ରପ୍ରଦେଶର ବିଶାଖାପାଟଣାଠାରେ 2017 ଫେବୃଆରୀରେ ଅନୁଷ୍ଠିତ ହେବାକୁ ଥିବା ଅଂଶୀଦାର ସମ୍ମିଳନୀରେ ଭାଗନେଇ ଏଥିରେ ଏକ ସହଯୋଗୀ ରାଷ୍ଟ୍ର ହେବା ପାଇଁ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ମଧ୍ୟ ତାଙ୍କ କାନାଡା ପ୍ରତିପକ୍ଷଙ୍କୁ ନିମନ୍ତ୍ରଣ କରିଥିଲେ ।


    ************

    
    
    (Release ID: 1509510) Visitor Counter : 3