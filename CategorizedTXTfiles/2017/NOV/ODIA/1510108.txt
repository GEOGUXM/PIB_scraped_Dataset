      ରାଷ୍ଟ୍ରପତିଙ୍କ ସଚିବାଳୟ

      ଆସନ୍ତାକାଲି ରାଷ୍ଟ୍ରପତିଙ୍କ ଅଙ୍ଗରକ୍ଷକ ବାହିନୀକୁ ରୌପ୍ୟ ତୁରୀ ଓ ତୁରୀ ବ୍ୟାନର ପ୍ରଦାନ କରିବେ ରାଷ୍ଟ୍ରପତି
      Posted On: 16 NOV 2017 8:37PM by PIB Bhubaneshwar


    ରାଷ୍ଟ୍ରପତିଙ୍କ ଅଙ୍ଗରକ୍ଷୀ ବାହିନୀଙ୍କୁ ଆସନ୍ତାକାଲି ( ନଭେମ୍ବର 17 , 2017 ) ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆନୁଷ୍ଠାନିକ ଭାବେ ରୌପ୍ୟ ତୁରୀ ଏବଂ ତୁରୀ ବ୍ୟାନର ପ୍ରଦାନ କରିବେ । ରାଷ୍ଟ୍ରପତିଙ୍କ ଅଙ୍ଗରକ୍ଷକ ବାହିନୀ ହେଉଛି ଭାରତୀୟ ସେନାର ସର୍ବପ୍ରାଚୀନ ରେଜିମେଣ୍ଟ ଏହା ବଡ଼ଲାଟଙ୍କ ଅଙ୍ଗରକ୍ଷକ ଭାବେ 1773 ମସିହାରେ ଗଠନ କରାଯାଇଥିଲା । ଭାରତର ମହାମହୀମ ରାଷ୍ଟ୍ରପତିଙ୍କ ନିଜସ୍ୱ ଅଙ୍ଗରକ୍ଷକ ବାହିନୀ ଭାବେ ଏହା ଭାରତୀୟ ସେନାର ଏକମାତ୍ର ୟୁନିଟ ଯାହାକୁ ରାଷ୍ଟ୍ରପତିଙ୍କ ରୌପ୍ୟ ତୁରୀ ଏବଂ ତୁରୀ ବ୍ୟାନର ପ୍ରଦାନ କରାଯାଇଛି । 1923 ମସିହାରେ ତତ୍କାଳୀନ ବଡ଼ଲାଟ ଲର୍ଡ଼ ରିଡ଼ିଂ ଏହି ବାହିନୀର 150 ବର୍ଷର ନିଷ୍ଠାପର ସେବା ନିମନ୍ତେ ତାଙ୍କୁ ଏଭଳି ବିରଳ ସମ୍ମାନରେ ସମ୍ମାନୀତ କରିଥିଲେ । ଏହା ପରେ ପ୍ରତ୍ୟେକ ପରବର୍ତ୍ତୀ ବଡ଼ଲାଟ ଏହି ଧାରାକୁ ଜାରି ରଖିଥିଲେ । 1950 ମସିହା ଜାନୁଆରୀ 27 ତାରିଖ ଦିନ ଏହାକୁ ରାଷ୍ଟ୍ରପତିଙ୍କ ଅଙ୍ଗରକ୍ଷକ ବାହିନୀ ଭାବେ ପୁନଃନାମକରଣ କରାଯାଇଥିଲା । ଏହା ପରଠାରୁ ପ୍ରତ୍ୟେକ ରାଷ୍ଟ୍ରପତି ଏହି ରେଜିମେଣ୍ଟକୁ ଏଭଳି ସମ୍ମାନ ପ୍ରଦାନର ଧାରା ଜାରି ରଖିଛନ୍ତି । ସ୍ୱାଧୀନ ଭାରତର ପ୍ରଥମ ରାଷ୍ଟ୍ରପତି ଡ଼କ୍ଟର ରାଜେନ୍ଦ୍ର ପ୍ରସାଦ 1957 ମସିହା ମେ 14 ତାରିଖ ଦିନ ରାଷ୍ଟ୍ରପତିଙ୍କ ଅଙ୍ଗରକ୍ଷୀ ବାହିନୀଙ୍କୁ ରୌପ୍ୟ ତୁରୀ ଏବଂ ତୁରୀ ବ୍ୟାନର ପ୍ରଦାନ କରିଥିଲେ ।


    ରାଷ୍ଟ୍ରପତିଙ୍କ ଅଙ୍ଗରକ୍ଷୀ ବାହିନୀକୁ ବନାରସ ( ବାରାଣାସୀ ) ଠାରେ ଗଭର୍ଣ୍ଣର ଜେନେରାଲ ୱାରେନ୍ ‌ ହେଷ୍ଟିଙ୍ଗସ୍ ‌ ଆରମ୍ଭ କରିଥିଲେ । ସେଥିରେ ପ୍ରଥମେ 50 ଜଣ ଅଶ୍ୱାରୋହୀ ସାମିଲ କରାଯାଇଥିଲା ଏବଂ ପରେ ଆଉ 50ଜଣ ଅଶ୍ୱାରୋହୀ ଯୋଗ ଦେଇଥିଲେ । ଅଧୁନା ରାଷ୍ଟ୍ରପତିଙ୍କ ଅଙ୍ଗରକ୍ଷୀ ବାହିନୀରେ ସ୍ୱତନ୍ତ୍ର ଶାରୀରିକ ସ୍ୱାସ୍ଥ୍ୟଯୁକ୍ତ ସୈନିକମାନଙ୍କୁ ସାମିଲ କରାଯାଇଥାଏ । ସେମାନେ ଯୁଦ୍ଧ ସମୟରେ ସୀମାନ୍ତରେ ମଧ୍ୟ କାର୍ଯ୍ୟ କରିଥାନ୍ତି । ନିକଟରେ ସେମାନେ ସୀଆଚୀନ ବରଫାବୃତ୍ତ କ୍ଷେତ୍ର , ଶ୍ରୀଲଙ୍କାରେ ଆଇପିକେଏଫ ଏବଂ ଜାତିସଂଘ ଶାନ୍ତିସେନାରେ ମଧ୍ୟ ସାମିଲ ହେବାର ନଜିର ରହିଛି ।


    **********

    
    
    (Release ID: 1510108) Visitor Counter : 4