      ଔଦ୍ୟୋଗିକ ବ୍ୟାପାର ମନ୍ତ୍ରଣାଳୟ

      ଦେବାଳିଆ ଆଇନ 2016 ଅଧ୍ୟାଦେଶ ସଂଶୋଧନ ସମ୍ପର୍କରେ ଘୋଷଣା
      Posted On: 23 NOV 2017 7:50PM by PIB Bhubaneshwar


    ଭାରତ ସରକାର ଆଜି ଦେବାଳିଆ ଏବଂ ଦେବାଳିଆ ପଣ ସଂହିତା , 2016ରେ ସଂଶୋଧନ ନିମନ୍ତେ ଅଧ୍ୟାଦେଶ ଜାରି ସମ୍ପର୍କରେ ଘୋଷଣା କରିଛନ୍ତି ।


    ଏହି ଅଧ୍ୟାଦେଶର ଉଦ୍ଦେଶ୍ୟ ଅବାଞ୍ଝନୀୟ ଏବଂ ଅବିବେକୀ ଲୋକମାନଙ୍କୁ ଉପରୋକ୍ତ ସଂହିତାର ବ୍ୟବସ୍ଥାଗୁଡ଼ିକର ଦୂରୁପଯୋଗ କରିବା ଅଥବା ସେଗୁଡ଼ିକୁ ପ୍ରଭାବହୀନ କରିବାରୁ ରୋକିବା ଦିଗରେ ଆବଶ୍ୟକ ସୁରକ୍ଷିତ ବ୍ୟବସ୍ଥା କରିବା । ସଂଶୋଧନର ଉଦ୍ଦେଶ୍ୟ ସେହି ଲୋକମାନଙ୍କୁ ଏହାର ପରିଧି ମଧ୍ୟରୁ ବାହାରେ ରଖିବା ଯେଉଁମାନେ ଜାଣିଶୁଣି ଖିଲାପି କରିଛନ୍ତି ଅଥବା ଯେଉଁମାନେ ଅଚଳ ସମ୍ପତି ( ଏନପିଏ ) ସହ ସମ୍ପୃକ୍ତ ଏବଂ ଯେଉଁମାନଙ୍କ ନିୟମ ପାଳନ କରିବାର ଅଭ୍ୟାସ ନାହିଁ , ଏଥିସହିତ ଯେଉଁମାନଙ୍କୁ କୌଣସି କମ୍ପାନୀର ଦେବାଳିଆ ସମ୍ବନ୍ଧୀୟ ବିବାଦର ସଫଳ ସମାଧାନରେ ବାଧକ ବୋଲି ବିବେଚନା କରାଯାଏ । ଏହିପରି ବିବାଦର ସମାଧାନ ଅଥବା ପରିସମାପ୍ତି ପ୍ରକ୍ରିୟାରେ ଭାଗ ନେବାରୁ ଏପରି ଲୋକମାନଙ୍କୁ ପ୍ରତିବନ୍ଧିତ କରିବା ବ୍ୟତୀତ ଉପରୋକ୍ତ ସଂଶୋଧନରେ ଆଉ କେତେକ ବ୍ୟବସ୍ଥା ରହିଛି । ଯେପରିକି ଉପରୋକ୍ତ ପ୍ରତିକାର ପାଇଁ ଏହା ମଧ୍ୟ ନିର୍ଦ୍ଧାରିତ କରାଯାଇଛି ଯେ ଋଣଦାତାଙ୍କ ସମିତି ମଞ୍ଜୁରି ଦେବା ପୂର୍ବରୁ ବିବାଦର ସମାଧାନ ଯୋଜନାର ଲାଭପ୍ରଦତା ଏବଂ ସମ୍ଭାବ୍ୟତା ସୁନିଶ୍ଚିତ କରାଯିବ । ଭାରତୀୟ ଦେବାଳିଆ ଏବଂ ଦେବାଳିଆ ପଣ ବୋର୍ଡକୁ ମଧ୍ୟ ଅତିରିକ୍ତ ଅଧିକାର ପ୍ରଦାନ କରାଯାଇଛି ।


    ଉତ୍ତମ ଅନୁପାଳନ ନିମନ୍ତେ ଅନ୍ୟ ପଦକ୍ଷେପ ନେବା ବ୍ୟତୀତ ବ୍ୟାଙ୍କିଙ୍ଗ କ୍ଷେତ୍ରରେ ସଂସ୍କାର ଏବଂ ସମାଧାନ ପ୍ରକ୍ରିୟା ଦ୍ୱାରା ଅବାଞ୍ଝନୀୟ ତତ୍ୱକୁ ବାହାର ରଖିବା ମଧ୍ୟ ସରକାରଙ୍କ ବର୍ତ୍ତମାନର ସଂସ୍କାର ପ୍ରକ୍ରିୟାର ଏକ ଅଂଶବିଶେଷ । ଏହିପରି ଅର୍ଥରାଶିର ଅନ୍ୟତ୍ର ଉପଯୋଗ ନିମନ୍ତେ କର୍ପୋରେଟ ଭିତିର ଦୂରୁପଯୋଗ ରୋକିବା ନିମନ୍ତେ ଖିଲାପି କରୁଥିବା କମ୍ପାନୀ ବିରୋଧରେ କାର୍ଯ୍ୟାନୁଷ୍ଠାନ ମଧ୍ୟ ସରକାରଙ୍କ ବର୍ତ୍ତମାନର ସଂସ୍କାର କାର୍ଯ୍ୟକ୍ରମର ଏକ ଅଂଶବିଶେଷ । ଏହାଦ୍ୱାରା ଔପଚାରିକ ଅର୍ଥବ୍ୟବସ୍ଥାକୁ ସୁଦୃଢ଼ କରିବା ଏବଂ ସଚ୍ଚୋଟ ବ୍ୟବସାୟୀ ଏବଂ ଉଦୀୟମାନ ଉଦ୍ୟୋଗୀମାନଙ୍କୁ ବିଶ୍ୱସନୀୟ ଏବଂ ସ୍ଥିର ନିୟାମକ ପରିବେଶରେ କାମ କରିବା ଲାଗି ପ୍ରୋତ୍ସାହିତ କରିବାରେ ସହାୟତା ମିଳିପାରିବ ।


    ଉପରୋକ୍ତ ଅଧ୍ୟାଦେଶ ଜରିଆରେ ଦେବାଳିଆ ଏବଂ ଦେବାଳିଆ ପଣ ସଂହିତା , 2016 ର ଧାରା 2 , 5 , 25 , 30 , 35 ଏବଂ 240 ରେ ସଂଶୋଧନ କରାଯାଇଛି । ଏଥିସହିତ ସଂହିତାରେ 29 A ତଥା 235A ନାମକ ନୂଆ ଧାରା ଯୋଡ଼ାଯାଇଛି ।


    ******************

    
    
    (Release ID: 1510826) Visitor Counter : 3