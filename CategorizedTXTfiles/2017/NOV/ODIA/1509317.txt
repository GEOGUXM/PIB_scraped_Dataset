      ଉପରାଷ୍ଟ୍ରପତିଙ୍କ ସଚିବାଳୟ

      ସାମାଜିକ ଭିତ୍ତିଭୂମି ନିର୍ମାଣ ପାଇଁ ଶିକ୍ଷା ଏକ ପ୍ରମୁଖ ମାଧ୍ୟମ: ଉପରାଷ୍ଟ୍ରପତି
      ପ୍ରାଚ୍ୟ ପାଶ୍ଚାତ୍ୟ ସାଂସ୍କୃତିକ ଉତ୍ସବକୁ ସମ୍ବୋଧିତ କଲେ

      Posted On: 12 NOV 2017 6:22PM by PIB Bhubaneshwar

    ଭାରତର ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ପ୍ରକାଶ କରିଛନ୍ତି ଯେ ସାମାଜିକ ଭିତ୍ତିଭୂମି ନିର୍ମାଣ କରିବା ପାଇଁ ଶିକ୍ଷା ଏକ ପ୍ରମୁଖ ମାଧ୍ୟମ । ଏହାର କାରଣ ହେଲା ଶିକ୍ଷା ଦାରିଦ୍ର୍ୟକୁ ହ୍ରାସ କରିଥାଏ । ଇସ୍କନର ପ୍ରତିଷ୍ଠାତା ଏବଂ ଆଚାର୍ଯ୍ୟ ଶ୍ରୀଲ ଭକ୍ତିବେଦାନ୍ତ ସ୍ୱାମୀ ପ୍ରଭୁପାଦଙ୍କ 121ତମ ଜୟନ୍ତୀ ଅବସରରେ ଆୟୋଜିତ ପ୍ରାଚ୍ୟ ପାଶ୍ଚାତ୍ୟ ସାଂସ୍କୃତିକ ଉତ୍ସବକୁ ସମ୍ବୋଧିତ କରି ସେ ଏହା ପ୍ରକାଶ କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ହଜାର ହଜାର ବର୍ଷ ଧରି ଭାରତ ଜ୍ଞାନର ଭୂମି ଭାବେ ଏହାର ସମୃଦ୍ଧ ସଂସ୍କୃତି ସହ ଅଗଣିତ ଜନସାଧାରଣଙ୍କୁ ମହାନ ଜୀବନର ଦିଗ ନିର୍ଦ୍ଦେଶ କରିଛି । ସେ ପୁଣି ମଧ୍ୟ କହିଥିଲେ ଯେ ଭାରତ ହେଉଛି ମହାପୁରୁଷମାନଙ୍କର ଭୂମି , ଯେଉଁମାନେ କି ମାନବତାର ସେବା ପାଇଁ ସେମାନଙ୍କର ଜୀବନକୁ ଉତ୍ସର୍ଗ କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ଜଗତୀକରଣ ଏବଂ ବୈଷୟିକ ଜ୍ଞାନକୌଶଳ ଫଳରେ ସାରା ବିଶ୍ୱ ପରସ୍ପର ସହ ସଂଯୁକ୍ତ ହୋଇଛି ଏବଂ ବିବିଧ ସାଂସ୍କୃତିକ ଧାରାର ପ୍ରଚଳନ ଏବେ ସାଧାରଣ ହୋଇଯାଇଛି । ସେ ପୁନଶ୍ଚ କହିଲେ ଯେ ଏହି ଧାରା ଆରମ୍ଭ ହେବାର ବହୁ ପୂର୍ବରୁ ସ୍ୱାମୀ ପ୍ରଭୁପାଦ ପ୍ରାଚ୍ୟ ଏବଂ ପାଶ୍ଚାତ୍ୟ ମଧ୍ୟରେ ସେତୁ ନିର୍ମାଣ ଆରମ୍ଭ କରିଦେଇଥିଲେ ଏବଂ ଏହି ସେତୁ ଥିଲା ଏକ ସାଂସ୍କୃତିକ ସେତୁ । ଭାରତର ସମୃଦ୍ଧ ଐତିହ୍ୟ ଓ ସଂସ୍କୃତିକୁ ଉପଭୋଗ କରିବା ପାଇଁ ଏହା ପାଶ୍ଚାତ୍ୟକୁ ସୁଯୋଗ ପ୍ରଦାନ କରିଥିଲା ।


    ଉପରାଷ୍ଟ୍ରପତି କହିଲେ ଯେ ଆମେ ଏକ ଅଜବ ସମୟରେ ଆସି ପହଂଚିଛେ ଯେତେବେଳେ କି ଏକ ପକ୍ଷରେ ବିଶ୍ୱ ବିଭିନ୍ନ କ୍ଷେତ୍ରରେ ଦ୍ରୁତ ପ୍ରଗତି ଲାଭ କରୁଛି ଏବଂ ଅନ୍ୟ ପକ୍ଷରେ ସନ୍ତ୍ରାସବାଦ , ପରିବେଶ ପ୍ରଦୂଷଣ , ନିଶା ବଦଭ୍ୟାସ , ଘୃଣା , କ୍ଷୁଧା ଏବଂ ଦାରିଦ୍ର୍ୟ ଭଳି ଆହ୍ୱାନ ଆମକୁ ବିଦ୍ରୁପ କରୁଛନ୍ତି । ସେ ପୁନଶ୍ଚ କହିଲେ ଯେ ସଂସ୍କୃତି ହେଉଛି ସାମାଜିକ ଭିତ୍ତିଭୂମି ପାଇଁ ପ୍ରାଣ ପ୍ରଦାୟକ ଶକ୍ତି । ଆଧୁନିକ ଜୀବନଶୈଳୀରେ ହ୍ରାସ ପାଉଥିବା ନୈତିକ ମୂଲ୍ୟବୋଧକୁ ଏହା ପୁନର୍ଜୀବିତ କରିଥାଏ ।


    ***********

    
    
    (Release ID: 1509317) Visitor Counter : 3