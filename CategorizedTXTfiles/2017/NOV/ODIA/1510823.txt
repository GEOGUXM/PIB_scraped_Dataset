      ପ୍ରତିରକ୍ଷା ମନ୍ତ୍ରଣାଳୟ

      ଭାରତୀୟ ବାୟୁସେନାର ଏମକେଆଇ ଯୁଦ୍ଧ ବିମାନରୁ ବ୍ରହ୍ମୋସ କ୍ଷେପଣାସ୍ତ୍ରର ଉଡାଣ ପରୀକ୍ଷଣ
      Posted On: 22 NOV 2017 7:43PM by PIB Bhubaneshwar


    ବିଶ୍ୱର ସବୁଠାରୁ ଦ୍ରୂତତମ ସୁପରସୋନିକ କ୍ରୁଜ କ୍ଷେପଣାସ୍ତ୍ର ବ୍ରହ୍ମୋସକୁ 2017 ନଭେମ୍ବର 22ରେ ସଫଳତାର ସହ ପରୀକ୍ଷା କରଯାଇଛି । ଭାରତୀୟ ବାୟୁସେନାର ଅଗ୍ରଣୀ ଯୁଦ୍ଧ ବିମାନ ସୁଖୋଇ - 30 ଏମକେଆଇରୁ ଏହାର ପ୍ରଥମ ପ୍ରକ୍ଷେପଣ ସଫଳତା ପୂର୍ବକ କରାଯାଇଥିଲା । ଏହାଦ୍ଵାରା ଜଳ, ସ୍ଥଳ ଓ ଆକାଶମାର୍ଗରେ ଲକ୍ଷଭେଦର କ୍ଷମତା ରଖିଥିବା ବ୍ରହ୍ମୋସ ଇତିହାସ ସୃଷ୍ଟି କରିଛି ।


    ଉଲ୍ଲେଖନୀୟ ବିଷୟ ହେଉଛି ଯେ ବ୍ରହ୍ମୋସ ହେଉଛି ବିଶ୍ୱସ୍ତରୀୟ କ୍ଷେପଣାସ୍ତ୍ର । ଏହାକୁ ଭାରତର ଡିଆରଡିଓ ଏବଂ ଋଷର ଏନପିଓଏମ ସଂଯୁକ୍ତ ଭାବେ ନିର୍ମାଣ କରିଛନ୍ତି । ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଏହି ଚମତ୍କାର ଉପଲବ୍ଧି ପାଇଁ ଡିଆରଡିଓକୁ ଅଭିନନ୍ଦନ ଜଣାଇଛନ୍ତି । ଡିଆରଡିଓର ଅଧ୍ୟକ୍ଷ ଏବଂ ପ୍ରତିରକ୍ଷା ବିଭାଗ ( ଅନୁସନ୍ଧାନ ଏବଂ ବିକାଶ ) ର ସଚିବ ଡଃ ଏସ ଖ୍ରୀଷ୍ଟୋଫର ମଧ୍ୟ ବ୍ରହ୍ମୋସର ନିର୍ମାଣରେ ସଂପୃକ୍ତ ବୈଜ୍ଞାନିକ ଏବଂ ଇଞ୍ଜିନିୟରମାନଙ୍କୁ ଅଭିନନ୍ଦନ ଜଣାଇଛନ୍ତି ।


    ପରୀକ୍ଷଣ ସମୟରେ ଭାରତୀୟ ବାୟୁସେନାର ବରିଷ୍ଠ ଅଧିକାରୀ , ବୈଜ୍ଞାନିକ ତଥା ଡିଆରଡିଓ ଏବଂ ବ୍ରହ୍ମୋସର ଅଧିକାରୀଙ୍କ ସହିତ ମହାନିର୍ଦ୍ଦେଶକ ଏବଂ ବ୍ରହ୍ମୋସ ଏୟାରସ୍ପେସର ମୁଖ୍ୟ କାର୍ଯ୍ୟକାରୀ ଅଧିକାରୀ ଏବଂ ପ୍ରବନ୍ଧ ନିର୍ଦ୍ଦେଶକ ଡଃ ସୁଧୀର ମିଶ୍ରା ମଧ୍ୟ ଉପସ୍ଥିତ ଥିଲେ ।


    ************

    
    
    (Release ID: 1510823) Visitor Counter : 4