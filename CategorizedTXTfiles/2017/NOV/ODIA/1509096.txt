      ଉପରାଷ୍ଟ୍ରପତିଙ୍କ ସଚିବାଳୟ

      ଗ୍ରାମୀଣ ଉଦ୍ୟୋଗର ପ୍ରୋତ୍ସାହନ ଫଳରେ ଗ୍ରାମୀଣ ଭାରତ ରୂପାନ୍ତରିତ ହୋଇପାରିବ: ଉପରାଷ୍ଟ୍ରପତି
      ଆନ୍ତର୍ଜାତିକ ପରାମର୍ଶ ଶିଖର ସମ୍ମିଳନୀକୁ ସମ୍ବୋଧିତ କଲେ ଉପରାଷ୍ଟ୍ରପତି

      Posted On: 09 NOV 2017 6:47PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ ଗ୍ରାମୀଣ ଉଦ୍ୟୋଗକୁ ପ୍ରୋତ୍ସାହନ ପ୍ରଦାନ କରିବା ଫଳରେ ଗ୍ରାମୀଣ ଭାରତର ରୂପାନ୍ତରଣ ହୋଇପାରିବ । ଉପରାଷ୍ଟ୍ରପତି ଆଜି ଭାରତୀୟ ଯୁବ ଶକ୍ତି ଟ୍ରଷ୍ଟ ( BYST ) ର ରୌପ୍ୟ ଜୟନ୍ତୀ ଅବସରରେ ଆୟୋଜିତ ଆନ୍ତର୍ଜାତିକ ପରାମର୍ଶ ଶିଖର ସମ୍ମିଳନୀକୁ ସମ୍ବୋଧିତ କରିଛନ୍ତି । ଏହି ସମ୍ମିଳନୀର ଥିମ ଥିଲା - ‘ ସମାବେଶୀ ବିକାଶ ପାଇଁ ଯୁବ ଗ୍ରାମୀଣ ଉଦ୍ୟୋଗୀଙ୍କୁ ପ୍ରୋତ୍ସାହନ ’ । ଏହି ଅବସରରେ ପ୍ରିନ୍ସ ଚାର୍ଲ୍ସ ଏବଂ ଅନ୍ୟ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ଗ୍ରାମୀଣ ଭାରତ ଦ୍ରୁତଗତିରେ ବଦଳୁଛି । ଗ୍ରାମୀଣ ଯୁବବର୍ଗ ନୂତନ ସୂଚନା ବାବଦରେ ଜ୍ଞାନ ରଖୁଛନ୍ତି , କିଛି ନୂଆ ଶିଖିବା ପାଇଁ ଆଗ୍ରହୀ । ସେମାନଙ୍କ ମଧ୍ୟରେ ଉଦ୍ୟମୀ ଭାବନା ରହିଛି ଏବଂ ସେମାନଙ୍କ ମଧ୍ୟରେ ବୈଶ୍ୱିକ ଆକାଂକ୍ଷା ରହିଛି । ସେ ପୁଣି କହିଥିଲେ ଯେ ସରକାର ସମାବେଶୀ ବିକାଶରେ ବୃଦ୍ଧି କରିବା ତଥା ଭାରତକୁ ବିଶ୍ୱର ସବୁଠାରୁ ଦ୍ରୁତ ଗତିରେ ବିକଶିତ ଅର୍ଥବ୍ୟବସ୍ଥାରେ ପରିଣତ କରିବା ଲାଗି ନିରନ୍ତର ପ୍ରୟାସ କରୁଛନ୍ତି । ସେ କହିଥିଲେ ଯେ ଷ୍ଟାର୍ଟ - ଅପ ଇଣ୍ଡିଆ ଏବଂ ଅଟଳ ଇନୋଭେସନ ମିଶନ ଆଦିର ଉଦ୍ଦେଶ୍ୟ ହେଉଛି ନବୋନ୍ମେଷୀ ବାତାବରଣକୁ ସମର୍ଥନ ପ୍ରଦାନ କରିବା ।


    ଉପରାଷ୍ଟ୍ରପତି ମହୋଦୟ କହିଲେ ଯେ ରାଷ୍ଟ୍ରୀୟ ସହରୀ ଜୀବିକା ମିଶନର ଲକ୍ଷ୍ୟ ହେଉଛି ସହରର ଗରିବ ପରିବାରଙ୍କୁ ସ୍ୱରୋଜଗାର ଅବସର ପ୍ରଦାନ କରିବା ଏବଂ ଦକ୍ଷତା ବିକାଶ ପୂର୍ବକ ସେମାନଙ୍କ ଆୟ ବୃଦ୍ଧି କରାଇବା ଯାହାଫଳରେ କି ସହରୀ ଗରିବି ଲୋପ ପାଇପାରିବ । ଏହି ନୀତି ଏହି ବିଶ୍ୱାସ ଉପରେ ଆଧାରିତ ଯେ ଗରିବ ଲୋକଙ୍କ ମଧ୍ୟରେ ଉଦ୍ୟମିତା ଭାବନା ରହିଛି ଏବଂ ସେମାନେ ଦାରିଦ୍ୟରୁ ବାହାରକୁ ଆସିବାକୁ ଚାହୁଁଛନ୍ତି । ସେମାନଙ୍କ କ୍ଷମତାର ଉପଯୋଗ କରି ଏକ ସାର୍ଥକ ଏବଂ ସତତ ଜୀବିକାର ଅବସର ଉପଲବ୍ଧ କରିବା ଏକ ଆହ୍ୱାନ ।


    ଉପରାଷ୍ଟ୍ରପତି କହିଲେ ଯେ ଋଣ , ଜ୍ଞାନକୌଶଳର ଫାଇଦା ତଥା ବିପଣନ ପାଖରେ ପହଂଚିବା ସମ୍ବନ୍ଧିତ ବାଧା ଦୂର କରାଯିବା ଆବଶ୍ୟକ । ଉଦ୍ୟୋଗ ସଂସ୍କୃତିର ବିକାଶରେ ବିୱାଇଏସଟି ମଡେଲ ଏକ ମହତ୍ୱପୂର୍ଣ୍ଣ ଭୂମିକା ନିର୍ବାହ କରିପାରେ । ଆହ୍ୱାନ ରହିଛି ଯେ କିପରି ଭାବେ ଗ୍ରାମୀଣ ଉଦ୍ୟୋଗୀଙ୍କ ସଂଖ୍ୟା ବୃଦ୍ଧି କରାଯିବ ଯାହାଫଳରେ କି କେବଳ ଚାକିରି ଖୋଜୁଥିବା ବ୍ୟକ୍ତି ରହିବେ ନାହିଁ । ଗ୍ରାମୀଣ କ୍ଷେତ୍ରରେ ଜୀବିକାର ଉନ୍ନତ ଅବସର ଦ୍ରୂତ ଗତିରେ ସୃଷ୍ଟି ହେବା ଆବଶ୍ୟକ ।


    

    
    (Release ID: 1509096) Visitor Counter : 3