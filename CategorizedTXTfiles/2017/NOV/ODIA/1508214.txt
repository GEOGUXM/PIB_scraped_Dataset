      ରାଷ୍ଟ୍ରପତିଙ୍କ ସଚିବାଳୟ

      ବିଶ୍ୱ ଖଞ୍ଜପାଦ ସମ୍ମିଳନୀ ଉଦଘାଟନ କଲେ ରାଷ୍ଟ୍ରପତି
      Posted On: 01 NOV 2017 8:44PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ନଭେମ୍ବର 1 , 2017) ନୂଆଦିଲ୍ଳୀଠାରେ ଆୟୋଜିତ ବିଶ୍ୱ ଖଞ୍ଜପାଦ ସମ୍ମିଳନୀକୁ ଉଦଘାଟନ କରିଛନ୍ତି । କିଓର ଇଣ୍ଡିଆ ଏବଂ କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟଙ୍କ ମିଳିତ ଆନୁକୂଲ୍ୟରେ ଏହି ସମ୍ମିଳନୀର ଆୟୋଜନ କରାଯାଇଛି ।


    ଏହି ଅବସରରେ ଉଦବୋଧନ ଦେଇ ରାଷ୍ଟ୍ରପତି କହିଲେ ଯେ ଖଞ୍ଜପାଦ ( ଗୋଡ଼ ହାଡ ବକ୍ର ଜନିତ ସମସ୍ୟା ) ଏକ ସାଧାରଣ ଅସ୍ଥିଶଲ୍ୟ ଜନିତ ଜନ୍ମଗତ ସମସ୍ୟା । ଯଦି ଏହାର ଚିକିତ୍ସା କରାନଯାଏ ତେବେ ଏହା ମଣିଷକୁ ସ୍ଥାୟୀ ଭାବେ ଅକ୍ଷମ କରିପକାଇଥାଏ । ଏହା ବିଶେଷ କରି ଶିଶୁମାନଙ୍କ ସ୍ୱାଭାବିକ ଚଳପ୍ରଚଳ ଓ ଆତ୍ମବିଶ୍ୱାସକୁ ବ୍ୟାହତ କରିଥାଏ । ତେଣୁ ତାର ଶିକ୍ଷା ଲାଭ ଓ ବିଦ୍ୟାଳୟ ଆତଯାତରେ ଏହା ବିଶେଷ ପ୍ରତିବନ୍ଧକ ହୋଇଥାଏ ଏବଂ ପରିମାଣତଃ ଶିଶୁଠାରେ ଥିବା ସାମର୍ଥ୍ୟର ପୂର୍ଣ୍ଣ ବିକାଶ ଘଟିପାରେ ନାହିଁ ।


    ରାଷ୍ଟ୍ରପତି କହିଲେ ଯେ ଭାରତରେ ପ୍ରାୟ 10 ନିୟୁତ ଲୋକ ଏଭଳି ଅସାମର୍ଥ୍ୟରେ ଭାରାକ୍ରାନ୍ତ । ଭିନ୍ନକ୍ଷମ ଅଥବା ଦିବ୍ୟାଙ୍ଗ ଆମେ ସେମାନଙ୍କୁ ଯେଉଁଭଳି ଭାବେ ସମ୍ବୋଧନ କରୁ ସେମାନେ କିନ୍ତୁ ଜୀବନର ପ୍ରତ୍ୟେକ କ୍ଷେତ୍ରରେ ସମାନ ସୁଯୋଗ ପାଇବାର ହକଦାର । ସେମାନଙ୍କର ପେଶାଦାରୀ ଓ ସାମାଜିକ ଅଭିଜ୍ଞତାକୁ ଉଚିତ ମାର୍ଗରେ ପରିଚାଳନା କରିବା ପ୍ରତି ଆମ ସମସ୍ତଙ୍କର ପ୍ରତିବନ୍ଧତା ରହିବା ଉଚିତ । ଏହା କହିବାର ତାତ୍ପର୍ଯ୍ୟ ହେଲା ସେଭଳି ବ୍ୟକ୍ତିଙ୍କ ମଧ୍ୟରୁ ଅନେକ ଆରୋଗ୍ୟ ସାଧ୍ୟ ଯାହାକି ଆମେ ସଭିଏଁ ଭୁଲି ଯାଇଥାଉ । ପ୍ରତିକାର , ଉପଚାର ଏବଂ ଏହାକୁ ସାକାର କରିବା ଦିଗରେ ପ୍ରୟାସ ଏକା ସଙ୍ଗେ କରାଯିବା ବାଂଛନୀୟ ବୋଲି ସେ କହିଥିଲେ ।


    ରାଷ୍ଟ୍ରପତି କହିଲେ ଯେ ପୋଲିଓମାଇଲିଟିସର ନୂଆ ନୂଆ ସମସ୍ୟାକୁ ଭାରତ ସମୂଳେ ଦୂର କରିବାରେ ସକ୍ଷମ ହୋଇଛି । ଏକଦା ପୋଲିଓ ଚଳପ୍ରଚଳ ଅକ୍ଷମତା କ୍ଷେତ୍ରରେ ଏକ ଗୁରୁତର ସମସ୍ୟା ହୋଇ ରହିଥିଲା । କିନ୍ତୁ ବିଗତ ଛଅବର୍ଷ ମଧ୍ୟରେ କୌଣସି ଗୋଟିଏ ହେଲେ ପାରାଲିଟିକ ପୋଲିଓମାଇଲିଟିସ ଘଟଣା ଦୃଷ୍ଟିଗୋଚର ହୋଇନାହିଁ । ଦେଶର ଜନସ୍ୱାସ୍ଥ୍ୟ ଇତିହାସରେ ଏହା ଏକ ମାଇଲଖୁଣ୍ଟ ବୋଲି କୁହାଯାଇପାରେ । କେବଳ ଭାରତ ପାଇଁ ନୁହେଁ ସମଗ୍ର ବିଶ୍ୱ ପାଇଁ ମଧ୍ୟ । ତେଣୁ ଏହି ସଫଳତା ଆମର ଅନ୍ୟ ଅସାମର୍ଥ୍ୟ ଓ ରୋଗ ଯାହାକି ଖଞ୍ଜପାଦ ଭଳି ଚାଲେଞ୍ଜ ସୃଷ୍ଟି କରୁଛି । ସେସବୁର ମୁକାବିଲା ସକାଶେ ଆମକୁ ପ୍ରେରଣା ଦେବା ଉଚିତ ।


    ରାଷ୍ଟ୍ରପତି କହିଲେ ଯେ ଏଭଳି ସମସ୍ୟା ନିରାକରଣ ଦିଗରେ ସରକାରୀ ହସ୍ପିଟାଲମାନେ କିଓର ଇଣ୍ଟରନ୍ୟାସନାଲ ଇଣ୍ଡିଆର ସହଯୋଗୀତାରେ ଅଧିକରୁ ଅଧିକ ଶିଶୁମାନଙ୍କ ନିକଟରେ ପହଚିଂବା ଆନନ୍ଦର କଥା । ଦେଶର 29 ଟି ରାଜ୍ୟରେ ଏବେ ଏହି କାର୍ଯ୍ୟକ୍ରମ ପହଂଚିଛି । ଏଭଳି ସଫଳତା ସତ୍ତ୍ୱେ , ଏକଥାକୁ ମଧ୍ୟ ଅଣଦେଖା କରାଯାଇପାରିବ ନାହିଁ ଯେ ଏବେ ସୁଦ୍ଧା ପ୍ରତିବର୍ଷ ଚିକିତ୍ସା ସକାଶେ 8000 ନୂଆ ନୂଆ ରୋଗୀ ଡାକ୍ତରଖାନାରେ ପହଂଚିଛନ୍ତି । ବର୍ଷକୁ ଭାରତରେ 50 ହଜାର ଖଞ୍ଜପାଦ ଯୁକ୍ତ ଶିଶୁ ଜନ୍ମ ନେଇଥିବା ବେଳେ ସେମାନଙ୍କ ମଧ୍ୟରୁ 8 ହଜାର ଶିଶୁ ଚିକିତ୍ସା ପାଇଁ ପହଂଚିବା ହୁଏତ ସଂଖ୍ୟା ଦୃଷ୍ଟିରୁ କମ ହୋଇପାରେ । କିନ୍ତୁ ଏହା ଏକ ଚାଲେଞ୍ଜ । 2022 ରେ ଭାରତ ଦେଶ ସ୍ୱାଧୀନତାର 75 ତମ ବର୍ଷ ପୂର୍ତ୍ତୀ ପାଳନ କରିବ । ତେଣୁ ଏହା ଆମର ଜାତୀୟ ସଂକଳ୍ପ ହେବା ଉଚିତ ହେବ ଯେ ଯଦି କୌଣସି ଶିଶୁ ପାଦରେ ତ୍ରୁଟିଥାଇ ଜନ୍ମଲାଭ କରେ ତେବେ ତାକୁ ସମସ୍ତ ପ୍ରକାର ଚିକିତ୍ସା ସୁବିଧା ଯୋଗାଇ ଦେବା ନିମନ୍ତେ ଆମେ ସାଧନଯୁକ୍ତ ଓ ସମର୍ଥ ହେବା ଆବଶ୍ୟକ ।


    *****************

    
    
    (Release ID: 1508214) Visitor Counter : 3