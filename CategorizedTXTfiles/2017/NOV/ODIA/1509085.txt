      କୋଇଲା ମନ୍ତ୍ରଣାଳୟ

      କୋଲ ଇଣ୍ଡିଆର ନୂତନ “ଗ୍ରାହକ ସଡ଼କ କୋଇଲା ବିତରଣ ଆପ୍”
      ଏହି ଆପ୍ ଲୋଡିଂ ଏବଂ ପରିବହନ ପ୍ରଣାଳୀରେ ସ୍ୱଚ୍ଛତା ଆଣିବା ଦିଗରେ ଏକ ପଦକ୍ଷେପ

      Posted On: 07 NOV 2017 6:32PM by PIB Bhubaneshwar

    କେନ୍ଦ୍ର ରେଳ ଏବଂ କୋଇଲା ମନ୍ତ୍ରୀ ଶ୍ରୀ ପୀୟୁଷ ଗୋୟଲ “ ଗ୍ରାହକ ସଡକ କୋଇଲା ବିତରଣ ଆପ୍ ” ର ଶୁଭାରମ୍ଭ କରିଛନ୍ତି ।


    ଗ୍ରାହକମାନଙ୍କ ଅନୁକୂଳ ଏହି ଆପ୍ ସିଆଇଏଲର ସ୍ଥାପନା ଦିବସରେ କୋଲକାତାଠାରେ ଏଇ ନିକଟରେ ଲଂଚ କରାଯାଇଛି । ଏହି ଆପ୍ ବିତରଣ କାର୍ଯ୍ୟରେ ପାରଦର୍ଶିତା ଆଣିବା ପାଇଁ ପରିବହନ କ୍ଷେତ୍ରରେ “ ଫାଷ୍ଟ ଇନ ଫାଷ୍ଟ ଆଉଟ ” ସିଦ୍ଧାନ୍ତ ଆଧାରରେ କରାଯାଇଛି । ଏହା ବିକ୍ରି ଆଦେଶ ଜାରି ହେବାଠାରୁ ଆରମ୍ଭ କରି ସଡକ ଦ୍ୱାରା ବିତରଣ ପର୍ଯ୍ୟନ୍ତ ସମସ୍ତ ଗତିବିଧିର ଟ୍ରାକ ରଖିଥାଏ ।


    ବିକ୍ରି ଆଦେଶ ଅନୁଯାୟୀ ଏହି ଆପ୍ ଦ୍ୱାରା ଗ୍ରାହକମାନଙ୍କୁ ହେବାକୁ ଥିବା ମୁଖ୍ୟ ଲାଭରେ ସାମିଲ କରାଯାଇ ପାରିବ । ଏହାଫଳରେ ଲୋଡିଂ କାର୍ଯ୍ୟକ୍ରମ ଏବଂ ପରିବହନ ପ୍ରଣାଳୀରେ ପାରଦର୍ଶିତା ଆସିବା ବ୍ୟତୀତ ଗୋଟିଏ ବଟନ ଦବାଇବା ଦ୍ୱାରା ସମସ୍ତ ସୂଚନା ସହଜରେ ଉପଲବ୍ଧ ହେବ । ଏହା ଲୋଡିଂ କାର୍ଯ୍ୟକ୍ରମ ସହିତ କୋଇଲା ଉଠାଇବା ପାଇଁ ଲଜିଷ୍ଟିକ୍ସ ପ୍ଲାନିଂରେ ମଧ୍ୟ ସହାୟତା କରିବ । ଏତଦବ୍ୟତୀତ ଏହା ଗ୍ରାହକମାନଙ୍କ ଦ୍ୱାରା କୋଇଲା କ୍ରୟ , ଉତ୍ପାଦନ ଏବଂ ଷ୍ଟକ ପ୍ରବନ୍ଧନ ଆଦି ଉନ୍ନତ ଯୋଜନା ପ୍ରସ୍ତୁତ କରିବାରେ ମଧ୍ୟ ସହାୟକ ହେବ ।


    ଏହି ଆପର ମୁଖ୍ୟ ବିଶେଷତା ହେଉଛି ଏହା ବିକ୍ରି ଆଦେଶ ଅନୁସାରେ ବିତରଣ ହୋଇଥିବା କୋଇଲାର ତାରିଖ ଅନୁଯାୟୀ ଏବଂ ଟ୍ରକ ଅନୁଯାୟୀ ପରିମାଣ ସମ୍ବନ୍ଧୀୟ ବିବରଣୀ ପ୍ରଦାନ କରିଥାଏ । ସେହି ସମୟରେ ଜାରି ବିକ୍ରି ଆଦେଶର ପ୍ରତ୍ୟେକ ଯୋଜନା , ଖଣି , ଗ୍ରେଡ ଏବଂ ଗ୍ରାହକ ସମ୍ବନ୍ଧିତ ବିସ୍ତୃତ ସୂଚନା ପ୍ରଦାନ କରିଥାଏ ।


    ଲୋଡ କରିବା ସମ୍ବନ୍ଧରେ ଏହା ବିଭିନ୍ନ ସ୍ରୋତରୁ ଏକ - ଏକ ଟ୍ରକ ଦ୍ୱାରା ଉଠାଯାଇଥିବା କୋଇଲାର ସ୍ଥିତି ବଦଳରେ ଆବଂଟନର ସୂଚନା ଏବଂ ପରିବହନର ସଂକ୍ଷିପ୍ତ ବିବରଣୀ ମଧ୍ୟ ପ୍ରଦାନ କରିଥାଏ ।


    କୋଲ ଇଣ୍ଡିଆ ନିଜ ଗ୍ରାହକମାନଙ୍କ ପାଇଁ ମହତ୍ତ୍ୱପୂର୍ଣ୍ଣ ପ୍ରକ୍ରିୟାରେ ଆବଶ୍ୟକତା ପୂରଣ କରିଥାଏ ଏବଂ ବ୍ୟବସାୟକୁ ସହଜ କରିବା ଦ୍ୱାରା ଗ୍ରାହକମାନଙ୍କ ପ୍ରତି ପ୍ରତିବଦ୍ଧତାର ନିର୍ବାହ କରିଥାଏ । ଏହି ଆପକୁ ଲଂଚ କରିବା ‘ ଡିଜିଟାଲ ଇଣ୍ଡିଆ ’ ଏବଂ ପାରଦର୍ଶିତାର ମହତ୍ତ୍ୱପୂର୍ଣ୍ଣ ଲକ୍ଷ୍ୟକୁ ପ୍ରାପ୍ତ କରିବା ଦିଗରେ ସିଆଇଏଲ ଦ୍ୱାରା କରାଯାଇଥିବା ପ୍ରୟାସ ମଧ୍ୟରୁ ଗୋଟିଏ ।


    ଏହା ସ୍ମରଣ କରାଯାଇ ପାରେ ଯେ ସିଆଇଏଲ ଖଣିରୁ ନିଷ୍କାସିତ ଉପଲବ୍ଧ ଷ୍ଟକରୁ ଉର୍ଜା କେନ୍ଦ୍ରକୁ ଅଧିକରୁ ଅଧିକ କୋଇଲା ପହଂଚାଇବା ଏବଂ କମ ଦୂରରେ ସ୍ଥିତ ଉର୍ଜା କେନ୍ଦ୍ରକୁ କୋଇଲାଆପୂର୍ତ୍ତି କରାଇବା ପାଇଁ ପ୍ରୟାସରତ ରହିଛି । ଏହାର ପରିଣାମ ସ୍ୱରୂପ 50ରୁ 60 କିଲୋମିଟର ଦୂରରେ ସ୍ଥିତ ଉର୍ଜା କେନ୍ଦ୍ର ଏହାର ନିକଟତମ ଖଣିରୁ ନିଜର ଆବଶ୍ୟକତା ଅନୁସାରେ ଅଧିକରୁ ଅଧିକ କୋଇଲା ନେଇପାରେ ।


    2016-17ବର୍ଷରେ ସିଆଇଏଲ ଦ୍ୱାରା ମୋଟ ପରିବହନ ହୋଇଥିବା 542 ମିଲିଅନ ଟନରୁ 140 ମିଲିଅନ ଟନ ଅର୍ଥାତ 26 ପ୍ରତିଶତ କୋଇଲା ସଡକ ମାଧ୍ୟମରେ ପରିବହନ କରାଯାଇଛି । ଚଳିତ ଆର୍ଥିକ ବର୍ଷରେ ପରିବହନ କରାଯାଇଥିବା ପ୍ରୟାସ କାରଣରୁ ସଡ଼କ ମାଧ୍ୟମରେ କୋଇଲା ପରିବହନରେ ଅନେକ ସୁଧାର ଆସିଛି । 2017 ଅକ୍ଟୋବର ଶେଷ ପର୍ଯ୍ୟନ୍ତ ସଡକ ମାଧ୍ୟମରେ କୋଇଲାର ଲୋଡିଂ 93 ମିଲିଅନ ଟନରୁ ଅଧିକ ରହିଛି ଯାହାକି ମୋଟ 317 ମିଲିଅନ ଟନ ପରିବହନର 29 ପ୍ରତିଶତ । ଗତ ଆର୍ଥିକ ବର୍ଷରେ ଏହି ସମୟ ତୁଳନାରେ ଚଳିତ ବର୍ଷ 2017 ଅକ୍ଟୋବର ପର୍ଯ୍ୟନ୍ତ ସଡକ ମାଧ୍ୟମରେ କୋଇଲାର ପରିବହନ 12 ମିଲିଅନ ଟନ ଅଧିକ ରହିଛି ।


    **********

    
    
    (Release ID: 1509085) Visitor Counter : 3