      ରାଷ୍ଟ୍ରପତିଙ୍କ ସଚିବାଳୟ

      ବିଶ୍ୱ ଖଞ୍ଜପାଦ ସମ୍ମିଳନୀରେ ରାଷ୍ଟ୍ରପତି ରାମନାଥ କୋବିନ୍ଦଙ୍କ ଅଭିଭାଷଣ
      Posted On: 01 NOV 2017 8:47PM by PIB Bhubaneshwar


    ଭାରତରେ ପ୍ରଥମ ଥର ପାଇଁ ଆୟୋଜିତ ବିଶ୍ୱ ଖଞ୍ଜପାଦ ସମ୍ମିଳନୀ ଉଦଘାଟନ କାର୍ଯ୍ୟକ୍ରମରେ ଯୋଗଦେଇ ମୁଁ ଅତ୍ୟନ୍ତ ଖୁସି । କ୍ଲବ ଇଣ୍ଟରନ୍ୟାସନାଲ ଇଣ୍ଡିଆ ଟ୍ରଷ୍ଟ , ଭାରତ ସରକାରଙ୍କ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଏବଂ ଅନ୍ୟ ସହଭାଗୀ ଅନୁଷ୍ଠାନମାନଙ୍କ ମିଳିତ ଆନୁକୂଲ୍ୟରେ ଏହି କାର୍ଯ୍ୟକ୍ରମର ଆୟୋଜନ କରାଯାଇଛି । ଏହି ସମ୍ମିଳନୀରେ ଦେଶର 29 ଟି ରାଜ୍ୟରୁ ଆସିଥିବା 500 ଚିକିତ୍ସକଙ୍କୁ ମୁଁ ସ୍ୱାଗତ ଜଣାଉଛି । ବିଶେଷ କରି 20 ଟି ରାଷ୍ଟ୍ରରୁ ଏହି ସମ୍ମିଳନୀରେ ଯୋଗ ଦେଇଥିବା ପ୍ରତିନିଧିମାନଙ୍କୁ ମଧ୍ୟ ମୁଁ ସ୍ୱାଗତ କରୁଛି ।


    ଖଞ୍ଜପାଦ ଜନ୍ମରୁ ଅସ୍ଥିଶଲ୍ୟ ଜନିତ ଏକ ସାଧାରଣ ସମସ୍ୟା ଯଦି ଏହାକୁ ମୂଳରୁ ଚିକିତ୍ସା କରାନଯାଏ , ତେବେ ତାହା ମଣିଷକୁ ସ୍ଥାୟୀ ଭାବେ ଅକ୍ଷମ କରି ପକାଇଥାଏ । ଏହା ଶିଶୁର ସ୍ୱାଭାବିକ ଚଳପ୍ରଚଳ ଏବଂ ଆତ୍ମବିଶ୍ୱାସକୁ ବ୍ୟାହତ କରିଥାଏ । ପରିଣାମତଃ , ତାର ଶିକ୍ଷା ଓ ବିଦ୍ୟାଳୟ ଯାତାୟାତ ବ୍ୟାହତ ହୋଇଥାଏ ଏବଂ ଶିଶୁଟି ତାର ସମସ୍ତ ସାମର୍ଥ୍ୟ ପରିପ୍ରକାଶ କରିପାରେ ନାହିଁ କିମ୍ବା ଆଶାଆକାଂକ୍ଷା ପୂରଣ କରିପାରେନାହିଁ ।


    ମୂଳ କଥାଟି ହେଲା , ଖଞ୍ଜପାଦ ସମସ୍ୟା ସମ୍ପୂର୍ଣ୍ଣ ଆରୋଗ୍ୟ ସାପେକ୍ଷ । ଏକ ଆକଳନରୁ ଜଣାପଡିଛି ଯେ ଭାରତରେ ପ୍ରତିବର୍ଷ ପ୍ରାୟ 50 , 000 ଶିଶୁ ଖଞ୍ଜପାଦ ସମସ୍ୟା ସହ ଭୂମିଷ୍ଠ ହୋଇଥାନ୍ତି । ଏଭଳି ଯୁଗ୍ମପାଦ / ଖଞ୍ଜପାଦ ସମସ୍ୟା କେଉଁ କାରଣରୁ ଘଟିଥାଏ , ତାର ପ୍ରକୃତ କାରଣ ଏଯାବାତ ଜ୍ଞାତ ହୋଇପାରିନାହିଁ । ଏ ପର୍ଯ୍ୟନ୍ତ ଖଞ୍ଜପାଦଯୁକ୍ତ ଶିଶୁଙ୍କଠାରେ ଅସ୍ତ୍ରୋପଚାର କରାଯାଇ ସେମାନଙ୍କ ଚିକିତ୍ସା କରାଯାଉଥିଲା । ଏହା ସେମାନଙ୍କ ମାତାପିତାଙ୍କ ଲାଗି ଯେତିକି ବ୍ୟୟସାପେକ୍ଷ ଶିଶୁ ଓ ତାର ପରିବାରଙ୍କ ଲାଗି ସେତିକି ଭିତ୍ତିପ୍ରଦ । ପୁଣି ଗ୍ରାମାଂଚଳରେ ଏଭଳି ଶଲ୍ୟ ଚିକିତ୍ସା ସୁବିଧା ଉପଲବ୍ଧ ହେବା କଷ୍ଟସାଧ୍ୟ । ତେଣୁ ଅନେକ ଶିଶୁ ଚିକିତ୍ସା ସୁବିଧାରୁ ବଂଚିତ ହୋଇଥାନ୍ତି । ସେମାନଙ୍କୁ ସାରା ଜୀବନ ଏଭଳି ସମସ୍ୟା ଓ ଦୁଶ୍ଚିନ୍ତା ମଧ୍ୟରେ ବିତାଇବାକୁ ପଡିଥାଏ ।


    ଭାରତରେ ପ୍ରାୟ 10 ନିୟୁତ ଲୋକ ଦିବ୍ୟାଙ୍ଗ ସମସ୍ୟାରେ ଆକ୍ରାନ୍ତ । ସେମାନଙ୍କୁ ଆମେ ଭିନ୍ନକ୍ଷମ ଅଥବା ଦିବ୍ୟାଙ୍ଗ ନାମରେ ସମ୍ବୋଧନ କରିଥାଉ । କିନ୍ତୁ ସେମାନେ ଜୀବନର ପ୍ରତ୍ୟେକ କ୍ଷେତ୍ରରେ ଅନ୍ୟମାନଙ୍କ ଭଳି ସମାନ ସୁଯୋଗ ପାଇବାର ହକଦାର । ସେମାନଙ୍କ ବ୍ୟକ୍ତିଗତ ଓ ପେଶାଦାରୀ ଅଭିଜ୍ଞତାକୁ ସାମୂହିକ ସ୍ରୋତକୁ ଆଣିବା ଆମ ସମସ୍ତଙ୍କ ପ୍ରତିବଦ୍ଧତା ହେବା ଜରୁରି । ମୋର ଏହା କହିବାର ତାତ୍ପର୍ଯ୍ୟ ହେଲା ଯେ , ଏଭଳି ଅସାମର୍ଥ୍ୟତା ଅନେକାଂଶରେ ଆରୋଗ୍ୟସାଧ୍ୟ - ଯାହାକୁ ଆମେ ଅଧିକାଂଶ ସ୍ଥଳେ ଭୁଲିଯାଇଥାଉ । ଏହାର ନିରାକରଣ , ଉପଚାର ଏବଂ ଏହାକୁ ସାମୂହିକ ଜୀବନରେ ସାମିଲ କରିବା କାର୍ଯ୍ୟ ସମାନ ଭାବେ କରାଯିବା ଉଚିତ ।


    ପୋଲିଓ ସମସ୍ୟାକୁ ଉଦାହରଣ ରୂପେ ଧରାଯାଉ । ଏହାକୁ ଯେତେବେଳେ ଖଞ୍ଜପାଦ ବୋଲି ଆମେ ଭୁଲକ୍ରମେ ଗ୍ରହଣ କରିଥାଉ । ଆମେ ଗର୍ବ ଅନୁଭବ କରୁ ଯେ ଦେଶରୁ ଆମେ ପୋଲିଓ ମାଇଲାଟିସକୁ ସମ୍ପୂର୍ଣ୍ଣ ରୂପେ ଦୂର କରିସାରିଛୁ । ଆମର ସ୍ୱଭାବିକ ଚଳପ୍ରଚଳ ଅସମାର୍ଥ୍ୟ କ୍ଷେତ୍ରରେ ପୋଲିଓ ଏକଦା ଗୁରୁତର ସମସ୍ୟା ସୃଷ୍ଟି କରୁଥିଲା । କିନ୍ତୁ ବିଗତ ଛଅବର୍ଷ ମଧ୍ୟରେ କୌଣସି ଗୋଟିଏ ହେଲେ ପାରାଲିଟିକ ପୋଲିଓମାଇଲାଟିସ ଘଟଣା ଦୃଷ୍ଟିଗୋଚର ହୋଇନାହିଁ । କେବଳ ଭାରତରେ ନୁହେଁ , ସମଗ୍ର ବିଶ୍ୱରେ ଜନସ୍ୱାସ୍ଥ୍ୟ କ୍ଷେତ୍ରରେ ଏହା ଏକ ବିଶେଷ ଉପଲବ୍ଧି । ଅନ୍ୟାନ୍ୟ ଅସାମର୍ଥ୍ୟ ଓ ଅନ୍ୟ ରୋଗର ଉନ୍ମୁଳନ ଦିଗରେ ଆମେ ଆମ ପ୍ରତିବଦ୍ଧତା ପ୍ରକଟ କରିବା ଉଚିତ । ତେଣୁ ଖଞ୍ଜପାଦ ସମସ୍ୟା ନିରାକରଣ ଦିଗରେ ମଧ୍ୟ ଏହା ଆମକୁ ପ୍ରରୋଚିତ କରିବା ଆବଶ୍ୟକ ।


    ବନ୍ଧୁଗଣ ,


    ଆମେ ନିଶ୍ଚିତ ରୂପେ ଭାଗ୍ୟବାନ ଯେ ପୋନସେଟି ପଦ୍ଧତି ଆପେକ୍ଷିକ ଦୃଷ୍ଟିରୁ ଅତ୍ୟାଧୁନିକ ବ୍ୟବସ୍ଥା ଯାହା ଅସ୍ତ୍ରୋପଚାର ବିନା ସଫଳ ଭାବେ ଖଞ୍ଜପାଦ ସମସ୍ୟାର ସମାଧାନ କରିବାରେ ସକ୍ଷମ ହୋଇଛି । ଖଞ୍ଜପାଦ ସମସ୍ୟା ଦୂରୀକରଣ ଦିଗରେ ଏହାକୁ ସୁବର୍ଣ୍ଣ ବ୍ୟବସ୍ଥା ଭାବେ ବିବେଚନା କରାଯାଇଛି । ତେବେ ମୂଳ ପ୍ରଶ୍ନଟି ହେଲା ଉପଲବ୍ଧତା । ପୋନସେଟି ପଦ୍ଧତି ଓ ଖଞ୍ଜପାଦ ଚିକିତ୍ସା ଆବଶ୍ୟକ କରେ ଯେ ଯେଉଁ ଶିଶୁମାନେ ଏଥିରେ ଆକ୍ରାନ୍ତ ସେମାନେ ଯେପରି ଏହାର ଉପଚାରର ସମସ୍ତ ସୁବିଧା ପାଇପାରନ୍ତି ତାହା ସୁନିଶ୍ଚିତ ହେବା ବାଂଛନୀୟ । କାରଣ ଚିକିତ୍ସା ପରବର୍ତୀ କିଛି ବର୍ଷର ପରବର୍ତୀ ଯତ୍ନ ଏଥିପାଇଁ ଏକାନ୍ତ ଜରୁରି । ଏଥିରେ ଆମକୁ ସଫଳତା ଲାଭ କରିବାକୁ ହେଲେ ଏକ ମିଶନ ଭିତିରେ ଆମକୁ ଏହାକୁ ଗ୍ରହଣ କରିବାକୁ ପଡିବ – ଠିକ ପୋଲିଓ ଓ ବସନ୍ତକୁ ସମୂଳେ ବିନାଶ କରିବା ଭଳି ।


    ସେଇଥିପାଇଁ ମୁଁ ଏକଥା ଜାଣି ଅତ୍ୟନ୍ତ ଖୁସି ଯେ ଏବେ ସରକାରୀ ହସ୍ପିଟାଲମାନେ କିଓର ଇଂଟରନ୍ୟାସନାଲ ଇଣ୍ଡିଆ ସହ ସହଭାଗୀତା କରି ଯେତେ ଅଧିକ ସମ୍ଭବ ସେତେ ଶିଶୁଙ୍କ ନିକଟରେ ପହଂଚିବାକୁ ପ୍ରୟାସ କରୁଛି । ସରକାର ଏବଂ ସିଭିଲ ସୋସାଇଟି ସଂଗଠନଙ୍କ ମଧ୍ୟରେ ଏପରି ସହଭାଗୀତା ଘଟିବା ଆନନ୍ଦର କଥା । ଦେଶର 29 ଟି ରାଜ୍ୟରେ ଏପରି ସହଭାଗୀତା କାର୍ଯ୍ୟକ୍ରମ ଏବେ ଜାରି ରହିଛି । ଏଥିରେ ସରକାରୀ ମେଡିକାଲ କଲେଜର ଅଧ୍ୟାପକ ଓ ସରକାରୀ ହସ୍ପିଟାଲର ଡାକ୍ତର ସାମିଲ ହୋଇଛନ୍ତି ।


    ଏହି କାର୍ଯ୍ୟକ୍ରମ 2009 ମସିହାରେ ପ୍ରଥମେ ଆରମ୍ଭ ହୋଇଥିଲା । ଏଇ 8 ବର୍ଷ ମଧ୍ୟରେ 40 ହଜାର ଶିଶୁଙ୍କୁ ଚିକିତ୍ସା ସୁବିଧା ଯୋଗାଇ ଦିଆଯାଇପାରିଛି । ବିଶ୍ୱର ଏହା ସବୁଠାରୁ ବଡ କାର୍ଯ୍ୟକ୍ରମର ମାନ୍ୟତା ହାସଲ କରିସାରିଇି । ତେଣୁ ଏହି କାର୍ଯ୍ୟକ୍ରମର ସମସ୍ତ ଅଂଶୀଦାରମାନଙ୍କୁ ମୁଁ ସ୍ୱାଗତ ଜଣାଉଛି । ବିଶେଷ କରି ଜାତୀୟ ସ୍ୱାସ୍ଥ୍ୟ ମିଶନ ଯାହାକି ଖଞ୍ଜପାଦଯୁକ୍ତ ଶିଶୁମାନଙ୍କୁ ଚିହ୍ନଟ କରିବାରେ ପ୍ରମୁଖ ଭୂମିକା ଗ୍ରହଣ କରିଛି । ସେହିଭଳି କିଓର ଇଂଟରନ୍ୟାସନାଲ ଇଣ୍ଡିଆ ସହ ମିଶି ଏପରି ଚିକିତ୍ସା ସହଯୋଗୀତାରେ ସକ୍ରିୟ ଅଂଶ ଗ୍ରହଣ କରିଥିବା ହେତୁ ରାଜ୍ୟ ସରକାରମାନେ ମଧ୍ୟ ସାଧୁବାଦର ପାତ୍ର ।


    ଶେଷରେ , ଆମେ ଦେଶବ୍ୟାପୀ ସବୁ ମେଡିକାଲ କଲେଜ ଓ ଡାକ୍ତରଖାନାର ପ୍ରଫେସର , ଡାକ୍ତର ଓ ସ୍ୱାସ୍ଥ୍ୟକର୍ମୀଙ୍କୁ ଉଦ୍ୟମକୁ ପ୍ରଶଂସା କରିବା ଉଚିତ । ଖଞ୍ଜପାଦ ନିରାକରଣ ଦିଗରେ ସେମାନେ ହେଲେ ଛାମୁଆ ଯୋଦ୍ଧା ।


    ଏଭଳି ସଫଳତା ସତ୍ତ୍ୱେ , ଆମକୁ ଏକଥା ଭୁଲିଯିବାକୁ ଉଚିତ ନୁହେଁ ଯେ ପ୍ରତିବର୍ଷ ଏହି ଚିକିତ୍ସା କାର୍ଯ୍ୟକ୍ରମ ମଧ୍ୟରୁ 8000 ନୂଆ ଖଞ୍ଜପାଦଯୁକ୍ତ ଶିଶୁ ପ୍ରବେଶ କରୁଛନ୍ତି । ତେବେ ବର୍ଷକୁ ଖଞ୍ଜପାଦଯୁକ୍ତ ହୋଇ ଦେଶରେ ଜନ୍ମ ଲାଭ କରୁଥିବା 50000 ଶିଶୁଙ୍କ ତୁଳନାରେ ଏହି ସଂଖ୍ୟା ସ୍ପଳ୍ପ । 2022 ମସିହାରେ ଭାରତ ସ୍ୱାଧୀନତା ପ୍ରାପ୍ତିର 75 ତମ ବାର୍ଷିକୀ ପାଳନ କରିବ । ତେଣୁ ଆମକୁ ଜାତୀୟ ପ୍ରତିବଦ୍ଧତା ପ୍ରଦର୍ଶନ କରିବାକୁ ହେବ ଯେ ସେତେବେଳକୁ ଦେଶରେ ପ୍ରତ୍ୟେକ ଖଞ୍ଜପାଦଯୁକ୍ତ ଶିଶୁ ଚିହ୍ନଟ ହେବାମାତ୍ରେ ଯେଭଳି ଉପଯୁକ୍ତ ଚିକିତ୍ସା ସୁବିଧା ପାଇପାରିବେ ।


    ଆମେ ଅମେ ଉତ୍ତର ପିଢ଼ିଙ୍କ ନିକଟରେ ଉତ୍ତରଦାୟୀ ଯେ ଖଞ୍ଜପାଦକୁ ଏକ ସାଧାରଣ ସ୍ୱାସ୍ଥ୍ୟ ଚାଲେଞ୍ଜ ଭାବେ ଦୂର କରିବା ଆବଶ୍ୟକ । ପୁଣି ଏଭଳି ସମସ୍ୟାଯୁକ୍ତ ପ୍ରତ୍ୟେକ ଶିଶୁଙ୍କ ନିକଟରେ ଆମେ ଦାୟୀ । ପ୍ରତ୍ୟେକ ମା ’ ପ୍ରତି ପିତାଙ୍କ ନିକଟରେ ଦାୟୀ । ପୋଲିଓ ଭଳି ଏଥିପାଇଁ ବିବିଧ , ବହୁମୁଖୀ ନିରାକରଣ ଉପାୟ ଲୋଡା ଏବଂ ଏଥିରେ ସରକାରୀ ଓ ଘରୋଇ ଏଜେନ୍ସି ଓ ସ୍ୱାସ୍ଥ୍ୟସେବା ପ୍ରଦାନକାରୀ ସଂସ୍ଥା , ସରକାର ଓ ସିଭିଲ ସୋସାଇଟି ସଂଗଠନ ଏବଂ ସାମଗ୍ରୀକ ଭାବେ ସମାଜର ସହଯୋଗ ଆବଶ୍ୟକ ।


    ମୋର ଦୃଢ଼ ବିଶ୍ୱାସ ଯେ ଆମେ ଏ ଦିଗରେ ସଫଳତା ହାସଲ କରିପାରିବା । ଆମେ ଖଞ୍ଜପାଦର ଇତିହାସ ସମ୍ପର୍କରେ ଅବଗତ ରହିଛେ । 2022 ସୁଦ୍ଧା ଆମକୁ ଖଞ୍ଜପାଦ ସମସ୍ୟାକୁ ଇତିହାସ ପୃଷ୍ଠାକୁ ଠେଲିଦେବାକୁ ପଡିବ ।


    ଆପଣମାନଙ୍କୁ ସମସ୍ତଙ୍କୁ ଓ ଏହି ସମ୍ମିଳନୀର ମୁଁ ସକଳ ସଫଳତା କାମନା କରୁଛି ।


    ଆପଣମାନଙ୍କୁ ଧନ୍ୟବାଦ ।


    ଜୟ ହିନ୍ଦ୍ !


    ***************


    

    
    (Release ID: 1508216) Visitor Counter : 4