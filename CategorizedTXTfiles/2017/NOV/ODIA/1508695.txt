      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଚିନ୍ତନ ଶିବିର ଉଦଘାଟନ କଲେ ମାନବ ସମ୍ବଳ ବିକାଶ ମନ୍ତ୍ରୀ ପ୍ରକାଶ ଜାଭଡେକର
      Posted On: 06 NOV 2017 8:28PM by PIB Bhubaneshwar


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ନୂଆଦିଲ୍ଲୀଠାରେ ମାନବ ସମ୍ମଳ ବିକାଶ ମନ୍ତ୍ରଣାଳୟର ସ୍କୁଲ ଶିକ୍ଷା ଏବଂ ସାକ୍ଷରତା ବିଭାଗ ଦ୍ୱାରା ଆୟୋଜିତ ଦୁଇ ଦିବସୀୟ କର୍ମଶାଳା ‘ ଚିନ୍ତନ ଶିବର ’ ର ଉଦଘାଟନ କରିଥିଲେ । କର୍ମଶାଳାର ମୁଖ୍ୟ ଉଦ୍ଦେଶ୍ୟ ହେଉଛି ଏକବିଂଶ ଶତାବ୍ଦୀର ଭାରତ ପାଇଁ ପ୍ରାସଙ୍ଗିକ ଶିକ୍ଷା ପ୍ରଦାନ କରିବା ଏବଂ ବିଭିନ୍ନ ଅଣ ସରକାରୀ ସଙ୍ଗଠନ , ଘରୋଇ କ୍ଷେତ୍ରର ମୁଖ୍ୟ ହିତାଧିକାରୀ ତଥା ବ୍ୟକ୍ତିଙ୍କ ଶିକ୍ଷା କ୍ଷେତ୍ରରେ ମହତ୍ତ୍ୱପୂର୍ଣ୍ଣ ବିଷୟ ଉପରେ ଚର୍ଚ୍ଚା କରିବା ପାଇଁ ଏକାଠି କରିବା ।


    ଏହି ଅବସରରେ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର କର୍ମଶାଳା ଆୟୋଜିତ କରିବା ପାଇଁ ମନ୍ତ୍ରଣାଳୟର ଅଧିକାରୀମାନଙ୍କୁ ଅଭିନନ୍ଦନ ଜଣାଇଥିଲେ ଏବଂ ପ୍ରକାଶ କରିଥିଲେ ଯେ ଏହା ଜରିଆରେ ଆମେ ପରସ୍ପରରଠାରୁ ଆହୁରି ଭଲ ଭାବେ ଶିଖିପାରିବା । ସେ କହିଲେ ଯେ କର୍ମଶାଳା ମୁଖ୍ୟ ରୂପରେ ପାଂଚଟି ବିଷୟ - ଡିଜିଟାଲ ଶିକ୍ଷା , ଜୀବନ କୌଶଳ ଶିକ୍ଷା , ପ୍ରାଦ୍ୟୋଗିକ ଅଧ୍ୟୟନ , ଶାରୀରିକ ଶିକ୍ଷା ଏବଂ ନୈତିକ ଶିକ୍ଷା ଉପରେ କେନ୍ଦ୍ରିତ ।


    ସେ ସୂଚନା ପ୍ରଦାନ କରିଥିଲେ ଯେ ଆଗାମୀ ବର୍ଷମାନଙ୍କରେ ସମଗ୍ର ଦେଶର ବିଦ୍ୟାଳୟମାନଙ୍କରେ ‘ ଅପରେସନ ଡିଜିଟାଲ ବୋର୍ଡ ’ କାର୍ଯ୍ୟକାରୀ କରାଯିବ । ସେ କହିଲେ ଯେ ସରକାର ଶିକ୍ଷା କ୍ଷେତ୍ରରେ କାର୍ଯ୍ୟ କରୁଥିବା ବିଭିନ୍ନ ସଂଗଠନମାନଙ୍କୁ ଡିଜିଟାଲ ଶିକ୍ଷା ପ୍ରଦାନ କରିବା ପାଇଁ ସାମଗ୍ରୀ ପ୍ରଦାନରେ ସହଯୋଗ କରିବା ଆବଶ୍ୟକ । ମନ୍ତ୍ରୀ କହିଲେ ଯେ ଶାରୀରିକ ଶିକ୍ଷା ବିନା ଶିକ୍ଷା ଅଧୁରା । ଛାତ୍ରମାନଙ୍କୁ ସୁସ୍ଥ ସବଳ ରହିବାକୁ ହେଲେ ନିଜ ପସନ୍ଦର ବ୍ୟାୟାମ , ଯୋଗ , ଏରୋବିକ୍ସ , ଦୌଡ ଆଦି କରିବା ଦରକାର । ମନ୍ତ୍ରୀ କହିଲେ ଯେ ଜୀବନ କୌଶଳ ଶିକ୍ଷା ତଥା ନୈତିକ ଶିକ୍ଷା ହେଉଛି ଆଜିର ସମୟର ଆବଶ୍ୟକତା ଏବଂ ସମଗ୍ର ବିକାଶ ପାଇଁ ବ୍ୟକ୍ତିକୁ ନିଜର ବ୍ୟବହାରରେ ଏହାକୁ ନିଶ୍ଚିତ ଭାବେ ସାମିଲ କରିବା ଆବଶ୍ୟକ ।


    ଏହି ଅବସରରେ ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଶ୍ରୀ ସତ୍ୟପାଲ ସିଂ କହିଲେ ଯେ ଶିକ୍ଷାର ଧ୍ୟେୟ ହେଉଛି ମନୁଷ୍ୟର ସମ୍ମୂର୍ଣ୍ଣ ବିକାଶ ଏବଂ ଏଥିରେ ସମଗ୍ର ମାନବତାର ଭାବ ସୃଷ୍ଟି କରିବା । ସେ କହିଲେ ଯେ ସମ୍ପୂର୍ଣ୍ଣ ବିକାଶର ଅର୍ଥ ହେଉଛି ମନୁଷ୍ୟର ଶାରୀରିକ , ମାନସିକ , ବୌଦ୍ଧିକ ଏବଂ ଆତ୍ମିକ ବିକାଶ । ଶ୍ରୀ ସିଂହ କହିଲେ ଯେ ଶାରୀରିକ ଶିକ୍ଷା ଜରିଆରେ ମନୁଷ୍ୟର ଶାରୀରିକ ବିକାଶ କରାଯାଇପାରେ ଏବଂ ଗୁଣାତ୍ମକ ଶିକ୍ଷା ଦ୍ୱାରା ବୁଦ୍ଧିମତା ଶିକ୍ଷା ପ୍ରାପ୍ତ କରାଯାଇପାରେ । ଆମକୁ ଆମ ପିଲାମାନଙ୍କ ଜୀବନରେ ମୂଲ୍ୟବୋଧ ଏବଂ ଶିକ୍ଷା ବାବଦରେ ସୂଚନା ପ୍ରଦାନ କରିବା ଆବଶ୍ୟକ । ସେ ଆୟୋଜକମାନଙ୍କୁ କୃତଜ୍ଞତା ଜଣାଇବା ସହ ଭବିଷ୍ୟତ ପାଇଁ ଶୁଭକାମନା ଜଣାଇଥିଲେ ।


    କେନ୍ଦ୍ରମନ୍ତ୍ରୀ ପ୍ରକାଶ ଜାଭଡେକର “ ସ୍କୁଲ ଶିକ୍ଷାରେ ଉନ୍ନତ ପ୍ରକ୍ରିୟା ଏବଂ ଆବିଷ୍କାର ” ସହିତ ଜଡିତ ରାଜ୍ୟସ୍ତରୀୟ ଏନଜିଓ ସିଏସଆର ପୋର୍ଟାଲ “ ସାଲା ସାରଥୀ ” ର ଉଦଘାଟନ କରିଥିଲେ ।


    ଦୁଇ ଦିବସୀୟ ଏହି କାର୍ଯ୍ୟକ୍ରମରେ 157 ସଂସ୍ଥା ପ୍ରସ୍ତୁତିକରଣ ଜରିଆରେ ନିଜର ବିଚାର ବ୍ୟକ୍ତ କରିବେ । ବିଷୟ ଆଧାରରେ ପ୍ରତିଯୋଗୀମାନଙ୍କର ଗ୍ରୁପ ପ୍ରସ୍ତୁତ କରାଯିବ ଏବଂ ଭବିଷ୍ୟତର ରୂପ ରେଖ ପ୍ରସ୍ତୁତ କରିବା ପାଇଁ ବିସ୍ତୃତ ଚର୍ଚ୍ଚା ହେବ ଯାହାକୁ କି ମାନବ ସମ୍ବଳ ବିକାଶ ମନ୍ତ୍ରୀଙ୍କ ସମ୍ମୁଖରେ ପ୍ରସ୍ତୁତ କରାଯିବ ।


    ଏହି ଅବସରରେ ସ୍କୁଲ ଶିକ୍ଷା ଏବଂ ସାକ୍ଷରତା ବିଭାଗ ସଚିବ ଶ୍ରୀ ଅନିଲ ସ୍ୱରୂପ , ସ୍କୁଲ ଶିକ୍ଷା ଏବଂ ସାକ୍ଷରତା ବିଭାଗର ବିଶେଷ ସଚିବ ଶ୍ରୀମତି ରୀନା ରାଏ , ସିବିଏସଇର ଅଧ୍ୟକ୍ଷ ଶ୍ରୀମତି ଅନୀତା କରମାଲଙ୍କ ସହିତ ଅନେକ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ***************

    
    
    (Release ID: 1508695) Visitor Counter : 3