      ଶକ୍ତି ମନ୍ତ୍ରଣାଳୟ

      ଜାତୀୟ ପାୱାର ପୋର୍ଟାଲ (NPP)ର ଶୁଭାରମ୍ଭ
      • ଭାରତୀୟ ବିଦ୍ୟୁତ କ୍ଷେତ୍ରରେ ସୂଚନା ଏକତ୍ରୀକରଣ ଏବଂ ପ୍ରସାର ପାଇଁ କେନ୍ଦ୍ରୀୟ ପ୍ଲାଟଫର୍ମ
      • ବିଦ୍ୟୁତ କ୍ଷେତ୍ରର ସମସ୍ତ ଆପ ପାଇଁ ଏକକ ପ୍ଲାଟଫର୍ମ ହେବ ଏନପିପି
      Posted On: 14 NOV 2017 7:10PM by PIB Bhubaneshwar


    ଶକ୍ତି ଏବଂ ନବୀନ ତଥା ଅକ୍ଷୟ ଶକ୍ତି ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ଆର କେ ସିଂ ଭାରତୀୟ ବିଦ୍ୟୁତ କ୍ଷେତ୍ରର ସୂଚନା ଏକତ୍ରୀକରଣ ଏବଂ ପ୍ରସାର ପାଇଁ କେନ୍ଦ୍ରୀୟ ପ୍ଲାଟଫର୍ମ - ଜାତୀୟ ପାୱାର ପୋର୍ଟାଲ ( NPP ) ର ଶୁଭାରମ୍ଭ କରିଛନ୍ତି । http :// npp . gov . in . ରେ ଏହି ପୋର୍ଟାଲ ଉପଲବ୍ଧ ।


    ଏନପିପି ଭାରତୀୟ ଶକ୍ତି କ୍ଷେତ୍ର ପାଇଁ ଏକ କେନ୍ଦ୍ରୀଭୂତ ପ୍ରଣାଳୀ ଯାହାକି ଦେଶରେ ବିଜୁଳି ଉତ୍ପାଦନ , ସମ୍ପ୍ରସାରଣ ଏବଂ ବିତରଣ ସହିତ ସମ୍ବନ୍ଧିତ ଦୈନିକ , ମାସିକ ଏବଂ ବାର୍ଷିକ ଅନଲାଇନ ଡାଟା କ୍ୟାପଚର / ଇନପୁଟରେ ସହାୟତା ପ୍ରଦାନ କରିଥାଏ । ଏହି କେନ୍ଦ୍ରୀଭୂତ ପ୍ରଣାଳୀ ବିଭିନ୍ନ ରିପୋର୍ଟ , ଗ୍ରାଫ ଆଦି ଜରିଆରେ ବିଦ୍ୟୁତ କ୍ଷେତ୍ର ସହିତ ସମ୍ବନ୍ଧିତ ( ସଂଚାଳନ , କ୍ଷମତା , ଚାହିଦା , ଯୋଗାଣ , ଖର୍ଚ୍ଚ ) ଗୁରୁତ୍ୱପୂର୍ଣ୍ଣ ସୂଚନା ପ୍ରସାରିତ କରିବ ।


    ଏନପିପି ଡାସ ବୋର୍ଡର ଏହିପରି ଡିଜାଇନ ଏବଂ ବିକାଶ କରାଯାଇଛି ଯାହା ଫଳରେ କି ଏହା ଡିସକମ , ସହର ଫିଡର ସ୍ତର , ଉତ୍ପାଦନ , ବିତରଣ ସମ୍ବନ୍ଧୀୟ ତଥ୍ୟ ଭିଜୁଆଲ ଆର୍ଟ ମାଧ୍ୟମରେ ପ୍ରଦାନ କରିଥାଏ । ଏହି ପ୍ରଣାଳୀ ଫଳରେ ନିୟମିତ ରୂପରେ ପ୍ରକାଶିତ ହେଉଥିବା ବିଭିନ୍ନ ବୈଧାନିକ ରିପୋର୍ଟକୁ ମଧ୍ୟ ଦେଖାଯାଇପାରେ । ମନ୍ତ୍ରଣାଳୟ ଦ୍ୱାରା ପ୍ରଥମେ ବିଦ୍ୟୁତ କ୍ଷେତ୍ର ସହିତ ସମ୍ବନ୍ଧିତ ଆପ ତରଙ୍ଗ , ଉଜାଲା , ବିଦ୍ୟୁତ ପ୍ରବାହ , ଗର୍ବ , ଉର୍ଜା , ମେରିଟ ଏବେ ଏକୀକୃତ ଭାବେ ଏହି ଡାସବୋର୍ଡରେ ରହିବ ।


    ଏନପିପିକୁ କେନ୍ଦ୍ରୀୟ ବିଦ୍ୟୁତ ପ୍ରାଧୀକରଣ ( CEA ) , ପିଏଫସି , ଆରଇସି ତଥା ଅନ୍ୟ ବଡ କମ୍ପାନୀମାନଙ୍କ ସହିତ ଏକୀକୃତ କରାଯାଇଛି ଏବଂ ଏହା ବିଦ୍ୟୁତ କ୍ଷେତ୍ର ପାଇଁ ଏକମାତ୍ର ପ୍ରାମାଣିକ ସୂଚନା ସ୍ରୋତ ଭାବେ କାମ କରିବ । ଏହି ପ୍ରଣାଳୀ 24X7 ଆଧାରରେ କାମ କରିଥାଏ ଏବଂ ପ୍ରଭାବୀ ଭାବେ ସଠିକ ସମୟରେ ଡାଟା ଏକତ୍ରୀକରଣ ସୁନିଶ୍ଚିତ କରିଥାଏ ।


    **********

    
    
    (Release ID: 1509678) Visitor Counter : 3