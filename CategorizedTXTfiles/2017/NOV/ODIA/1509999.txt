      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦିଲ୍ଲୀରେ ପାର୍ଟିକୁଲେଟ୍‌ ମାତ୍ରାରେ ଢେର୍‌ ହ୍ରାସ ଘଟିଛି : ଡକ୍ଟର ହର୍ଷବର୍ଦ୍ଧନ
      Posted On: 15 NOV 2017 3:42PM by PIB Bhubaneshwar


    ଦିଲ୍ଲୀ ତଥା ଜାତୀୟ ରାଜଧାନୀ କ୍ଷେତ୍ର ( NCR ) ର ବାୟୁମଣ୍ଡଳରେ ବିଷାକ୍ତ ପାର୍ଟିକୁଲେଟ୍ ‌ ର ମାତ୍ରା ହ୍ରାସ ପାଇବାରେ ଲାଗିଛି ବୋଲି କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ତଥା ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଛନ୍ତି । ବିଭିନ୍ନ ପ୍ରତିଷେଧକ ବ୍ୟବସ୍ଥା ଗ୍ରହଣକାରୀ ଏଜେନ୍ସିମାନଙ୍କ ଦ୍ୱାରା ତଳସ୍ତରରୁ କାର୍ଯ୍ୟାନୁଷ୍ଠାନ ଗ୍ରହଣ କରାଯିବା ଫଳରେ ପାର୍ଟିକୁଲେଟ ମ୍ୟାଟରରେ ଏଭଳି ହ୍ରାସ ଘଟିବା ସମ୍ଭବପର ହୋଇପାରିଛି ବୋଲି ସେ କହିଛନ୍ତି । ଆଜି ଅପରାହ୍ଣ 16.00 ବେଳେ PM 10 ମାତ୍ରା 316.8 ମାଇକ୍ରୋଗ୍ରାମ / M3 ଏବଂ PM 2.5 ମାତ୍ରା 206.8 ମାଇକ୍ରୋଗ୍ରାମ୍ ‌/ M3 ସ୍ତରକୁ ଖସିଛି ଯାହାକି ଅତି ସାମାନ୍ୟ ବୋଲି ଜଣାପଡ଼ିଛି । ଗତକାଲି ତୁଳନାରେ ଏହି ମାତ୍ରା ଢ଼େର୍ ‌ କମ୍ ‌ ବୋଲି କୁହାଯାଉଛି । ଡକ୍ଟର ହର୍ଷବର୍ଦ୍ଧନ କହିଲେ ଯେ ଏହି କାର୍ଯ୍ୟରେ ନିୟୋଜିତ ସମସ୍ତ ଏଜେନ୍ସି ଏ ଦିଗରେ ସେମାନଙ୍କର ବ୍ୟବସ୍ଥା ଓ କାର୍ଯ୍ୟକ୍ରମ ଜାରିରଖିବେ । ରାଜଧାନୀ ଦିଲ୍ଲୀ ନଗରୀର ଅଧିକ ପ୍ରଦୂଷିତ ‘ ହଟସ୍ପଟ୍ ‌ ’ ଗୁଡ଼ିକୁ ଚିହ୍ନଟ କରାଯାଇସାରିଛି ଏବଂ ସେଥିପାଇଁ ସ୍ଥାନୀୟ ଭିତ୍ତିରେ ବ୍ୟବସ୍ଥା ଗ୍ରହଣ କରାଯାଉଛି । ସେଥି ମଧ୍ୟରେ ଜଳସିଞ୍ଚନ , ସମସ୍ତ ପ୍ରକାର ନିର୍ମାଣ କାର୍ଯ୍ୟର ନିୟନ୍ତ୍ରଣ , ତଥା ଏମଓଇଏଫସିସି ଦ୍ୱାରା ନିର୍ଦ୍ଦେଶିତ ଅନ୍ୟାନ୍ୟ କାର୍ଯ୍ୟ ସାମିଲ । 17.11.2017 ତାରିଖ ଦିନି କେନ୍ଦ୍ର ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ବିଭିନ୍ନ ଏଜେନ୍ସିମାନଙ୍କ ସହ ବୈଠକରେ କରିଥିବା ଆଲୋଚନା ଏବଂ ପରାମର୍ଶ ମୁତାବକ ସମସ୍ତ ପଦକ୍ଷେପ ଗ୍ରହଣ ଜାରି ରହିଛି ବୋଲି ଡକ୍ଟର ହର୍ଷବର୍ଦ୍ଧନ କହିଛନ୍ତି ।


    ପ୍ରଦୂଷଣ ନିୟନ୍ତ୍ରଣ କାର୍ଯ୍ୟକ୍ରମକୁ ଏବେ ପ୍ରତି ଦିନ ଭିତ୍ତିରେ ତଥା ପ୍ରାପ୍ତ ରିପୋର୍ଟ ଆଧାରରେ ସମୀକ୍ଷା କରି ଦେଖାଯାଉଛି । ସିପିସିବି ଏଥିପାଇଁ ନଗରୀର ବିଭିନ୍ନ ସ୍ଥାନ ପରିଦର୍ଶନ ଏବଂ ସେଠାକାର ପ୍ରଦୂଷଣ ମାତ୍ରା ଯାଞ୍ଚ କରିବା ନିମନ୍ତେ ବିଭିନ୍ନ କ୍ଷେତ୍ରୀୟ ଦଳ ମୁତୟନ କରିଛନ୍ତି । ଆଗାମୀ ଦିନରେ ମଧ୍ୟ ଏହିଭଳି ପ୍ରତିଷେଧମୂଳକ କାର୍ଯ୍ୟପନ୍ଥା ଜାରି ରହିବ ବୋଲି ସେ କହିଛନ୍ତି ।


    ***********

    
    
    (Release ID: 1509999) Visitor Counter : 3