      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଚେନ୍ନାଇ ସ୍ଥିତ ଆନ୍ନା ବିଶ୍ୱବିଦ୍ୟାଳୟରେ ଭାରତର ଦ୍ୱିତୀୟ ପ୍ରାଦ୍ୟୋଗିକୀ ଏବଂ ନବାଚାର ସହାୟତା କେନ୍ଦ୍ର
      Posted On: 08 NOV 2017 6:39PM by PIB Bhubaneshwar


    ଭାରତ ସରକାରଙ୍କ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରଣାଳୟର ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗ ( DIPP ) , ବିଶ୍ୱ ବୌଦ୍ଧିକ ସମ୍ପଦ ସଙ୍ଗଠନ ( WIPO ) ର TISC ମାଧ୍ୟମରେ ଚେନ୍ନାଇ ସ୍ଥିତ ଆନ୍ନା ବିଶ୍ୱବିଦ୍ୟାଳୟର ବୌଦ୍ଧିକ ସମ୍ପଦ ଅଧିକାର ସଙ୍ଗଠନ ( CIPR ) ରେ ଭାରତର ଦ୍ୱିତୀୟ ପ୍ରାଦ୍ୟୋଗିକୀ ଏବଂ ନବାଚାର ସହାୟତା କେନ୍ଦ୍ରର ସ୍ଥାପନା ପାଇଁ ଆନ୍ନା ବିଶ୍ୱବିଦ୍ୟାଳୟ ସହିତ ଏକ ସଂସ୍ଥାଗତ ବୁଝାମଣା ପତ୍ରରେ ହସ୍ତାକ୍ଷର କରିଛି ।


    ୱିପୋର ଟିଆଇଏସସି କାର୍ଯ୍ୟକ୍ରମ ଜରିଆରେ ବିକାଶଶୀଳ ଦେଶମାନଙ୍କର ଅନ୍ୱେଷକମାନଙ୍କର ପହଂଚ ସ୍ଥାନୀୟ ଉଚ୍ଚ ଗୁଣବତ୍ତା ସମ୍ପନ୍ନ ପ୍ରାଦ୍ୟୋଗିକୀ ସୂଚନା ଏବଂ ସମ୍ବନ୍ଧିତ ସେବା ପର୍ଯ୍ୟନ୍ତ ସମ୍ଭବ ହୋଇଥାଏ ଯାହାଫଳରେ କି ସେମାନଙ୍କର ଅଭିନବ ଅନ୍ୱେଷଣ କ୍ଷମତାକୁ ଦୋହନ କରିବା ତଥା ସେମାନଙ୍କର ବୌଦ୍ଧିକ ସମ୍ପଦ ଅଧିକାର ( ଆଇପିଆର ) ର ସୃଜନ , ସଂରକ୍ଷଣ ଏବଂ ପ୍ରବନ୍ଧନରେ ସହାୟତା ମିଳିପାରିବ ।


    ସିଆଇପିଆରକୁ 185ରୁ ଅଧିକ ପ୍ୟାଟେଂଟ , 29 ଟ୍ରେଡମାର୍କ , 39 କପିରାଇଟ ଏବଂ 25 ଔଦ୍ୟୋଗିକୀ ଡ଼ିଜାଇନ ଦାଖଲ କରିବାର ଅନୁଭବ ରହିଛି । ସିଆଇପିଆର ଏଥିସହିତ 12 ଆନ୍ତର୍ଜାତିକ ପ୍ୟାଟେଂଟ ଆବେଦନ ଦାଖଲ କରିବାରେ ମଧ୍ୟ ସହାୟତା କରିଛି । ଆନ୍ନା ବିଶ୍ୱବିଦ୍ୟାଳୟକୁ ମାନବ ସମ୍ବଳ ବିକାଶ ମନ୍ତ୍ରଣାଳୟର ରାଷ୍ଟ୍ରୀୟ ସଂସ୍ଥାଗତ ରାଙ୍କିଙ୍ଗ ରୂପରେଖ ଦ୍ୱାରା ସମଗ୍ର ଭାରତର ବିଶ୍ୱବିଦ୍ୟାଳୟମାନଙ୍କ ମଧ୍ୟରେ ଷଷ୍ଠ ରାଙ୍କିଙ୍ଗ , ଇଞ୍ଜିନିୟରିଂ କଲେଜରେ ଅଷ୍ଟମ ରାଙ୍କିଙ୍ଗ ଏବଂ ସମଗ୍ର ଶ୍ରେଣୀରେ 13ତମ ରାଙ୍କିଙ୍ଗ ପ୍ରଦାନ କରାଯାଇଛି । ସିଆଇପିଆର ଆଇପିଆର ସଚେତନତା କାର୍ଯ୍ୟକ୍ରମର ଆୟୋଜନ କରିବା ସହିତ ଆଇପିଆର ସମ୍ବନ୍ଧୀୟ ବିଷୟ ଉପରେ 6ଟି ସାର୍ଟିଫିକେଟ ପାଠ୍ୟକ୍ରମ ପ୍ରାରମ୍ଭ କରିଛି ।


    ଟିଆଇଏସସିର ଉଦ୍ଦେଶ୍ୟ ହେଉଛି ଭାରତରେ ଏକ ଗତିଶୀଳ , ଜୀବନ୍ତ ତଥା ସନ୍ତୁଳିତ ବୌଦ୍ଧିକ ସମ୍ପଦ ଅଧିକାର ପ୍ରଣାଳୀକୁ ପ୍ରୋତ୍ସାହନ ପ୍ରଦାନ କରିବା , ଯାହାଫଳରେ କି ଭାରତରେ ଅନେକ ଟିଆଇଏସସିର ନେଟୱର୍କ ସ୍ଥାପନା କରାଯାଇ ରଚନାତ୍ମକ ଏବଂ ନବାଚାରର ବୃଦ୍ଧି କରାଯାଇ ପାରିବ ଏବଂ ଏହି ପରି ଉଦ୍ୟମିତାକୁ ପ୍ରୋତ୍ସାହନ ଦେବା ତଥା ସାମାଜିକ , ଆର୍ଥିକ ଏବଂ ସାଂସ୍କୃତିକ ବିକାଶରେ ଗତି ଆଣିବା ସମ୍ଭବ ହୋଇପାରିବ । ସମଗ୍ର ବିଶ୍ୱରେ ସମ୍ପ୍ରତି 500ରୁ ଅଧିକ ଟିଆଇଏସସିର ସଂଚାଳନ ହେଉଛି ଏବଂ ଭାରତରେ ଟିଆଇଏସସିର ସ୍ଥାପନା ଫଳରେ ଦେଶୀୟ ସଂସ୍ଥାନମାନଙ୍କର ବୈଶ୍ୱିକ ନେଟୱର୍କ ପର୍ଯ୍ୟନ୍ତ ପହଂଚ ସମ୍ଭବ ହୋଇପାରିବ । ଟିଆଇଏସସି ଜ୍ଞାନକୁ ବିତରଣ କରିବା ବ୍ୟତୀତ ଟିଆଇଏସସି ମଧ୍ୟରେ ସର୍ବୋତ୍ତମ ସେବା ପହଂଚାଇବା , କ୍ଷମତା ନିର୍ମାଣ ଏବଂ ବୌଦ୍ଧିକ ସମ୍ପଦର ସୃଜନ ଓ ବ୍ୟବସାୟୀକରଣରେ ବୃଦ୍ଧି ଅଣାଯାଇ ପାରିବ ।


    *******

    
    
    (Release ID: 1509091) Visitor Counter : 3