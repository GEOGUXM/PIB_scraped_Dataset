      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କ ସହ ଭୁଟାନ ନରେଶଙ୍କ ସାକ୍ଷାତ ଆଲୋଚନା
      Posted On: 01 NOV 2017 8:49PM by PIB Bhubaneshwar


    ଭୁଟାନ ନରେଶ ଜିଗମେ ଖେସାର ନାମଗେଲ ୱାଙ୍ଗଚୁକ ଆଜି ( ନଭେମ୍ବର 1, 2017 ) ରାଷ୍ଟ୍ରପତି ଭବନଠାରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦଙ୍କୁ ସାକ୍ଷାତ କରିଛନ୍ତି । ଏହି ସାକ୍ଷାତ ସମୟରେ ଭୁଟାନ ନରେଶଙ୍କ ସହ ରାଣୀ ଏବଂ ରାଜକୁମାର ମଧ୍ୟ ଉପସ୍ଥିତ ଥିଲେ ।


    ଭୁଟାନ ନରେଶଙ୍କୁ ଭାରତକୁ ସ୍ୱାଗତ କରି ରାଷ୍ଟ୍ରପତି ଶ୍ରୀ କୋବିନ୍ଦ କହିଲେ ଯେ ତାଙ୍କର ରାଜ୍ୟାଭିଷେକ ଦିବସର ଶ୍ରୀ ୱାଙ୍ଗଚୁକଙ୍କୁ ସ୍ୱାଗତ କରିବା ସୌଭାଗ୍ୟର କଥା । ତାଙ୍କର ଏହି ପ୍ରଥମ ଭାରତ ଗସ୍ତ ବେଳେ ସେ ରାଣୀଙ୍କ ସହ ଆସିଥିବାରୁ ରାଷ୍ଟ୍ରପତି ତାଙ୍କୁ ଧନ୍ୟବାଦ ଜଣାଇଥିଲେ ।


    ଭୁଟାନ ନରେଶ ଭାବେ ଏକ ଦଶନ୍ଧି ପୂରଣ କରିବା ଅବସରରେ ଶ୍ରୀ ୱାଙ୍ଗଚୁକଙ୍କୁ ଅଭିନନ୍ଦନ ଜଣାଇ ରାଷ୍ଟ୍ରପତି କହିଲେ ଯେ ଏକ ସୁଦୃଢ଼ , ଶାନ୍ତିପୂର୍ଣ୍ଣ ଓ ସମୃଦ୍ଧ ଭୁଟାନ ଗଠନ ସକାଶେ ତାଙ୍କର ପ୍ରୟାସ ପ୍ରଶଂସନୀୟ । ଭୁଟାନର ଉଲ୍ଲେଖନୀୟ ପ୍ରଗତିରେ ଭାରତ ଖୁସି । ପୁଣି ଦେଶର ପାରମ୍ପରିକ ସଂସ୍କୃତି ଓ ପରିବେଶର ସୁରକ୍ଷା ଦିଗରେ ଭୁଟାନ ସଫଳ ହୋଇପାରିଛି । ଭୁଟାନକୁ ଭାରତ ତାର ଜ୍ଞାନ , ଅନୁଭୂତି ଓ ସଂପଦରେ ସହଭାଗୀ ହେବାରେ ଖୁବ ଆନନ୍ଦ ଅନୁଭବ କରେ । ଭୁଟାନ ସକରାର ଓ ଜନସାଧାରଣଙ୍କ ସ୍ୱାର୍ଥ ପ୍ରତି ଦୃଷ୍ଟି ପ୍ରଦାନ ପୂର୍ବକ ଆମର ବିକାଶ ସହଯୋଗ କାର୍ଯ୍ୟକାରୀ କରାଯାଉଛି ବୋଲି ରାଷ୍ଟ୍ରପତି ସୂଚାଇଥିଲେ ।


    ରାଷ୍ଟ୍ରପତି କହିଲେ ଯେ ଭାରତ ଓ ଭୁଟାନ ପରସ୍ପର ମଧ୍ୟରେ ଅତି ଘନିଷ୍ଠ ଦ୍ୱିପାକ୍ଷିକ ସମ୍ପର୍କ ରକ୍ଷା କରିଆସିଛନ୍ତି । ପୁଣି ଦୁଇ ରାଷ୍ଟ୍ରର ସମ୍ପର୍କ ଯେତିକି ସ୍ୱତନ୍ତ୍ର ସେତିକି ନିବିଡ ।


    ଏହା ପାରସ୍ପରିକ ଆସ୍ଥା ଓ ବିଶ୍ୱାସ ଉପରେ ଆଧାରିତ । ଏହାକୁ ଏକ ଆଦର୍ଶ ସହଯୋଗ ଓ ବୁଝାମଣାରେ ପରିଣତ କରିବା ସକାଶେ ଆମେ ସବୁକିଛି କରିବାକୁ ପ୍ରସ୍ତୁତ ଅଛୁ ବୋଲି ରାଷ୍ଟ୍ରପତି ସୂଚାଇଥିଲେ । ଅନ୍ୟ ପ୍ରତିବେଶୀ ରାଷ୍ଟ୍ରଙ୍କ ପାଇଁ ଏହା ଏକ ଉଦାହରଣରେ ପରିଣତ ହୋଇପାରିବ ।


    ରାଷ୍ଟ୍ରପତି କହିଲେ ଯେ ଭାରତ ଓ ଭୁଟାନ ପାଇଁ ନିରାପତ୍ତା ଉଦବେଗ ବ୍ୟକ୍ତିଗତ ଓ ପାରସ୍ପରିକ । ନିକଟରେ ଡୋକଲାମ ଅଂଚଳରେ ସୃଷ୍ଟ ପରିସ୍ଥିତିର ମୁକାବିଲା ସକାଶେ ଭୁଟାନ ନରେଶଙ୍କ ଏଥିରେ ବ୍ୟକ୍ତିଗତ ଭାବେ ସମ୍ପୃକ୍ତ ଏବଂ ଏ ଦିଗରେ ଦିଗଦର୍ଶନ ପ୍ରଦାନ ତଥା ସମର୍ଥନକୁ ରାଷ୍ଟ୍ରପତି ଭୂୟସୀ ପ୍ରଶଂସା କରିଥିଲେ । ଏହି ସମସ୍ୟାର ସମାଧାନ ନିମନ୍ତେ ଭାରତ ଓ ଭୁଟାନ ଯେପରି ଭାବେ ଏକତ୍ର ଦଣ୍ଡାୟମାନ ହେଲେ ତାହା ପାରସ୍ପରିକ ସମ୍ପର୍କର ଏକ ନିଚ୍ଛକ ନମୁନା ବୋଲି ରାଷ୍ଟ୍ରପତି ଉଲ୍ଲେଖ କରିଥିଲେ ।


    **********

    
    
    (Release ID: 1508217) Visitor Counter : 3