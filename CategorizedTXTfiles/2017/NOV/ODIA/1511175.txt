      ଇସ୍ପାତ ମନ୍ତ୍ରଣାଳୟ

      ଇସ୍ପାତ ମନ୍ତ୍ରଣାଳୟ ମଣ୍ଡପକୁ IITF 2017 ରେ ସ୍ୱତନ୍ତ୍ର ପ୍ରଶଂସା ପତ୍ର
      Posted On: 27 NOV 2017 8:59PM by PIB Bhubaneshwar


    ଭାରତୀୟ ଆନ୍ତର୍ଜାତିକ ବାଣିଜ୍ୟିକ ମେଳା ( IITF ) 2017ର ଉଦଯାପନୀ ଉତ୍ସବରେ ଭାରତ ଇସ୍ପାତ ମନ୍ତ୍ରଣାଳୟର ମଣ୍ଡପକୁ ସ୍ୱତନ୍ତ୍ର ପ୍ରଶଂସା ପତ୍ର ପ୍ରଦାନ କରାଯାଇଛି । ଏହି ମଣ୍ଡପରେ ସମସ୍ତ ରାଷ୍ଟ୍ରାୟତ କମ୍ପାନୀ ଏବଂ ପ୍ରମୁଖ ଘରୋଇ କମ୍ପାନୀ ଗୁଡ଼ିକ ମିଳିତ ଭାବେ ଇସ୍ପାତ ମନ୍ତ୍ରଣାଳୟ ଅଧୀନରେ ଅଂଶଗ୍ରହଣ କରିଥିଲେ । ଏହି ମଣ୍ଡପକୁ ଆଇଆଇଟିଏଫର ବିଷୟ ଷ୍ଟାର୍ଟ - ଅପ ଇଣ୍ଡିଆ : ଷ୍ଟାଣ୍ଡ - ଅପ ଇଣ୍ଡିଆ ଅନୁସାରେ ନିର୍ମାଣ କରାଯାଇଥିଲା । ଏହି ଉତ୍ସବରେ ଇସ୍ପାତ ମନ୍ତ୍ରଣାଳୟର ଯୁଗ୍ମ ସଚିବ ଶ୍ରୀମତି ରୁଚିକା ଗୋଭିଲ ଏବଂ ସେଲର କାର୍ଯ୍ୟକାରୀ ନିର୍ଦ୍ଦେଶକ ଶ୍ରୀ ଆରକେ ସିଙ୍ଘଲ, ବାଣିଜ୍ୟ ଏବଂ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ସିଆର ଚୌଧୁରୀଙ୍କଠାରୁ ପୁରସ୍କାର ଗ୍ରହଣ କରିଥିଲେ ।


    ଚଳିତ ବର୍ଷ ଆଇଆଇଟିଏଫ ମଣ୍ଡପରେ ଇସ୍ପାତ ମନ୍ତ୍ରଣାଳୟର ନୂତନ ପଦକ୍ଷେପ - the #myLOVESTEELidea challenge ର ପ୍ରାରମ୍ଭ କରାଯାଇଥିଲା । ଏହାର ଲକ୍ଷ୍ୟ ଥିଲା ଏକକାଳୀନ ଆର୍ଥିକ ସହାୟତା ପ୍ରଦାନ କରି ବିଚାରଧାରାକୁ ବାସ୍ତବରେ ପରିଣତ କରିବା ଏବଂ ଇସ୍ପାତ ଆଧାରରେ ନୂତନ ବ୍ୟବସାୟିକ ଚିନ୍ତାଧାରାର ଆହ୍ୱାନ କରି ଷ୍ଟାର୍ଟ - ଅପ ଇଣ୍ଡିଆ ଏବଂ ଷ୍ଟାଣ୍ଡ - ଅପ ଇଣ୍ଡିଆକୁ ପ୍ରୋତ୍ସାହିତ କରିବା ।


    www.mygov.in . ପୋର୍ଟାଲକୁ ଲଗ୍ଇନ୍ କରି ଆଗ୍ରହୀ ବ୍ୟକ୍ତିମାନେ ସେମାନଙ୍କର ବିଚାରକୁ ଡିସେମ୍ବର 17 ସୁଦ୍ଧା ପଠେଇ ପାରିବେ । ମୋଟ 10 ଲକ୍ଷ ଟଙ୍କାର ପୁରସ୍କାର ରାଶିକୁ ଶ୍ରେଷ୍ଠ 3 ବିଜୟୀ ପ୍ରତିଯୋଗୀଙ୍କ ମଧ୍ୟରେ ଯଥାକ୍ରମେ 5 ଲକ୍ଷ , 3 ଲକ୍ଷ ଏବଂ 2 ଲକ୍ଷ ଟଙ୍କା ଆକାରରେ ବଣ୍ଟାଯିବ ।


    ଇସ୍ପାତ ଆଧାରିତ ଅଭିନବତା , ନୂତନ ଉତ୍ପାଦର ବ୍ୟବସାୟୀକରଣ , ସେବା ଓ ବୌଦ୍ଧିକ ସମ୍ପଦର ପ୍ରକ୍ରିୟାକରଣ ଆଦି କ୍ଷେତ୍ରରେ ନୂତନ ବିଚାରଧାରାକୁ ପୁରସ୍କାର ପାଇଁ ଗ୍ରହଣ କରାଯିବ । ଷ୍ଟାର୍ଟ - ଅପ ଇଣ୍ଡିଆ : ଷ୍ଟାଣ୍ଡ - ଅପ ଇଣ୍ଡିଆ ହେଉଛି ସରକାରଙ୍କର ଏକ ପ୍ରମୁଖ ଅର୍ଥନୈତିକ ଉନ୍ନୟନ ପଦକ୍ଷେପ ଏବଂ IITF 2017 ର ବିଷୟ ହେଉଛି ବିଭିନ୍ନ କ୍ଷେତ୍ରରେ ଉଦ୍ୟୋଗ ଏବଂ ବ୍ୟବସାୟର ପ୍ରସାର କରିବା ।


    ଆଇଆଇଟିଏଫ 2017ରେ ଇସ୍ପାତ ଶିଳ୍ପରେ ପ୍ରତ୍ୟକ୍ଷ ଏବଂ ପରୋକ୍ଷ ଭାବେ ନୂତନ ଉଦ୍ୟୋଗ ସୃଷ୍ଟିକୁ ନେଇ ଇସ୍ପାତ ମନ୍ତ୍ରଣାଳୟ ତରଫରୁ ପ୍ରଦାନ କରାଯାଉଥିବା ବିବିଧ ସୁଯୋଗ ସମ୍ପର୍କରେ ଏହାର ମଣ୍ଡପରେ ପ୍ରଦର୍ଶିତ କରାଯାଇଥିଲା । ମଣ୍ଡପକୁ ଅଧିକ ଆକର୍ଷଣୀୟ କରିବା ପାଇଁ ମେକ ଇନ ଇଣ୍ଡିଆ ଲାୟନର ଏକ ଇସ୍ପାତ ପ୍ରତିକୃତିର ପ୍ରଦର୍ଶନ କରାଯାଇଥିଲା । ଦର୍ଶକମାନଙ୍କ ପାଇଁ ଇସ୍ପାତ ସମ୍ବନ୍ଧୀୟ ଏକ କୁଇଜ କାର୍ଯ୍ୟକ୍ରମର ଆୟୋଜନ କରାଯାଇଥିଲା ଯାହା ଫଳରେ ଅଧିକ ସଂଖ୍ୟକ ଦର୍ଶକ ଏଥିରେ ଯୋଗଦେଇ ଥିଲେ ।


    ***************

    
    
    (Release ID: 1511175) Visitor Counter : 4