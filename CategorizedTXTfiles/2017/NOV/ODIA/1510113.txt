      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନଭେମ୍ବର 19 ରୁ 25 ପାଳନ ହେବ କୈାମୀ ଏକତା ସପ୍ତାହ
      Posted On: 17 NOV 2017 8:52PM by PIB Bhubaneshwar


    ଦେଶରେ ସାମ୍ପ୍ରଦାୟିକ ସଦ୍ଭାବ , ଜାତୀୟ ଏକତା , ବିବିଦ୍ଧ ସଂସ୍କୃତି ଓ ଜାତୀୟତାର ରକ୍ଷା ପାଇଁ ଦେଶବ୍ୟାପୀ ନଭେମ୍ବର 19 ରୁ 25 ପର୍ଯ୍ୟନ୍ତ ‘ କୌମୀ ଏକତା ସପ୍ତାହ ’ ( ଜାତୀୟ ଏକତା ସପ୍ତାହ ’ ପାଳନ କରାଯିବ ।


    ସପ୍ତାହବ୍ୟାପୀ ପାଳନ କରାଯିବାକୁ ଥିବାକୁ କାର୍ଯ୍ୟକ୍ରମ ହେଲା :


    ନଭେମ୍ବର 19 : ଏହାକୁ ଜାତୀୟ ଏକତା ଦିବସ ଭାବେ ପାଳନ କରାଯିବ । ଧର୍ମନିରପେକ୍ଷତା , ଅହିଂସା ଏବଂ ସାମ୍ପ୍ରଦାୟିକତା ବିରୋଧୀ ପ୍ରସଙ୍ଗରେ ବୈଠକ , ଆଲୋଚନାଚକ୍ର ଅନୁଷ୍ଠିତ ହେବ ।


    ନଭେମ୍ବର 20 : ଏହି ଦିନକୁ ସଂଖ୍ୟାଲଘୁ କଲ୍ୟାଣ ଦିବସ ଭାବେ ପାଳନ କରାଯିବ । ଦଙ୍ଗାଗ୍ରସ୍ତ ଅଂଚଳରେ ଏକତା ଶୋଭାଯାତ୍ରା ଅନୁଷ୍ଠିତ ହେବ ।


    ନଭେମ୍ବର 21 : ଭାଷାଗତ ସୁସଙ୍ଗତ ଦିବସ ଭାବେ ପାଳନ କରାଯିବ । ସ୍ୱତନ୍ତ୍ର ସାହିତ୍ୟିକ କାର୍ଯ୍ୟକ୍ରମ ତଥା କବି ସମ୍ମିଳନୀ ଅନୁଷ୍ଠିତ ହେବ । ବିଭିନ୍ନ ଅଂଚଳର ଭାଷାକୁ ପ୍ରଶଂସା କରି ଭିନ୍ନ ଭିନ୍ନ ଅଂଚଳରେ କାର୍ଯ୍ୟକ୍ରମ ଅନୁଷ୍ଠିତ ହେବ ।


    ନଭେମ୍ବର 22 : ଦୁର୍ବଳ ଶ୍ରେଣୀଙ୍କ ଦିବସ ଭାବେ ପାଳନ କରାଯିବ । ଅନୁସୂଚିତ ଜାତି / ଜନଜାତି ତଥା ଦୁର୍ବଳ ଶ୍ରେଣୀଙ୍କ ବିକାଶ ପାଇଁ ପ୍ରଣୟନ ହୋଇଥିବା ବିଭିନ୍ନ ସରକାରୀ ଯୋଜନାକୁ ଅବଗତ କରାଇବା ନିମନ୍ତେ ଶୋଭାଯାତ୍ରା ଅନୁଷ୍ଠିତ ହେବ । ବଳକା ଜମିକୁ ଭୂମିହୀନ ଶ୍ରେଣୀଙ୍କ ମଧ୍ୟରେ ବଂଟନକୁ ଗୁରୁତ୍ୱ ଦିଆଯିବ ।


    ନଭେମ୍ବର 23 : ସାଂସ୍କୃତିକ ଏକତା ଦିବସ ଭାବେ ପାଳନ କରାଯିବ । ଭାରତୀୟ ପରମ୍ପରା , ବିଭିନ୍ନତାର ଏକତାକୁ ଉପସ୍ଥାପନ କରିବା ଏବଂ ସାଂସ୍କୃତିକ ସଂରକ୍ଷଣ ଓ ଏକତାର ପ୍ରଚାର ପାଇଁ ଦେଶବ୍ୟାପୀ ସାଂସ୍କୃତିକ କାର୍ଯ୍ୟକ୍ରମ ଅନୁଷ୍ଠିତ ହେବ ।


    ନଭେମ୍ବର 24 : ମହିଳା ଦିବସ ଭାବେ ପାଳନ କରାଯିବ । ଭାରତୀୟ ସମାଜରେ ମହିଳାଙ୍କ ଗୁରୁତ୍ୱ ଏବଂ ଦେଶର ବିକାଶରେ ସେମାନଙ୍କ ଭୂମିକା ସମ୍ପର୍କରେ ବିଭିନ୍ନ କାର୍ଯ୍ୟକ୍ରମ ମାଧ୍ୟମରେ ପ୍ରଚାର କରାଯିବ ।


    ନଭେମ୍ବର 25 : ସଂରକ୍ଷଣ ଦିବସ ଭାବେ ପାଳନ କରାଯିବ । ପରିବେଶ ସଂରକ୍ଷଣ ଦିଗରେ ସଚେତନତାର ଆବଶ୍ୟକତା ଉପରେ ଅବଗତ କରାଇବାକୁ ଦେଶବ୍ୟାପୀ କାର୍ଯ୍ୟକ୍ରମ ଅନୁଷ୍ଠିତ ହେବ ।


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ସହ ମିଶି ଏକ ସ୍ୱୟଂଶାସିତ ସଂସ୍ଥା ଦ ନ୍ୟାସନାଲ ଫାଉଣ୍ଡେସନ ଫର କମ୍ୟୁନାଲ ହାରମୋନି କୌମୀ ଏକତା ସପ୍ତାହରେ ସାମ୍ପ୍ରଦାୟିକ ସଦ୍ଭାବ ଅଭିଯାନ ଚଲାଇବ ଏବଂ ନଭେମ୍ବର 25 ତାରିଖରେ ସାମ୍ପ୍ରଦାୟିକ ସଦ୍ଭାବ ପତାକା ଦିବସ ପାଳନ କରିବ । ଏହି ଫାଉଣ୍ଡେସନ ଜାତୀୟ ଏକତା ଓ ସାମ୍ପ୍ରଦାୟିକ ସଦ୍ଭାବ ରକ୍ଷା ଦିଗରେ କାର୍ଯ୍ୟ କରିଆସୁଛି । ଏହା ମଧ୍ୟ ସାମ୍ପ୍ରଦାୟିକ , ଜାତିବାଦ ଏବଂ ଆତଙ୍କବାଦ ହିଂସାରେ ପ୍ରଭାବିତ ଅନାଥ ପିଲାମାନଙ୍କ ଥଇଥାନ ପାଇଁ କାମ କରିବା ସହ ଆର୍ଥିକ ସହାୟତା ଦେଉଛି ।


    **********

    
    
    (Release ID: 1510113) Visitor Counter : 4