      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମହାମହିମ ପ୍ରମୁଖ ସ୍ୱାମୀ ମହାରାଜଙ୍କ ଜୟନ୍ତୀ ଅବସରରେ ପ୍ରଧାନମନ୍ତ୍ରୀଙ୍କ ଶ୍ରଦ୍ଧାଞ୍ଜଳି
      Posted On: 27 NOV 2017 9:09PM by PIB Bhubaneshwar


    ମହାମହିମ ପ୍ରମୁଖ ସ୍ୱାମୀ ମହାରାଜଙ୍କ ଜୟନ୍ତୀ ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶ୍ରଦ୍ଧାଞ୍ଜଳି ଜ୍ଞାପନ କରିଛନ୍ତି ।
    
    “ମହାମହିମ ପ୍ରମୁଖ ସ୍ୱାମୀ ମହାରାଜଙ୍କ ଜୟନ୍ତୀ ଅବସରରେ ବିଶ୍ୱବ୍ୟାପୀ ଲକ୍ଷ ଲକ୍ଷ ଭକ୍ତମାନଙ୍କ ସହ ମୁଁ ଶ୍ରଦ୍ଧା ସୁମନ ଅର୍ପଣ କରୁଛି । ସେ ଜଣେ ପବିତ୍ର ଆତ୍ମା ଥିଲେ ଯାହାଙ୍କର ଉଲ୍ଲେଖନୀୟ ସେବା ଏବଂ ମାନବିକତାର ଉନ୍ନତି ପାଇଁ ପ୍ରୟାସ ଅଗଣିତ ଜନସାଧାରଣଙ୍କୁ ସକାରାତ୍ମକ ଭାବେ ପ୍ରଭାବିତ କରିଥିଲା ।
    
    ମହାମହିମ ପ୍ରମୁଖ ସ୍ୱାମୀ ମହାରାଜଙ୍କ ମହାନ ଚିନ୍ତାଧାରା ସମସ୍ତ ସଂକୀର୍ଣ୍ଣତାକୁ ଅତିକ୍ରମ କରି ଏବେ ମଧ୍ୟ ଜନସାଧାରଣଙ୍କର ମାର୍ଗଦର୍ଶନ କରିବାରେ ସହାୟକ ହେଉଛି । ଗରିବ, ଅଭାବ ଏବଂ ସମାଜର ନିମ୍ନସ୍ତରରେ ଥିବା ଜନସାଧାରଣଙ୍କ ଜୀବନକୁ ରୂପାନ୍ତରିତ କରିବାରେ ତାଙ୍କ ଅନ୍ତର୍ଦୃଷ୍ଟି ସବୁବେଳେ ଆମକୁ ପ୍ରେରଣା ଦେଇ ଆସିଛି ।
    
    ମହାମହିମ ପ୍ରମୁଖ ସ୍ୱାମୀ ମହାରାଜଙ୍କ ସହିତ ମୋର ସମ୍ପର୍କ ଥିଲା ସ୍ୱତନ୍ତ୍ର । ତାଙ୍କ ସହିତ ବିତାଇଥିବା ସମୟ ମୋ ପାଇଁ ସ୍ମରଣୀୟ । ତାଙ୍କଠାରୁ ଆଶୀର୍ବାଦ ପାଇଥିବାରୁ ମୁଁ ନିଜକୁ ଭାଗ୍ୟବାନ ମନେକରୁଛି । ଗତବର୍ଷ ସରଙ୍ଗପୁରରେ ମୁଁ ତାଙ୍କ ବିଷୟରେ ବକ୍ତବ୍ୟ ପ୍ରଦାନ କରିଥିଲି । ଏହା https://www.youtube.com/watch?v=azaYIrMsx5g ରେ ଉପଲବ୍ଧ ହେବ,” ବୋଲି ପ୍ରଧାନମନ୍ତ୍ରୀ କହିଛନ୍ତି ।

    **********

    
    
    (Release ID: 1511073) Visitor Counter : 3