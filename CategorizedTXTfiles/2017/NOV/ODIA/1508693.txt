      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ଭାରତ ସରକାରଙ୍କ ସର୍ବୋତ୍ତମ ସିଟି ବସ ସେବା ପୁରସ୍କାର ପାଇଲା ସୁରତ
      • ସର୍ବାଧିକ ସାର୍ବଜନୀନ ସାଇକେଲ ସେୟାରିଂ ପାଇଁ ସର୍ବଶ୍ରେଷ୍ଠ ଅଣ-ମୋଟର ଚାଳିତ ପରିବହନ ପୁରସ୍କାର ପାଇଲା ମହୀଶୂର
      • ସମନ୍ୱିତ ମେଟ୍ରୋ ରେଳକୁ ସର୍ବାଧିକ ଦ୍ରୁତଗତିରେ ପୂରଣ କରିବା ଲାଗି କୋଚିକୁ ସର୍ବୋତ୍ତମ ସହରୀ ପରିବହନ ପ୍ରୟାସ ପୁରସ୍କାର
      • ପରିବହନ ବ୍ୟବସ୍ଥା ପାଇଁ ହାଇଦ୍ରାବାଦ ଏବଂ ଦୁର୍ଘଟଣାରେ ହ୍ରାସ କାର୍ଯ୍ୟକ୍ରମ ପାଇଁ ଚିତ୍ତୋରର ପ୍ରଶଂସା
      • ହାଇଦ୍ରାବାଦର ୟୁଏମ୍ଆଇ ସମ୍ମିଳନୀରେ କେନ୍ଦ୍ର ସରକାରଙ୍କ ଦ୍ୱାରା ସର୍ବୋତ୍ତମ ସହରୀ ପରିବହନ ବ୍ୟବସ୍ଥା ପାଇଁ ପୁରସ୍କାର ଘୋଷଣା କରାଗଲା
      • ମଧ୍ୟପ୍ରଦେଶ, ଭୋପାଳ, ଲକ୍ଷ୍ନୌ, ନଏଡା, ପୁଣେ, ଥିରୁଅନନ୍ତପୁରମକୁ ଅନ୍ୟ ପୁରସ୍କାର
      Posted On: 06 NOV 2017 8:24PM by PIB Bhubaneshwar


    କେନ୍ଦ୍ରୀୟ ଆବାସ ଏବଂ ସହରୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ସୁରତ ମହାନଗର ନିଗମକୁ ‘ ସର୍ବୋତ୍ତମ ସହରୀ ବସ ସେବା ପୁରସ୍କାର ’ ପ୍ରଦାନ କରାଯିବା ନିମନ୍ତେ ଚୟନ କରାଯାଇଛି । 87 ପ୍ରତିଶତ ଘରୋଇ ବାହନ ଏବଂ ଅଟୋ - ରିକ୍ସା ବ୍ୟବହାରକାରୀଙ୍କୁ ଧ୍ୟାନରେ ରଖି ସୁରତ ନଗର ନିଗମକୁ ପୁରସ୍କାର ପାଇଁ ମନୋନୀତ କରାଯାଇଛି । ସେହିପରି ସାର୍ବଜନୀନ ସାଇକେଲ ସେୟାରିଂ କରିବା ଲାଗି ମହୀଶୂରକୁ ‘ ସର୍ବଶ୍ରେଷ୍ଠ ଅଣ - ମୋଟର ଚାଳିତ ପରିବହନ ପୁରସ୍କାର ’ ପ୍ରାପ୍ତ ହୋଇଛି । ଅନ୍ୟପଟେ କେରଳର କୋଚିକୁ ଦ୍ରୁତଗତିରେ ମେଟ୍ରୋ ରେଳ ପ୍ରକଳ୍ପ ସମ୍ପୂର୍ଣ୍ଣ କରିବା ଏବଂ ପରିବହନର ଅନ୍ୟ ସମ୍ବଳ ସହିତ ମେଟ୍ରୋକୁ ଏକୀକୃତ କରିବା କରିବା ଲାଗି ‘ ସର୍ବୋତ୍ତମ ସହରୀ ପରିବହନ ପଦକ୍ଷେପ ପୁରସ୍କାର ପାଇଁ ଚୟନ କରାଯାଇଛି । ”


    ଆଜି ହାଇଦ୍ରାବାଦଠାରେ ତିନି ଦିନିଆ ଗତିଶୀଳତା ସମ୍ମିଳନୀର ଉଦଯାପନୀ ଦିବସରେ ଆବାସ ଏବଂ ସହରାଚଂଳ ପରିବହନ ମନ୍ତ୍ରଣାଳୟ ଦ୍ୱାରା ‘ ସର୍ବୋତ୍ତମ ସହରୀ ପରିବହନ ବ୍ୟବସ୍ଥା ’ ପାଇଁ ପୁରସ୍କାର ଘୋଷଣା କରାଯାଇଛି । ଆଜି ଉଦଯାପନୀ ଅଧିବେଶନ ଅବସରରେ ବିଜେତା ସହରଗୁଡ଼ିକୁ ଏହି ପୁରସ୍କାର ପ୍ରଦାନ କରାଯାଇଥିଲା ।


    ହାଇଦ୍ରାବାଦର ‘ ଏଚ - ଟ୍ରିମ୍ସ ’ ( ଗମନାଗମନ ଏକୀକୃତ ବ୍ୟବସ୍ଥା ପଦକ୍ଷେପ ) ର ଚୟନ ‘ ସର୍ବାଧିକ ବୁଦ୍ଧିମାନ ପରିବହନ ପରିଯୋଜନା ’ ଶ୍ରେଣୀ ଅନ୍ତର୍ଗତ ‘ ପ୍ରଶଂସନୀୟ ପଦକ୍ଷେପ ପୁରସ୍କାର ’ ପାଇଁ କରାଯାଇଛି । ସଡ଼କ ସୁରକ୍ଷା ଉନ୍ନତ କରିବା ଲାଗି ସହରୀ ପୋଲିସ ପଦକ୍ଷେପକୁ ଧ୍ୟାନରେ ରଖି ଚିତ୍ତୋରର ଚୟନ ‘ ପ୍ରଶଂସନୀୟ ପଦକ୍ଷେପ ପୁରସ୍କାର ’ ପାଇଁ କରାଯାଇଛି ।


    2014 ରେ ବସ ତ୍ୱରିତ ପରିବହନ ପ୍ରଣାଳୀ ( BRTS ) ଏବଂ ସହରୀ ବସଗୁଡ଼ିକର ପରିବହନ ଆରମ୍ଭ କରାଯିବା ସମୟରେ ପ୍ରାୟ 45 ଲକ୍ଷ ଜନସଂଖ୍ୟା ବିଶିଷ୍ଟ ସୁରତ ସହର ତିନି ଚକିଆ ଏବଂ ଘରୋଇ ବାହନ ପରେ ଅତ୍ୟଧିକ ନିର୍ଭରଶୀଳ ଥିଲା । ବର୍ତ୍ତମାନ ସମୟରେ ଏହି ସହରରେ 28 ମାର୍ଗରେ 275 ସହରୀ ବସର ପରିଚାଳନା କରାଯାଉଛି । ଯାହାର ଭଡ଼ା ସର୍ବନିମ୍ନ 4 ଟଙ୍କାରୁ ଆରମ୍ଭ କରି ସର୍ବାଧିକ 22 ଟଙ୍କା ପର୍ଯ୍ୟନ୍ତ ଅଟେ ।


    ପର୍ଯ୍ୟଟନ ସହର ମହୀଶୂର ଚଳିତ ବର୍ଷ ଜୁନରେ 425 ସାଇକେଲ ଏବଂ 45 ଡକିଙ୍ଗ କେନ୍ଦ୍ର ସହିତ ନିଜର ସାର୍ବଜନିନ ସାଇକେଲ ସେୟାରିଂ ସୁବିଧାର ଶୁଭାରମ୍ଭ କରିଥିଲା । ଗତ ମାସ ପର୍ଯ୍ୟନ୍ତ 6400ରୁ ଅଧିକ ସଦସ୍ୟ ପଞ୍ଜୀକୃତ ହୋଇସାରିଛନ୍ତି । ଏହାର ଭଡ଼ା ଖୁବ୍ କମ । ଦୁଇ ଘଣ୍ଟା ପର୍ଯ୍ୟନ୍ତ ସାଇକେଲ ବ୍ୟବହାର କଲେ ମାତ୍ର 5 ଟଙ୍କା ଭଡ଼ା ଦେବାକୁ ପଡ଼ିଥାଏ ।


    ଅନ୍ୟ ବିଜେତାମାନେ ହେଲେ - କ୍ଲଷ୍ଟର ଆଧାରିତ ବସ ଯାତାୟାତ ପ୍ରଣାଳୀ କାର୍ଯ୍ୟକାରୀ କରିବାରେ ପ୍ରଶଂସନୀୟ ସହରୀ ଗଣପରିବହନ ପଦକ୍ଷେପ ।


    ଭୋପାଳ : ସାର୍ବଜନିନ ସାଇକେଲ ସେୟାରିଂ ସୁବିଧାର ଆରମ୍ଭ କରିବାରେ ପ୍ରଶଂସନୀୟ ପଦକ୍ଷେପ ।


    ନୋଏଡା ଏବଂ ଗ୍ରେଟର ନଏଡା : ପ୍ରଶଂସନୀୟ ସହରୀ ବସ ସେବା ପରିଯୋଜନା ପଦକ୍ଷେପ ।


    ଆଣ୍ଡାମାନ : ମହିଳାମାନଙ୍କ ପାଇଁ ସ୍ୱତନ୍ତ୍ର ବସ ସେବା ଆରମ୍ଭ କରିବା ଦିଗରେ ପ୍ରଶଂସନୀୟ ପଦକ୍ଷେପ


    ଲକ୍ଷ୍ନୌ ମେଟ୍ରୋ ରେଳ ପରିଯୋଜନା : ପ୍ରଶଂସନୀୟ ସହରୀ ଗଣପରିବହନ ପଦକ୍ଷେପ


    ଆବାସ ଏବଂ ସହରୀ ବ୍ୟାପାର ମନ୍ତ୍ରଣାଳୟ ସହରୀ ପରିବହନରେ ସର୍ବୋତ୍ତମ ବ୍ୟବସ୍ଥାକୁ ପ୍ରୋତ୍ସାହନ ଦେବା ଲାଗି ଏହି ପୁରସ୍କାର ଘୋଷଣା କରିଛି । ଏହି ପୁରସ୍କାର ବାର୍ଷିକ ‘ ସହରୀ ଗତିଶୀଳତା ଭାରତ ସମ୍ମିଳନୀ ’ ସମୟରେ ପ୍ରଦାନ କରାଯାଇଛି ।


    *****************

    
    
    (Release ID: 1508693) Visitor Counter : 4