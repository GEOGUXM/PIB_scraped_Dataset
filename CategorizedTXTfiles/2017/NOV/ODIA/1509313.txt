      ପ୍ରତିରକ୍ଷା ମନ୍ତ୍ରଣାଳୟ

      ନଭେମ୍ବର 12ରେ ଫ୍ରାନ୍ସର ଲା ଜର୍ଜରେ ପ୍ରଥମ ବିଶ୍ୱଯୁଦ୍ଧରେ ଶହୀଦ ହୋଇଥିବା ଭାରତୀୟ ସୈନିକମାନଙ୍କ ଅନ୍ତିମ ସଂସ୍କାର ସମାରୋହ
      Posted On: 11 NOV 2017 6:16PM by PIB Bhubaneshwar


    2016 ସେପ୍ଟେମର 20 ରେ ପ୍ୟାରିସଠାରୁ ପାଖାପାଖି 230 କିଲୋମିଟର ଦୂରରେ ଥିବା ଲାଭେଂଟି ସୈନ୍ୟ କବର ନିକଟସ୍ଥ ରିଚବୋର୍ଗର ଦକ୍ଷିଣ ଦିଗରେ ଉତଖନନ କାର୍ଯ୍ୟ ସମୟରେ ଦୁଇ ମାନବ ଅବଶେଷ ମିଳିଥିଲା । ଅନେକ ଜିନିଷ ଯାଂଚ କରିବା ପରେ 39 ତମ ଗଡୱାଲ ରାଇଫଲର ମୃତ ସୈନ୍ୟ ଭାବେ ସେମାନଙ୍କୁ ଚିହ୍ନଟ କରାଯାଇଥିଲା । ରାଷ୍ଟ୍ରମଣ୍ଡଳ ଯୁଦ୍ଧ କବର ଆୟୋଗର କାର୍ଯ୍ୟାଳୟ ଫ୍ରାନ୍ସ ସରକାର ଏବଂ ଫ୍ରାନ୍ସରେ ଭାରତୀୟ ଦୂତାବାସଙ୍କ ସହ ପରାମର୍ଶ କରି ଏହି ଭାରତୀୟ ସୈନିକଙ୍କ ଅନ୍ତିମ ସଂସ୍କାର ସମାରୋହ ଲାଭେଂଟି ସୈନ୍ୟ କବରରେ ସମ୍ପୂର୍ଣ୍ଣ ସୈନିକ ସମ୍ମାନର ସହିତ କରିବା ପାଇଁ ନିର୍ଣ୍ଣୟ ନିଆଯାଇଛି । ଏହି ସମାରୋହରେ ଭାଗ ନେବା ପାଇଁ ଭାରତୀୟ ସେନା ତରଫରୁ ଗଡୱାଲ ରାଇଫଲ୍ସ ରେଜିମେଂଟାଲ କେନ୍ଦ୍ରର କମାଣ୍ଡାଂଟ , ଗଡୱାଲ ରାଇଫଲ୍ସ ରେଜିମେଂଟାଲ ପାଇପ ବ୍ୟାଣ୍ଡର ଦୁଇ ବ୍ୟାଗପାଇପର୍ସ ଏବଂ ଫେଷ୍ଟବୁଟ ଯୁଦ୍ଧର ବାହାଦୂର ନାୟକ ସ୍ୱର୍ଗୀୟ ନାୟକ ଦରବାନ ସିଂ ନେଗୀଙ୍କ ପୌତ୍ର କର୍ଣ୍ଣେଲ ନୀତିନ ନେଗୀଙ୍କୁ ମନୋନୀତ କରାଯାଇଛି । ଏହି କ୍ରମରେ ଶହୀଦ ସୈନିକମାନଙ୍କ କବରର ମାଟିକୁ ସେମାନଙ୍କ ଗୃହକୁ ଫେରାଇ ଅଣାଯିବ । ପ୍ରଥମ ଏବଂ ଦ୍ୱିତୀୟ ଗଡୱାଲ ରାଇଫଲ୍ସର ଗଡୱାଲ ବ୍ରିଗେଡ୍ସ ପ୍ରଥମ ବିଶ୍ୱଯୁଦ୍ଧ ସମୟରେ ଫ୍ରାନ୍ସ ଏବଂ ଫ୍ଲେଣ୍ଡର୍ସର ସେହି ବିପଜ୍ଜନକ ଖାଇମାନଙ୍କରେ ଅପୂର୍ବ ଶୌର୍ଯ୍ୟର ପ୍ରଦର୍ଶନ କରିଥିଲେ । ବ୍ରିଟିଶ ଏବଂ ଭାରତୀୟ ସେନା କାନ୍ଧରେ କାନ୍ଧ ମିଳାଇ ଏହି ଲଢ଼େଇ ଲଢ଼ିଥିଲେ ଏବଂ ନିଜର କର୍ତ୍ତବ୍ୟ ପାଳନ କରି ଶହୀଦ ହୋଇଥିଲେ । ଗଡୱାଲ ବ୍ରିଗେଡ ଫ୍ରାନ୍ସ ଏବଂ ଫ୍ଲେଣ୍ଡର୍ସ ଥିଏଟରରେ 6 ଯୁଦ୍ଧ ସମ୍ମାନ ଏବଂ ଦୁଇ ଭିକ୍ଟୋରିଆ କ୍ରସ ପ୍ରାପ୍ତ କରିଥିଲେ ।


    ଏହି ପବିତ୍ର ଅବସରରେ ଭାରତୀୟ ସେନା ତରଫରୁ ବ୍ରିଗେଡିୟର ଇନ୍ଦ୍ରଜିତ ଚାଟାର୍ଜୀ ଏବଂ ଗଡୱାଲ ରାଇଫଲ୍ସ ରେଜିମେଂଟାଲ କେନ୍ଦ୍ରର କମାଣ୍ଡାଂଟ ଏବଂ ସୁବେଦାର ମେଜର ତ୍ରିଲୋକ ସିଂହ ନେଗୀଙ୍କ ଦ୍ୱାରା ଭାରତୀୟ ମୀରଟ ଡିଭିଜନର ଶହୀଦମାନଙ୍କୁ ନୁଭେ ଚାପେଲ ଯୁଦ୍ଧ ସ୍ମାରକରେ ପୁଷ୍ପାଞ୍ଜଳୀ ପ୍ରଦାନ କରାଯିବ ।


    ****************

    
    
    (Release ID: 1509313) Visitor Counter : 4