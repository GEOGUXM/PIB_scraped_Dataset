      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ମରୁଡ଼ି ଜନିତ ମୃତ୍ୟୁ ସମ୍ପର୍କରେ ଗଣମାଧ୍ୟମ ରିପୋର୍ଟକୁ ନେଇ ଖାଦ୍ୟ ଏବଂ ସାଧାରଣ ବଂଟନ ମନ୍ତ୍ରଣାଳୟର ସ୍ପଷ୍ଟିକରଣ
      Posted On: 18 NOV 2017 8:15PM by PIB Bhubaneshwar


    ରେସନ କାର୍ଡଧାରୀ , ଆଧାର ନମ୍ବର ସଂଯୋଗ କରି ନପାରିବା ଏବଂ ପିଓଏସ୍ ମେସିନ ଅଭାବରୁ ଜାତୀୟ ଖାଦ୍ୟ ନିରାପତା ମିଶନ ( ଏନ୍ଏଫଏସଏମ୍ ) ର ଯୋଗ୍ୟ ହିତାଧିକାରୀଙ୍କର ରିହାତି ଖାଦ୍ୟ ଶସ୍ୟ ନ ପାଇ ମୃତ୍ୟୁ ଘଟିବା ଖବର ଓ ଏନେଇ ରାଜନେତାଙ୍କ ବକ୍ତବ୍ୟକୁ ଖାଦ୍ୟ ଓ ସାଧାରଣ ବଂଟନ ବିଭାଗ ପକ୍ଷରୁ ଅସ୍ୱୀକାର କରାଯାଇଛି ।


    ଉତ୍ତରପ୍ରଦେଶର ବରେଲୀ ଜିଲ୍ଲାରେ ନିକଟରେ ଘଟିଥିବା ଘଟଣା ସମ୍ପର୍କରେ ରାଜ୍ୟ ସରକାରଙ୍କ ରିପୋର୍ଟରୁ ଜଣାପଡ଼ିଛି ଯେ ମୃତକ ଜଣକ ଇନ୍ଦିରା ଆବାସ ଯୋଜନାର ରେସନ କାର୍ଡ ହିତାଧିକାରୀ ଏବଂ ଅକ୍ଟୋବର 2017 ପର୍ଯ୍ୟନ୍ତ ପ୍ରତ୍ୟେକ ମାସରେ ନିୟମିତ ଭାବରେ ଖାଦ୍ୟ ଶସ୍ୟ ପାଉଥିଲେ । ଆଧାର ନମ୍ବର ଯାଞ୍ଚ ବିନା 2017 ଅଗଷ୍ଟ ଓ ସେପ୍ଟେମ୍ବର ମାସରେ ତାଙ୍କ ସ୍ୱାମୀ ଏବଂ 2017 ଅକ୍ଟୋବର ମାସରେ ସେ ନିଜେ ଆଧାର କାର୍ଡ ଯାଞ୍ଚ ହେବା ପରେ ଖାଦ୍ୟ ଶସ୍ୟ ନେଇଥିଲେ ।


    ଏହା ଉଲ୍ଲେଖନୀୟ ବିଷୟ ଯେ ସାରା ଦେଶରେ 5.2 ଲକ୍ଷ ସୁଲଭ ବିକ୍ରୟ କେନ୍ଦ୍ର ( ଏଫପିଏସ ) ରହିଛି ଏବଂ 23.2 କୋଟି ରାସନ କାର୍ଡ ମାଧ୍ୟମରେ 80.7 କୋଟି ଲୋକ ଜାତୀୟ ଖାଦ୍ୟ ନିରାପତ୍ତା ମିଶାଣ କାର୍ଯ୍ୟକ୍ରମରେ ସାମିଲ ହୋଇଛନ୍ତି । 20ଟି ରାଜ୍ୟ / କେନ୍ଦ୍ର ଶାସିତ ଅଂଚଳରେ 2.83 ଲକ୍ଷ ଏଫପିଏସରେ ଇଲେକ୍ଟ୍ରେ । ନିକ ପ୍ରକ୍ରିୟାରେ କାରବାର ପାଇଁ ପିଓଏସ୍ ଉପକରଣ ଅଛି । ଏହା ବ୍ୟତୀତ ରାଜ୍ୟ ସରକାର ରାସନ କାର୍ଡ ସହ ଆଧାର ନମ୍ବର ସିଡିଂ ବା ସଂଯୋଗ ପ୍ରକ୍ରିୟା ଜାରି ରଖିଛନ୍ତି । ଏ ପର୍ଯ୍ୟନ୍ତ 81 ପ୍ରତିଶତ ରାସନ କାର୍ଡ ସହ ଆଧାର ନମ୍ବର ସିଡିଂ କରାଯାଇ ସାରିଛି । ଅତି କମ୍ ରେ ପରିବାରର ଜଣେ ସଦସ୍ୟଙ୍କ ଆଧାର ନମ୍ବରକୁ ସଂଯୋଗ କରାଯାଉଛି । ହିତାଧିକାରୀଙ୍କ ବାୟୋମେଟ୍ରିକ ପରିଚୟ ସୁନିଶ୍ଚିତ କରିବା ଏବଂ ଏନ୍ଏଫଏସ୍ଏମ ଅଧିନରେ ସଠିକ୍ ଭାବେ ଖାଦ୍ୟ ଶସ୍ୟ ପ୍ରଦାନ କରିବା ଲକ୍ଷ୍ୟରେ ଆଧାର ନମ୍ବର ସିଡିଂ କରାଯାଉଛି ।


    ସାଧାରଣ ବଂଟନ ବ୍ୟବସ୍ଥାରେ ପିଓଏସ୍ ସଂଲଗ୍ନ ଆଧାର ଯାଂଚ ପ୍ରଣାଳୀ ଯେ ଏକ ଆହ୍ୱାନ ସେ ନେଇ ଭାରତ ସରକାର ସମ୍ପୂର୍ଣ୍ଣ ଅବଗତ । ଏଥିପାଇଁ ଆଧାର ଭିତ୍ତିକ ଯାଞ୍ଚ ବା ପ୍ରମାଣୀକରଣ ପ୍ରକ୍ରିୟାକୁ ସୁନିଶ୍ଚିତ କରିବା ଓ ପ୍ରୋତ୍ସାହନ ଦେବା ପାଇଁ ସ୍ପଷ୍ଟ ନିର୍ଦ୍ଦେଶ ଜାରି କରିବାର ଆବଶ୍ୟକତା ରହିଛି , ଯେତେବେଳେ କି ଏନ୍ଏଫଏସ୍ଏମ୍ ଅଧିନରେ ଯୋଗ୍ୟ ହିତାଧିକାରୀ ଆଧାର ନମ୍ବର ଅଥବା ବାୟୋମେଟ୍ରିକ ଯାଞ୍ଚ ପ୍ରକ୍ରିୟା ବିଫଳ ହେଲେ ମଧ୍ୟ ସେମାନଙ୍କୁ ଖାଦ୍ୟଶସ୍ୟରୁ ବଂଚିତ କରାଯିବା ଉଚିତ ନୁହେଁ । ଖାଦ୍ୟ ଓ ସାଧାରଣ ବଂଟନ ବିଭାଗ ପକ୍ଷରୁ ଏକ ବିଜ୍ଞପ୍ତି ଜାରି କରି 30 ଜୁନ୍ 2017 ପର୍ଯ୍ୟନ୍ତ ଅତି କମ୍ ରେ ପରିବାରର ଜଣେ ସଦସ୍ୟର ଆଧାର ନମ୍ବରକୁ ରାସନ କାର୍ଡ ସହ ସିଡିଂ କରି ଡାଟାବେସ ପ୍ରସ୍ତୁତ କରିବାକୁ କୁହାଯାଇଥିଲା । ପରେ ଏହି ଅଧିସୂଚନାର ଅବଧି 30 ସେପ୍ଟେମ୍ବର 2017 ଏବଂ ପୁଣି 31 ଡିସେମ୍ବର 2017 ପର୍ଯ୍ୟନ୍ତ ବୃଦ୍ଧି କରାଯାଇଛି ।


    ଆଧାର ସମ୍ବନ୍ଧିତ ଯାଞ୍ଚ ପ୍ରକ୍ରିୟାକୁ ଅଧିକ ଦକ୍ଷତାର ସହ କାର୍ଯ୍ୟକାରୀ କରିବା , ସ୍ୱଚ୍ଛତା ଓ ଉତରଦାୟୀ କରିବା ନେଇ କେନ୍ଦ୍ର ସରକାର ବାରମ୍ବାର ରାଜ୍ୟ / କେନ୍ଦ୍ର ଶାସିତ ଅଂଚଳର ସରକାରଙ୍କ ସହିତ ଆଲୋଚନା କରୁଛନ୍ତି ।


    **********

    
    
    (Release ID: 1510385) Visitor Counter : 3