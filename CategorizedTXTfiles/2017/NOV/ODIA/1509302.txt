      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଭାରତ ବିଶ୍ୱର ଅନ୍ୟତମ ସର୍ବ ପୁରାତନ ଜୈବିକ କୃଷି ରାଷ୍ଟ୍ର: ଶ୍ରୀ ରାଧାମୋହନ ସିଂହ
      • ଦେଶରେ 22.5 ହେକ୍ଟର ଜମିକୁ ଜୈବିକ କୃଷି ଅଧିନକୁ ଅଣାଯାଇଛି ଏବଂ 3,60,400 କୃଷକ ପରମ୍ପରାଗତ କୃଷି ବିକାଶ ଯୋଜନା ଦ୍ୱାରା ଲାଭବାନ ହୋଇଛନ୍ତି : ଶ୍ରୀ ସିଂହ
      
      • ଶ୍ରୀ ରାଧାମୋହନ ସିଂହ ଜୈବ କଂଗ୍ରେସ -2017 ଉଦଘାଟନ କରିଛନ୍ତି
      Posted On: 09 NOV 2017 5:36PM by PIB Bhubaneshwar


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂହ କହିଛନ୍ତି ଯେ ଭାରତ ବିଶ୍ୱର ଅନ୍ୟତମ ସର୍ବ ପୁରାତନ ଜୈବିକ କୃଷି କରୁଥିବା ରାଷ୍ଟ୍ର ଏବଂ ଦେଶର ବହୁତ ବଡ଼ ଅଂଚଳ ତଥା କ୍ଷେତ୍ରରେ ପାରମ୍ପରିକ ଜୈବିକ କୃଷିର ଅଭ୍ୟାସ ଜାରି ରହିଛି । ଶ୍ରୀ ସିଂହ ଆଜି ଗ୍ରେଟର ନୋଏଡାର ଭାରତ ଏକ୍ସପୋ କେନ୍ଦ୍ରରେ ବିଶ୍ୱ ଜୈବ କଂଗ୍ରେସ - 2017 କୁ ଉଦଘାଟନ କରି ଏହା କହିଛନ୍ତି । ଅନ୍ତର୍ଜାତୀୟ ଜୈବ କୃଷି ଆନ୍ଦୋଳନ ମହାସଂଘ ( IFOAM ) ଏବଂ ଓଏଏଫ୍ଆଇ ଏହି କାର୍ଯ୍ୟକ୍ରମକୁ ଆୟୋଜନ କରୁଛନ୍ତି , ଯେଉଁଥିରେ 110 ଦେଶର 1400 ପ୍ରତିନିଧି ଏବଂ 2000 ଭାରତୀୟ ପ୍ରତିନିଧି ଅଂଶ ଗ୍ରହଣ କରୁଥିବା ଦେଖିବାକୁ ମିଳିବ ।


    ଶ୍ରୀ ରାଧାମୋହନ ସିଂହ କହିଛନ୍ତି ଯେ , ଏବେ ଦେଶରେ 22.5 ହେକ୍ଟର ଜମିକୁ ଜୈବିକ କୃଷି ଅଧିନକୁ ଅଣାଯାଇଛି ଏବଂ 3,60,400 କୃଷକ ପରମ୍ପରାଗତ କୃଷି ବିକାଶ ଯୋଜନା ଦ୍ୱାରା ଲାଭବାନ ହୋଇଛନ୍ତି । ଏବେ ଉତ୍ତର - ପୁର୍ବାଂଚଳ ରାଜ୍ୟର 50,000 ହେକ୍ଟର ଅଂଚଳକୁ ଜୈବିକ କୃଷି ଅଧିନକୁ ଆଣିବାକୁ ଲକ୍ଷ୍ୟ ରଖାଯାଇଛି । ବର୍ତ୍ତମାନ ସୁଦ୍ଧା 45,863 ହେକ୍ଟରକୁ ଜୈବିକ କୃଷି କ୍ଷେତ୍ର ଭାବେ ପରିବର୍ତ୍ତିତ କରାଯାଇଛି , 2,406 କୃଷକ ଲାଭାର୍ଥୀ ଗୋଷ୍ଠୀ ( FIG ) ଗଠନ କରାଯାଇଛି ଏବଂ 44,064 କୃଷକଙ୍କୁ 2500 କୃଷକ ଲାଭାର୍ଥୀ ଗୋଷ୍ଠୀ ( FIG ) ମାଧ୍ୟମରେ ମିଳିବାକୁ ଥିବା ଯୋଜନା ସହିତ ସଂଯୋଗ କରାଯିବାର ଲକ୍ଷ୍ୟ ରଖାଯାଇଛି ।


    ଶ୍ରୀ ସିଂହ କହିଲେ ଯେ ଉତ୍ତର ପ୍ରଦେଶରେ ପରମ୍ପରାଗତ କୃଷି ବିକାଶ ଯୋଜନା 2015-16 ରେ ଶୁଭାରମ୍ଭ କରାଯାଇଥିଲା ଏବଂ ବର୍ତ୍ତମାନ ସୁଦ୍ଧା 28,750 କୃଷକ 28750 ହେକ୍ଟର ଜମିରେ ଚାଷ କରି ଲାଭବାନ ହୋଇଛନ୍ତି । ଜୈବିକ କୃଷି ଉତ୍ପାଦର ବିପଣନ ପାଇଁ , ବିକ୍ରୟ କେନ୍ଦ୍ର ଖୋଲିବା ନିମନ୍ତେ ସରକାର ପ୍ରତ୍ୟେକ ଜିଲ୍ଳା ପିଛା 5 ଲକ୍ଷ ଟଙ୍କା ଅନୁଦାନ ଯୋଗାଇ ଦେଇଛନ୍ତି ।


    କେନ୍ଦ୍ର କୃଷିମନ୍ତ୍ରୀ କହିଥିଲେ କେତେକ ଅନ୍ତର୍ଜାତୀୟ ବୈଜ୍ଞାନିକ ଏଭଳି କୃଷିକୁ ‘ ଡିଫଲ୍ଟ ଅର୍ଗାନିକ ’ କହିଛନ୍ତି , କିନ୍ତୁ ପ୍ରକୃତରେ ଆମକୁ ଏହା ବୁଝିବା ଦରକାର ଯେ , କୃଷକମାନେ ପରମ୍ପରାଗତ ଭାବେ ଜୈବିକ କୃଷି କରି ଆସୁଛନ୍ତି । ବାଧ୍ୟ ବାଧକତାରେ ନୁହେଁ , ନିଜ ପସନ୍ଦ ଅନୁସାରେ ଚାଷ କରୁଛନ୍ତି । ବହୁତ ଭଲଭାବେ ବୁଝିବିଚାରି ଶତାବ୍ଦୀ ଶତାବ୍ଦୀ ଧରି ଏହି ମାର୍ଗରେ ଚାଲିଛନ୍ତି । ରାସାୟନିକ ଔଷଧ ବ୍ୟବହାର କରିବାକୁ ସେମାନେ ଭଲ ପାଉ ନାହାନ୍ତି , ତେଣୁ ବ୍ୟବହାର କରିବାକୁ ପସନ୍ଦ କରୁ ନାହାନ୍ତି । ତେଣୁ କୌଣସି ପ୍ରକାରରେ ସେମାନଙ୍କ କୃଷି ଅଭ୍ୟାସକୁ ଡିଫଲ୍ଟ କୁହାଯିବ ନାହିଁ ।


    ଶ୍ରୀ ରାଧାମୋହନ ସିଂହ କହିଛନ୍ତି ଯେ , ଭାରତ ସରକାର ଏହି କଥାକୁ ସ୍ୱୀକାର କରୁଛନ୍ତି ଯେ ବିଗତ କିଛି ଦଶକ ଧରି ଅନିୟନ୍ତ୍ରିତ ଓ ଅବିଚାରିତ ଭାବେ ରାସାୟନିକ ସାର ଓ ଔଷଧ ବ୍ୟବହାର କରି ଆସୁଛୁ , ତେଣୁ ଏଠାରେ ଗୋଟିଏ ପ୍ରଶ୍ନ ଉଠୁଛି କି ଆମେ କେତେ ଦିନ ଏଭଳି ଭାବରେ କୃଷି କରି ଚାଲିବା ? ରାସାୟନିକ ଖାଦ୍ୟସାର ଯୁକ୍ତ କୃଷି ଆମ ପରିବେଶ ଏବଂ ସାମାଜିକ ଓ ଆର୍ଥିକ ତଥା ଉତ୍ପାଦନ ସହିତ ଜଡିତ ବିଭିନ୍ନ ପ୍ରସଙ୍ଗ ଆଡକୁ ଆମର ଧ୍ୟାନ ନିଜ ଆଡକୁ ଆକର୍ଷିତ କରୁଛି । ଶ୍ରୀ ସିଂହ କହିଛନ୍ତି ଖାଦ୍ୟ ନିରାପତ୍ତା ଆମ ଦେଶରେ ଆଉ ଏକ ପ୍ରସଙ୍ଗ ହୋଇ ନାହିଁ , କିନ୍ତୁ କ୍ରମବର୍ଦ୍ଧିଷ୍ଣୁ ଜନସଂଖାକୁ ସ୍ୱାସ୍ଥ୍ୟକର ଓ ପୁଷ୍ଟିସାର ଯୁକ୍ତ ଖାଦ୍ୟ ଯୋଗାଣ ଆମପାଇଁ ଆହ୍ୱାନ ସୃଷ୍ଟି କରିଛି ।


    ରାସାୟନିକ କୃଷି ଉପରେ ଆମର ନିର୍ଭରଶୀଳତା ବୃଦ୍ଧି ପାଇଛି ଏବଂ ରାସାୟନିକ ସାର ଓ କୀଟନାଶକର ବ୍ୟବହାର ଦ୍ୱାରା ଉତ୍ପାଦନ ଯଥେଷ୍ଟ ବୃଦ୍ଧି ପାଇଛି , ଅପରପକ୍ଷରେ ରାସାୟନିକ ଔଷଧର ପ୍ରଚୁର ବ୍ୟବହାର ଆମକୁ ଅସୁରକ୍ଷିତ ଶସ୍ୟ ଉତ୍ପାଦନ ଆଡକୁ ଆମକୁ ଟାଣି ନେଉଛି । ଶ୍ରୀ ସିଂହ କହିଲେ ଯେ ଅବିଚାରିତ ଭାବେ ରାସାୟନିକର ବ୍ୟବହାରର ଆମ ପରିବେଶ ଉପରେ ପଡୁଥିବା ପ୍ରତିକୂଳ ପ୍ରଭାବକୁ ବିଶ୍ଳେଷଣ କଲେ , ଆମେ ମୃତ୍ତିକା , ବାୟୁ ଏବଂ ଗଛଲତା ଉପରେ ଏହାର ପ୍ରଭାବକୁ ଅନୁଭବ କରିପାରିବା । ରାସାୟନିକ ସିଂଚନ ଗଛକୁ କ୍ଷତି ପହଂଚାଇବା ସହିତ ସେହି ରାସାୟନିକ ମାଟିତଳକୁ ଯାଇ ଭୂତଳ ଜଳ ଉତ୍ସକୁ ପ୍ରଦୂଷିତ କରିଥାଏ ।


    କେନ୍ଦ୍ର କୃଷିମନ୍ତ୍ରୀ କହିଛନ୍ତି ଯେ ରାସାୟନିକର ବ୍ୟବହାର ଜଳବାୟୁ ପରିବର୍ତ୍ତନ ଏବଂ ପ୍ରାକୃତିକ ପର୍ଯ୍ୟାବରଣରେ ଅସମାନତା ସୃଷ୍ଟି କରିବା ସହିତ ମାନବ ସମାଜକୁ ମଧ୍ୟ ପ୍ରଭାବିତ କରୁଛି । ମୃତ୍ତିକାର ସ୍ୱାସ୍ଥ୍ୟ , ନିରନ୍ତର ଉତ୍ପାଦନ ଏବଂ ଲୋକମାନଙ୍କ ନିମନ୍ତେ ସ୍ୱାସ୍ଥ୍ୟକର ଓ ପୁଷ୍ଟିକର ଖାଦ୍ୟ ପାଇଁ , ଜୈବିକ କୃଷି ଏକ ରାଷ୍ଟ୍ରୀୟ ଓ ଅନ୍ତରାଷ୍ଟ୍ରୀୟ ଆବଶ୍ୟକତା ହୋଇପାରିଛି ।


    ******************

    
    
    (Release ID: 1509302) Visitor Counter : 5