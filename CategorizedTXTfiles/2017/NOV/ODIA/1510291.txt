      ଉପରାଷ୍ଟ୍ରପତିଙ୍କ ସଚିବାଳୟ

      ଜାତି, ଧର୍ମ, ଲିଙ୍ଗ ଓ ସମ୍ପ୍ରଦାୟ ଅସମାନତା ରହିଲେ ଭାରତ ବିକଶିତ ହୋଇପାରିବ ନାହିଁ : ଉପରାଷ୍ଟ୍ରପତି
      ‘ସୋସିଆଲ ଏକ୍ସକ୍ଲୁଜନ ଏଣ୍ଡ ଜଷ୍ଟିସ ଇନ ଇଣ୍ଡିଆ’ ପୁସ୍ତକ ଉନ୍ମୋଚନ କଲେ ଉପରାଷ୍ଟ୍ରପତି

      Posted On: 17 NOV 2017 9:23PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ପ୍ରକାଶ କରିଛନ୍ତି ଯେ ଯଦି ଜାତି , ଧର୍ମ , ସମ୍ପ୍ରଦାୟ ଏବଂ ଲିଙ୍ଗଗତ ବୈଷମ୍ୟ ରହେ ତେବେ ବିକଶିତ ଭାରତର ନିର୍ମାଣ କରାଯାଇ ପାରିବ ନାହିଁ । ଶ୍ରୀ ପି ଏସ କୃଷ୍ଣନଙ୍କ ଦ୍ୱାରା ଲିଖିତ ପୁସ୍ତକ ‘ ସୋସିଆଲ ଏକ୍ସକ୍ଲୁଜନ ଏଣ୍ଡ ଜଷ୍ଟିସ ଇନ ଇଣ୍ଡିଆ ’ ର ଉନ୍ମୋଚନ କରିବା ପରେ ଉପସ୍ଥିତ ଜନସମୁଦାୟକୁ ସମ୍ବୋଧିତ କରି ଉପରାଷ୍ଟ୍ରପତି ଏହା କହିଛନ୍ତି । କେନ୍ଦ୍ରୀୟ ସାମାଜିକ ନ୍ୟାୟ ଏବଂ ସଶକ୍ତୀକରଣ ମନ୍ତ୍ରୀ ଶ୍ରୀ ଥାୱର ଚାନ୍ଦ ଗେହଲଟ ଏବଂ ଅନ୍ୟ ଗଣମାନ୍ୟ ବ୍ୟକ୍ତି ଏହି ଅବସରରେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ଗତ ସାତ ଦଶକ ଧରି ଲେଖକ ବଞ୍ଚିତ ବର୍ଗଙ୍କ ସମସ୍ୟାର ଅଧ୍ୟୟନ କରୁଛନ୍ତି । ସେ ଭାରତୀୟ ସମାଜରେ ଭେଦଭାବକୁ ନିକଟରୁ ଅନୁଭବ କରିଛନ୍ତି । ଏହି ପୁସ୍ତକ ଏହି ତଥ୍ୟର ସାକ୍ଷୀ ଅଟେ ଯେ ବଞ୍ଚିତ ବର୍ଗ , ଦଳିତ ଆଦିବାସୀ ଏବଂ ଆର୍ଥିକ ଭାବେ ପଛୁଆ ବର୍ଗ ବାବଦରେ ତାଙ୍କର ଗଭୀର ଜ୍ଞାନ ରହିଛି । ଲେଖକଙ୍କୁ ଆନ୍ଧ୍ରପ୍ରଦେଶ ଏବଂ ତେଲଙ୍ଗାନାରେ ରହୁଥିବା ପଛୁଆ ସାମାଜିକ ବର୍ଗଙ୍କ ସମସ୍ୟା ବାବଦରେ ଦୀର୍ଘ ଅନୁଭବ ରହିଛି ଏବଂ ସେ ଏହାର ନିଦାନ ପାଇଁ ବ୍ୟବହାରିକ ଏବଂ ପ୍ରଭାବୀ ପଦକ୍ଷେପ ମଧ୍ୟ ସାମନାକୁ ଆଣିଛନ୍ତି ।


    ଉପରାଷ୍ଟ୍ରପତି କହିଲେ ଯେ ଲେଖକ ଗାନ୍ଧିଜୀ ଏବଂ ଡଃ ଆମ୍ବେଦକରଙ୍କ ମଧ୍ୟରେ ହୋଇଥିବା ଆଲୋଚନା ବାବଦରେ ସୂଚନା ପ୍ରାପ୍ତ କରିଛନ୍ତି । ଭାରତୀୟ ସମ୍ବିଧାନରେ ଏହି ଦୁଇ ମହାନ ବ୍ୟକ୍ତିଙ୍କ ବିଚାର କିପରି ଭାବେ ସମାୟୋଜନ କରାଯାଇଛି ସେ ସମ୍ପର୍କରେ ଏହି ପୁସ୍ତକରେ ବର୍ଣ୍ଣନା କରାଯାଇଛି ।


    ସେ କହିଲେ ଯେ ଦଳିତ , ଆଦିବାସୀ ଏବଂ ପଛୁଆ ବର୍ଗଙ୍କୁ ସଶକ୍ତ କରିବା ପରେ ହିଁ ଆମ ଦେଶ ପ୍ରଗତି ପଥରେ ଅଗ୍ରସର ହୋଇପାରିବ ।


    *************

    
    
    (Release ID: 1510291) Visitor Counter : 7