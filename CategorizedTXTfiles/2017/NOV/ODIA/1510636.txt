      ପର୍ଯ୍ୟଟନ ମନ୍ତ୍ରଣାଳୟ

      ଆନ୍ଧ୍ର ପ୍ରଦେଶର କୃଷ୍ଣା ନଦୀରେ ନୌକା ଦୁର୍ଘଟଣାରେ 21 ପର୍ଯ୍ୟଟକଙ୍କ ମୃତ୍ୟୁ ଘଟଣାରେ ଶ୍ରୀ କେ.ଜେ ଆଲଫୋନ୍ସଙ୍କ ଗଭୀର ଦୁଃଖ ପ୍ରକାଶ
      • ଭବିଷ୍ୟତରେ ଏଭଳି ଘଟଣା ନଘଟିବା ପାଇଁ ପ୍ରୋଟୋକଲ ପ୍ରସ୍ତୁତ କରିବା ନିମନ୍ତେ ପର୍ଯ୍ୟଟନ ମନ୍ତ୍ରୀ ମୁଖ୍ୟମନ୍ତ୍ରୀମାନଙ୍କୁ ଅନୁରୋଧ କରିଛନ୍ତି

      Posted On: 16 NOV 2017 5:24PM by PIB Bhubaneshwar

    ଆନ୍ଧ୍ର ପ୍ରଦେଶର କୃଷ୍ଣା ନଦୀରେ ଏକ ନୌକା ଦୁର୍ଘଟଣାରେ 21 ପର୍ଯ୍ୟଟକଙ୍କର ମୃତ୍ୟୁ ଘଟଣାରେ ପର୍ଯ୍ୟଟନ ( ସ୍ୱାଧୀନ ) ରାଷ୍ଟ୍ରମନ୍ତ୍ରୀ ଶ୍ରୀ କେ . ଜେ ଆଲଫୋନ୍ସ ଗଭୀର ଦୁଃଖ ପ୍ରକାଶ କରିଛନ୍ତି ।


    ସମସ୍ତ ରାଜ୍ୟଗୁଡିକର ମୁଖ୍ୟମନ୍ତ୍ରୀ ଓ କେନ୍ଦ୍ର ଶାସିତ ପ୍ରଦେଶର ଲେଫ୍ଟନାଂଟ ଗଭର୍ଣ୍ଣର / ପ୍ରଶାସକଙ୍କୁ ଏକ ପତ୍ର ଲେଖି ଆଶ୍ଚର୍ଯ୍ୟ ପ୍ରକଟ କରିଛନ୍ତି ଯେ ଯେଉଁ ନୌକାରେ ପର୍ଯ୍ୟଟକଙ୍କୁ ନିଆଯାଉଥିଲା , ସେହି ଡ଼ଙ୍ଗାର କୌଣସି ଲାଇସେନ୍ସ ନ ଥିଲା ଏବଂ ସେଥିରେ କ୍ଷମତାଠାରୁ ଅଧିକ ଯାତ୍ରୀଙ୍କୁ ନିଆଯାଉଥିଲା । ଆଉ ନୌକାରେ କୌଣସି ସୁରକ୍ଷା ବ୍ୟବସ୍ଥା ଏପରିକି ଜୀବନ ରକ୍ଷାକାରୀ ଜାକେଟ କିମ୍ବା ଅନ୍ୟ କୌଣସି ସୁରକ୍ଷା ଉପକରଣ ନ ଥିଲା , ଯାହା ହେଉଛି ମୌଳିକ ସର୍ତ୍ତାବଳୀର ଉଲଂଘନ ।


    କେନ୍ଦ୍ର ମନ୍ତ୍ରୀ ଶ୍ରୀ ଆଲଫୋନ୍ସ ସମସ୍ତ ରାଜ୍ୟର ମୁଖ୍ୟମନ୍ତ୍ରୀ ଓ କେନ୍ଦ୍ର ଶାସିତ ପ୍ରଦେଶର ଲେଫ୍ଟନାଂଟ ଗଭର୍ଣ୍ଣର / ପ୍ରଶାସକଙ୍କୁ ପତ୍ର ଲେଖି ଭବିଷ୍ୟତରେ ଯେପରି ଏଭଳି ଘଟଣା ନ ଘଟିବ ସେଥି ପାଇଁ ପ୍ରୋଟୋକଲ ପ୍ରସ୍ତୁତ କରିବା ନିମନ୍ତେ ଅନୁରୋଧ କରିଛନ୍ତି ।


    ***************


    

    
    (Release ID: 1510636) Visitor Counter : 3