      ଅର୍ଥ ମନ୍ତ୍ରଣାଳୟ

      ଓଡ଼ିଶା ଉଚ୍ଚ ଶିକ୍ଷା କାର୍ଯ୍ୟକ୍ରମ (ଓଏଚଇପିଇଇ) ଲାଗି ବିଶ୍ୱ ବ୍ୟାଙ୍କ ସହ ଚୁକ୍ତି
      • ଓଡ଼ିଶାରେ ଉଚ୍ଚ ଶିକ୍ଷାର ବିକାଶ ପାଇଁ 119 ନିୟୁତ ଆମେରିକୀୟ ଡଲାର ଋଣ ଯୋଗାଇଦେବ ବିଶ୍ୱ ବ୍ୟାଙ୍କ
      • 30 ନଭେମ୍ବର, 2022 ସୁଦ୍ଧା ଶେଷ ହେବ ପ୍ରକଳ୍ପ
      Posted On: 07 NOV 2017 8:36PM by PIB Bhubaneshwar


    ଓଡ଼ିଶାରେ ଉଚ୍ଚ ଶିକ୍ଷାର ବିକାଶ ପାଇଁ ବିଶ୍ୱ ବ୍ୟାଙ୍କ ଋଣ ସହାୟତା ଯୋଗାଇଦେବ । ଭାରତ ଏବଂ ବିଶ୍ୱବ୍ୟାଙ୍କ ମଧ୍ୟରେ ଉତ୍କର୍ଷତା ଓ ନିରପେକ୍ଷତା ପାଇଁ ଓଡ଼ିଶା ଉଚ୍ଚ ଶିକ୍ଷା କାର୍ଯ୍ୟକ୍ରମ ( ଓଏଚଇପିଇଇ ) ପ୍ରକଳ୍ପ ନିମନ୍ତେ ଆଜି 119 ନିୟୁତ ଆମେରିକୀୟ ଡଲାରର ଏକ ଆଇବିଆରଡି ଋଣ ଲଗାଣ ଚୁକ୍ତି ସ୍ୱାକ୍ଷରିତ ହୋଇଛି । ଭାରତ ସରକାରଙ୍କ ପକ୍ଷରୁ ଅର୍ଥନୈତିକ ବ୍ୟାପାର ବିଭାଗ ଯୁଗ୍ମ ସଚିବ ସମୀର କୁମାର ଖାରେ ଏବଂ ବିଶ୍ୱ ବ୍ୟାଙ୍କ ପକ୍ଷରୁ ବିଶ୍ୱ ବ୍ୟାଙ୍କ ( ଭାରତ ) ର କାର୍ଯ୍ୟକାରୀ ରାଷ୍ଟ୍ର ନିର୍ଦ୍ଦେଶକ ହିଶାମ ଏ ଆବଡୋ କାହିନ ଏହି ଆର୍ଥ ô କ ଚୁକ୍ତିରେ ସ୍ୱାକ୍ଷର କରିଥିଲେ । ଏହାପରେ ଓଡ଼ିଶା ସରକାରଙ୍କ ଉଚ୍ଚ ଶିକ୍ଷା ବିଭାଗର ଅତିରିକ୍ତ ମୁଖ୍ୟ ଶାସନ ସଚିବ ଜିଭିଭି ଶର୍ମା ଏବଂ ବିଶ୍ୱ ବ୍ୟାଙ୍କ ( ଭାରତ ) ର କାର୍ଯ୍ୟକାରୀ ରାଷ୍ଟ୍ର ନିର୍ଦ୍ଦେଶକ ହିଶାମ ଏ ଆବଡୋ କାହିନଙ୍କ ମଧ୍ୟରେ ପ୍ରକଳ୍ପ ଚୁକ୍ତି ସ୍ୱାକ୍ଷରିତ ହୋଇଥିଲା ।


    ଓଡ଼ିଶାରେ ଛାତ୍ରଛାତ୍ରୀଙ୍କ ଉଚ୍ଚ ଶିକ୍ଷା ମାନରେ ଉନ୍ନତି ଆଣିବା ତଥା ଛାତ୍ରଛାତ୍ରୀଙ୍କୁ ବଛା ବଛା ଉଚ୍ଚ ଶିକ୍ଷାନୁଷ୍ଠାନରେ ପାଠ ପଢ଼ିବା ଲାଗି ସମାନ ସୁଯୋଗ ଦେବା ଏବଂ ରାଜ୍ୟରେ ଉଚ୍ଚ ଶିକ୍ଷା ବ୍ୟବସ୍ଥା ପ୍ରଶାସନକୁ ବିକଶିତ କରିବା ଏହି ପ୍ରକଳ୍ପର ଉଦ୍ଦେଶ୍ୟ ।


    ପ୍ରକଳ୍ପର ଉପାଦାନ : ( କ ) ଛାତ୍ରଛାତ୍ରୀଙ୍କ ଶିକ୍ଷାର ମାନରେ ଉନ୍ନତି ଆଣିବା ଏବଂ ସେମାନଙ୍କୁ ବଛା ବଛା ଶିକ୍ଷାନୁଷ୍ଠାନରେ ଉଚ୍ଚ ଶିକ୍ଷା ପାଇଁ ସମାନ ସୁଯୋଗ ପ୍ରଦାନ କରିବା ( ଖ ) ଉଚ୍ଚ ଶିକ୍ଷା କ୍ଷେତ୍ରରେ ପ୍ରଶାସନକୁ ବିକଶିତ କରିବା


    - କଲେଜ ପରିଚାଳନାରେ ଉନ୍ନତି ( ଗ ) ସମସ୍ତ ସରକାରୀ ଏବଂ ସରକାରୀ ଅନୁଦାନପ୍ରାପ୍ତ କଲେଜର ଆର୍ଥିକ ଏବଂ ସଂଗ୍ରହ ବ୍ୟବସ୍ଥା ଏବଂ ଏକାଉଣ୍ଟିଂରେ ଉନ୍ନତି ।


    ଏହି ପ୍ରକଳ୍ପର ଶେଷ ହେବାର ଅବଧି 30 ନଭେମ୍ବର , 2022କୁ ଧାର୍ଯ୍ୟ କରାଯାଇଛି ।


    **********

    
    
    (Release ID: 1508699) Visitor Counter : 4