      মন্ত্রিসভারঅর্থনৈতিকবিষয়সংক্রান্তকমিটি

      স্কিল ইন্ডিয়া মিশনকে এগিয়ে নিয়ে যাওয়ার জন্য সংকল্প ও স্ট্রাইভ প্রকল্পের অনুমোদন কেন্দ্রীয় মন্ত্রীসভায়
      বিশ্ব ব্যাঙ্কের সহায়তার ৬,৬৫৫ কোটি টাকার দুটি প্রকল্পের অনুমোদন

      Posted On: 13 OCT 2017 12:28PM by PIB Kolkata

    প্রধানমন্ত্রী শ্রী নরেন্দ্র মোদির পৌরহিত্যে অর্থনীতি বিষয়ক মন্ত্রিসভা কমিটি বুধবার বিশ্ব ব্যাঙ্কের সহায়তার ৬,৬৫৫ কোটি টাকার দুটি প্রকল্পের অনুমোদন দিয়েছে | এগুলো হচ্ছে, “জীবিকার মানোন্নয়নে দক্ষতা অধিগ্রহণ ও জ্ঞান সচেতনতা” (সংকল্প) এবং“শিল্পের মান বৃদ্ধির জন্য দক্ষতার শক্তিশালীকরণ” (স্ট্রাইভ)| ‘সংকল্প’ হচ্ছেবিশ্বব্যাঙ্কের ৩,৩০০ কোটি টাকা সহায়তা সহ ৪,৪৫৫ কোটি টাকার কেন্দ্রীয় প্রকল্প এবং‘স্ট্রাইভ’ হচ্ছে ২,২০০ কোটি টাকার কেন্দ্রীয় প্রকল্প, যার অর্ধেক টাকা বিশ্বব্যাঙ্কের ঋণের সহায়তায় | সংকল্প ও স্ট্রাইভ প্রকল্প মূলত ফলাফল নির্ভর প্রকল্প, যেখানে বৃত্তিমূলক শিক্ষা ও প্রশিক্ষণে ইনপুট থেকে ফলাফল পর্যন্ত সরকারের রূপায়ণ কৌশলে পরিবর্তন আনা হয়েছে|
    
    বৃত্তিমূলক প্রশিক্ষণের ক্ষেত্রে কার্যকর প্রশাসন, দক্ষতা প্রশিক্ষণের নিয়মনীতি, শিল্প প্রচেষ্টাকে অনুঘটক হিসেবে তৈরি করা সুনিশ্চিত করতে একটি জাতীয় রূপরেখার প্রয়োজনীয়তা দীর্ঘদিন ধরেই উপলব্ধ হয়ে আসছিল| এই দুই প্রকল্প স্বীকৃতি ও শংসাপত্র দেওয়ার ক্ষেত্রে জাতীয় সংস্থা গঠন করে সেই প্রয়োজনীয়তাকে পূরণ করবে | যা দীর্ঘ মেয়াদী ও স্বল্পমেয়াদী বৃত্তিমূলক শিক্ষা ও প্রশিক্ষণের (ভি.ই.টি.) স্বীকৃতিও শংসাপত্র প্রদান নিয়ন্ত্রণ করবে | এই প্রতিষ্ঠান ভারতে প্রথম বারের মত বিভিন্ন কেন্দ্রীয়, রাজ্য ও বেসরকারি প্রতিষ্ঠানগুলোকে এক সঙ্গে নিয়ে আসবে| তাতে বিভিন্ন কাজকর্ম দু’বার হওয়া এড়ানো যাবে ও বৃত্তিমূলক শিক্ষার ক্ষেত্রে অভিন্নতা নিয়ে আসা যাবে, যা আরও ভালো প্রভাব তৈরি করবে |
    
    এই দুই প্রকল্পের লক্ষ্য হচ্ছে প্রাতিষ্ঠানিক সংস্কার এবং স্বল্প মেয়াদী ও দীর্ঘমেয়াদী দক্ষতা উন্নয়ন প্রশিক্ষণের গুণমানকে ও বাজারের সঙ্গে সংশ্লিষ্টতাকে উন্নত করা | এর আগে বৃত্তিমূলক প্রশিক্ষণ উন্নয়ন প্রকল্পের (ভি.টি.আই.পি.) মতো বিভিন্ন সরকারি প্রকল্প আই.টি.আই.-গুলোকে শক্তিশালী করার দিকেই মনোযোগ দিয়েছিল এবং এই প্রকল্পগুলোর অধীনে ১৬০০-এর বেশি আই.টি.আই.-কে ইতোমধ্যেই আধুনিকীকরণ করা হয়েছে| স্ট্রাইভ প্রকল্প এস.এম.ই.-কে যুক্ত করে, বাণিজ্য সংগঠন ও শিল্পগুচ্ছকে পাশে নিয়ে আই.টি.আই.-গুলোর শিক্ষানবিশী সহ সার্বিক দক্ষতা বৃদ্ধি করবে | এই প্রকল্পের লক্ষ্য হচ্ছে বিভিন্ন প্রতিষ্ঠানকে শক্তিশালী করে গুণমান সম্পন্ন দক্ষতা উন্নয়ন প্রশিক্ষণপ্রদানের জন্য বলিষ্ঠ পদ্ধতি তৈরি করা | এই প্রতিষ্ঠানগুলোর মধ্যে রয়েছে স্টেটস্কিল ডেভেলপমেন্ট মিশন (এস.এস.ডি.এম.), ন্যাশনাল স্কিল ডেভেলপমেন্ট কর্পোরেশন(এন.এস.ডি.সি.), সেক্টর স্কিল কাউন্সিল (এস.এস.সি.), আই.আই.টি., ন্যাশনাল স্কিল ডেভেলপমেন্ট এজেন্সি (এন.এস.কিউ.এফ.) ইত্যাদি| এই প্রকল্প কেন্দ্র ও রাজ্য সরকারের দক্ষতা উন্নয়ন প্রকল্পগুলোকে সাধারণীকরণ করবে, যার ফলে দক্ষতা প্রদান, বিষয় ও প্রশিক্ষণের ফলাফলের গুণমান সুনিশ্চিত হবে |
    
    এইপ্রকল্প ২০১৫ সালের ন্যাশনাল স্কিল ডেভেলপমেন্ট মিশনে এবং এর বিভিন্ন উপ-মিশনে গতিবেগ সঞ্চার করবে | এই প্রকল্পগুলোকে ভারত সরকারের দিক নির্দেশকারী প্রকল্প যেমন‘মেক ইন ইন্ডিয়া’, ‘স্বচ্ছতা অভিযান’ ইত্যাদির সঙ্গে সমন্বয় করা হয়েছে এবং এরলক্ষ্য হচ্ছে দেশীয় ও বিদেশের প্রয়োজনীয়তা অনুসারে বিশ্ব মানের প্রতিযোগী কর্মশক্তি তৈরি করা| এর জন্য লক্ষ লক্ষ আগ্রহীকে কর্মসংস্থান নির্ভর দক্ষতা প্রশিক্ষণ প্রদানের জন্য ৭০০-এর বেশিশিল্প পরিচালিত প্রতিষ্ঠান গঠন করা হচ্ছে| এই ধরনের প্রতিষ্ঠান গঠনের জন্য একটি উদ্ভাবনামূলক তহবিল গঠন করা হয়েছে| ত্রিশ হাজারেরও বেশি আগ্রহীকে আই.আই.এস.সি.-তে প্রশিক্ষিত করা হবে এবং ইন্টারন্যাশনাল অ্যাওয়ার্ডিং বডি (আই.এ.বি.) থেকে শংসাপত্র প্রদান করা হবে| দেশ জুড়ে ৫০০ টি আই.টি.আই.-কে আদর্শ আই.টি.আই. হিসেবে উন্নত করা হবে| এই সংস্কারের মধ্যে রয়েছে অনলাইনে পরীক্ষা, কেন্দ্রীয়ভাবে নিয়ন্ত্রণাধীনভর্তি, পরিকাঠামো ক্ষেত্রে দক্ষতা ও স্বচ্ছতা|
    
    ২০১৫সালের ন্যাশনাল পলিসি অফ স্কিল ডেভেলপমেন্ট এন্ড এন্টারপ্রেনারশিপ গুণমানের নিশ্চয়তার পদক্ষেপকে গুরুত্ব দিয়েছে| ‘সংকল্প’-এর মাধ্যমে স্ব-স্থায়ী মডেলের সঙ্গেট্রেইনারস এন্ড এসেসর্স একাডেমি গঠনে গুরুত্ব দেওয়া হয়েছে| অগ্রাধিকারের ক্ষেত্রগুলোতে পঞ্চাশটিরও বেশি একাডেমি স্থাপন করা হবে| এই লক্ষ্যে ডি.ও.টি. এবংএম.এস.ডি.ই. বেশকিছু পরিমাণে সরকারি ও বেসরকারি একাডেমি স্থাপনে গুরুত্বপূর্ণ অগ্রগতি করেছে| যেখানে পঁয়ত্রিশটির বেশ ক্ষেত্রে প্রশিক্ষণ প্রদান করা হচ্ছে| এইপ্রকল্প স্বল্প মেয়াদী ও দীর্ঘ মেয়াদী ক্ষেত্রের বৃত্তিমূলক প্রশিক্ষণের প্রশিক্ষকদের প্রশিক্ষণ প্রদানে সহায়তা করবে| প্রয়োজনীয়তার নিরিখে আরও প্রতিষ্ঠান তৈরি হচ্ছে|
    
    ‘সংকল্প’-এর লক্ষ্য হচ্ছে মহিলা এবং প্রান্তিক মানুষদেরকে যুক্ত করা| তপশিলি জাতি (এস.সি.),তপশিলি উপজাতি (এস.টি.) এবং ভিন্নভাবে সক্ষম (পি.ডব্লিউ.ডি.) মানুষদের দক্ষতা উন্নয়নের প্রশিক্ষণ প্রদান করা| এই প্রকল্প দক্ষতার এক বিশেষ বাস্তুতন্ত্র তৈরি করবে, যা বিভিন্ন শিল্পে দক্ষ কর্মশক্তি প্রদান করে দেশে বাণিজ্য সহজতার পরিবেশগঠন করবে| এই প্রকল্প দক্ষতার বাজার গ্রাহ্যতা বাড়িয়ে একে শিল্পের সঙ্গে যুক্ত করেও গুণমানের নিশ্চয়তা প্রদান করে দক্ষতা উন্নয়ন কর্মসূচির আকাঙ্ক্ষা বৃদ্ধি করবে|

    
    
    (Release ID: 1505961) Visitor Counter : 2
    
    

      Background release reference

      বিশ্ব ব্যাঙ্কের সহায়তার ৬,৬৫৫ কোটি টাকার দুটি প্রকল্পের অনুমোদন