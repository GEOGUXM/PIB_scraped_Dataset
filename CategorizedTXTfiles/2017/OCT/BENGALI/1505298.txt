      প্রধানমন্ত্রীরদপ্তর

      ভারত-ইউরোপিয়ান ইউনিয়ন শিখর সম্মেলনে প্রধানমন্ত্রীর সংবাদ বিবৃতি
      সবাগত জানানোর সুযোগ

      Posted On: 09 OCT 2017 3:22PM by PIB Kolkata

    মহামান্য,রাষ্ট্রপতি টুস্ক ও রাষ্ট্রপতি জাংকার,
    
    সম্মাননীয় প্রতিনিধিগণ,
    
    সংবাদ মাধ্যমের সদস্যগণ,
    
    চতুর্দশ ভারত-ইউরোপিয়ান ইউনিয়ন শিখর সম্মেলনে রাষ্ট্রপতি টুস্ক এবং রাষ্ট্রপতি জাংকারকে স্বাগত জানানোর সুযোগ পেয়ে আমি আনন্দিত|
    
    ভারত সবসময়ই ইউরোপিয়ান ইউনিয়নের সঙ্গে তার বহুমুখী অংশিদারিত্বকে মূল্য দেয় এবং আমরাআমাদের কৌশলগত সহযোগিতাকে সর্বাধিক গুরুত্ব দিয়ে থাকি| ১৯৬২ সালে ইউরোপিয়ান ইকনমিক কমিউনিটির সঙ্গে প্রথম কূটনৈতিক সম্পর্ক স্থাপনকারী দেশগুলোর মধ্যে ভারত ছিল |
    
    দীর্ঘদিন ধরেই ইউরোপিয়ান ইউনিয়ন আমাদের সবচেয়ে বড় বাণিজ্য সহযোগী | তাছাড়া আমাদের প্রত্যক্ষ বিদেশি বিনিয়োগের প্রধান উত্সগুলোর মধ্যেও একটি |
    
    বিশ্বের বৃহত্তম গণতন্ত্র হিসেবে আমরা স্বাভাবিক অংশীদার| আমাদের গভীর সম্পর্ক গণতন্ত্রের সহযোগী-মূল্য, আইনের শাসন, মৌলিক স্বাধীনতার জন্য সম্মান এবং বহু-সংস্কৃতিবাদের ওপর প্রতিষ্ঠিত |
    
    আমদের মধ্যে বহু-মেরু নির্ভর নিয়ম-ভিত্তিক আন্তর্জাতিক নির্দেশের দৃষ্টিভঙ্গিও রয়েছে | গত বছর ব্রাসেলসে ১৩-তম শিখর সম্মেলনের পর থেকে আমাদের এই সম্পর্ক আরও বেশি গতি লাভ করেছে | কিছুদিন আগে রাষ্ট্রপতি জাংকার যা বলেছিলেন, তাঁর ভাষায় বলতে হয়, বর্তমানে ভারত ও ইউরোপিয়ান ইউনিয়নের সম্পর্কের পালে দারুণ হওয়া লেগেছে!
    
    বন্ধুগণ,
    
    আমাদের বহু-বিস্তৃত বিষয় নিয়ে আজ আমরা যে ফলপ্রসূ আলোচনা করলাম, তার জন্যআমি রাষ্ট্রপতি টুস্ক এবং রাষ্ট্রপতি জাংকারকে আন্তরিক ধন্যবাদ জ্ঞাপন করি |
    
    আমরা ভারত ও ইউরোপিয়ান ইউনিয়নের মধ্যেকার সংযুক্তিকে বেশকিছু নতুন ক্ষেত্রে বিস্তৃত করেছি এবং পারস্পরিক বিশ্বাস ও বোঝাপড়ার ওপর ভিত্তি করে এই সংযুক্তিকে আরওবেশি ব্যাপক ও লাভজনক করার জন্য উদ্যোগ গ্রহণের পদক্ষেপ চালিয়ে যেতে সম্মত হয়েছি |
    
    আজ আমরা আমাদের গত শিখর সম্মেলনে গৃহীত সিদ্ধান্ত এবং গত বছর ঘোষিত এজেন্ডা২০২০-এর রূপায়ণের অগ্রগতি নিয়ে পর্যালোচনা করেছি |
    
    আমরা আমাদের সুরক্ষা সহযোগিতাকে আরও শক্তিশালী করতে এবং সন্ত্রাসবাদের বিরুদ্ধে একসঙ্গে লড়াই করার জন্য সম্মত হয়েছি | এক্ষেত্রে আমরা শুধুমাত্র আমাদের দ্বিপাক্ষিক সহযোগিতাকেই বৃদ্ধি করবো না, বরং বহুপাক্ষিক মঞ্চেও আমরা আমাদের সহযোগিতা ও সমন্বয়কে আরও বৃদ্ধি করবো |
    
    পরিচ্ছন্ন শক্তি ও জলবায়ু পরিবর্তন নিয়ে আমরা উভয় পক্ষ ২০১৫ সালের প্যারিস চুক্তিতে প্রতিশ্রুতিবদ্ধ| জলবায়ু পরিবর্তন মোকাবিলা করা এবং সুরক্ষিত, সাশ্রয়ী ও দীর্ঘস্থায়ী বিদ্যুতের সরবরাহ করা আমাদের দুই পক্ষেরই অগ্রাধিকার| পুনর্নবীকরণ বিদ্যুতের ব্যবহারের খরচ কমিয়ে আনার ক্ষেত্রে দ্বিপাক্ষিক সহযোগিতা গ্রহণের জন্য আমাদের প্রতিশ্রুতিকে আমরা পুনরায় সুনিশ্চিত করছি |
    
    স্মার্ট সিটি নির্মাণে এবং নাগরিক পরিকাঠামোকে উন্নত করার জন্য আমরা ইউরোপিয়ান ইউনিয়নের সঙ্গে আমাদের সহযোগিতাকে আরও শক্তিশালী করবো |
    
    আমি আনন্দিত যে ভারত-ইউরোপিয়ান ইউনিয়নের মধ্যে অসামরিক বিমান পরিবহন নিয়ে হরাইজন্টাল সিভিল এভিয়েশন এগ্রিমেন্ট এখন কাজ করতে শুরু করেছে | আমি নিশ্চিত যে, এইপদক্ষেপটি আমাদের মধ্যে বিমান যোগাযোগ বাড়িয়ে তুলবে এবং এর মধ্য দিয়ে মানুষে সঙ্গে মানুষের যোগাযোগ বৃদ্ধিতে সহায়তা হবে |
    
    আমাদের সম্পর্কের একটি গুরুত্বপূর্ণ দিক হচ্ছে বিজ্ঞান ও প্রযুক্তি, গবেষণাও উদ্ভাবনার ক্ষেত্রে সহযোগিতা | এই ক্ষেত্রে আমি তরুণ বিজ্ঞানী ও গবেষকদের যাতায়াতের জন্য আজ যে চুক্তি হলো তাকে স্বাগত জানাই |
    
    ভারতে উন্নয়নমূলক প্রকল্পের জন্য ইউরোপিয়ান ইনভেস্টমেন্ট ব্যাঙ্কের সঙ্গেঋণ চুক্তি স্বাক্ষরও একটি স্বাগত পদক্ষেপ |
    
    আন্তর্জাতিক সৌর জোট-এর সদস্য দেশগুলোতে সৌর-সম্পর্কিত প্রকল্পে অর্থ বিনিয়োগের জন্য ইউরোপিয়ান ইনভেস্টমেন্ট ব্যাঙ্কের সিদ্ধান্তকেও আমি প্রশংসা করি |
    
    আমাদের বাণিজ্য ও বিনিয়োগের প্রবাহকে আরও শক্তিশালী করার জন্য আমাদের সহযোগিতাকে আরও গভীর করতে ইউরোপিয়ান ইউনিয়নের সঙ্গে কাজ করতে আমরা প্রতিশ্রুতিবদ্ধ |
    
    মহামান্যগণ,
    
    ভারত ও ইউরোপিয়ান ইউনিয়নের মধ্যে কৌশলগত অংশিদারিত্বকে আরও শক্তিশালী করারজন্য আপনাদের নেতৃত্ব ও অবদানের জন্য আমি আপনাদের ধন্যবাদ জ্ঞাপন করি| আপনাদের পরবর্তী ভারত সফর এতো সংক্ষিপ্ত হবে না বলেই আমার আশা ও বিশ্বাস!
    
    আপনাদের ধন্যবাদ |
    
    সবাইকে অনেক ধন্যবাদ |

    
    
    (Release ID: 1505298) Visitor Counter : 3
    
    

      Background release reference

      সবাগত জানানোর সুযোগ