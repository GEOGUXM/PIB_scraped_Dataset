      প্রতিরক্ষামন্ত্রক

      মুদ্রা উৎসাহদান প্রচার অভিযান এবং এইচ কিউ ই এ সি-এর পরিচালনগত প্রস্তুতি পর্যালোচনা করার জন্য প্রতিরক্ষা প্রতিমন্ত্রীর শিলং সফর
      প্রতিরক্ষা মন্ত্রকের প্রতিমন্ত্রী ড : সুভাষ ভামরে প্রধানমন্ত্রী মুদ্রা যোজনাকে উৎসাহিত করতে এক দিনের শিলং সফর করেন

      Posted On: 11 OCT 2017 1:05PM by PIB Kolkata

    প্রতিরক্ষা মন্ত্রকের প্রতিমন্ত্রী ড : সুভাষ ভামরে প্রধানমন্ত্রী মুদ্রা যোজনাকে উৎসাহিত করতে এক দিনের শিলং সফর করেন এবং ইস্টার্ন এয়ার কমান্ড সদর দপ্তর (এইচ কিউ ই এসি)- এর পরিচালনগত প্রস্তুতির পর্যালোচনা করেছেন ।
    
    মন্ত্রী শিলং - এ পৌঁছেই মেঘালয় সরকার এবং স্টেট লেভেল ব্যাঙ্কার্স কমিটি ( এস এলবি সি )- এর দ্বারা আয়োজিত “ মুদ্রা উৎসাহদান প্রচার অভিযান ”- এ প্রধান অতিথির আসন গ্রহণ করতে সরাসরি ইউ সোসো থান প্রেক্ষাগৃহের উদ্দেশ্যে রওয়ানা হন । এই অনুষ্ঠানে সম্মানিত অতিথি ছিলেন মেঘালয় সরকারের কর সংক্রান্ত মন্ত্রী শ্রী জেনিথ সাংমা ।
    
    এই অনুষ্ঠানে ভাষণ দিতে গিয়ে ড : ভামরে ভারত সরকারের কল্যাণমূলক প্রকল্প প্রধানমন্ত্রী মুদ্রা যোজনা ( পি এম এম ওয়াই )- এর বৈশিষ্টপূর্ণ দিকগুলি তুলে ধরেন এবংএই প্রকল্পটি যে আরও বেশি করে স্ব - নিযুক্তির সুযোগসৃষ্টি করতে ক্ষুদ্র ব্যবসায়ীদের প্রথাগত আর্থিক সুবিধাবলী প্রদানের লক্ষ্যে করা হয়েছেতা ব্যক্ত করেন । পি এম এম ওয়াই - এর আওতায় ২০১৫ - র ৮ এপ্রিল তারিখে এই প্রকল্পের সূচনাহওয়ার পর থেকে যে ৯ . ১৩ কোটি জনকে ঋণ মঞ্জুর করা হয়েছে সেই বিষয়টি প্রকাশ করেন । এতে মোট মঞ্জুরীকৃত অর্থের পরিমান ৩.৯৬ লক্ষ কোটি টাকা । মোট ৯.১৩ কোটি জনকে প্রদত্ত ঋণের মধ্যে ৬.৮৯ কোটি মহিলাকে (৭৬%), তপশিলি জাতি/তপশিলি উপজাতি/অন্যান্য পশ্চা ৎ পদ জাতিসমূহের ৫.০৭ কোটি জনকে(৫৫%)ঋণ দেওয়া হয়েছে । এর সাহায্যেস্ব-নিযুক্তির সুযোগ সৃষ্টি হয়েছে এবং এর মধ্যে কয়েকজন উদ্যোগী কর্মসংস্থানেরও সুযোগ সৃষ্টি করেছে ।
    
    তিনি আরও বলেন যে সরকার ডিজিটাল পদ্ধতিতে পেমেন্ট করার পন্থাকে উৎসাহিত করতে “জাতীয় ডিজিটাল পেমেন্ট মিশন” (এন ডি পি এম)-এর সূচনা করেছে । এই পরিপ্রেক্ষিতে ইউ পি আই, ইউ এস এসডি, আই এম পি এস, আধার পে এবং রু-পে ডেবিট কার্ডের মতো ডিজিটাল পেমেন্ট মোডপ্রদানের মাধ্যমে এন পি সি আই সহায়তা করছে । ডিজিটাল পেমেন্ট পদ্ধতি খুবই সহজ ও নিরাপদ । তিনি সকলের উদ্দেশ্যে ডিজিটাল পেমেন্ট পদ্ধতি প্রয়োগ করতে বারবার করে আহ্বান জানান এবং সবাইকে একতাবদ্ধ হয়ে ভারতকে একটি ডিজিটাল পেমেন্টপদ্ধতিতে পারঙ্গম সমাজে পরিণত করার জন্য শপথ গ্রহণ করতে বলেন ।
    
    এটা উল্লেখ করা খুবই প্রাসঙ্গিক যে দেশেরউত্তর-পূর্বাঞ্চলের অভূতপূর্ব বিকাশের সম্ভাবনার প্রতি এবং অ্যাক্ট ইস্ট উদ্যোগের উদ্দেশ্যে এর অবদানের দিকে সরকারের দৃষ্টি রয়েছে, এটা এই অঞ্চলের শান্তি ওসমৃদ্ধির ক্ষেত্রে নতুন যুগের সূচনা করছে এবং একই সঙ্গে ভারতকে একটি অর্থনৈতিক মহাশক্তি হিসেবে গড়ে উঠার ক্ষেত্রে যথাযথ স্থান করে নিতে সম্ভাবনা সৃষ্টি করছে ।
    
    এছাড়াও ড: ভামরে শিলং-এ এইচ কিউ ই এ সি পরিদর্শনকরে এবং এই কমান্ডের পরিচালনাগত প্রস্তুতির বিষয়টি পর্যালোচনা করেন । এইচ কিউ ই এ সি-এর শীর্ষ বায়ুসেনা আধিকারিক এয়ারমার্শাল রাজেশ কুমার মন্ত্রীকে স্বাগত জানান এবং ইস্টার্ন থিয়েটারে বায়ুসেনার প্রস্তুতি বিষয়ক সমস্ত দিকের বিস্তারিত বিবরণ তাঁর কাছে তুলে ধরেন ।
    
    মন্ত্রী এছাড়াও এইচ কিউ ই এ সি-এর বিভিন্ন ইউনিটও ব্রাঞ্চ পরিদর্শন করেন এবং এসব স্থানে তাঁর কাছে পরিচালনগত ব্যবস্থার বিভিন্নদিক ও পরিকল্পনা ও রূপায়নের আওতাধীন বিভিন্ন প্রকল্পের বিষয়ে বিস্তারিত বিবরণ প্রদান করা হয় । তিনি পরিচালনগত প্রস্তুতির বিষয়েতাঁর সন্তুষ্টির কথা ব্যক্ত করেন, বৈমানিক যোদ্ধাদের উচ্চ মানের নৈতিকতার প্রশংসা করেন এবং বাহিনির সমস্ত স্তরের জওয়ান ও আধিকারিকদের উদ্দেশ্যে ভালভাবে কাজ চালিয়েযাওয়ার জন্য বারবার করে গুরুত্ব আরোপ করেন । তিনিএছাড়াও তাদের পুনরায় প্রতিশ্রুতি দিয়ে বলেন যে তাদের সমস্ত রকম প্রয়াসের প্রতি সরকার সহায়তা দিতে দৃঢ় ব্যবস্হা নিচ্ছে ।
    
    SK/SRC/JC ……

    
    
    (Release ID: 1505655) Visitor Counter : 2
    
    

      Background release reference

      প্রতিরক্ষা মন্ত্রকের প্রতিমন্ত্রী ড : সুভাষ ভামরে প্রধানমন্ত্রী মুদ্রা যোজনাকে উৎসাহিত করতে এক দিনের শিলং সফর করেন