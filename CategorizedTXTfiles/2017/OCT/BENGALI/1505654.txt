      সামাজিকন্যায়ওক্ষমতায়নমন্ত্রক

      প্রবীনদের কল্যাণে বিশেষ অবদানের জন্য ২০১৭-র বয়ো : শ্রেষ্ঠ সম্মান প্রদান করলেন রাষ্ট্রপতি শ্রী রামনাথ কোবিন্দ
      বিশিষ্ট প্রবীন নাগরিকও প্রতিষ্ঠানকে বয়ো:শ্রেষ্ঠ সম্মানে ভূষিত

      Posted On: 11 OCT 2017 12:59PM by PIB Kolkata

    ভারতের রাষ্ট্রপতি শ্রী রামনাথ কোবিন্দ প্রবীন ব্যক্তিদের কল্যাণে বিশেষ অবদানের জন্য সোমবার এক অনুষ্ঠানে বিশিষ্ট প্রবীন নাগরিকও প্রতিষ্ঠানকে বয়ো:শ্রেষ্ঠ সম্মানে ভূষিত করলেন । কেন্দ্রীয় সামাজিক ন্যায় ও ক্ষমতায়ন মন্ত্রকের এই অনুষ্ঠানে সভাপতিত্ব করেন মন্ত্রকের দায়িত্বপ্রাপ্ত মন্ত্রী শ্রী থাওয়ারচাঁদ গেহ্‌লোট ।
    
    এই উপলক্ষে তাঁর ভাষণে রাষ্ট্রপতি শ্রী কোবিন্দবলেন, আমাদের দেশে প্রবীনদের সম্মাননা ও যত্নআত্তির চিরাচরিত ঐতিহ্য বর্তমান । তিনি সর্বশেষ জনগণনার তথ্য উল্লেখ করে বলেন, এদেশে প্রায় ১০.৫ কোটি প্রবীন নাগরিক আছেন । দেশের মোট জনসংখ্যার এই সাড়ে আট শতাংশের গড় আয়ুষ্কাল গত কয়েক দশকের উন্নত স্বাস্থ্য সেবা এবং অন্য কারণে বেশ বেড়ে গেছে । ২০৫০ নাগাদ প্রবীন নাগরিকের সংখ্যা মোট জনসংখ্যার ১৯ শতাংশে গিয়ে ঠেকবে বলেও তিনি মন্তব্য করেন ।
    
    তিনি ভারত সরকার প্রবীনদের জন্য বেশ কিছু প্রকল্পচালু করায় সন্তোষ প্রকাশ করেন । প্রবীনদের স্বাস্থ্যসেবা সংক্রান্ত জাতীয় কর্মসূচিতে চিকিৎসার বিশেষ ব্যবস্থা গ্রহনের সংস্থান রয়েছে । শ্রী কোবিন্দ রাজ্য সরকারগুলিকে সঙ্গে নিয়ে জাতীয় স্বাস্থ্য বিমা কর্মসূচির সফল রূপায়নের পরামর্শ দেন ।
    
    সভাপতির ভাষণে কেন্দ্রীয় সামাজিক ন্যায় ও ক্ষমতায়ণ মন্ত্রী শ্রী থাওয়ারচাঁদ গেহলোট বলেন, এরকম জাতীয় পুরস্কার দায়বদ্ধতার সঙ্গে বয়ো:বৃদ্ধদের সেবায় এগিয়ে আসতে তরুণ প্রজন্মকে উৎসাহিত করবে । চিরাচরিত ভারতীয় ঐতিহ্য অনুসারেই পরিবারে বয়স্কদের সম্মাননা অব্যাহত রাখার ওপর তিনি জোর দেন । একান্নবর্তী পরিবারের সংস্কৃতি সমাজের সার্বিক মঙ্গলের স্বার্থে জরুরি বলে শ্রী গেহ্‌লোট মন্তব্য করেন । তিনি তাঁরমন্ত্রকের এই পুরস্কার যথার্থ প্রাপকের হাতে তুলে দেওয়ার লক্ষ্যেই সংশ্লিষ্ট সবার পরামর্শ আহ্বান করেন ।
    
    প্রসঙ্গত: কেন্দ্রীয় সামাজিক ন্যায় ও ক্ষমতায়নমন্ত্রক দায়িত্ব প্রাপ্ত কর্তৃপক্ষ হিসেবে ২০০৫ থেকে বয়ো:শ্রেষ্ঠ সম্মান প্রদান করে আসছে । ২০১৩-তে এই সম্মানকে জাতীয় পুরস্কারের মর্যাদা দেওয়া হয় । এবছর প্রবীনদের বিভিন্ন ক্ষেত্রে সারা দেশ থেকে বাছাই করে ১৮ জনকে ব্যক্তিগত এবং আরও পাঁচটি প্রাতিষ্ঠানিক পুরস্কার দেওয়া হয় ।
    
    SK/SB/JC ……

    
    
    (Release ID: 1505654) Visitor Counter : 2
    
    

      Background release reference

      বিশিষ্ট প্রবীন নাগরিকও প্রতিষ্ঠানকে বয়ো:শ্রেষ্ঠ সম্মানে ভূষিত