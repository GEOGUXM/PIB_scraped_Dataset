      প্রতিরক্ষামন্ত্রক

      ভারতীয় বিমান বাহিনীরস্বাস্হ্য সম্পর্কিত মোবাইল অ্যাপ ‘ মেডওয়াচ ’ -এর সূচনা
      ভারতীয় বিমান বাহিনীর ৮৫-তম বার্ষিকী উপলক্ষে এক অভিনব স্বাস্হ্য সম্পর্কিত মোবাইল অ্যাপ ‘ মেডওয়াচ ’

      Posted On: 16 OCT 2017 4:59PM by PIB Kolkata

    প্রধানমন্ত্রীর স্বপ্নের ‘ ডিজিটাল ভারত ’ উদ্যোগের সঙ্গে সঙ্গতি রেখে ভারতীয় বিমান বাহিনীর ৮৫-তম বার্ষিকী উপলক্ষে এক অভিনব স্বাস্হ্য সম্পর্কিত মোবাইল অ্যাপ ‘ মেডওয়াচ ’ -এ র সূচনা হয়েছে। বিমান বাহিনীর ডাইরেক্টোরেট জেনারেল অফ্মেডিক্যাল সার্ভিসেস অভিনব এই মোবাইল অ্যাপটি উদ্ভাবন ও যাবতীয় বিষয়বস্তু চূড়ান্ত করেছে। সম্পূর্ণ দেশীয় প্রযুক্তিতে ও বিনা খরচে ডাইরেক্টোরেট অফ ইনফরমেশন টেকনোলজি(ডি.আই.টি.) এই অ্যাপটি তৈরি করেছে।
    
    এই অ্যাপটির সাহায্যে ভারতীয় বিমানবাহিনীর সমস্ত কর্মী স্বাস্হ্য সংক্রান্ত্র বিভিন্ন তথ্য পাবেন। বাহিনীর এ.এফ.সি.ই.এল. নেটওয়ার্কের মাধ্যমে এই অ্যাপটি পাওয়া যাবে।অ্যাপটির একটি বিশেষ বৈশিষ্ট্য হল, বিমানবাহিনীর কর্মীরা তাদের শিশুদের সময় মতো টিকাকরণের বিষয়ে এখান থেকে বার্তা পাবেন। এর ফলে, কেন্দ্রীয় সরকারের ‘ মিশন ইন্দ্র ধনুষ ’ কর্মসূচির সুবিধা সরাসরি বাহিনীর কর্মীদের কাছে পৌঁছে যাবে।
    
    ভারতীয় বিমানবাহিনীর প্রধান এয়ার চিফ মার্শাল বি.এস ধানোয়া গত ১১ অক্টোবর নয়াদিল্লীতে বিমানবাহিনীর কমান্ডারদের সম্মেলনে সেনাবাহিনীতে এই প্রথম মোবাইল হেল্প অ্যাপ ‘ মেডওয়াচ ’ -এর সূচনা করেন।

    
    
    (Release ID: 1506265) Visitor Counter : 6
    
    

      Background release reference

      ভারতীয় বিমান বাহিনীর ৮৫-তম বার্ষিকী উপলক্ষে এক অভিনব স্বাস্হ্য সম্পর্কিত মোবাইল অ্যাপ ‘ মেডওয়াচ ’