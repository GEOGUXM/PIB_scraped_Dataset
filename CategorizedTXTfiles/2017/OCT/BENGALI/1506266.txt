      প্রতিরক্ষামন্ত্রক

      ভারতীয় নৌ-বাহিনীর দুই জাহাজের জাপান সফর
      ভারত-প্রশান্ত মহাসাগরীয় অঞ্চলে শান্তি ও স্হিতাবস্হা বজায় রাখার প্রতি ভারতের দায়বদ্ধতার অঙ্গ

      Posted On: 16 OCT 2017 5:02PM by PIB Kolkata

    ভারতের ‘ পূবে তাকাও ’ নীতি ও ভারত-প্রশান্ত মহাসাগরীয় অঞ্চলে শান্তি ও স্হিতাবস্হা বজায় রাখার প্রতি ভারতের দায়বদ্ধতার অঙ্গ হিসেবে ভারতীয় নৌ-বাহিনীর দুটি জাহাজ সাতপুরা ও কদমত গতকাল থেকে আগামী ১৫ অক্টোবর পর্যন্ত জাপানের সাসেবোতে সফর করছে। জাপান ও ভারতের মধ্যে স্হায়ী বোঝাপড়া,পারস্পরিক সহযোগিতা ও মজবুত দ্বিপাক্ষিক সম্পর্ককে আরও সুদৃঢ় করার লক্ষ্যেই ঐতিহাসিক সম্পর্ক সাংস্কৃতিক, আধ্যাত্মিক, অর্থনৈতিক ও নিরাপত্তা-সহ বহু ক্ষেত্রে বিস্তৃত রয়েছে।
    
    সে দেশে বন্দরে থাকাকালীন নৌ-বাহিনীর জাহাজ দুটি পেশাদারী, সামাজিক ও ক্রীড়া সম্পর্কিত একাধিক কর্মসূচিতে সামিল হবে। বন্দরে নোঙর পর্ব শেষ হলে জাহাজ দুটি শত্রুপক্ষকে ধ্বংসকারী শ্রেণীর জাহাজ জে.এস কিরিসেম-এর এক বিশেষ অভিযানে অংশ নেবে।
    
    দুই দেশের মধ্যে ২০০৮-এর নভেম্বর থেকে নৌ-বাহিনীর শীর্ষ কর্তাদের নিয়ে পারস্পরিক আলাপ-আলোচনা শুরু হওয়ার পর নৌ-সম্পর্ক এক নতুন উচ্চতায় পৌঁছেছে। প্রতিরক্ষা নীতি আলোচনা ও নৌ-বাণিজ্য বিষয়ে আলোচনা পর্ব থেকে দুই দেশের প্রতিরক্ষা ও নিরাপত্তা সম্পর্কিত আলাপ-আলোচনা এখন নিবিড়তর হয়েছে। এক মজবুত নৌ-সম্পর্কের ভিত্তিই হল নিয়মিতভাবে দ্বি-পাক্ষিক ও বহুপাক্ষিক স্তরে নৌ-মহড়া চালানো।
    
    ভারতীয় নৌ-বাহিনীর এই দুই জাহাজের সফরের মাধ্যমে সেনা-প্রযুক্তি, জাহাজ চলাচল, প্রশিক্ষণ, গোপন তথ্য বিনিময়, মানবিক সাহায্য ও বিপর্যয়ে ত্রান সরবরাহের মতো গুরুত্বপূর্ণ ক্ষেত্রে দুই দেশের নৌ-বাহিনীর মধ্যে সহযোগিতা আরও নিবিড় হবে বলে আশা করা হচ্ছে।

    
    
    (Release ID: 1506266) Visitor Counter : 3
    
    

      Background release reference

      ভারত-প্রশান্ত মহাসাগরীয় অঞ্চলে শান্তি ও স্হিতাবস্হা বজায় রাখার প্রতি ভারতের দায়বদ্ধতার অঙ্গ