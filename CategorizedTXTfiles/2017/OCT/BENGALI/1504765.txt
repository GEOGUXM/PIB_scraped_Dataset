      প্রধানমন্ত্রীরদপ্তর

      হিমাচল প্রদেশের বিলাসপুর সফরে প্রধানমন্ত্রী : শিলান্যাস করলেন এইম্‌স এবং আইআইআইটি-র
      হিমাচল প্রদেশের বিলাসপুর সফর

      Posted On: 04 OCT 2017 1:41PM by PIB Kolkata

    আজ হিমাচল প্রদেশের বিলাসপুর সফরে যান প্রধানমন্ত্রী শ্রী নরেন্দ্র মোদী।
    
    তিনি সেখানে অল ইন্ডিয়া ইনস্টিটিউট অফ মেডিকেল সায়েন্সেস (এইম্‌স)-এর শিলান্যাস করেন। প্রায় ১,৩৫০ কোটি টাকা ব্যয়ে ৭৫০ শয্যাবিশিষ্ট এইম্‌স নির্মিত হতে চলেছে বিলাসপুরে। চিকিৎসা ও স্বাস্থ্য পরিচর্যা ছাড়াও স্নাতক-পূর্ব ও স্নাতকোত্তর পর্যায়ের চিকিৎসা বিদ্যারও ব্যবস্থা থাকবে সেখানে। এছাড়াও থাকবে নার্সিং সম্পর্কে পঠনপাঠনের ব্যবস্থা। প্রাথমিক স্বাস্থ্য পরিচর্যার লক্ষ্যে একটি ফলকের আবরণ উন্মোচনের মাধ্যমে ডিজিটাল নার্ভ সেন্টারেরও সূচনা করেন প্রধানমন্ত্রী।


    উনায় ইন্ডিয়ান ইনস্টিটিউট অফ ইনফরমেশন টেকনলজি (আইআইআইটি)-র শিলান্যাস করেন শ্রী নরেন্দ্র মোদী।


    কাংড়ার কান্দ্রোরিতে স্টিল অথরিটি অফ ইন্ডিয়া লিমিটেড (সেল)-এর একটি ইস্পাত প্রক্রিয়াকরণ ইউনিটেরও উদ্বোধন করেন তিনি।
    
    PG/SKD/DM/ ... .

    
    
    (Release ID: 1504765) Visitor Counter : 2
    
    

      Background release reference

      হিমাচল প্রদেশের বিলাসপুর সফর