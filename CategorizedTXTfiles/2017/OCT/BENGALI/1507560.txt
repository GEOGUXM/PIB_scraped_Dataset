      জলসম্পদমন্ত্রক

      জল সংরক্ষণ ও দূষণ নিয়ে বিদ্যালয়ের ছাত্রছাত্রীদের মধ্যে অষ্টম জাতীয় চিত্রাঙ্কন প্রতিযোগিতা
      জল-সংরক্ষণ ও দূষণ নিয়ে বিদ্যালয়ের ষষ্ঠ,সপ্তম ও অষ্টম শ্রেণীর ছাত্রছাত্রীদের মধ্যে অষ্টম জাতীয় চিত্রাঙ্কন প্রতিযোগিতা

      Posted On: 31 OCT 2017 2:10PM by PIB Kolkata

    কেন্দ্রীয় জল-সম্পদ, নদী উন্নয়ন ও গঙ্গা পুনরুজ্জীবন মন্ত্রকের অধীনস্ত কেন্দ্রীয় ভূগর্ভস্থজল পর্ষদ জল-সংরক্ষণ ও দূষণ নিয়ে বিদ্যালয়ের ষষ্ঠ,সপ্তম ও অষ্টম শ্রেণীর ছাত্রছাত্রীদের মধ্যে অষ্টম জাতীয় চিত্রাঙ্কন প্রতিযোগিতার আয়োজন করেছে| এই বছরের এই চিত্রাঙ্কন প্রতিযোগিতার মূল ভাবনা হচ্ছে, “আরও সতর্কহয়ে জলের ব্যবহার করুন, আমাদের ভবিষ্যত প্রজন্মকে রক্ষা করুন”|
    
    এর জন্য বিদ্যালয়গুলোর প্রধান শিক্ষক ও অধ্যক্ষদের অনুরোধ করা হয়েছে,যাতে বিদ্যালয়গুলিতে ষষ্ট, সপ্তম ও অষ্টম শ্রেণীর ছাত্রছাত্রীদের মধ্যে এই বিষয়নিয়ে সুনির্দিষ্ট কাগজের সাইজে (এ-ফোর) দু’ ঘণ্টার নির্দিষ্ট সময়ের অংকন প্রতিযোগিতার আয়োজন করা হয়| এই প্রতিযোগিতা থেকে তিনজন সেরাকে বাছাই করে আগামী ১৫ডিসেম্বরের মধ্যে নোডাল অফিসারের কাছে নাম পাঠাতে হবে| চিত্রের পেছনে ছাত্র বাছাত্রীর নাম, মা/বাবার নাম, শ্রেণী, বিদ্যালয়ের নাম, ঠিকানা, টেলিফোন/মোবাইল নম্বর, আধার নম্বর, ই-মেইল আই.ডি., প্রধানশিক্ষক/অধ্যক্ষের স্বাক্ষর থাকতে হবে|
    
    আগের প্রতিযোগিতায় যেসব ছাত্রছাত্রী প্রথম, দ্বিতীয় বা তৃতীয় স্থান অধিকার করেছিল, তারা এবারের প্রতিযোগিতায় যোগ দিতে পারবে না| তবে সান্ত্বনা পুরস্কার প্রাপকরা এই প্রতিযোগিতায় যোগ দিতে পারবে, কিন্তু তারা শুধুমাত্র রাজ্য স্তরের প্রতিযোগিতা পর্যন্তই প্রথম, দ্বিতীয় বা তৃতীয় স্থানাধিকারী হতে পারবে| জানুয়ারি মাসে (২০১৮)অনুষ্ঠিতব্য রাজ্য স্থরের চিত্র প্রতিযোগিতায় এক জুরি পর্ষদ এই বিদ্যালয়গুলো থেকেআসা চিত্রগুলোর মধ্য থেকে সেরা ৫০টি চিত্রকে বাছাই করবে| রাজ্য স্তরের প্রতিযোগিতায় অংশগ্রহণকারী প্রতিযোগীকে ১০০০ টাকা করে প্রাসঙ্গিক খরচ দেওয়া হবে| প্রতিযোগী এবং সঙ্গে মা-বাবা/অভিভাবক দু’জনের প্রতিযোগিতার স্থানে আসা যাওয়ার জন্যসাধারণ বাস/স্লিপার ক্লাসের রেল ভাড়া দেওয়া হবে|
    
    জাতীয় স্তরের প্রতিযোগিতা
    
    রাজ্যস্তরের প্রতিযোগিতায় প্রথম, দ্বিতীয় এবং তৃতীয় স্থানাধিকারীগণকে ফেব্রুয়ারি/মার্চ মাসে (২০১৮) জাতীয় স্তরের প্রতিযোগিতায় যোগ দেওয়ার জন্য দিল্লিতে আমন্ত্রণ জানানো হবে| রাজ্য অথবা জাতীয় স্তরের প্রতিযোগিতায় বিজয়ীদের সেদিনই নগদ পুরস্কার দেওয়া হবে| রাজ্য/কেন্দ্রশাসিত স্তরের প্রতিযোগিতায় প্রথম, দ্বিতীয় ও তৃতীয় পুরস্কার যথাক্রমে ৫ হাজার, ৩ হাজার ও ২ হাজার টাকা| এছাড়াও ১০টি সান্ত্বনা পুরস্কার থাকবে,যার মূল্য এক হাজার টাকা|
    
    অন্যদিকে জাতীয় স্তরের প্রতিযোগিতায় প্রথম পুরস্কার ৫০ হাজার টাকা, দ্বিতীয় পুরস্কার হবে চারটি ২৫ হাজার টাকা করে এবং তৃতীয় পুরস্কার হবে পাঁচটি ১০ হাজার টাকা করে| এছাড়া৮৩টি সান্ত্বনা পুরস্কার থাকবে ৫ হাজার টাকা করে| প্রত্যেক প্রতিযোগীর আধার/আধার নিবন্ধীকরণ থাকা বাধ্যতামূলক|

    
    
    (Release ID: 1507560) Visitor Counter : 3
    
    

      Background release reference

      জল-সংরক্ষণ ও দূষণ নিয়ে বিদ্যালয়ের ষষ্ঠ,সপ্তম ও অষ্টম শ্রেণীর ছাত্রছাত্রীদের মধ্যে অষ্টম জাতীয় চিত্রাঙ্কন প্রতিযোগিতা