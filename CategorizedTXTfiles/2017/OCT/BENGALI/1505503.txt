      প্রতিরক্ষামন্ত্রক

      এডেন উপসাগরে জলদস্যুতার প্রচেষ্টা ব্যর্থ করে দিল ভারতীয় নৌ-বাহিনী
      ভারতীয় নৌ-বাহিনীর যুদ্ধজাহাজ ত্রিশূল গত শুক্রবার এডেন উপসাগরে জলদস্যুদের একটি আক্রমন ব্যর্থ করে দিয়েছে

      Posted On: 10 OCT 2017 3:36PM by PIB Kolkata

    ভারতীয় নৌ-বাহিনীর যুদ্ধ জাহাজ ত্রিশূল গত শুক্রবার এডেন উপসাগরে জলদস্যুদের একটি আক্রমন ব্যর্থ করে দিয়েছে।
    
    এডেন উপসাগরে জলদস্যুতা রোধে মেতায়েন ভারতীয় নৌ-বাহিনীর প্রহরা যুদ্ধ জাহাজ ত্রিশূল অন্য একটি ব্যবসায়িক জাহাজ এমভি জগ অমর-কে পাহারা দেওয়ার সময় ব্যবসায়িক জাহাজটির আশেপাশে সন্দেহজনক একটি নৌকার হদিশ পায়।
    
    এরপর নৌ-বাহিনীর যুদ্ধজাহাজ ত্রিশূল অনুসন্ধানের জন্য ঐ নৌকাটিকে আটকে রাখে এবং হেলিকপ্টারের সাহায্যে নৌকায় তল্লাশী শুরু করে। নৌকাটি জলদস্যুতা চালানোর বিভিন্ন উপকরণ যেমন ছোট মাপের অস্ত্র, হাতিয়ার ও গোলা-বারুদ বহন করছিল। আদর্শ কর্ম পরিচালনা প্রক্রিয়াঅনুযায়ী নৌ-কমান্ডোর একটি দল নৌকাটিকে নিজেদের হেপাজতে নিয়ে আসে এবং জলদস্যুতার যাবতীয় প্রচেষ্টা ও পরিকল্পনা ব্যর্থ করে দেয়। ব্যবসায়িক জাহাজ জগ অমর-এর ২৬ জনভারতীয় নাবিকের সকলেই সুরক্ষিত ও নিরাপদে রয়েছেন। এরপরেই জাহাজটি তার গন্তব্যের উদ্দেশে রওনা হয়। সন্দেহজনক নৌকাটির কর্মীদেরও পরে ছেড়ে দেওয়া হয়।
    
    এডেন উপসাগরীয় অঞ্চল ২০০৮ থেকে জলদস্যুতা রোধে ভারতীয় নৌ-বাহিনী যুদ্ধ জাহাজ মোতায়েন করে আসছে। এই যুদ্ধ জাহাজগুলি শতশত ব্যবসায়িক জাহাজকে জলদস্যুদের কবল থেকে রক্ষা করেছে। এডেন উপসাগরে জলদস্যুতা রোধে মোতায়েন ভারতীয় যুদ্ধ জাহাজের যাবতীয় প্রচেষ্টার যথেষ্ট যুক্তিসঙ্গত কারণ রয়েছে।
    
    PG/BD /NS/…

    
    
    (Release ID: 1505503) Visitor Counter : 3
    
    

      Background release reference

      ভারতীয় নৌ-বাহিনীর যুদ্ধজাহাজ ত্রিশূল গত শুক্রবার এডেন উপসাগরে জলদস্যুদের একটি আক্রমন ব্যর্থ করে দিয়েছে