      জলসম্পদমন্ত্রক

      নমামি গঙ্গে কর্মসূচিতে ৭০০ কোটি টাকারও বেশি খরচের আটটি প্রকল্পে এন এস সি জি-র অনুমোদন
      গঙ্গা পরিচ্ছন্নকরণের জাতীয় মিশনের (এন এম সি জি)পক্ষ থেকে নমামি গঙ্গে কর্মসূচিতে মোট সাতশো কোটি টাকার আটটি প্রকল্পে অনুমোদন প্রদান

      Posted On: 11 OCT 2017 12:51PM by PIB Kolkata

    গঙ্গা পরিচ্ছন্নকরণের জাতীয় মিশনের (এন এম সি জি)পক্ষ থেকে নমামি গঙ্গে কর্মসূচিতে মোট সাতশো কোটি টাকার আটটি প্রকল্পে অনুমোদন প্রদান করা হয়েছে । এর মধ্যে উত্তর প্রদেশ, বিহার ওপশ্চিমবঙ্গে চারটে প্রকল্প আবর্জনা নিষ্কাশন ব্যবস্থাপনা, তিনটে প্রকল্প জৈব পদ্ধতিতে নর্দমা ব্যবস্থার প্রক্রিয়াকরণ এবং অপর একটি গঙ্গা নদীতে উদ্ভাবনীকরণ ও সমীক্ষণের প্রকল্প ।
    
    আবর্জনা নিকাশী ব্যবস্থার আওতায় পশ্চিমবঙ্গের বালিতে গঙ্গা নদীর তীরে আবর্জনা ব্যবস্থাপনার মাধ্যমে দূষণ নিষ্ক্রমণে ২০০.০৭ কোটি টাকা আনুমানিক খরচের একটি প্রকল্পে অনুমোদন প্রদান করা হয়েছে । এক্ষেত্রে পি পি পি মডেলে উচ্চমানের ৪০ এম এল ডি এস টিপি নির্মাণের কাজও যুক্ত রয়েছে । বিহারের ভাগলপুরে ২৬৮.৪৯ কোটি টাকার আনুমানিক খরচে অনুরূপমানের ৬৫ এম এল ডি এস টি পিনির্মাণের বিষয়ও অনুমোদিত হয়েছে । উত্তর প্রদেশে আবর্জনা প্রক্রিয়াকরণে আনুমানিক ২১৩.৬২ কোটি টাকা খরচের তিনটেপ্রকল্পে সম্মতি জানানো হয়েছে । এর মধ্যে ফারুকাবাদেই ২৮ ও ৫ এম এল ডি-র দুটি এস টি পি গড়ে তোলা এবং ফতেহ্পুরে ২ এম এল ডি-রবর্গাদিয়া নর্দমা নির্মাণের কাজও রয়েছে । এছাড়া গঙ্গায় দূষণ আটকাতে বিইরেও ১৩.৪০ কোটি টাকা আনুমানিক খরচের আবর্জনা প্রক্রিয়াকরণ,বিভাজন, বিক্ষিপ্তকরণের প্রকল্পও অনুমোদিত হয়েছে । ৪.২৯ কোটি টাকার নর্দমা প্রকল্পেও সবুজ সঙ্কেত পাওয়া গেছে । এর মধ্যে পাটনায় রাজাপুর ও দিঘা নর্দমা এবং হরিদ্বারে লাকসার নর্দমা জৈব প্রযুক্তি সহযোগে প্রক্রিয়াকরণের কাজ হবে ।
    
    গঙ্গা নদীতে উদ্ভাবনী দূষণ নিয়ন্ত্রণ, যাচাইকরণ ও সমীক্ষণের প্রকল্পটিতে আনুমানিক খরচ ধরা হয়েছে ৪২.৯ কোটি টাকা । প্রসঙ্গত: বর্তমানে চালু প্রক্রিয়া জারি রেখে গঙ্গা নদীরজলের গুণবত্ত্বাগত নজরদারী ও পরিবেশগত বিধিবদ্ধতা শক্তিশালী করার ব্যাপারেও বিশেষ লক্ষ্য নিয়ে কাজের অগ্রগতির প্রয়াস নেওয়া হয়েছে ।
    
    
    SK/SB/JC ………

    
    
    (Release ID: 1505651) Visitor Counter : 2
    
    

      Background release reference

      গঙ্গা পরিচ্ছন্নকরণের জাতীয় মিশনের (এন এম সি জি)পক্ষ থেকে নমামি গঙ্গে কর্মসূচিতে মোট সাতশো কোটি টাকার আটটি প্রকল্পে অনুমোদন প্রদান