      কেন্দ্রীয়মন্ত্রিসভা

      আইএএলএ-কে বেসরকারি সংস্থা থেকে একটি আন্তঃসরকারি সংস্থায় রূপান্তর : সম্মতি কেন্দ্রীয় মন্ত্রিসভার
      ইন্টারন্যাশনাল অ্যাসোসিয়েশন অফ মেরিন এইড্‌স টু নেভিগেশন অ্যান্ড লাইটহাউজ অথরিটিজ

      Posted On: 13 OCT 2017 12:10PM by PIB Kolkata

    ইন্টারন্যাশনাল অ্যাসোসিয়েশন অফ মেরিন এইড্‌স টু নেভিগেশন অ্যান্ড লাইটহাউজ অথরিটিজ (আইএএলএ)-কেএকটি বেসরকারি সংস্থা থেকে আন্তঃসরকারি সংস্থায় রূপান্তরের বিষয়টিতে বুধবার সম্মতি জানাল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর নেতৃত্বে এদিন অনুষ্ঠিত হয় মন্ত্রিসভার বৈঠকটি।
    
    মন্ত্রিসভার এই সিদ্ধান্ত গ্রহণের ফলে জাহাজ চলাচলের বিষয়টি আরও দক্ষ ও নিরাপদ হয়ে উঠবে বলে মনে করা হচ্ছে। একই সঙ্গে, অর্থনৈতিক দিক থেকেও জাহাজ চলাচলের বিষয়টিকে আরও সম্প্রসারিত করা যাবে। শুধু তাই নয়, আন্তর্জাতিক নৌ সংস্থাগুলির সমমর্যাদা লাভ করবে আইএএলএ।
    
    প্রসঙ্গত উল্লেখ্য, এক ফরাসি আইনের আওতায় আইএএলএ-এর প্রতিষ্ঠা ১৯৫৭ সালে। এর সদর দপ্তর অবস্থিত ফ্রান্সের সেন্ট জার্মাইনেন লে-তে। ৮৩ জন জাতীয় সদস্যকে নিয়ে গঠিত এক জেনারেল অ্যাসেম্বলি আইএএলএ-এর পরিচালন কর্তৃপক্ষের দায়িত্ব পালন করে। জেনারেল অ্যাসেম্বলির এক কাউন্সিল হল আইএএলএ-এর প্রশাসনিক কর্তৃপক্ষ। এই কাউন্সিলে রয়েছেন মোট ২৪ জন জাতীয় সদস্য। কেন্দ্রীয় জাহাজ চলাচল মন্ত্রকের লাইট হাউজেস অ্যান্ড লাইটশিপ্‌স দপ্তরের মহানির্দেশকের প্রতিনিধিত্বের মাধ্যমে ভারতও রয়েছে কাউন্সিলের সদস্যপদে।

    
    
    (Release ID: 1505953) Visitor Counter : 2
    
    

      Background release reference

      ইন্টারন্যাশনাল অ্যাসোসিয়েশন অফ মেরিন এইড্‌স টু নেভিগেশন অ্যান্ড লাইটহাউজ অথরিটিজ