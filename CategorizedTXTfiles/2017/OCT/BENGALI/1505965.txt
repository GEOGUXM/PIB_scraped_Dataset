      নারীওশিশুবিকাশমন্ত্রক

      আইসিডিএস-এর আওতায় সহায়ক পুষ্টিদান কর্মসূচি কোনভাবেই বন্ধ হচ্ছে না : নারী ও শিশুকল্যাণ মন্ত্রক
      সুসংহত শিশু বিকাশ প্রকল্পের (আইসিডিএস) আওতায় সহায়ক পুষ্টিদান কর্মসূচি তুলে দিয়ে, পরিবর্তে, শর্ত সাপেক্ষে নগদ হস্তান্তর কর্মসূচি চালু

      Posted On: 13 OCT 2017 12:38PM by PIB Kolkata

    কোন কোন সংবাদমাধ্যমে এই মর্মে সংবাদ প্রকাশিত ও প্রচারিত হয়েছে যে সুসংহত শিশু বিকাশ প্রকল্পের (আইসিডিএস) আওতায় সহায়ক পুষ্টিদান কর্মসূচি তুলে দিয়ে, পরিবর্তে, শর্ত সাপেক্ষে নগদ হস্তান্তর কর্মসূচি চালু করার চিন্তাভাবনা করছে কেন্দ্রীয় নারী ও শিশুকল্যাণ মন্ত্রক। কিন্তু মন্ত্রকের পক্ষ থেকে সুস্পষ্টভাবে জানানো হয়েছে যে এই ধরণের সংবাদের মূলে কোন সঠিক তথ্য নেই। আইসিডিএস প্রকল্পের আওতায় সহায়ক পুষ্টিদান কর্মসূচির যে ব্যবস্থা চালু রয়েছে তা জাতীয় খাদ্য নিরাপত্তা আইন, ২০১৩-র আওতায় একটি আইনি বাধ্যবাধকতা। ঐ আইনটির ৫ নং ধারার ১এ অনুচ্ছেদে সুস্পষ্টভাবে উল্লেখ করা হয়েছে যে ছ’মাস থেকে ছ’বছর বয়সী শিশুরা বিনামূল্যে উপযুক্ত খাবার পাওয়ার অধিকারী।স্থানীয় অঙ্গনওয়াড়ির মাধ্যমে এই সহায়ক পুষ্টিদান কর্মসূচি সরকারিভাবে রূপায়িত হয়। সুতরাং,এই কর্মসূচিটিকে পুরোপুরি তুলে দিয়ে তার পরিবর্তে শর্তসাপেক্ষে নগদ হস্তান্তরের কোন প্রস্তাব বর্তমানে মন্ত্রকের কাছে নেই। এই পরিস্থিতিতে সংবাদমাধ্যমে প্রচারিত খবর অমূলক ও অসত্য।
    
    মন্ত্রকের পক্ষ থেকে আরও জানানো হয়েছে যে তথ্য প্রযুক্তিকে অবলম্বন করে সহায়ক পুষ্টিদান কর্মসূচিকে আরও জোরদার করে তোলার লক্ষ্যে এক বিশেষ উদ্যোগ গ্রহণ করা হয়েছে।

    
    
    (Release ID: 1505965) Visitor Counter : 3
    
    

      Background release reference

      সুসংহত শিশু বিকাশ প্রকল্পের (আইসিডিএস) আওতায় সহায়ক পুষ্টিদান কর্মসূচি তুলে দিয়ে, পরিবর্তে, শর্ত সাপেক্ষে নগদ হস্তান্তর কর্মসূচি চালু