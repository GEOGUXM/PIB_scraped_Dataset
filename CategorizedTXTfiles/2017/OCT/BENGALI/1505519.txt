      বিশেষপরিষেবাওনিবন্ধ

      দেশব্যাপী পরিচ্ছন্নতা সপ্তাহ চলাকালীন স্চ্ছ ভারত অভিযান আরও জোরদার হতে চলেছে
      বর্তমানপক্ষ জুড়ে দেশব্যাপী পরিচ্ছন্নতার উদ্যোগের মধ্যে ‘স্চ্ছ ভারত অভিযান’ আরও জোরদার হতে চলেছে

      Posted On: 10 OCT 2017 5:14PM by PIB Kolkata

    * নীরজ বাজপেয়ী
    
    
    
    বর্তমানপক্ষ জুড়ে দেশব্যাপী পরিচ্ছন্নতার উদ্যোগের মধ্যে ‘স্বচ্ছ ভারত অভিযান’ আরও জোরদার হতে চলেছে। পরিচ্ছন্নতা এবং স্বাস্থ্যবিধি বিষয়ে জনমানসে আরও বেশি সচেতনতা দ্রুতগতিতে বৃদ্ধি পাচ্ছে। শুধুমাত্র যে সরকারের কর্মপরিকল্পনার মাধ্যমেই এটা হচ্ছে তাই নয়, বিগত তিন বছরে এমনকি গ্রামাঞ্চলের মানুষের মধ্যেও পরিচ্ছন্নতা বিষয়ে সচেতনতা বহুগুণ বৃদ্ধি পেয়েছে।
    
    
    
    ২০১৪ সালে গান্ধী জয়ন্তী দিবসে প্রধানমন্ত্রী নরেন্দ্র মোদী, দেশব্যাপী পরিচ্ছন্নতার এই উচ্চাকাঙ্ক্ষী পরিকল্পনার সূচনা করার পর, বহু জায়গা থেকেই সাফল্যের কাহিনী শোনা যাচ্ছে। বর্তমানে, ‘স্বচ্ছতা’ শব্দটি অনেক বেশি অর্থবহ এবং জোরালো হয়ে উঠেছে। মানুষের মধ্যে পরিচ্ছন্ন শৌচাগার এবং নিরাপদ পানীয় জলের বিষয়ে দাবী এবং সচেতনতা উল্লেখযোগ্যভাবে বৃদ্ধি পেয়েছে।
    
    
    
    খুব সাধারণভাবে শুরু হওয়া এই অভিযানের সুবাদে বিরাট সংখ্যায় শৌচাগার নির্মিত হয়েছে এবং পরিচ্ছন্ন ও নিরাপদ পানীয় জলের ব্যবস্থা হয়েছে। সারা দেশ জুড়ে নিয়মিতই পরিচ্ছন্নতারউদ্যোগ গ্রহণ করা হচ্ছে। নতুন শৌচাগার নির্মাণের ক্রমবর্ধমান সংখ্যাতত্ত্ব ছাড়াও, সরকারেরও প্রাতিষ্ঠানিক ব্যবস্থায় এবং সামাজিক সংগঠন, সাধারণ মানুষ – সকলেই এই অভিযানেরসঙ্গে যেভাবে যুক্ত হয়েছেন তাতে এই অভিযানের দক্ষতা প্রতিফলিত হচ্ছে। ইউনিসেফ-এরএকটি রিপোর্টে জানা গেছে যে, প্রকৃত পরিচ্ছন্নতার ফলে এক একটি পরিবার ৫০ হাজারটাকা পর্যন্ত সাশ্রয় করতে পারে।
    
    
    
    সারাদেশব্যাপী শৌচাগার নির্মাণের অভিযানের সময় বেশ কিছু সাফল্যের কাহিনী যেমন এসেছে,একইসঙ্গে পরিকল্পনা রূপায়ণে কিছু অভিযোগের কথাও জানা গেছে। এইসব অভিযোগ ওত্রুটি-বিচ্যুতিগুলি নিষ্পত্তিকল্পে উপযুক্ত ব্যবস্থা গ্রহণ করা হচ্ছে।
    
    
    
    সার্বজনীনপরিচ্ছন্নতার বিষয়টিকে সফল করে তোলার কাজকে দ্রুততর করতে প্রধানমন্ত্রী মোদী‘স্বচ্ছ ভারত অভিযান’-এর সূচনা করেছেন। এই অভিযানের আবার দুটি ভাগ রয়েছে। একটিহচ্ছে, ‘স্বচ্ছ ভারত অভিযান (গ্রামীণ)’ এবং অন্যটি ‘স্বচ্ছ ভারত অভিযান (পৌর)’।২০১৯ সালের মধ্যে পরিচ্ছন্ন ভারত গড়ে তোলার এই অভিযানকেআসলে মহাত্মা গান্ধীর সার্ধশততম জন্মবর্ষে এক শ্রদ্ধার্ঘ হিসেবে দেখা হচ্ছে।
    
    
    
    সরকারি তথ্যঅনুসারে, সারা দেশে পরিচ্ছন্নতার লক্ষ্যমাত্রা ৩৯ শতাংশ থেকে বেড়ে বর্তমানে ৬৭.৫শতাংশ হয়েছে। দেশের ২ লক্ষ ৩৮ হাজার গ্রামকে প্রকাশ্যে মল-মুত্রত্যাগবিহীন গ্রামহিসেবে ঘোষণা করা হয়েছে এবং এই প্রকল্পের অগ্রগতি তৃতীয় পাক্ষিক নিরপেক্ষ সংস্থারমাধ্যমে যাচাই করা হচ্ছে।
    
    
    
    পরিচ্ছন্নতাসংক্রান্ত সমস্যা নিরসনের ক্ষেত্রে ব্যক্তিগত উদ্ভাবনী ধ্যান-ধারণাকে কাজে লাগাতে‘স্বচ্ছাথন’ নামে সম্প্রতি এক অনুষ্ঠানের আয়োজন করা হয়। সাধারণ মানুষের কাছ থেকেনতুন ধ্যান-ধারণাকে কাজে লাগানোর জন্য এই অনুষ্ঠানের আয়োজন করা হয়েছিল। এখানেউল্লেখ্য, যে স্বচ্ছ ভারত অভিযান-এর লোগোটিও এইভাবে সাধারণ মানুষের কাছ থেকেইপাওয়া গেছে।
    
    
    
    ‘পরিচ্ছন্নভারত’ কর্মসূচিকে আরও জোরদার করতে এবং একে এক জন-আন্দোলনে পরিণত করতে একপক্ষব্যাপীপরিচ্ছন্নতার অভিযান ‘স্বচ্ছতাই সেবা’ উদযাপন করা হচ্ছে। এর মধ্যে রয়েছে স্বেচ্ছায়অংশগ্রহণ বা শ্রমদান। আইন প্রণয়নকারী এবং অন্যান্যরা এতে অংশ নিয়েছেন। এই সপ্তাহেইএই কর্মসূচি শুরু হয়েছে। স্বয়ং রাষ্ট্রপতি রামনাথ কোবিন্দ তাঁর নিজের শহর কানপুরদেহাত থেকে এই কর্মসূচির সূচনা করেছেন। উপ-রাষ্ট্রপতি ভেঙ্কাইয়া নাইডু কর্ণাটক থেকেএই অভিযানের সূচনা করবেন।
    
    
    
    স্বচ্ছতাঅভিযানের এই পক্ষ শেষ হবে গান্ধী জয়ন্তীর দিন। বিরাট সংখ্যায় কেন্দ্রীয় মন্ত্রী,সাংসদ এবং বিধায়ক দেশের বহু জায়গা শ্রমদান করবেন। ১৭ সেপ্টেম্বর প্রধানমন্ত্রীরজন্মদিনে এই উদ্যোগকে আরও জোরদার করতে দিনটিকে ‘সেবা দিবস’ হিসেবে পালন করা হচ্ছে।স্বচ্ছতা অভিযানের পরিচালকরা জানিয়েছেন, এই ধরনের একগুচ্ছ কর্মসূচি পালনের ফলেস্বচ্ছতার ধারণাটির ওপর মানুষের আরও বেশি নজর পড়বে এবং এর ফলে আরও বেশি সাধারণমানুষ এই কর্মসূচিতে অংশগ্রহণ করবেন।
    
    
    
    নীতিনির্ধারকদের মতামত হচ্ছে, স্বচ্ছতা অভিযানের বার্তা, মন্ত্রী, বিধায়ক, সাংসদ,বিখ্যাত ব্যক্তিত্ব এবং ব্র্যান্ড অ্যাম্বাসেডারদের অংশগ্রহণের ফলে আরও বেশিজোরদার হচ্ছে। ব্যাপক সংখ্যায় মানুষ যাতে এই কর্মসূচিতে অংশ নেন, তা সুনিশ্চিতকরতে সরকারি প্রশাসন বিভিন্ন পদ্ধতিতে এই কর্মসূচির বার্তা ছড়িয়ে দেওয়ার চেষ্টাকরছে। এর মধ্যে রয়েছে, ‘সেবা দিবস’-এ আমাদের জাতীয় সম্প্রচারক দূরদর্শনে বলিউডেরবিখ্যাত ছবি ‘টয়লেট : এক প্রেম কথা’র সম্প্রচার।
    
    
    
    ‘স্বচ্ছতাইসেবা’ নামে এই উদ্যোগের ফলে জনজীবনের সমস্ত স্তর থেকে বিরাট সংখ্যায় মানুষপরিচ্ছন্নতার জন্য স্বেচ্ছায় শ্রমদান এবং শৌচাগার নির্মাণের মতো কাজে যোগ দেবেন।এর মাধ্যমে প্রকাশ্যে মল-মূত্র ত্যাগ বন্ধ হয়ে পরিবেশ আরও নির্মল হবে। এইকর্মসূচির মধ্যে রয়েছে, জনসাধারণ ও পর্যটকদের জন্য ব্যবহৃত স্থানগুলিতে পরিচ্ছন্নতারকর্মসূচি পালন। ‘স্বচ্ছ ভারত অভিযান’-এর দায়িত্বপ্রাপ্ত কেন্দ্রীয় সরকারের পানীয়জল এবং পরিচ্ছন্নতা মন্ত্রকসমগ্র কর্মসূচির মধ্যে সমন্বয়সাধন করবে।
    
    
    
    এইকর্মসূচিকে জনপ্রিয় করে তুলতে এবং সবার সামনে তুলে ধরতে সব ধরনের অনুষ্ঠানকে কাজেলাগানো হচ্ছে। যেমন, শাসক দলের তাত্ত্বিক ব্যক্তিত্ব ও সমাজ সংস্কারক ডঃ দীনদয়ালউপাধ্যায়ের জন্মবার্ষিকী ২৫ সেপ্টেম্বর ‘সর্বত্র স্বচ্ছতা’ নামে উদযাপন করা হবে।ঐদিন পার্ক, বাসস্ট্যান্ড, রেল স্টেশনের মতো জনসাধারণের ব্যবহার্য স্থানগুলিতেব্যাপকভাবে পরিচ্ছন্নতার উদ্যোগ নেওয়া হবে।
    
    
    
    গান্ধীজয়ন্তীর প্রাক্‌-সন্ধ্যায় পর্যটন স্থলগুলিতে পরিচ্ছন্নতার বিষয়টিকে সবার নজরে নিয়েআসার উদ্যোগ নেওয়া হয়েছে। একটি হিসাবে জানা গেছে যে পর্যটন ক্ষেত্রে প্রতি বছরপরিচ্ছন্নতার অভাবে প্রায় ৫০০ কোটি টাকার ক্ষতি হয়। বিশ্ব ব্যাঙ্কের রিপোর্টে জানাগেছে যে পরিচ্ছন্নতার অভাবে ভারতে জাতীয় আয়ের ৬ শতাংশেরও বেশি ক্ষতি হয়।
    
    
    
    সরকার,বর্তমানে চলা পরিচ্ছন্নতা পক্ষে কাজের জন্য এক বিরাট সংখ্যায় স্থানকে চিহ্নিত করেছে। প্রত্যেক মন্ত্রককে এই কাজের জন্য তৈরি থাকতে বলা হয়েছে। প্রতিরক্ষামন্ত্রক সমস্ত ক্যান্টনমেন্ট এলাকাকে প্রকাশ্যে মলত্যাগবিহীন স্থান হিসেবে ঘোষণার জন্য উপযুক্ত ব্যবস্থা গ্রহণ করবে বলে জানানো হয়েছে। এছাড়াও, দেশের উঁচু অঞ্চলগুলিতে পরিচ্ছন্নতার জন্য বিশেষ উদ্যোগ নেওয়া হবে। তথ্য ও সম্প্রচার মন্ত্রক পরিচ্ছন্নতা কর্মসূচিকে জনপ্রিয় করে তোলার জন্য বেসরকারি সংবাদ চ্যানেল এবং এফএম রেডিও-রমাধ্যমে প্রচার চালানোর উদ্যোগ নিয়েছে। এছাড়াও, এ বিষয়ে স্বল্প দৈর্ঘ্যের চলচ্চিত্রও তৈরি করা হয়েছে।
    
    
    
    সর্বশেষ প্রাপ্ত পরিসংখ্যান অনুসারে, স্বচ্ছ ভারত অভিযান ইতিমধ্যেই বহু লক্ষ্য পূরণ করেছে। এর মধ্যে সারা দেশ জুড়ে ২৯,৭৯,৯৪৫টি পারিবারিক শৌচাগার নির্মাণ করা হয়েছে। এছাড়া,দেশের পুর এলাকাগুলির ৪৪,৬৫০টি ওয়ার্ডে ১০০ শতাংশ হারে বাড়ি বাড়ি গিয়ে আবর্জনা সংগ্রহের কাজ করা হচ্ছে।
    
    
    
    স্বচ্ছ ভারত পোর্টালের ড্যাশবোর্ডে প্রাপ্ত হিসাব অনুসারে ২,১৯,১৬৯টি গোষ্ঠী এবং জনসাধারণের ব্যবহার্য শৌচাগার নির্মাণ করা হয়েছে এবং আবর্জনা থেকে বর্তমানে ৯৪.২ মেগাওয়াট বিদ্যুৎ উৎপাদন করা হচ্ছে। দেশের ১,২৮৬টি শহর নিজেদের প্রকাশ্যে মল-মূত্রত্যাগবিহীন স্থান হিসেবে ঘোষণা করেছে।
    
    
    
    স্বচ্ছ ভারত অভিযান (গ্রামীণ)-এর রিপোর্ট অনুসারে, ২০১৪-র ২ অক্টোবর থেকে এখনও পর্যন্ত৪৮০৮০৭০৭ পারিবারিক শৌচাগার নির্মাণ করা হয়েছে এবং ২৩৮৫৩৯টি গ্রাম প্রকাশ্যেমল-মূত্রত্যাগবিহীন গ্রামের মর্যাদা অর্জন করেছে। স্বচ্ছ ভারত মিশন (গ্রামীণ)-এর ওয়েবসাইট থেকে জানা গেছে, ইতিমধ্যেই দেশের ১৯৬টি জেলা প্রকাশ্যে মলত্যাগহীন স্থানে পরিণত হয়েছে। স্বচ্ছ ভারত অভিযানের অন্যতম প্রধান লক্ষ্য হল, প্রকাশে মল-মূত্রত্যাগ বন্ধ করা। ২০১৯ সালের মধ্যে সারা দেশকে প্রকাশ্যে মল-মূত্র ত্যাগবিহীন একদেশে পরিণত করার লক্ষ্য অর্জনে,স্বচ্ছ ভারত মিশন (গ্রামীণ)-এর আওতায় ৫ . ৫কোটি পারিবারিক শৌচাগার এবং ১১৫০০০টি গোষ্ঠী শৌচাগার নির্মাণ করা প্রয়োজন। নিতিআয়োগের নথি থেকে এই তথ্য প্রকাশিত হয়েছে। সিকিম, হিমাচল প্রদেশ, কেরল, হরিয়ানা এবংউত্তরাখণ্ড ইতিমধ্যেই প্রকাশ্যে মল-মূত্রত্যাগ বিহীন রাজ্য হিসেবে ঘোষিত হয়েছে।২০১৮-র মার্চের মধ্যে মোট ১০টি রাজ্য এই অভিধা পেতে চলেছে। ৪,৫০০টি ‘নমামি গঙ্গে’গ্রামের সবক’টিই বর্তমানে প্রকাশ্যে মল-মূত্রত্যাগ বিহীন গ্রাম হিসেবে ঘোষিত হয়েছে।
    
    
    
    স্বচ্ছ ভারত অভিযানে এক বিরাট সংখ্যায় কর্মসূচির কথা ভাবা হয়েছে। এর মধ্যে রয়েছে, শিক্ষা প্রতিষ্ঠানগুলির ক্রম তালিকা তৈরি করা, পরিচ্ছন্নতার লক্ষ্যে কাজ করা শহরগুলির জন্য স্যানিটেশন ইন্ডেক্স তৈরি করা, প্রভৃতি। কিন্তু এই উচ্চাকাঙ্ক্ষী পরিকল্পনার প্রকৃত সাফল্য নির্ভর করছে সাধারণ মানুষের ওপর। যাঁদের সামাজিক এবং ব্যক্তিগত পরিচ্ছন্নতা বিষয়ে আরও বেশি সচেতন এবং যত্নশীল হতে হবে। এখন আমরা আশা করতেই পারি,২০১৯ সালের মধ্যে সমগ্র দেশ প্রকাশ্যে মলত্যাগবিহীন এক রাষ্ট্রে পরিণত হবে।
    
    
    *লেখক : ইউনাইটেড নিউজ অফ ইন্ডিয়ার প্রাক্তন সম্পাদক। বহু দেশ সফর করেছেন এবং তাঁর ৩০ বছরের সাংবাদিকতার জীবনে বহু জাতীয় এবং আন্তর্জাতিক ঘটনা বিষয়ে রিপোর্ট করেছেন। ভারতেরপ্রেস কাউন্সিলেরও তিনি সদস্য ছিলেন।
    
    
    
    এই নিবন্ধে প্রকাশিত বক্তব্য লেখকের নিজস্ব
    
    
    
    PG/PB/DM/…

    
    
    (Release ID: 1505519) Visitor Counter : 2
    
    

      Background release reference

      বর্তমানপক্ষ জুড়ে দেশব্যাপী পরিচ্ছন্নতার উদ্যোগের মধ্যে ‘স্চ্ছ ভারত অভিযান’ আরও জোরদার হতে চলেছে