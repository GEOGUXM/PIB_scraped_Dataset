      প্রধানমন্ত্রীরদপ্তর

      গ্রামাঞ্চলেও শহরাঞ্চলের সুযোগ-সুবিধার প্রসার ঘটানো প্রয়োজন : নানাজি দেশমুখের জন্মশতবর্ষ উদযাপন অনুষ্ঠানে বললেন প্রধানমন্ত্রী
      রাজধানীর পুসায় নানাজি দেশমুখের জন্মশতবর্ষ উদযাপন

      Posted On: 13 OCT 2017 11:38AM by PIB Kolkata

    আজ রাজধানীর পুসায় নানাজি দেশমুখের জন্মশতবর্ষ উদযাপনের উদ্বোধনী অনুষ্ঠানে যোগ দেন প্রধানমন্ত্রী শ্রী নরেন্দ্র মোদী।
    
    “ প্রযুক্তি ও পল্লী জীবন ” বিষয়টিকে অবলম্বন করেআয়োজিত এক প্রদর্শনীও পরিদর্শন করেন তিনি। দক্ষ কাজকর্ম ও ব্যবস্হাপনা এবং বেশকিছু অ্যাপ্লিকেশনের প্রযুক্তিগত প্রয়োগ তুলে ধরা হয়েছে এই প্রদর্শনীতে। সেই সঙ্গে পল্লী উন্নয়ন মন্ত্রকের বিভিন্ন উদ্যোগ ও কর্মসূচি সম্পর্কিত তথ্যও বিশেষ গুরুত্বের সঙ্গে স্হান পেয়েছে সেখানে।সরকারি কর্মসূচিগুলির সুফল গ্রহীতা এবং উদ্ভাবন প্রচেষ্টার সঙ্গে যুক্ত ব্যক্তিদের সঙ্গে প্রদর্শনী স্হলে আলোচনা ও মত-বিনিময় করেন প্রধানমন্ত্রী।
    
    নানাজি দেশমুখ এবং লোকনায়ক জয়প্রকাশ নারায়ণের উদ্দেশে পুষ্পার্ঘ্য অর্পণ করেন শ্রী নরেন্দ্র মোদী। প্রকাশ করেন নানাজি দেশমুখের ওপর একটি স্মারক ডাক টিকিট-ও।
    
    এরপর প্রধানমন্ত্রী সুচনাকরেন ‘ দিশা ’ পোর্টালটির। সাংসদ ও বিধায়করা তাঁদের নির্বাচনী এলাকায় যে সমস্ত প্রকল্প ও কর্মসূচি রূপায়ণের সঙ্গে যুক্ত তার বর্তমান পরিস্হিতি ও অগ্রগতিকে তুলে ধরা হয়েছে এই একটিমাত্র পোর্টালের সাহায্যে। এ পর্যন্ত ২০টি মন্ত্রকের ৪১টি প্রকল্প ও কর্মসূচি সম্পর্কিত বিশদ তথ্য সন্নিবেশিত হয়েছে সেখানে।
    
    শ্রী মোদী সূচনা করেন ‘ গ্রাম সংবাদ ’ নামে একটি মোবাইল অ্যাপ্লিকেশন-ও। ভারতের গ্রামীণ নাগরিকদের ক্ষমতায়ন ও পরিষেবা দানের লক্ষ্যে সূচনা হল এই বিশেষ অ্যাপ্লিকেশনটির। গ্রাম পঞ্চায়েত পর্যায়ে বিভিন্ন পল্লী উন্নয়ন কর্মসূচি সম্পর্কে বিশদ তথ্য নাগরিকদের কাছে পৌঁছে দেওয়া হবে এর সাহায্যে। বর্তমানে মন্ত্রকের ৭টি কর্মসূচিকে তুলে ধরা হয়েছে এই অ্যাপ্লিকেশনটির মাধ্যমে।
    
    আজকের অনুষ্ঠানস্হল আইএআরআই-তে ১১টি গ্রামীণ স্বনির্ভর কর্মসংস্হান প্রশিক্ষণ প্রতিষ্ঠানের দপ্তরও প্রযুক্তিগতভাবে উদ্বোধন করেন প্রধানমন্ত্রী। আইএআরআই-তে ‘ প্ল্যান্ট ফেনোমিক্স ’ -এর সুযোগ-সুবিধার ব্যবস্হাও আজ আনুষ্ঠানিকভাবে চালু করেন তিনি।
    
    দশ হাজারেরও বেশি ব্যক্তির এক সমাবেশে এদিন ভাষণ দেন প্রধানমন্ত্রী। স্বনির্ভর গোষ্ঠী, পঞ্চায়েত, জল সংরক্ষণ সম্পর্কিত উদ্ভাবন প্রচেষ্টার সঙ্গে যুক্ত পেশাদার এবং প্রধানমন্ত্রী আবাস যোজনার সুফল গ্রহীতারা এই সমাবেশে যোগ দেন।
    
    শ্রী মোদী তাঁর ভাষণে বলেন, ভারতের দুই মহান নেতা নানাজি দেশমুখ এবং লোকনায়ক জয়প্রকাশ নারায়ণের জন্মবার্ষিকী উদযাপিত হচ্ছে এই দিনটিতে। তাঁরা উভয়েই জাতির কল্যাণে নিজেদের জীবন উ ৎ সর্গ করেছিলেন।
    
    প্রধানমন্ত্রী বলেন, তরুণ ও যুবকদের মধ্যে বিশেষভাবে জনপ্রিয় ছিলেন লোকনায়ক জয়প্রকাশ নারায়ণ। মহাত্মা গান্ধীর উদাত্ত আহ্বানে অনুপ্রাণিত হয়ে লোকনায়াক জয় প্রকাশ নারায়ণ এবং ডঃলোহিয়ার মতো দেশ নেতারা সক্রিয়ভাবে অংশগ্রহণ করেছিলেন ‘ ভারত ছাড়ো ’ আন্দোলনে। লোকনায়ক জয়প্রকাশ নারায়ণ কখনই ক্ষমতার রাজনীতিতে আগ্রহী ছিলেন না, বরং দুর্নীতির বিরুদ্ধে তিনি আজীবন সংগ্রাম চালিয়ে গেছেন। অন্যদিকে নানাজি দেশমুখ-ও পল্লী উন্নয়নের কাজে নিজেকে উ ৎসর্গ করা শ্রেয় বলে মনে করতেন। তাঁর আগ্রহ ছিল গ্রাম ভারতকে দারিদ্র্যমুক্ত ও স্বনির্ভর করে তোলার দিকে।
    
    শ্রী মোদী বলেন, উন্নয়নের লক্ষ্যে ভালো ভালো চিন্তাভাবনাই শুধুমাত্র যথেষ্ট নয়। উদ্যোগ ও কর্মসূচিগুলিকে সঠিক সময়ে সম্পূর্ণ করাও অবশ্য প্রয়োজন যাতে উন্নয়নের সুফলকে পৌঁছে দেওয়া যায়দেশের নাগরিকদের কাছে। প্রধানমন্ত্রীর মতে উন্নয়ন প্রচেষ্টার উদ্দেশ্য হওয়া উচিত সুনির্দিষ্ট লক্ষ্যপূরণ, শুধুমাত্র কর্মসূচি রূপায়ণ-ই নয়।
    
    দেশের শহরগুলিতে যে ধরণের সুযোগ-সুবিধা রয়েছে তার প্রসার পল্লী অঞ্চলেও অবশ্যই ঘটানো প্রয়োজন বলে মনে করেন প্রধানমন্ত্রী। তিনি বলেন, গণতন্ত্রের মূল ও প্রকৃত অর্থই হল জন-অংশীদারিত্ব এবং শহরও গ্রামাঞ্চলের উন্নয়ন প্রচেষ্টার সঙ্গে সাধারণ মানুষকে যুক্ত করা। এই লক্ষ্যে সরকারের সঙ্গে নিয়মিত সংযোগ ও যোগাযোগ রক্ষার ওপর বিশেষ গুরুত্ব দেন তিনি।
    
    উপযুক্ত স্বাস্হ্য ব্যবস্হার অপ্রতুলতা যে গ্রামজীবনে উন্নয়নের অন্তরায় এ কথা স্মরণ করিয়ে দিয়ে প্রধানমন্ত্রী বলেন, ঠিক এই কারণেই দেশের পল্লী অঞ্চলে শৌচাগার নির্মাণের কাজে বিশেষভাবে আগ্রহী তাঁর সরকার।

    
    
    (Release ID: 1505945) Visitor Counter : 2
    
    

      Background release reference

      রাজধানীর পুসায় নানাজি দেশমুখের জন্মশতবর্ষ উদযাপন