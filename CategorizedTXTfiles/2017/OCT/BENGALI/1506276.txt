      প্রধানমন্ত্রীরদপ্তর

      বিহারে আটটি পরিকাঠামো প্রকল্পের শিলান্যাস করলেন প্রধানমন্ত্রী ; ভাষণ দিলেন এক বিশাল জনসমাবেশে
      বিহারের মোকামায় নমামি গঙ্গেকর্মসূচির আওতায় শনিবার চারটি নিকাশি প্রকল্প এবং চারটি মহাসড়ক প্রকল্পের শিলান্যাস করেন প্রধানমন্ত্রী শ্রী নরেন্দ্র মোদী

      Posted On: 16 OCT 2017 5:24PM by PIB Kolkata

    বিহারের মোকামায় নমামি গঙ্গেকর্মসূচির আওতায় শনিবার চারটি নিকাশি প্রকল্প এবং চারটি মহাসড়ক প্রকল্পের শিলান্যাস করেন প্রধানমন্ত্রী শ্রী নরেন্দ্র মোদী। মোট ৩৭০০ কোটি টাকা ব্যয়ে এই প্রকল্পগুলি রূপায়িত হবে।
    
    এই উপলক্ষে এক বিশাল জনসমাবেশে ভাষণদানকালে প্রধানমন্ত্রী বলেন, রামধারী সিং দিনকর জি-র মতো একজন মহান কবির নিবিড় স্মৃতি বিজড়িত একটি স্হানে আসার সুযোগ পেয়ে তিনি আনন্দিত। বিহারের উন্নয়ন ও অগ্রগতিতে কেন্দ্রীয় সরকার এবং রাজ্য সরকার সম্ভাব্য সকল রকম পদক্ষেপ গ্রহণ করবে বলে তিনি আশ্বাস দেন রাজ্যবাসীকে।
    
    শ্রী মোদী বলেন, জনসাধারণের আশা-আকাঙ্খার বাস্তবায়নে সরকার নিরন্তর প্রচেষ্টা চালিয়ে যাচ্ছে। যে প্রকল্পগুলির শিলান্যাস আজ অনুষ্ঠিত হচ্ছে তা বিহারের উন্নয়নে এক বিশেষ জোয়ার এনে দেবে বলে মনে করেন তিনি।
    
    প্রধানমন্ত্রী বলেন, সড়ক নির্মাণ প্রকল্পগুলির রূপায়ণে গতি সঞ্চারের দিকে তাঁর সরকার বিশেষভাবে দৃষ্টি দিয়েছে। নমামি গঙ্গে-এর আওতায় যে কর্মসূচিগুলি রূপায়িত হচ্ছে তা গঙ্গানদীকে দূষণমুক্ত রাখতে সাহায্য করবে বলে মনে করেন তিনি।
    
    সম্প্রতি চালু হওয়া অন্ত্যোদয় এক্সপ্রেস প্রসঙ্গে শ্রী মোদী বলেন, সরকারি এই পদক্ষেপে বিহার সহ পূর্ব ভারতের সঙ্গে দেশের অন্যান্য অংশের যোগাযোগ আরও নিবিড় হয়ে উঠবে। উন্নত যোগাযোগ ব্যবস্হা উন্নয়ন ও অগ্রগতিকে জোরদার করে তুলতে পারে-এই মতপ্রকাশ করে প্রধানমন্ত্রী বলেন, সড়ক, রেল ও জলপথে সংযোগ ও যোগাযোগ ব্যবস্হাকে আরও উন্নত করে তুলতে বিশেষ জোর দেওয়া হচ্ছে।
    
    প্রধানমন্ত্রী এদিন যে জাতীয় মহাসড়ক প্রকল্পগুলির শিলান্যাস করেন তার মধ্যে রয়েছে ৩১ নম্বর জাতীয় মহাসড়কের আন্টা-সিমারিয়া সেকশন-কে চার লেনের রাস্তায় রূপান্তর ও ছয় রাস্তার গঙ্গা সেতু নির্মাণ ; একত্রিশ নম্বর জাতীয় মহাসড়কের বখতিয়ারপুর-মোকামা সেকশন-টিকে চার লেনের রাস্তায় রূপান্তর ; ১০৭ নম্বর জাতীয় মহাড়কের মহেশখুন্ত-সহর্ষ-পূর্ণিয়া সেকশন-এ দু লেনের রাস্তা নির্মাণ এবং ৮২ নম্বর জাতীয় মহাসড়কে বিহারশরিফ-বরবিঘা-মোকামা সেকশন-এ দু লেনের রাস্তা নির্মাণ।
    
    অন্যদিকে যে চারটি নিকাশি প্রকল্পের শনিবার প্রধানমন্ত্রী শিলান্যাস করেন সেগুলি হল বেউর-এ জল ও বর্জ্য শোধন প্রকল্প, বেউর-এ নিকাশি ব্যবস্হার নেটওয়ার্কের সঙ্গে এক নতুন নিকাশি প্রকল্প যুক্তকরা, কারমালিচক-এ বর্জ্য শোধন প্রকল্প এবং সৈয়দপুরে জল ও বর্জ্য নিকাশি ব্যবস্হা।

    
    
    (Release ID: 1506276) Visitor Counter : 2
    
    

      Background release reference

      বিহারের মোকামায় নমামি গঙ্গেকর্মসূচির আওতায় শনিবার চারটি নিকাশি প্রকল্প এবং চারটি মহাসড়ক প্রকল্পের শিলান্যাস করেন প্রধানমন্ত্রী শ্রী নরেন্দ্র মোদী