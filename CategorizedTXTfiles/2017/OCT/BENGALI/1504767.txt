      পানীয়জলওস্বাস্থ্যব্যবস্থামন্ত্রক

      গান্ধীজয়ন্তীতে স্চ্ছ ভারত পুরস্কার অর্পণ করলেন প্রধানমন্ত্রী
      স্চ্ছ ভারত মিশনের তৃতীয় বার্ষিকীতে স্বচ্ছ ভারত দিবস উপলক্ষে রাজধানীতে কেন্দ্রীয় পানীয়জল ও স্বাস্থ্য ব্যবস্থা মন্ত্রকের উদ্যোগে আয়োজিত এক অনুষ্ঠানে স্বচ্ছ ভারত জাতীয় পুরস্কার প্রদান

      Posted On: 04 OCT 2017 1:52PM by PIB Kolkata

    স্বচ্ছ ভারত মিশনের তৃতীয় বার্ষিকীতে স্বচ্ছ ভারত দিবস উপলক্ষে রাজধানীতে কেন্দ্রীয় পানীয়জল ও স্বাস্থ্য ব্যবস্থা মন্ত্রকের উদ্যোগে আয়োজিত এক অনুষ্ঠানে স্বচ্ছ ভারত জাতীয় পুরস্কার প্রদান করেন প্রধানমন্ত্রী শ্রী নরেন্দ্র মোদী। একপক্ষকালের ‘স্বচ্ছতাই সেবা’ অভিযানের আনুষ্ঠানিক সমাপ্তি ঘটে ঐ দিনটিতেই। ‘স্বচ্ছ সঙ্কল্প থেকে স্বচ্ছ সিদ্ধি’ কর্মসূচির একটি অঙ্গ হিসেবে প্রবন্ধ, চলচ্চিত্র এবং অঙ্কন প্রতিযোগিতার বিজয়ীদের মধ্যে পুরস্কার বিতরণ করেন প্রধানমন্ত্রী।
    
    ‘স্বচ্ছতাই সেবা’ অভিযানের যে আহ্বান জানিয়ে ছিলেন শ্রী নরেন্দ্র মোদী, তাতে সাড়া দিয়ে এই জাতীয় অভিযানে সামিল হয় কেন্দ্রীয় পানীয় জল এবং স্বাস্থ্য ব্যবস্থা মন্ত্রক। এই উপলক্ষেই বিভিন্ন সাংস্কৃতিক বিষয়ের ওপর প্রতিযোগিতার আয়োজন করে সংশ্লিষ্ট মন্ত্রক। মহাত্মা গান্ধীর জন্মদিন ২ অক্টোবর, অর্থাৎ গান্ধী জয়ন্তীর দিনটিতেই আনুষ্ঠানিক সমাপ্তি ঘটল ‘স্বচ্ছতাই সেবা’ অভিযানের।
    
    পুরস্কার বিতরণ অনুষ্ঠানে ভাষণদানকালে প্রধানমন্ত্রী বলেন, ইতিহাসখ্যাত সমস্ত রাজনৈতিক নেতা একত্রিত হলেও স্বচ্ছতা বাস্তবায়িত করা সম্ভব নয় যতক্ষণ না ১২৫ কোটি ভারতবাসী এক যোগে এগিয়ে আসেন এইস্বপ্নকে সফল করে তোলার লক্ষ্যে। জনসাধারণের সক্রিয় অংশগ্রহণের মাধ্যমে ভারতেরপরিচ্ছন্ন ভাবমূর্তি গড়ে তোলার পথে যে সমস্ত চ্যালেঞ্জ রয়েছে তা অতিক্রম করারও আহ্বান জানান তিনি। প্রধানমন্ত্রী বলেন, এই অভিযানে এ পর্যন্ত যে সাফল্য অর্জিত হয়েছে তার কৃতিত্ব সরকারের নয়, বরং সমগ্র ভারতবাসীর।
    
    স্বচ্ছতা অভিযানের বিরুদ্ধে যারা সমালোচনা মুখর,তাদের উদ্দেশ্য করে প্রধানমন্ত্রী বলেন, যতদিন না দেশের প্রত্যেকটি গৃহস্থ পরিবার অনুভব ও উপলব্ধি করে যে পরিচ্ছন্নতা রক্ষা করা তাঁদের নিজেদের দায়িত্ব, ততক্ষণস্বচ্ছ ভারত গড়ে তোলার কাজ বাস্তবায়িত হওয়া সম্ভব নয়। অনেকেই এই অভিযানের বিরোধিতাকরে বলেছেন যে নির্মিত শৌচাগার যথাযথভাবে ব্যবহার করা হচ্ছে না। তার প্রত্যুত্তরেই প্রধানমন্ত্রীর এই বক্তব্য। তিনি বলেন, নির্মিত শৌচাগার ব্যবহার করা যে গৃহস্থ পরিবারগুলির ব্যক্তিগত দায়িত্ব এ সম্পর্কে তাঁদের সচেতন করে তুলতে হবে।
    
    দেশের শিশু ও যুবসমাজকে ‘স্বচ্ছতার দূত’ বলেবর্ণনা করেন প্রধানমন্ত্রী। ‘স্বচ্ছ সঙ্কল্প থেকে স্বচ্ছ সিদ্ধি’তে উত্তরণের লক্ষ্যে প্রতিযোগিতায় যে সমস্ত শিশু, তরুণ ও যুবকরা অংশগ্রহণ করেছেন, তাঁদের আন্তরিকভাবে অভিনন্দিত করেন তিনি। শ্রী মোদী বলেন, স্বচ্ছতাকে এক আন্দোলনে রূপান্তরিত করার মতো শক্তি রয়েছে তাঁদের। এই আন্দোলন তথা পরিচ্ছন্নতার এই বিপ্লবকে সফল করে তুলতে সুশীল সমাজ এবং সংবাদ মাধ্যমেরও যে গুরুদায়িত্ব রয়েছে সেকথাও স্মরণকরিয়ে দেন তিনি।
    
    গৃহস্থ মহিলারাও যে স্বচ্ছতার অভিযানে এক উল্লেখযোগ্য ভূমিকা পালন করে চলেছেন সেকথার উল্লেখ করে প্রধানমন্ত্রী বলেন,পরিবারের সকল সদস্যেরই উচিৎ মহিলাদের এই ভূমিকাকে যথাযথভাবে সম্মান জানানো। শৌচাগারের সুবিধাগুলি যাতে মহিলারা ঠিকমতো ভোগ করতে পারেন, তা নিশ্চিত করতে পুরুষদেরও বিশেষ দায়িত্ব রয়েছে বলে মনে করেন তিনি। প্রসঙ্গত, ইউনিসেফ-এর একটি সমীক্ষার উল্লেখ করে তিনি বলেন যে সমীক্ষার প্রতিবেদনে বলা হয়েছে অপরিচ্ছন্ন স্বাস্থ্য ব্যবস্থার কারণে একটি দরিদ্র পরিবারকে বছরে অতিরিক্ত ৫০ হাজার টাকার মতো খরচ করতে হয়।
    
    অনুষ্ঠান স্থলে ‘স্বচ্ছতাই সেবা’ অভিযান এবং স্বচ্ছভারত মিশনের অগ্রগতি সম্পর্কে জনসচেতনতার লক্ষ্যে এক বিশেষ প্রদর্শনীরও উদ্বোধন করেন প্রধানমন্ত্রী।
    
    PG/SKD/DM/…

    
    
    (Release ID: 1504767) Visitor Counter : 2
    
    

      Background release reference

      স্চ্ছ ভারত মিশনের তৃতীয় বার্ষিকীতে স্বচ্ছ ভারত দিবস উপলক্ষে রাজধানীতে কেন্দ্রীয় পানীয়জল ও স্বাস্থ্য ব্যবস্থা মন্ত্রকের উদ্যোগে আয়োজিত এক অনুষ্ঠানে স্বচ্ছ ভারত জাতীয় পুরস্কার প্রদান