      কেন্দ্রীয়মন্ত্রিসভা

      কলেজ, বিশ্ববিদ্যালয় এবং কেন্দ্রীয় আর্থিক সহায়তায় পরিচালিত কারিগরি শিক্ষা প্রতিষ্ঠানগুলির শিক্ষক ও শিক্ষাকর্মীদের বেতন ক্রম সংশোধনের প্রস্তাবে সম্মতি কেন্দ্রীয় মন্ত্রিসভার
      বিশ্ববিদ্যালয় মঞ্জুরি কমিশন (ইউজিসি) এবং কেন্দ্রীয় অর্থানুকূল্যে পরিচালিত কারিগরি প্রতিষ্ঠান

      Posted On: 13 OCT 2017 12:14PM by PIB Kolkata

    বিশ্ববিদ্যালয় মঞ্জুরি কমিশন (ইউজিসি) এবং কেন্দ্রীয় অর্থানুকূল্যে পরিচালিত কারিগরি প্রতিষ্ঠানগুলির ৮ লক্ষ শিক্ষক এবং অন্যান্য শিক্ষাকর্মীদের বেতনক্রম সংশোধনের একপ্রস্তাব বুধবার অনুমোদিত হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে। কেন্দ্রীয় সরকারি কর্মীদের সপ্তম বেতন কমিশনের সুপারিশ রূপায়ণের পরিপ্রেক্ষিতে মন্ত্রিসভার এই সিদ্ধান্ত।
    
    প্রস্তাবটি অনুমোদিত হওয়ায় বিশ্ববিদ্যালয় মঞ্জুরি কমিশন এবং কেন্দ্রীয় মানব সম্পদ বিকাশ মন্ত্রণালয়ের অর্থানুকূল্যে পরিচালিত ১০৬টি কলেজ ও বিশ্ববিদ্যালয়ের ৭ লক্ষ ৫৮ হাজার শিক্ষক ও শিক্ষাকর্মী উপকৃত হবেন। এছাড়াও, রাজ্য সরকারগুলির আর্থিক সহায়তায় পরিচালিত ৩২৯টি বিশ্ববিদ্যালয় এবং বিভিন্ন রাজ্যের সরকারি বিশ্ববিদ্যালয়ের অধীন ১২,৯১২টি সরকারি ও বেসরকারি কলেজের শিক্ষক ও শিক্ষাকর্মীরাও এই বেতন ক্রম সংশোধনের সুবিধা লাভ করবেন।
    
    আইআইটি,আইআইএসসি, আইআইএম, আইআইএসইআর, আইআইআইটি, এনআইটিআইই সহ ১১৯টি কেন্দ্রীয় আর্থিক সহায়তায় পরিচালিত কারিগরি শিক্ষা প্রতিষ্ঠানের ক্ষেত্রেও বেতনক্রম সংশোধনের এই সিদ্ধান্ত কার্যকর হবে।
    
    কেন্দ্রীয় সরকারের অনুমোদিত নতুন বেতনক্রম চালু হবে ০১.০১.২০১৬ থেকে। এর ফলে, প্রতি বছর কেন্দ্রীয় সরকারের অতিরিক্ত আর্থিক দায়দায়িত্ব বৃদ্ধি পাবে ৯,৮০০ কোটি টাকার মতো। শিক্ষকদের বেতন বৃদ্ধির সম্ভাবনা রয়েছে ১০,৪০০ টাকা থেকে ৪৯,৮০০ টাকা পর্যন্ত। রাজ্য সরকারের আর্থিক সহায়তাপুষ্ট শিক্ষা প্রতিষ্ঠানগুলির ক্ষেত্রে সংশোধিত বেতনক্রম চালুর বিষয়টি নির্ভর করবে সংশ্লিষ্ট রাজ্যগুলির প্রশাসনিক কর্তৃপক্ষের তা গ্রহণ করারওপর। তবে, বেতনক্রম সংশোধনের ফলে রাজ্যগুলির ওপর যে অতিরিক্ত আর্থিক দায়দায়িত্ব বর্তাবে তার অনেকটাই বহন করবে কেন্দ্রীয় সরকার।

    
    
    (Release ID: 1505954) Visitor Counter : 2
    
    

      Background release reference

      বিশ্ববিদ্যালয় মঞ্জুরি কমিশন (ইউজিসি) এবং কেন্দ্রীয় অর্থানুকূল্যে পরিচালিত কারিগরি প্রতিষ্ঠান