      বিশেষপরিষেবাওনিবন্ধ

      বিশ্ব পর্যটন দিবস-আন্তর্জাতিক সুস্হায়ী পর্যটন বর্ষ ২০১৭ সুস্হায়ী পর্যটনের লক্ষে / সুস্হায়ী পর্যটনের পথনির্দেশের জন্য নীতিও লক্ষ্যের ছক কষা
      ভারতে ২০১৭-র জানুয়ারিতে বিদেশি পর্যটক ১৬.৫ শতাংশ বেড়েছে

      Posted On: 10 OCT 2017 5:03PM by PIB Kolkata

    * পান্ডুরঙ্গ হেগড়ে
    
    
    
    ভারতে ২০১৭-র জানুয়ারিতে বিদেশি পর্যটক ১৬.৫ শতাংশ বেড়েছে। ২০১৬-য় এই বৃদ্ধি ছিল ৬.৮ শতাংশ। অনুরূপভাবে, ২০১৫-র তুলনায় ২০১৭-তে পর্যটক বেড়েছে ১৫.৫ শতাংশ। দেশি ও বিদেশি দু ধরনের পর্যটকদের এই বিপুল বাড়াটা, স্পষ্টতই ২০১৪ সাল ইস্তক এনডিএ সরকার রূপায়িত পর্যটক নীতির সাফল্যের পরিচায়ক।
    
    বিদেশি পর্যটক আসা বাড়ার এক বড় কারণ হচ্ছে অনলাইন ভিসা চালুর নীতি। এই ভিসা এখন দেওয়াহয় ১৮০টির বেশি দেশের মানুষকে। চিকিৎসা ও ব্যবসার জন্য ই-ভিসা মঞ্জুর এবং তারমেয়াদ ৩০ দিন থেকে বাড়িয়ে ৬০ দিন করায় ভারতে আসতে ইচ্ছুক পর্যটকদের আকৃষ্ট করা গেছে।
    
    তাজমহলের মত ঐতিহাসিক স্মৃতিসৌধ দেখার জন্য ই-টিকিট, দেশের বিভিন্ন জায়গায় পর্যটকদের জন্য বিশেষ ট্রেন এবং ২৪ x ৭ (দিনরাত) পর্যটক হেল্পলাইন চালু করায় বিদেশ থেকে পর্যটক আসা বেড়েছে।
    
    ২০১৫থেকে ২০১৭-য় পর্যটক বাবদ বিদেশি মুদ্রা আয় ১২ হাজার কোটি থেকে বেড়ে দাঁড়িয়েছে১৩,৬৬৯ কোটি টাকা অর্থাৎ ১৩ শতাংশ বেশি।
    
    পর্যটন ক্ষেত্রে বিকাশের বিপুল সম্ভাবনা আছে এবং মোট অভ্যন্তরীণ আরও বাড়াতে এর অবদানের ক্ষমতা আছে যথেষ্ট। হসপিটালিটি বা আতিথেয়তা শিল্প ৩ কোটি ৯৫ লক্ষ মানুষেররুজি-রোজগারের সংস্হান করেছে। এই সামর্থ্যের কথা মনে রেখে, অর্থমন্ত্রী অরুণ জেটলী২০১৭-১৮ বাজেটে ৫-টি বিশেষ পর্যটন অঞ্চল (স্পেশাল টুরিজম জোন) গড়ার প্রস্তাব করেছেন। এজন্য রাজ্যগুলিকে অংশীদার করে গঠিত হবে বিশেষ সংস্হা।
    
    পর্যটনের কর্মসংস্হানে বড় ভূমিকার উল্লেখ করে তিনি বলেন অর্থনীতিতে এর বহু প্রভাব পড়ে। তিনি এ বছর বিশ্ব জুড়ে দ্বিতীয় দফা অনন্য ভারত (ইনক্রেডিবল ইন্ডিয়া) কর্মসূচিশুরুর কথাও ঘোষণা করেন।
    
    প্রধানমন্ত্রী-ওসোশাল মিডিয়া মারফত ভারতের বৈচিত্র্যের কথা বিশ্বের সামনে তুলে ধরার অনেক চেষ্টা করেছেন। দেশের আধ্যাত্মিক উত্তরাধিকারের সম্ভাবনা কাজে লাগাতে সাংস্কৃতিক বৈচিত্রও আধ্যত্মিক অনুরাগ নিয়েও কথা বলেছেন। দেশে মৌল পরিকাঠামো তৈরি করতে আতিথেয়তা শিল্পে ১০০ শতাংশ প্রত্যক্ষ বিদেশি লগ্নির অনুমতি দিয়ে পর্যটন ক্ষেত্রের উদারী করণেসায় দিয়েছেন।
    
    কেন্দ্রীয় সরকারের কাছ থেকে বিশেষ মদত পাওয়া প্রধান ক্ষেত্রগুলির মধ্যে অন্যতম হচ্ছে পর্যটন।পর্যটক টানতে ভারত সরকার শুরু করেছে বেশ কিছু প্রকল্প। স্বচ্ছ ভারত অভিযানকেহাতিয়ার করে পর্যটকদের গন্তব্যস্হান পরিচ্ছন্ন রাখা হচ্ছে, যেমন বারাণসীতে গঙ্গার ঘাটগুলি সংস্কার করা হয়েছে। প্রধানমন্ত্রীর “ স্বচ্ছ ভারত স্বচ্ছ স্মারক ” স্লোগান ঐতিহ্যবাহী স্হানগুলি সাফসুতরো রাখার প্রয়োজন বুঝিয়ে দেয়।
    
    ইতিহাস প্রসিদ্ধ স্হানগুলিতে পর্যটকদের মৌল সুযোগ-সুবিধা বাড়াতে ভারতের পুরাতত্ত্ব সর্বেক্ষণের আদর্শ স্মারক হল এক নতুন ধরনের প্রকল্প।
    
    স্বদেশ দর্শন হচ্ছে পর্যটন মন্ত্রকের এক গুরুত্বপূর্ণ প্রকল্প। থিম বাবিষয় ভিত্তিক পর্যটন সার্কিট গড়ে তোলা এই প্রকল্পের লক্ষ্য। এই প্রকল্পের আওতায় দেশের বিভিন্ন স্হানে উন্নয়নের জন্য ১৩টি সার্কিট বাছাই করা হয়েছে।
    
    প্রসাদ প্রকল্পে উন্নত করার জন্য বেছে নেওয়া হয়েছে ২৫টি তীর্থস্হান- অমরাবতী(অন্ধ্রপ্রদেশ), অমৃতসর (পাঞ্জাব), অজমেড় (রাজস্হান), অযোধ্যা (উত্তরপ্রদেশ),বদ্রীনাথ (উত্তরাখন্ড), দ্বারকা (গুজরাট), দেওঘর (ঝাড়খন্ড), বেলুড় (পশ্চিমবঙ্গ),গয়া (বিহার), গুরুভায়ুর (কেরল), হজরতবাল (জম্মু-কাশ্মীর), কামাক্ষ্যা (অসম), কাঞ্চীপুরম(তামিলনাড়ু), কাটরা (জম্মু-কাশ্মীর), কেদারনাথ (উত্তরাখন্ড), মথুরা (উত্তরপ্রদেশ),পাটনা (বিহার), পুরী (ওড়িশা), শ্রীশৈলম (অন্ধ্রপ্রদেশ), সোমনাথ (গুজরাট), তিরুপতি(অন্ধ্রপ্রদেশ), ত্রিম্ব্যকেশর (মহারাষ্ট্র), ওংকারেশ্বর (মধ্যপ্রদেশ), বারাণসী(উত্তরপ্রদেশ) ও বেলালকন (তামিলনাড়ু)।
    
    সুস্হায়ী পর্যটক- উন্নয়নের এক হাতিয়ার
    
    বিশ্বে তৃতীয় বৃহত্তর রপ্তানি শিল্প হল পর্যটন। আন্তর্জাতিক সীমান্ত পেরোয় ১২৩ কোটি ৫০লক্ষ পর্যটক। রাষ্ট্রসঙ্ঘ ২০১৭-কে আন্তর্জাতিক সুস্হায়ী পর্যটন বর্ষ বলে ঘোষণা করেছে। অর্থনৈতিক বিকাশে সকলের অন্তর্ভুক্তি, স্হানীয় লোকজনের সামনে ভদ্রস্হ কাজের সুয়োগ এনে দেওয়া, পরিবেশ রক্ষা, জলবায়ু পরিবর্তন সামলানো এবং মানুষের বিশিষ্ট সাংস্কৃতিক পরিচয়কে মর্যাদা দেওয়ার ভিত্তিতে রাষ্ট্রসঙ্ঘ পর্যটনের জন্য এক কর্মকৌশল গ্রহণের আহ্বান জানিয়েছে।
    
    পর্যটন উন্নয়ন এভাবে, মানুষজন, এই পৃথিবী গ্রহের ও সমৃদ্ধির আরো উন্নত ভবিষ্যৎ বিকাশের অসাধারণ সুযোগ এনে দেয়। ২০১৭-র বিশ্ব পর্যটন দিবসের আদর্শমন্ত্র হচ্ছে শ্রদ্ধা কর প্রকৃতিকে,সংস্কৃতিকে এবং মর্যাদা দাও অতিথি আপ্যায়নকারীকে।
    
    সরকার নতুন জাতীয় পর্যটন নীতি তৈরি করছে। এই নীতির প্রধান বৈশিষ্ট্য হবে সুস্হায়ী ও দায়িত্বশীলভাবে পর্যটন উন্নয়ন, কর্মসংস্হান এবং স্হানীয় সমাজের অংশগ্রহণ।
    
    নীতিটির লক্ষ্য দেশের সমৃদ্ধ সংস্কৃতি, ঐতিহ্য এবং চিকিৎসা ও স্বাস্হ্যের মত বিশেষপর্যটনের কথা তুলে ধরা সহ পর্যটনের হরেক সুযোগ-সুবিধার বিকাশ ঘটানো। দক্ষতা উন্নয়নএবং পর্যটন সংক্রান্ত পরিকাঠামোয় লগ্নির জন্য উপযুক্ত পরিবেশ গড়ে তোলার উপরও জোর দেওয়া হয়েছে। দেশের বৈচিত্র চাক্ষুষ করতে দেশি ও বিদেশি পর্যটকদের মনপসন্দ গন্তব্যস্হানগুলির উন্নয়নও এর লক্ষ্য।
    
    পর্যটন মন্ত্রক নিরাপদ পর্যটনের জন্য আচরণ বিধি তৈরি করেছে। এতে পর্যটক ও স্হানীয় বাসিন্দা উভয়ের জন্য আছে নীতি-নির্দেশিকা। মৌলিক মানবাধিকার, শোষণ থেকে নারী ওশিশুদের মুক্তির নিশ্চয়তা বিধানই এর উদ্দেশ্য।
    
    রাস্তাঘাটও পর্যটকদের জন্য পরিষ্কার-পরিচ্ছন্ন আস্তানার মত মৌল পরিকাঠামোর ঘাটতি হেতু সুস্হায়ী পর্যটনের লক্ষ্য পূরণে কিছু বাধা রয়ে গেছে। এসব বাধা কাটিয়ে পর্যটকদের সুবিধের জন্য সরকার পর্যটন কেন্দ্রগুলিতে যোগাযোগের নেটওয়ার্ক গঠন, পরিস্রুত পানীয়জলের বন্দোবস্ত, পরিবহন ব্যবস্হার উন্নয়ন করছে।
    
    বিশ্ব সাংস্কৃতিক, আধ্যাত্মিক ও প্রাকৃতিক সম্পদে সমৃদ্ধ ভারতের জুড়ি মেলা ভার। দেশি-বিদেশি পর্যটকদের হাতছানি দিচ্ছে বিশাল এই দেশের কত না ঐতিহ্য, জীবনের আদব-কায়দা, বর্ণাঢ্য মেলা-উৎসব।
    
    সুস্হায়ী উন্নয়নের লক্ষ্য অর্জনের এক উপায় হিসেবে পর্যটন ক্ষেত্রকে কিভাবে ব্যবহার করতে হয় সে সম্পর্কে সচেতন থেকেই ভারত সরকার ক্ষান্ত নয়, পর্যটকদের সুফলের ন্যায্য বখরা স্হানীয় লোকজনের হাতে তুলে দিতেও সরকার অঙ্গীকার বদ্ধ। বন-জঙ্গল, আদিবাসীদের জীবন চর্যা, অরূপ সাগরবেলা, অভয়ারণ্যের অমোঘ আকর্ষণ পর্যটকদের বাধ্য করে বৈচিত্রেরস্বাদ নেওয়ার জন্য ফের এদেশে পাড়ি জমাতে।
    
    পর্যটন(ভারপ্রাপ্ত) মন্ত্রী কে জে আলফনস বলেছেন, “ ভারতের ঐতিহ্য, দর্শন এবং এর অনন্য বৈচিত্রপূর্ণ সংস্কৃতির কথা আমাদের অবশ্যই চারিদিকে ছড়িয়ে দিতে হবে। ”
    
    দেশকে পর্যটক-বান্ধব হিসেবে গড়ে তুলতে ভারত সরকার উপযুক্ত পরিবেশ তৈরির জন্য সচেষ্ট। আন্তর্জাতিক সুস্হায়ী পর্যটন বর্ষের ঘোষণা কাঙ্খিত বিষয়, সুস্হায়ী পর্যটনের লক্ষ্য অর্জনে এটা নিঃসন্দেহে এক পথনির্দেশ সূচিত করছে।
    
    
    
    
    
    · লেখক হলেন কর্ণাটকবাসী স্বাধীনসাংবাদিক
    
    
    
    নিবন্ধে প্রকাশিত মতামত লেখকের নিজস্ব
    
    PG/SM /NS/…

    
    
    (Release ID: 1505518) Visitor Counter : 2
    
    

      Background release reference

      ভারতে ২০১৭-র জানুয়ারিতে বিদেশি পর্যটক ১৬.৫ শতাংশ বেড়েছে