      জলসম্পদমন্ত্রক

      এলাহাবাদে কচ্ছপ সংরক্ষণ ও রক্ষনাবেক্ষনের আশ্রয় স্হল গড়ে তোলার সিদ্ধান্ত
      মানুষের চাপ ও হস্তক্ষেপ থেকে গঙ্গানদীর সমৃদ্ধ জলজ জীববৈচিত্রের সুরক্ষা

      Posted On: 06 OCT 2017 5:21PM by PIB Kolkata

    মানুষের চাপ ও হস্তক্ষেপ থেকে গঙ্গানদীর সমৃদ্ধ জলজ জীববৈচিত্রের সুরক্ষায় ‘ নমামি গঙ্গে ’ কর্মসূচির আওতায় এলাহাবাদে কচ্ছপ সংরক্ষন ও রক্ষনাবেক্ষনের জন্য একটি আশ্রয়স্হল গড়ে তোলার পাশাপাশি সঙ্গমে একটি নদীজীব বৈচিত্র পার্ক স্হাপনের প্রস্তাব অনুমোদিত হয়েছে।
    
    আনুমানিক ১ কোটি ৩৪ লক্ষ টাকার এই প্রকল্পে গঙ্গা, যমুনা ও সরস্বতী নদীর সঙ্গম বা মিলন স্হলে একটি জীববৈচিত্র পার্ক স্হাপন করা হবে এবং সেই সঙ্গে কচ্ছপ প্রতিপালন কেন্দ্র (ত্রিবেনী পুস্পে স্হায়ী নার্সারী ও অস্হায়ী বার্ষিক প্রতিপালন)গড়ে তোলার সিদ্ধান্ত হয়েছে। প্রকল্পে গঙ্গা নদীর গুরুত্ব এবং এই নদী সংরক্ষনের প্রয়োজনীয়তার ওপর জনসচেতনতা তৈরিতেও অগ্রাধিকার দেওয়া হয়েছে।
    
    সঙ্গমে আগত ব্যক্তিদের সেখানকার পরিবেশ-পরিস্হিতি, ভূমিকা ও দায়িত্ব সম্বন্ধে সচেতন করেতুলতে এবং পরিবেশের সঙ্গে সহাবস্হানের জটিল সম্পর্ক সম্বন্ধে আরও সংবেদনশীল হতে এইপ্রকল্প গুরুত্বপূর্ণ হয়ে উঠবে। সেই সঙ্গে গুরুত্বপূর্ণ প্রাকৃতিক সম্পদের ওপর মনুষ্য চালিত কর্মকান্ডের প্রভাব কমানোর ব্যাপারে সচেতন করে তুলতেও প্রকল্পটি সাহায্য করবে।
    
    গঙ্গা নদীতে বিপদগ্রস্ত ঘড়িয়াল, ডলফিন ও কচ্ছপের মতো ২ হাজারের বেশি জলজ প্রজাতি রয়েছে,যা দেশের মোট প্রজাতির ৪০ শতাংশের বেশি এই জীবনদায়ী নদীর জীববৈচিত্রের সমৃদ্ধঅঙ্গ। এলাহাবাদে গঙ্গা ও যমুনা নদীতে বিলুপ্তপ্রায় কচ্ছপের কয়েকটি প্রজাতি (বাটাগুর কছুয়া, বাটাগুর ধনগোকা, নিল্সোনিয়া গ্যাঞ্জেটিকা, চিত্রা ইন্ডিকা প্রভৃতি) এখনওটিকে রয়েছে। এছাড়াও, জাতীয় জলজপ্রাণী গাঙ্গেয় ডলফিন, ঘড়িয়াল ও অসংখ্য পরিযায়ী ওস্হানীয় পাখির আবাসস্হল হল এই দুই নদী।
    
    PG/BD /NS/…

    
    
    (Release ID: 1505063) Visitor Counter : 2
    
    

      Background release reference

      মানুষের চাপ ও হস্তক্ষেপ থেকে গঙ্গানদীর সমৃদ্ধ জলজ জীববৈচিত্রের সুরক্ষা