      প্রতিরক্ষামন্ত্রক

      ইন্দ্র—২০১৭ (আই.এন.ডি.আর.এ.)
      ভারত ও রাশিয়ার মধ্যে দীর্ঘদিনের সামরিক ও কূটনৈতিক সম্পর্ক রয়েছে

      Posted On: 25 OCT 2017 11:36AM by PIB Kolkata

    ভারত ও রাশিয়ার মধ্যে দীর্ঘদিনের সামরিক ও কূটনৈতিক সম্পর্ক রয়েছে| সহযোগিতার এই সম্পর্ককে রক্ষা করার জন্য ভারত ও রাশিয়া বার্ষিক সামরিক মহড়া ‘ইন্দ্র’-এর(আই.এন.ডি.আর.এ.—ইন্ডিয়া ও রাশিয়ার আদ্যক্ষর নিয়ে গঠিত) আয়োজন করেছে| সামরিক সহযোগিতার এই মাইলফলক হচ্ছে দুই দেশের শক্তিশালী ও স্থিতিস্থাপক সম্পর্কের প্রতীক| ইন্দ্র-২০১৭ হচ্ছে দুই দেশের মধ্যেকার তিনটি বাহিনীর মধ্যে একসঙ্গে প্রথমবারের মত দ্বিপাক্ষিক মহড়া|
    
    ১৮ অক্টোবর ভারতীয় বায়ুসেনার আই.এল.-৭৬ এয়ারক্রাফট উড়িয়ে ভারতীয় স্থল ও বায়ু সেনারা রাশিয়ার ভ্লাদিভস্তক শহরে গেছে| এই বাহিনীর নেতৃত্বে রয়েছেন, টাস্ক ফোর্স কমান্ডার মেজর জেনারেল এন.ডি. প্রসাদ| সেখানে রাশিয়ান ইস্টার্ন মিলিটারি ডিস্ট্রিক্ট-এর পঞ্চম বাহিনীর কমান্ডার মেজর জেনারেল কুটুজভ তাকে উষ্ণ অভ্যর্থনা জানান|
    
    ১৯অক্টোবর দেশীয়ভাবে নির্মিত দুটি ভারতীয় যুদ্ধ জাহাজ আই.এন.এস. সাতপুরা ও আই.এন.এস.কদমট রাশিয়ার ভ্লাদিভস্তক বন্দরে এসে পৌঁছায় এবং সেখানে ঐতিহ্যপূর্ণ আনুষ্ঠানিক স্বাগত জানানো হয়| অনুষ্ঠানে রাশিয়ার নৌবাহিনীর প্যাসিফিক নৌবহরের ডেপুটি কমান্ডাররেয়ার এডমিরাল আনাতোলি জেলিনস্কি উপস্থিত ছিলেন|
    
    টাস্কফোর্স কমান্ডার মেজর জেনারেল এন.ডি. প্রসাদের নেতৃত্বে এক প্রতিনিধি দল ভ্লাদিভস্তকের কার্যনিবাহী মেয়র শ্রী আলেক্সেই লিতভিনভের সঙ্গে সাক্ষাত করেন| মেজর জেনারেল এন.ডি. প্রসাদ ভারতীয় বাহিনীকে উষ্ণ অভ্যর্থনা প্রদানের জন্য মেয়রকে স্বাগত জানান এবং আশা প্রকাশ করেন যে, এই মহড়া দুই দেশের মধ্যেকার পারস্পরিক সহযোগিতাকে আরও বৃদ্ধি করবে| ভারতের ন্যাভাল কম্পোনেন্ট কমান্ডার রেয়ার এডমিরাল বিশ্বজিত দাশগুপ্ত এক উষ্ণ ও আন্তরিক পরিবেশের মধ্যে রাশিয়ান প্যাসিফিক নৌবহরের কমান্ডার-ইন-চিফ এডমিরাল সার্গেই অ্যাভাকেন্টস-এর সঙ্গে মত বিনিময় করেন|
    
    লেফটেনান্ট জেনারেল জে.এস. নেগি, এয়ার ভাইস মার্শাল ভি.আর. চৌধুরি এবং রেয়ার এডমিরাল ভি.শ্রীনিবাসের নেতৃত্বে এক প্রতিনিধি দল ২৪৯ সের্গেভস্কি প্রশিক্ষণ কেন্দ্র পরিদর্শন করেন| এখানে তিন বাহিনীর মহড়া ইন্দ্র-২০১৭ এর বেশিরভাগ অংশ অনুষ্ঠিত হবে| মহড়ার সমস্ত বিষয় প্রতিনিধি দলের কাছে সংক্ষেপে তুলে ধরা হয়| এরপর ভারতীয় বাহিনীকে থাকার জন্য যে জায়গা দেওয়া হয়েছে, তারা সেখানে যান|
    
    ইন্দ্র-২০১৭পারস্পরিক বিশ্বাস ও আন্তঃ-পরিচালনাকে শক্তিশালী করা এবং দুই দেশের সশস্ত্রবাহিনীর সেরা অনুশীলনী আদান-প্রদান করার ক্ষেত্রে কাজ করবে| তিন বাহিনীর এই যৌথ মহড়া দুই দেশের মধ্যেকার সাধারণ প্রতিকূলতা মোকাবিলার প্রতিশ্রুতি বৃদ্ধিকেও প্রদর্শিত করবে|

    
    
    (Release ID: 1506931) Visitor Counter : 4
    
    

      Background release reference

      ভারত ও রাশিয়ার মধ্যে দীর্ঘদিনের সামরিক ও কূটনৈতিক সম্পর্ক রয়েছে