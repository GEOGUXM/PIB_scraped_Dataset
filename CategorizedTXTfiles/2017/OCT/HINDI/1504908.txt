      अल्‍पसंख्‍यक कार्य मंत्रालय

      श्री मुख्तार अब्बास नकवी ने हैदराबाद में "प्रधानमंत्री मुद्रा योजना" के प्रोत्साहन कैंप को सम्बोधित किया
      Posted On: 05 OCT 2017 12:17PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                         
केंद्रीय अल्पसंख्यक कार्य मंत्री, श्री मुख्तार अब्बास नकवी ने आज यहाँ कहा कि केंद्र सरकार ने 8 अप्रैल 2015 को शुरू "प्रधानमंत्री मुद्रा योजना" के तहत अभी तक 9 करोड़ 13 लाख ऋण स्वीकृत किये गए हैं। हैदराबाद में "प्रधानमंत्री मुद्रा योजना" के प्रोत्साहन कैंप में आम जनता, कारोबारियों, उद्योग जगत के प्रतिनिधियों, सामाजिक क्षेत्र के लोगों को सम्बोधित करते हुए श्री नकवी ने कहा कि कहा कि इस योजना के तहत लाभ पाने वालों में लगभग 76 प्रतिशत महिलाएं हैं। लाभार्थियों में लगभग 55 प्रतिशत से ज्यादा अनुसूचित जाति, अनुसूचित जनजाति, पिछड़े वर्ग, अल्पसंख्यक वर्ग के लोग शामिल हैं। लाभार्थियों में 3 लाख 96 हजार करोड़ रुपए के ऋण स्वीकृत किये गए हैं।
                                                                                                                                                                                                                                                                                                                                                                                                                                                                                                                                                                                                                                                         
श्री नकवी ने कहा कि दुनिया का हर देश आज भारत को आर्थिक ताकत मान रहा है। आज भारत दुनिया का सबसे मजबूत एवं सुरक्षित निवेश का केंद्र बन गया है। श्री नकवी ने कहा कि पिछले 3 वर्षों के दौरान मोदी सरकार ने अर्थव्यवस्था को मजबूत दिशा दी है। आर्थिक विकास दर 7 प्रतिशत से ऊपर रही है।                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                         
श्री नकवी ने कहा कि श्री नकवी ने कहा कि “नोट बदली” के लाभ अब दिखाई दे रहे हैं। डायरेक्ट बेनिफिट ट्रांसफर के माध्यम से जरूरतमंदों के बैंक खाते में सीधे पैसा भेज कर पारदर्शिता सुनिश्चित की है।                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                         
"प्रधानमंत्री मुद्रा योजना" के प्रोत्साहन कार्यक्रम में श्री नकवी ने इस योजना के साथ-साथ "स्टार्ट अप इंडिया", "स्टैंड अप इंडिया" जैसी योजनाओं की जानकारी लोगों को दी। "प्रधानमंत्री मुद्रा योजना" के तहत विभिन्न श्रेणियों में- “शिशु” में 50 हजार रूपये तक, “किशोर”– 50 हजार रूपये से 5 लाख रूपये तक, “तरूण”– 5 लाख रूपये से 10 लाख रूपये तक का ऋण दिया जा रहा है।                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                         
******                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                         
AK                                                                                                                                                                                                                                                                                                                                                                                                                                                                                                                                                                                                                                                       
    
    
    (Release ID: 1504908) Visitor Counter : 9