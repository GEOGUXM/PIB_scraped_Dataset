      पेट्रोलियम एवं प्राकृतिक गैस मंत्रालय

      नए एलपीजी डिस्‍ट्रीब्‍यूटरशिप के लिए ऑनलाइन ड्रॉ
      Posted On: 27 OCT 2017 7:27PM by PIB Delhi


    इंडियन ऑयल कॉरपोरशन (आईओसी), हिंदुस्‍तान पेट्रोलियम कॉरपोरेशन लिमिटेड (एचपीसीएल) और भारत पेट्रोलियम कॉरपोरेशन लिमिटेड (बीपीसीएल) जैसी प्रमुख तेल विपणन कंपनियों (ओएमसी) ने रसोई गैस आपूर्ति श्रृंखला को मजबूत बनाने के लिए एलपीजी नेटवर्क के विस्‍तार का काम शुरू कर दिया है। इस संबंध में प्रमुख रूप से देश के ग्रामीण इलाकों में विज्ञापन के जरिए 6,000 से अधिक रसोई गैस वितरकों की नियुक्‍ति की जाएगी। जिन क्षेत्रों को पहले चुन लिया गया है और जहां डिस्‍ट्रीब्‍यूटरशिप की प्रक्रिया चल रही है, ये क्षेत्र उसके अतिरिक्‍त होंगे।


    ओएमसी ने पहली बार चयन प्रक्रिया को डिजिटल रूप से चलाने की शुरूआत की है। इसके तहत ऑनलाइन आवेदन स्‍वीकार किए जाएंगे और ड्रॉ निकाला जाएगा। ‘डिजिटल इंडिया’ आंदोलन को प्रोत्‍साहन देने के लिए मंत्रालय ने यह कदम उठाया है, ताकि चयन प्रक्रिया में अधिक पारदर्शिता और उत्‍तरदायित्‍व हो सके। आज (27.10.2017) पंजाब में 26 नई डिस्‍ट्रिब्‍यूटरशिप के चयन की सफल प्रक्रिया पूरी की गई। कुल 609 आवेदकों में से 26 आवेदकों को चुना गया है।


    आने वाले समय में पूरे देश के शेष राज्‍यों में भी नई डिस्‍ट्रीब्‍यूटरशिप के चयन के लिए ऑनलाइन ड्रॉ प्रक्रिया का पालन किया जाएगा।


    ****


    वीके/एकेपी/एसकेपी–5221

    
    
    (Release ID: 1507328) Visitor Counter : 16