      रक्षा मंत्रालय

      मुख्यालय समन्वित रक्षा स्टाफ ने अपना 17वां स्थापना दिवस मनाया
      Posted On: 01 OCT 2017 6:27PM by PIB Delhi


    मुख्यालय समन्वित रक्षा स्टाफ ने आज अपना 17वां स्थापना दिवस मनाया। इस स्मारक दिवस के अवसर पर आईडीएस के चीफ ऑफ स्टाफ कमेटी चेयरमैन (सीआईएससी) लेफ्टिनेंट जनरल सतीश दुआ ने नई दिल्ली में इंडिया गेट पर अमर जवान ज्योति पर सशस्त्र सेनाओं के पराक्रमी शहीदों को पुष्पांजलि अर्पित कर श्रद्धांजलि दी। आईडीएस के सेना, नौसेना और वायुसेना के वरिष्ठ अधिकारी इस अवसर पर उपस्थित थे।


    इस अवसर पर शुभकामनाएं देते हुए लेफ्टिनेंट जनरल दुआ ने प्रतिबद्धता और निस्वार्थ सेवा के लिए आईडीएस के सभी रेंकों के जवानों औऱ अधिकारियों की सराहना की और उनका आह्वान किया कि वे व्यवसायिक प्रतिबद्धता के उच्च मानदंडों को बनाए रखे और आने वाले वर्षों में उल्लेखनीय सेवाएं प्रदान करते रहें।


    सरकार ने अक्तूबर 2001 में ‘ऑपरेशन विजय‘ (कारगिल ऑपरेशन) के दौरान हेडक्वार्टर आईडीएस का गठन किया था। इसका प्रमुख उद्देश्य तीनों सेनाओं के बीच सदाशयता को बढ़ावा देने और रक्षा मंत्रालय के साथ इनके समन्वय के लिए किया था। आईडीएस का सर्वोच्च लक्ष्य ‘एकता के बल पर विजय हासिल करना’ है। आईडीएस ने अपने लक्ष्यों को प्राप्त करने में इस भावना के बल पर महत्वपूर्ण मानदंड स्थापित किए हैं।


    ******


    वीएल/पीकेए/डीए-3995


    

    
    (Release ID: 1504521) Visitor Counter : 8