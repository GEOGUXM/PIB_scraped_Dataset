      जल संसाधन, नदी विकास एवं गंगा संरक्षण मंत्रालय

      राष्‍ट्रीय जल सरंक्षण एवं प्रदूषण विषय पर विद्यालयों के छात्रों के लिए 8वीं राष्‍ट्रीय चित्रकला प्रतियोगिता का आयोजन
      Posted On: 30 OCT 2017 4:49PM by PIB Delhi


    जल संसाधन, नदी विकास एवं गंगा संरक्षण मंत्रालय के अंतर्गत केंद्रीय भूजल बोर्ड, जल संरक्षण और प्रदूषण विषय पर कक्षा छठी, सातवीं और आठवीं के छात्रों के लिए 8वीं राष्‍ट्रीय चित्रकला प्रतियोगिता का आयोजन करेगा। इस वर्ष की चित्रकला प्रतियोगिता की विषय-वस्‍तु है, ‘जल का उपयोग सावधानी से करें – आने वाली पीढ़ी को बचाएं’।


    विद्यालयों के प्रधानाचार्यों से अनुरोध किया गया है कि वे कक्षा छठी, सातवीं और आठवीं के छात्रों के लिए उपरोक्‍त विषय पर दो घंटे की अवधि की चित्रकला प्रतियोगिता का आयोजन करें और इसके लिए ए-4 आकार के कागज को प्राथमिकता दें। विद्यालयों के प्रधानाचार्य तीन सर्वश्रेष्‍ठ चित्रकलाओं का चयन करेंगे और 15 दिसम्‍बर, 2017 से पूर्व, कुल प्रतिभागियों की सूची के साथ इन्‍हें नोडल अधिकारी को भेजेंगे। चित्रकला के पिछले भाग में निम्‍न जानकारी होनी चाहिए :- छात्र का नाम, पिता/माता का नाम, कक्षा, विद्यालय का नाम और डाक पता, संपर्क सूत्र, आधार संख्‍या, ई-मेल आईडी, विद्यालय का पता और प्रधानाचार्य के हस्‍ताक्षर।


    जिन छात्रों ने पूर्व प्रतियोगिताओं में प्रथम, द्वितीय और तृतीय पुरस्‍कार जीते हैं वे इस प्रतियोगिता में प्रतिभागिता के लिए योग्‍य नहीं हैं। सांत्‍वना पुरस्‍कार विजेता इस प्रतियोगिता में भाग ले सकते हैं किंतु उनकी उम्‍मीदवारी केवल राज्‍य स्‍तरीय चित्रकला प्रतियोगिता में प्रथम, द्वितीय और तृतीय श्रेणी में पुरस्‍कारों के लिए ही मान्‍य होगी। जनवरी 2018 में एक ज्‍यूरी बोर्ड द्वारा विद्यालय स्‍तरीय प्रतियोगिता से भेजी गई प्रविष्ठियों में से 50 श्रेष्‍ठ चित्रकला प्रविष्ठियों का चयन करेगी। राज्‍य स्‍तरीय चित्रकला प्रतियोगिता के प्रत्‍येक प्रतिभागी को 1000 रूपये का नकद दिए जाऐंगे। प्रतिभागियों के साथ माता-पिता/संरक्षकों को भी घर से प्रतियोगिता स्‍थल तक के लिए साधारण बस/शयनयान श्रेणी के रेल किराए का भुगतान किया जाएगा।


    राष्‍ट्र स्‍तरीय चित्रकला प्रतियोगिता


    राज्‍य स्‍तरीय चित्रकला प्रतियोगिता के प्रथम, द्वितीय और तृतीय पुरस्‍कार विजेताओं को आगामी फरवरी-मार्च, 2018 में आयोजित होने वाली राष्‍ट्र स्‍तरीय चित्रकला प्रतियोगिता में भाग लेने के लिए दिल्‍ली आमंत्रित किया जाएगा।


    राज्‍य/राष्‍ट्र स्‍तरीय पुरस्‍कार विजेताओं को उसी दिन नकद पुरस्‍कार प्रदान किया जाएगा। राज्‍य/केंद्र शासित प्रदेश स्‍तर : प्रथम पुरस्‍कार 5000 रूपये, द्वितीय पुरस्‍कार 3000 रूपये, तृतीय पुरस्‍कार 2000 रूपये और सांत्‍वना पुरस्‍कार 1000 रूपये प्रत्‍येक।


    राष्‍ट्रीय स्‍तर : प्रथम पुरस्‍कार 50,000 रूपये, द्वितीय पुरस्‍कार 25,000 रूपये (संख्‍या चार), तृतीय पुरस्‍कार 10,000 रूपये (संख्‍या पांच) और 83 सांत्‍वना पुरस्‍कार 5000 रूपये प्रत्‍येक।


    सभी प्रतिभागियों के लिए आधार/आधार संख्‍या होना अनिवार्य है।


    ***


    वीएल/पीकेए/एनएम–5232

    
    
    (Release ID: 1507452) Visitor Counter : 10