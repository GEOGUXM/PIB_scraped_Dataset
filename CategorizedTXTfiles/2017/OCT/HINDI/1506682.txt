      रक्षा मंत्रालय

      नौ सेना कमांडरों का चार दिवसीय सम्मेलन 24 अक्टूबर से
      Posted On: 22 OCT 2017 7:35PM by PIB Delhi


    नौसेना कमांडरों का चार दिवसीय सम्मेलन 24 अक्टूबर से नई दिल्ली में आयोजित होगा। यह सम्मेलन नौसेना के कमांडरों और सरकार के वरिष्ठ अधिकारियों के साथ-साथ सेना प्रमुख और वायुसेना प्रमुख के बीच संवाद को संस्थागत मंच प्रदान करता है।
    
    इस सम्मेलन को रक्षा मंत्री श्रीमती सीतारमण संबोधित करेंगी और कमांडरों के साथ बातचीत भी करेंगी। नौसेना प्रमुख शीष कमांडरों के साथ मिलकर प्रमुख अभियानों, साजो-समान, मानव संसाधन, प्रशिक्षण और प्रशासकीय कामकाज की समीक्षा करेंगे और भविष्य की महत्वपूर्ण गतिविधियों और कदमों के बारे में विचार विमर्श करेंगे। कमांडरों को व्यापक राष्ट्रीय हितों के बारे में एक नजरिया प्रदान करने के लिए नीति आयोग के सीईओ श्री अमिताभ कांत के साथ एक संवाद कार्यक्रम भी होगा।
    
    प्रधानमंत्री नरेन्द्र मोदी के दृष्टिकोण “क्षेत्र में सभी के लिए सुरक्षा और विकास” को ध्यान मे रखते हुए नौसेना के कमांडर हिन्द महासागर क्षेत्र में अपनी सशक्त मौजूदगी के लिए योजनाओं पर चर्चा करेगें। इस संबंध मे अन्य देशों की नौसेनाओं के साथ तालमेल बढ़ाने, समुद्री सुरक्षा चुनौतियों से निपटने और प्राकृतिक आपदाओं के समय तत्काल कार्रवाई जैसे मुद्दों की समीक्षा की जाएगी।


    ***


    वीएल/बीपी/एनके-5139

    
    
    (Release ID: 1506682) Visitor Counter : 11