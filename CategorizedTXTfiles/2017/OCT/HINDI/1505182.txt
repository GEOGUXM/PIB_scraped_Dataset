      प्रधानमंत्री कार्यालय

      प्रधानमंत्री ने छोटिला में जनसभा को संबोधित किया, राजकोट में हरित हवाई अड्डे की आधारशिला रखी
      Posted On: 07 OCT 2017 9:22PM by PIB Delhi

                                                                                                                                                                                                                                                                                                                                                                                                                                                                                                                   
प्रधानमंत्री श्री नरेन्द्र मोदी ने आज सुरेन्द्रनगर जिले के छोटिला में एक जनसभा को संबोधित किया। उन्होने राजकोट के हरित हवाई अड्डे, 6 लेनवाले अहमदाबाद-राजकोट राष्ट्रीय राजमार्ग तथा 4 लेनवाले राजकोट-मोरबी राज्य उच्चपथ की आधारशिलाएं रखी। उन्होंने एक पूर्णस्वचालित दुग्ध प्रसंस्करण और पैकेजिंग इकाई तथा सुरेन्द्र नगर के जोरावर नगर व रतन पुर में पेयजल वितरण पाइपलाइनों को भी राष्ट्र को समर्पित किया।                                                                                                         
                                                                                                                                                                                                                                                                                                                                                                                                                                                                                                                   
प्रधानमंत्री ने कहा कि सुरेन्द्र नगर जिले में एक हवाई अड्डा होने की कल्पना करना बहुत मुश्किल था। इस तरह के विकास कार्य नागरिकों को सशक्त बनाते है।                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                   
उन्होंने आगे कहा कि हवाई यात्रा केवल अमीर व्यक्तियों के लिए नही है। हमनें हवाई यात्रा को सस्ता व सरल बनाया है।                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                   
प्रधानमंत्री ने कहा कि विकास की परिभाषा बदल गई है। पहले नलकूपों को विकास का प्रतिक समझा जाता था और आज नर्मदा के पानी को लोगों के फायदे के लिए लाया गया है। सुरेन्द्र नगर जिले को नर्मदा के पानी से बहुत फायदा होगा। उन्होंने लोगों से अपील करते हुए कहा कि वे जिम्मेदारी से पानी का उपयोग करें और प्रत्येक बूँद का संरक्षण करें। प्रधानमंत्री ने कहा कि सुरसागर डेयरी से लोगों को बहुत लाभ होगा। उन्होंने पूर्व मुख्यमंत्री केशुभाई पटेल द्वारा सड़कों को बेहतर व सुरक्षित बनाने के लिए किए गए कार्यों को याद किया।
                                                                                                                                                                                                                                                                                                                                                                                                                                                                                                                   
***                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                   
अतुल तिवारी/ शाहबाज़ /हसीबी/ ममता                                                                                                                                                                                                                                                                                                                                                                                                                                                                                  
    
    
    (Release ID: 1505182) Visitor Counter : 16