      कौशल विकास एवं उद्यमिता मंत्रालय

      श्री धर्मेंद्र प्रधान ने विश्व कौशल आबू धाबी-2017 के विजेताओं के लिए पुरस्कार की घोषणा की
      Posted On: 11 OCT 2017 4:26PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
विश्व स्तर पर भारत का प्रतिनिधित्व करने वाले प्रतिस्‍पर्धियों को प्रोत्साहित करने के लिए पेट्रोलियम और प्राकृतिक गैस तथा कौशल विकास एवं उद्यमिता मंत्री श्री धर्मेंद्र प्रधान ने 14 से 19 अक्‍टूबर तक होने वाले विश्व कौशल अंतर्राष्‍ट्रीय आबू धाबी-2017 कार्यक्रम में शामिल होने वाली भारत की जीवंत टीम को शुभकामनाएं दी हैं।                                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
प्रतिभागी विशिष्‍ट वैश्विक मंच पर 26 श्रेणियों में भारत का प्रतिनिधित्‍व करेंगे जिसमें से प्रत्‍येक श्रेणी में प्रतिस्पर्धी, विशेषज्ञ और आवश्‍यक दुभाषिये की टीम होगी। इस वर्ष 70 से अधिक देशों के लगभग 1200 प्रतिभागियों के बीच 50 कौशल में प्रतिस्‍पर्धा होगी।                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
एक महत्‍वपूर्ण कार्यक्रम में मंत्री महोदय ने स्‍वदेश लौटने पर प्रतिस्‍पर्धा के विजेताओं के लिए पुरस्‍कारों की घोषणा भी की।                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
विश्‍व कौशल प्रतिस्‍पर्धी  स्‍वर्ण      10 लाख रुपये                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
रजत                        8 लाख रुपये                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
कांस्‍य                    6 लाख रुपये                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
पदक                        2 लाख रुपये                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
विश्‍व कौशल विशेषज्ञ       स्‍वर्ण      4 लाख रुपये                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
रजत                        3 लाख रुपये                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
कांस्‍य                    2 लाख रुपये                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
पदक                        1 लाख रुपये                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
टीम को शुभकामनाएं देते हुए पेट्रोलियम और प्राकृतिक गैस तथा कौशल विकास एवं उद्यमिता मंत्री श्री धर्मेंद्र प्रधान ने कहा, ‘भारत छठी बार विश्‍व कौशल में प्रतिभागिता कर रहा है और मुझे विश्‍वास है कि इस बार भारत सभी श्रेणियों में अपना स्‍थान बनायेगा। हमारा प्रयास कौशल आकांक्षी तैयार करने और हमारे देश के युवाओं को वैश्विक तथा राष्‍ट्रीय मंचों पर प्रतिस्‍पर्धा का अवसर प्रदान करना है, जहां वे अपनी प्रतिभा को साबित कर सकते हैं। यह गर्व की बात है कि देश के विभिन्‍न क्षेत्रों की युवा प्रतिभाएं आबू धाबी में विश्‍व कौशल-2017 में भारत का प्रतिनिधित्‍व कर रही हैं। ये कौशल चैंपियन विश्‍व भर के सर्वश्रेष्‍ठ साथियों के साथ प्रतिस्‍पर्धा करेंगे। मैं टीम को विश्‍व कौशल आबू धाबी-2017 में सफलता हासिल करने की शुभकामनाएं देता हूं।’
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
‘हमें कौशल भारत अभियान को बढ़ावा देने की आवश्‍यकता है और मैं अधिक से अधिक युवाओं को इन उपलब्‍ध अवसरों का लाभ उठाने के लिए प्रोत्‍साहित करना चाहता हूं।’                                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
कार्यक्रम के दौरान उपस्थित प्रतिभागियों की ऊर्जा से प्रोत्‍साहित होकर कौशल विकास और उद्यमिता मंत्रालय में सचिव डॉ. के. पी. कृष्‍णन ने कहा, ‘मैं उन सभी युवा मित्रों को दिल से बधाई देता हूं, जिन्‍हें विश्‍व कौशल के वैश्विक मंच पर देश का प्रतिनिधित्‍व करने का सम्‍मान मिला है। तथ्‍य यह है कि विश्‍व कौशल जैसे मंचों पर कौशल विकसित करने और आकांक्षी तैयार करने की आवश्‍यकता है जिस पर प्रधानमंत्री ने भी अपने प्रत्‍येक भाषण में बल दिया था। यह विश्‍व कौशल मंच, कौशल ओलंपिक की तरह है जिससे देश के युवाओं को अपने देश के इस लक्ष्‍य को हासिल करने का प्रोत्‍साहन मिलता है।’                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
उन्‍होंने कहा, ‘इस प्रतिस्‍पर्धा से उनका अनुभव बढ़ेगा और वे अपने क्षेत्र के बेहतर तरीके तथा कौशल सीखेंगे, जिससे उनके अधिक कुशल व्‍यक्ति बनने में मदद मिलेगी और इसी प्रक्रियाओं का पालन कर अंत में वे निपुण कारीगर बनेंगे। ये युवा चैंपियन आने वाली पीढ़ी के लिए प्रेरणा स्‍त्रोत होंगे। मैं बेहतर परिणामों की कामना करते हुए टीम को शुभकामनाएं देता हूं।’                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
कौशल विकास और उद्यमिता मंत्रालय के मार्गदर्शन में राष्‍ट्रीय कौशल विकास निगम (एनएसडीसी) ने पिछले दो वर्षों में क्षेत्रीय और राष्‍ट्रीय स्‍तर पर कई प्रतिस्‍पर्धाएं आयोजित कर सभी प्रतिस्‍पर्धियों को चिन्हित किया था। इसके बाद सभी प्रतिभागियों ने उन औद्योगिक साझेदारों से व्‍यापक प्रशिक्षण प्राप्‍त किया, जिन्‍होंने प्रतिस्‍पर्धा के पहले उनके कौशल में सुधार लाने में मदद की। बड़ी संख्‍या में प्रतिस्‍पर्धियों ने अंतर्राष्‍ट्रीय स्‍तर पर उपलब्‍ध श्रेष्‍ठ प्रशिक्षकों और विशेषज्ञों से मार्गदर्शन और प्रशिक्षण लेने के लिए विदेशों की भी यात्रा की।                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
****                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
वीके/एमके/वीके- 5017                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                             
    
    
    (Release ID: 1505674) Visitor Counter : 13