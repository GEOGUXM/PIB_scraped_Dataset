      पर्यटन मंत्रालय

      पर्यटन पर्व का समापन समारोह 23 अक्टूबर से
      Posted On: 22 OCT 2017 7:35PM by PIB Delhi

पर्यटन मंत्रालय ने केन्द्रीय मंत्रालयों, राज्य सरकारों और अन्य साझेदारों के साथ मिलकर देशभर में 5 अक्टूबर से 25 अक्टूबर 2017 के बीच पर्यटन पर्व का आयोजन किया है। इस पर्व का उद्देश्य देश की सांस्कृतिक विविधता का प्रदर्शन, पर्यटन से होने वाले लाभ और "सभी के लिए पर्यटन" के सिद्धांत को मजबूत करना है।                                                                                                     
                                                                                                                                                                                                                                                                                                                                                                                                              
21 दिवसीय पर्यटन पर्व का समापन समारोह नई दिल्ली में राजपथ लॉन में 23 अक्टूबर से 25 अक्टूबर होगा। समारोह में आम जन दोपहर 12 बजे से लेकर रात 10 के बीच शिरकत कर सकते हैं। लोग समारोह स्थल पर सांस्कृतिक कार्यक्रमों, हस्तशिल्प उत्पादों और कई तरह के व्यंजनों का आनन्द ले सकेगें।                                                                                                                               
                                                                                                                                                                                                                                                                                                                                                                                                              
गृह मंत्री श्री राजनाथ सिंह समापन समारोह के उद्घाटन समारोह में मुख्य अतिथि होंगे। इस कार्यक्रम की अध्यक्षता केन्द्रीय पर्यटन राज्य मंत्री (स्वतंत्र प्रभार) श्री के.जे.अल्फोन्स करेगें। 24 अक्टूबर को इस कार्यक्रम में सड़क परिवहन एवं राजमार्ग मंत्री श्री नितिन गडकरी भी भाग लेगें। 25 अक्टूबर को इस कार्यक्रम के समापन समारोह की अध्यक्षता केंद्रीय वित्त और कार्पोरेट मामले मंत्री श्री अरूण जेटली करेंगे।
                                                                                                                                                                                                                                                                                                                                                                                                              
***                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                              
वीएल/बीपी/एनके-5140                                                                                                                                                                                                                                                                                                                                                                                           
                                                                                                                                                                                                                                                                                                                                                                                                              

    

    
    (Release ID: 1506683) Visitor Counter : 14