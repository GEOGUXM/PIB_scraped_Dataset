      वित्‍त मंत्रालय

      केन्द्रीय वित्त और कार्पोरेट मामलो के मंत्री श्री अरूण जेटली का कल से 1 सप्ताह का अमेरिका दौरा
      
      
      
      
      श्री अरूण जेटली विश्व बैंक और अंतर्राष्ट्रीय मुद्रा कोष की वार्षिक बैठक में भाग लेंगे।

      Posted On: 08 OCT 2017 7:51PM by PIB Delhi
                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                      
केंद्रीय वित्त और कार्पोरेट मामलो के मंत्री श्री अरूण जेटली कल सुबह अमेरिका के 1 सप्ताह के आधिकारिक दौरे पर रवाना होगें। इस दौरान श्री जेटली अन्य कार्यक्रमों के साथ विश्व बैंक और अंतर्राष्ट्रीय मुद्रा कोष (आईएमएफ) की वार्षिक बैठकों में भाग लेगें। वित्त मंत्री श्री जेटली भारतीय प्रतिनिधिमंडल का नेतृत्व करेगें। प्रतिनिधिमंडल में रिजर्व बैंक के गवर्नर डॉ. उर्जित पटेल, आर्थिक मामलों के विभाग के सचिव श्री सुभाष चन्द्र गर्ग, मुख्य आर्थिक सलाहकार डॉ. अरविंद सुब्रमण्यम, आर्थिक मामलों के विभाग में विशेष सचिव श्री दिनेश शर्मा सहित अन्य सदस्य शामिल होगें।
                                                                                                                                                                                                                                                                                                                                                                                                                                                                                                                                                                      
अमेरिका दौरे के प्रथम चरण में वित्त मंत्री श्री जेटली 9 अक्टूबर, 2017 की सुबह न्यूयार्क पहुंचेगें। एक दिन के न्यूयार्क दौरे में श्री जेटली बैंक ऑफ अमेरिका और भारतीय उद्योग परिसंघ (सीआईआई) की भागीदारी में निवेशकों के साथ बैठक में भाग लेगें। इसके बाद श्री जेटली यूएसआईबीसी–सीआईआई के सीईओ के साथ बैठक में भाग लेगें।                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                      
श्री जेटली 10 अक्टूबर,2017 को कोलंबिया विश्वविद्यालय में “प्रत्यक्ष विदेशी निवेश: उपलब्धियां और चुनौतियां” विषय पर व्याख्यान देगें। शाम में वित्त मंत्री बोस्टन के लिए रवाना होगें।                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                      
श्री जेटली 11 अक्टूबर,2017 को बोस्टन में एनआईआईएफ, यूएसआईएसपीएफ और फिक्की द्वारा “भारतीय अर्थव्यवस्था: भविष्य की राह” विषय पर निवेशकों की बैठक को संबोधित करेंगे। इसके बाद शाम को वित्त मंत्री श्री जेटली हावर्ड विश्वविद्यालय में “भारत में कर सुधार” विषय पर व्याख्यान देगें। 12 अक्टूबर, 2017 को श्री जेटली विश्व बैंक और अंतर्राष्ट्रीय मुद्रा कोष की वार्षिक बैठक सहित अन्य कार्यक्रमों में भाग लेने के लिये वाशिंगटन डी.सी. रवाना होगें।                                                                                                                        
                                                                                                                                                                                                                                                                                                                                                                                                                                                                                                                                                                      
वाशिंगटन में अपने तीन दिवसीय दौरे में श्री जेटली अमेरिका के वित्त मंत्री के साथ द्विपक्षीय बैठक में भाग लेगें। इसके साथ ही वित्त मंत्री फिक्की द्वारा “भारत अवसर सम्मेलन” विषय पर आयोजित सम्मेलन में भाग लेगें। वित्त मंत्री श्री अरूण जेटली जी-20 वित्त मंत्रियों और केन्द्रीय बैंकों के गवर्नर के कार्यकारी रात्रि भोज में शामिल होगें।                                                                                                                                                                                                                             
                                                                                                                                                                                                                                                                                                                                                                                                                                                                                                                                                                      
13 अक्टूबर, 2017 वित्त मंत्री पूर्ण वार्षिक बैठक सम्मेलन, जी-20 वित्त मंत्रियों और केन्द्रीय बैंकों के गवर्नर बैठक और विकास समिति बैठक में शामिल होगें। इसके बाद श्री जेटली बहु-क्षेत्रीय विकास बैंक की वित्त मंत्रियों के साथ बैठक में भाग लेगें। श्री जेटली के इटली और ईरान के अर्थव्यवस्था और वित्त मंत्रियों के साथ द्विपक्षीय बैठक करने की आशा है।                                                                                                                                                                                                               
                                                                                                                                                                                                                                                                                                                                                                                                                                                                                                                                                                      
केन्द्रीय वित्त और कार्पोरेट मामलो के मंत्री श्री अरूण जेटली 13 अक्टूबर, 2017 शाम को अमेरिका भारत सामरिक भागीदारी मंच (यूएसआईएसपीएफ) द्वारा “भारतीय अर्थव्यवस्थाः संभावनाएं और चुनौती” विषय पर विशेष समारोह में भागीदारी करेंगे। इसके बाद श्री जेटली अमेरिका में भारत के राजदूत श्री नवतेज सरना द्वारा उनके सम्मान में आयोजित रात्रि भोज में भाग लेगें।                                                                                                                                                                                                               
                                                                                                                                                                                                                                                                                                                                                                                                                                                                                                                                                                      
13 अक्टूबर, 2017 को वित्त मंत्री श्री जेटली आईएमएफसी और इसके बाद आईएमएफ गवर्नर के फोटो सत्र में भागीदारी करेंगे। इसके बाद श्री जेटली आईएमएफसी पूर्ण सत्र में भाग लेगें।                                                                                                                                                                                                                                                                                                                                                                                               
                                                                                                                                                                                                                                                                                                                                                                                                                                                                                                                                                                      
दोपहर में श्री जेटली निर्वाचक संघ मे सम्मिलित बांग्लादेश, भूटान, नेपाल, श्रीलंका के लिए दोपहर का भोज देगें। इसके बाद वित्त मंत्री विकास समिति के पूर्ण सत्र की 96वीं बैठक में भाग लेगें।                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                      
15 अक्टूबर, 2017 को वित्त मंत्री एक सप्ताह के अधिकारिक अमेरिका दौरे की समाप्ति पर भारत रवाना होगें और 16 अक्टूबर, 2017 को नई दिल्ली में आगमन करेंगे।                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                      
***                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                      
वीके/एजे/एनके– 4081                                                                                                                                                                                                                                                                                                                                                                                                                                                                                                                                                   
    
    
    (Release ID: 1505220) Visitor Counter : 9