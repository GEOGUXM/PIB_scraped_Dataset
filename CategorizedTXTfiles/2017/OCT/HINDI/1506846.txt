      वाणिज्‍य एवं उद्योग मंत्रालय

      वाणिज्‍य और उद्योग मंत्री श्री सुरेश प्रभु ने सीआईपीएएम की वेबसाइट का शुभारंभ किया
      Posted On: 24 OCT 2017 5:07PM by PIB Delhi

                                                                                                                                                                                                                                                                                                                                                                                          
वाणिज्‍य और उद्योग मंत्री श्री सुरेश प्रभु ने आज यहां औद्योगिक नीति तथा संवर्धन विभाग (डीआईपीपी) के आईपीआर संवर्धन और प्रबंधन सेल (सीआईपीएएम) की आधिकारिक वेबसाइट का शुभारंभ किया। राष्‍ट्रीय बौद्धिक संपदा अधिकार (आईपीआर) नीति के प्रभावी कार्यान्‍वयन के लिए डीआईपीपी के अंतर्गत सीआईपीएएम का गठन किया गया है। इस अवसर पर डीआईपीपी में सचिव श्री रमेश अभिषेक भी उपस्थित थे।            
                                                                                                                                                                                                                                                                                                                                                                                          
यह वेबसाइट संवादात्‍मक है। इस पर चलाये जा रहे जागरूकता तथा संवेदनशीलता बढ़ाने के कार्यक्रमों सहित आगामी सभी कार्यक्रमों की नियमित जानकारी के साथ ही सभी बौद्धिक संपदा अधिकारों पर जानकारी उपलब्‍ध कराई जाती है। इसके जरिए आईपीआर विशेष रूप से स्‍कूलों, विश्‍वविद्यालयों, उद्योगों और कार्यान्‍वयन एजेंसियों जैसे विभिन्‍न स्‍तरों पर संग्रहित की गई संसाधन सामग्री भी उपलब्‍ध कराई जाएगी।
                                                                                                                                                                                                                                                                                                                                                                                          
कोई भी व्‍यक्ति इस साइट से बौद्धिक संपदा (आईपी) की दुनिया में हो रही ताजा हलचलों पर संरक्षित जानकारी, सीआईपीएएम तथा आईपी विशेषज्ञों के व्‍यवहारिक और शैक्षिक ब्‍लॉग सहित ताजा समाचार और जानकारी प्राप्‍त कर सकता है।                                                                                                                                                                      
                                                                                                                                                                                                                                                                                                                                                                                          
वेबसाइट पर विभिन्‍न आईपीआर के लिए किए गए आवदेनों, जांच, अनुदान और निपटान के आंकड़े जैसे नवीनतम आईपी ट्रेंड पर नियमित जानकारी उपलब्‍ध कराई जाती है। इस पर देश में आईपीआर प्रणाली को सुदृढ़ करने के लिए सरकार द्वारा उठाये जा रहे विभिन्‍न कदमों की भी जानकारी उपलब्ध होगी।                                                                                                                 
                                                                                                                                                                                                                                                                                                                                                                                          
नवीनतम जानकारी के लिए वेबसाइट www.cipam.gov.in देखी जा सकती है या सीआईपीएएम ट्वीटर @CIPAM_India पर फॉलो किया जा सकता है।                                                                                                                                                                                                                                                                  
                                                                                                                                                                                                                                                                                                                                                                                          
******                                                                                                                                                                                                                                                                                                                                                                                    
                                                                                                                                                                                                                                                                                                                                                                                          
                                                                                                                                                                                                                                                                                                                                                                                          
                                                                                                                                                                                                                                                                                                                                                                                          
वीके/एमके/वीके-5160                                                                                                                                                                                                                                                                                                                                                                       
    
    
    (Release ID: 1506846) Visitor Counter : 15