      आवास एवं शहरी कार्य मंत्रालय

      आवास और शहरी मामलों के मंत्री श्री हरदीप सिंह पुरी ने देश को स्वच्छ बनाने के लिए “जीवन शैली में परिवर्तन” का आव्हान किया
      Posted On: 02 OCT 2017 2:27PM by PIB Delhi

                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
मध्यप्रदेश, महाराष्ट्र, चंडीगढ़, झारखंड और हरियाणा खुले में शौच से मुक्त                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
स्वच्छ भारत अभियान के 3 वर्ष पूरा होने के अवसर पर पांच ओर राज्यों मध्यप्रदेश,महाराष्ट्र,छत्तीसगढ़,झारखंड और हरियाणा ने अपने सभी शहरों और कस्बों को खुले में शौच से मुक्त घोषित किया है। इसकी घोषणा केंद्रीय आवास और शहरी मामलो के मंत्री श्री हरदीप सिंह पुरी ने स्वच्छ भारत अभियान की तीसरी वर्षगांठ के अवसर पर आयोजित एक कार्यक्रम के दौरान की।                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
देश भर में शहरी क्षेत्रों में अभियान की प्रगति के संबंध में जानकारी देते हुए श्री पुरी ने कहा कि 66 लाख व्यक्तिगत घरेलू शौचालयों के लक्ष्य के मुकाबले अब तक 38 लाख शौचालयों का निर्माण किया जा चुका है और 14 लाख शौचालयों का निर्माण प्रगति पर है। अभियान के तहत 5 लाख सामुदायिक और सार्वजनिक शौचालयों के लक्ष्य के मुकाबले 2 लाख से अधिक शौचालयों का निर्माण अब तक किया जा चुका है। श्री पुरी ने कहा की अब ठोस कचरा प्रबधंन पर विशेष जोर दिया जा रहा है और शहरी क्षेत्रों में पूरे ठोस कचरे को परिवर्तित कर 500 मेगावॉट बिजली और 50 लाख टन से अधिक कूडे की खाद बनाने के प्रति प्रयास जारी है।
                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
श्री पुरी ने कहा की स्वच्छता जन्मसिद्ध अधिकार होने के साथ-साथ प्रत्येक व्यक्ति की जिम्मेदारी भी है। श्री पुरी ने जानकारी दी कि एक पखवाड़े चले स्वच्छता ही सेवा अभियान में शहरी क्षेत्रों में 80 लाख से अधिक लोगों ने 3.5लाख से अधिक गतिविधियों में भागीदारी की                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
श्री हरदीप पुरी ने जोर देते हुए कहा की श्री प्रधानमंत्री नरेंद्र मोदी के स्वच्छ भारत के लक्ष्य को साकार करने के लिए “जीवन शैली मे परिवर्तन” करने की आवश्यकता है।                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
***                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
वीके/एजे/पीबी-4000                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                              
    
    
    (Release ID: 1504549) Visitor Counter : 18