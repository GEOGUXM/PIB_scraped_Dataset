      रक्षा मंत्रालय

      भारतीय सैनिक सलाहकार और प्रशिक्षण दल, उगांडा
      Posted On: 05 OCT 2017 5:20PM by PIB Delhi


    भारतीय सैनिक सलाहकार और प्रशिक्षण दल अप्रैल, 2016 से सीनियर कमान और स्टॉफ कॉलेज (एससीएससी) जींजा, उगांडा में तैनात है। दल ने पाठ्यक्रम में बदलाव, छात्रों की अनुकूलता बढ़ाने और स्थानीय निर्देशक कर्मचारियों के क्षमता निर्माण में योगदान दिया है जिसकी उगांडा के राष्ट्रपति तक ने सराहना की है। दल ने अपने सौहार्दपूर्ण रवैये और सकारात्मक बातचीत के जरिए एससीएससी में एक आधुनिक व्यायामशाला प्रदान करने के लिए स्थानीय भारतीय समुदाय को एकजुट करने में सफलता प्राप्त की है। इस व्यायामशाला के लिए दुबई से उपकरण मांगवाए गए हैं, व्यायामशाला की निवल संपत्ति 30,000 अमरीकी डॉलर से अधिक है। उगांडा में भारत के उच्चायुक्त श्री रविशंकर ने इसका उद्घाटन किया और उगांडा पीपल्स डिफेंस फोर्सेस (यूपीडीएफ) के रक्षा प्रमुख जनरल डेविड मूहूजी को सौंप दिया। उन्होंने इसे शालीनतापूर्वक स्वीकार करते हुए इसकी सराहना की और इसे समूचे यूपीडीएफ के लिए अपने तरह की एक परिसम्पत्ति बताया। उन्होंने यूपीडीएफ की बेहतरी की दिशा में समर्पण के लिए भारतीय टुकड़ी को धन्यवाद दिया। उनका मानना है कि भारतीय टुकड़ी भारत-उगांडा संबंधों के विकास और उसे मजबूत बनाने की दिशा में जबरदस्त योगदान दे रही है।


    *****


    वीएल/केपी/डीके – 4042

    
    
    (Release ID: 1504966) Visitor Counter : 12