      रेल मंत्रालय

      रेल मंत्रालय ने 16 अक्तूबर, 2017 से दिल्ली – मुंबई रूट पर सप्ताह में तीन दिन चलने वाली विशेष राजधानी शुरु की
      इस रेलगाड़ी में टिकट की बुकिंग पर परिवर्तनशील किराया नहीं लगाया जाएगा
      
      यह विशेष राजधानी ट्रेन वर्तमान मुंबई राजधानी के मुकाबले यात्रा समय में लगभग 2 घंटे की बचत करेगी
      
      बेहतर गतिवृद्धि, धीमी गति तथा उच्चतर रफ्तार के लिए दो लोकोमोटिव द्वारा इस रेलगाड़ी को खींचा जाएगा
      
      इस रेलगाड़ी के सेकेंड एसी एवं थर्ड एसी का किराया वर्तमान मुंबई राजधानी की इन श्रेणियों के किराये के मुकाबले लगभग 19 प्रतिशत सस्ता होगा
      
      इस रेलगाड़ी मे कैटरिंग सेवाएं ऐच्छिक होंगी तथा यात्रियों के पास कैटरिंग सेवाओं का लाभ न लेने का विकल्प होगा

      Posted On: 13 OCT 2017 6:15PM by PIB Delhi

    यात्रियों की लंबे समय से चली आ रही मांग को पूरी करने तथा दिल्ली एवं मुंबई के दो मेट्रो शहरों के बीच यात्रियों को त्वरित एवं सुविधाजनक सम्पर्क उपलब्ध कराने के लिए रेल मंत्रालय 16 अक्तूबर, 2017 से दिल्ली-मुंबई के बीच एक नई स्पेशल राजधानी एक्सप्रेस आरम्भ कर रहा है। इस रेलगाड़ी में परिवर्तनशील किराया प्रणाली व्यावहार्य नहीं होगी। भारतीय रेल पहले ही दिल्ली-मुंबई के बीच दो राजधानी एवं 30 से अधिक मेल/एक्सप्रेस रेलगाड़ियों को संचालन कर रही है।


    भारत की राजधानी दिल्ली एक महत्वपूर्ण व्यावसायिक, परिवहन एवं सांस्कृतिक केन्द्र के रूप में ऐतिहासिक महत्व का नगर है तथा भारत का राजनीतिक केन्द्र भी है। मुंबई भारत की व्यावसायिक एवं वित्तीय राजधानी है तथा महाराष्ट्र राज्य की राजधानी भी है। दोनों ही शहर देश के महत्वपूर्ण व्यावसायिक केन्द्र हैं। इसलिए, दोनों शहरों के बीच कारगर और प्रभावी परिवहन सम्पर्क की बेहद आवश्यकता है।


    नई राजधानी एक्सप्रेस से यात्रा समय में वर्तमान लगभग 15 घंटे 50 मिनट की तुलना में 13 घंटे 55 मिनट का समय लगेगा, जिससे यात्रा समय में लगभग 2 घंटे की बचत होगी। एक ही रेक के उपलब्ध होने के कारण नई सेवा के सप्ताह में तीन दिन चलने वाली विशिष्ट सेवा के रूप में योजना बनाई गई है, जो दिल्ली-मुंबई के बीच तेज रफ्तार रेल सम्पर्क उपलब्ध कराएगी और यात्रियों को बेहतर सुविधाएं प्रदान करेगी। यात्रियों को प्राप्त होने वाली कुछ सुविधाएं इस प्रकार है:-


    इससे यात्रियों के समय की बचत होगी। यह यात्रियों को ट्रैफिक के व्यस्ततम समय से बचाने में सक्षम बनाएगा। यात्रियों को रेलगाड़ी में तरोताजा होने की जरूरत नहीं होगी, क्योंकि वह तड़के सुबह ही अपने गंतव्य स्थान पर पहुंच जाएंगे। यात्री अपने रोजमर्रा के कार्यक्रम के अनुसार अपने कार्यालय पहुंच सकते हैं।


    यह रेलगाड़ी केवल कोटा, वडोदरा और सूरत स्टेशनों पर रूकेगी।


    संभावित समय इस प्रकार है :-

                                                                    
विशेष रेलगाड़ी (09004) ↓  स्टेशन            विशेष रेलगाड़ी          
                                                                    
                                                                    
                                            (09003) ↑               
                                                                    
                                                                    
                                                                    
रवाना 1615                हजरत निजामुद्दीन  आगमन 0600               
                                                                    
                                                                    
(बुध, शुक्र, रवि)                           (बुध, शुक्र, रवि)       
                                                                    
                                                                    
                                                                    
2043/2048                 कोटा              0144/0149               
                                                                    
                                                                    
                                                                    
0045/0055                 वडोदरा            2025/2030               
                                                                    
                                                                    
                                                                    
0225/0230                 सूरत              1855/1900               
                                                                    
                                                                    
                                                                    
आगमन 0610                 बांद्रा टर्मिनस   रवाना 1605              
                                                                    
                                                                    
(गुरू, शनि, सोम)                            (मंगल, गुरू, शनि)       
                                                                    
                                                                    
                                                                    
13 घंटे 55 मिनट           यात्रा का समय     13 घंटे, 55 मिनट        
                                                                    
                                                                    
                                                                    
1365 किलोमीटर             दूरी              1365 किलोमीटर           
                                                                    
                                                                    
                                                                    
98.1 किलोमीटर प्रति घंटा  औसत गति           98.1 किलोमीटर प्रति घंटा
                                                                    
                                                                    

    पहली स्पेशल राजधानी हजरत निजामुद्दीन से 16 अक्तूबर, 2017 को रवाना होगी। स्पेशल राजधानी एक्सप्रेस में 1 फर्स्ट एसी वातानुकूलित कोच, 2 सेकेंड एसी एवं 12 थर्ड एसी और 1 पैन्ट्री कार होगा।


    बेहतर गतिवृद्धि, धीमी गति तथा उच्चतर रफ्तार के लिए दो लोकोमोटिव (2 डब्ल्यूएपी-5 (प्रत्येक 5400 हॉर्सपावर)) द्वारा इस रेलगाड़ी को खींचा जाएगा। इस रेलगाड़ी की अधिकतम गति 130 किलोमीटर प्रतिघंटे होगी।


    09004 (निजामुद्दीन-बांद्रा टर्मिनस) : यह विशेष रेलगाड़ी निजामुद्दीन से सायं 1615 बजे रवाना होगी तथा अगले दिन सुबह 0610 बजे बांद्रा टर्मिनस पहुंचेगी। यात्रा में 13 घंटे 55 मिनट का समय लगेगा। निजामुद्दीन से रेलगाड़ी के रवाना होने के दिन बुधवार, शुक्रवार और रविवार हैं।


    09003 (बांद्रा टर्मिनस- निजामुद्दीन) : यह रेलगाड़ी बांद्रा टर्मिनस से सायं 1605 बजे रवाना होगी तथा अगले दिन सुबह 0600 बजे हजरत निजामुद्दीन पहुंचेगी। यात्रा में 13 घंटे 55 मिनट का समय लगेगा। बांद्रा टर्मिनस से रेलगाड़ी के रवाना होने के दिन मंगलवार, गुरूवार और शनिवार हैं।


    यह रेलगाड़ी 16 अक्तूबर, 2017 से 16 जनवरी, 2018 तक तीन महीनों के लिए प्रायोगिक आधार पर चलाई जाएगी, जिससे कि वर्तमान परिवर्तनशील किराये के मुकाबले किराये में फ्लैट बढ़ोत्तरी की अवधारणा के बारे में यात्रा करने वाले लोगों के रिस्पान्स का पता लगाया जा सके। इसमें एआरपी के खुलने के दिन बुकिंग के लिए सभी बर्थ उपलब्ध होंगे, ऐच्छिक कैटरिंग की सुविधा होगी तथा व्यस्ततम घंटों से पहले ही मुंबई/दिल्ली में यात्री पहुंच सकेंगे।


    कैटरिंग सेवाएं:-


    इस रेलगाड़ी में उपलब्ध सेवाओं का आयोजन रेलवे की सार्वजनिक क्षेत्र की कंपनी इंडियन रेलवे कैटरिंग एंड टूरिज्म कॉरपोरेशन लिमिटेड (आईआरसीटीसी) के द्वारा किया जा रहा है। राजधानी रेलगाड़ियों के वर्तमान मैन्यू एवं टैरिफ के अनुसार कैटरिंग सेवाएं ऐच्छिक होंगी। यात्रियों के पास कैटरिंग सेवाओं का लाभ न लेने का विकल्प होगा। शाम की चाय और डिनर का प्रावधान होगा।


    किराया संरचना:-

      * इस रेलगाड़ी की किराया संरचना में परिवर्तनीय किराया घटक नहीं होगा।
      * इसका किराया या नई सेवाएं वर्तमान मुंबई राजधानी के लिए बिना परिवर्तनशील किराये के मूल किराये से 20 प्रतिशत अधिक होंगी।
      * स्पेशल राजधानी में थर्ड एसी का किराया मुंबई राजधानी में थर्ड एसी के अधिकतम परिवर्तनशील किराये की तुलना में 500-600 रूपये सस्ता (अर्थात 19 प्रतिशत सस्ता) होगा।
      * स्पेशल राजधानी में सेकेंड एसी का किराया मुंबई राजधानी में सेकेंड एसी के अधिकतम परिवर्तनशील किराये की तुलना में 700-800 रूपये सस्ता (अर्थात 19 प्रतिशत सस्ता) होगा।

    *****


    वीके/एसकेजे/डीएस– 5057


    

    
    (Release ID: 1506038) Visitor Counter : 4
    
    
    
    
    

    
    
    
    
    
    
    
    
    
    
    
    
    
    
    
    
    
    
*