      रक्षा मंत्रालय

      वाइस एडमिरल करमबीर सिंह ने पूर्वी नौसेना कमान के फ्लैग ऑफिसर कमांडिंग इन चीफ की कमान संभाली।
      Posted On: 31 OCT 2017 5:23PM by PIB Delhi


    वाइस एडमिरल करमबीर सिंह, एवीएसएम ने आज (31 अक्‍टूबर, 2017) वाइस एडमिरल एच सी एस बिष्‍ट, पीवीएसएम, एवीएसएम, एडीसी से पूर्वी नौसेना कमान के फ्लैग ऑफिसर कमांडिंग इन चीफ की कमान संभाली। उन्‍हें आज नई दिल्‍ली स्थित नौसेना अड्डे पर रस्‍मी सलामी दी गई। उन्‍होंने जहाजों तथा पूर्वी नौसेना कमान के प्रतिष्ठानों में नौसेना कर्मियों की पलटनों का निरीक्षण किया।


    वाइस एडमिरल एच.सी.एस. बिष्‍ट 40 वर्षों की सेवाओं के बाद आज नौसेना से सेवानिवृत्‍त हो रहे है। उनकी विदाई कार्यक्रम के तहत पूर्वी नौसेना कमान ने परम्‍परागत ‘पुलिंग आउट’ समारोह का आयोजन किया।


    वाइस एडमिरल करमबीर सिंह जुलाई 1980 में नौसेना में शामिल हुए। उन्‍होंने राष्‍ट्रीय रक्षा अकादमी खड़गवासला से प्रशिक्षण लिया। 1982 में वे हेलिकॉप्‍टर पॉयलट बने। वे रक्षा सेवा स्‍टॉफ कॉलेज, वेलिंग्‍टन, कॉलेज ऑफ नेवल वारफेअर, मुम्‍बई से स्‍नातक हैं। उन्‍होंने दोनों ही संस्‍थानों में बतौर डायरेक्टिंग स्‍टॉफ काम किया। एडमिरल करमबीर सिंह को राष्‍ट्रपति से अतिविशिष्‍ट सेवा मेडल प्राप्‍त करने का भी गौरव हासिल है।


    37 वर्षों के कैरियर में वाइस एडमिरल करमबीर सिंह ने कई महत्‍वपूर्ण पदों पर कार्य किया। उन्‍हें भारतीय तट रक्षक जहाज चांद बीबी, मिसाइल से लैस आईएनएस विजयदुर्ग, आईएनएस राणा और आईएनएस दिल्‍ली की कमान संभालने का अनुभव है। वह पश्चिमी बेड़े के अभियान अधिकारी भी रह चुके हैं। वे नौसेना मुख्‍यालय में संयुक्‍त निदेशक नौसेना एयर स्‍टॉफ भी रहे।


    वीके/बीपी/जीआरएस-5246

    
    
    (Release ID: 1507601) Visitor Counter : 6