      रक्षा मंत्रालय

      वायु सेना अध्‍यक्ष की विएतनाम यात्रा
      Posted On: 29 OCT 2017 8:48PM by PIB Delhi


    वायुसेना अध्‍यक्ष एयर चीफ मार्शल बीरेन्‍द्र सिंह धनोवा 30 अक्‍टूबर से 03 नवम्‍बर 2017 के दौरान विएतनाम की सरकारी यात्रा पर जाएंगे। अपनी इस यात्रा के दौरान वे विएतनाम पीपल्‍स एयर फोर्स और एयर डिफेन्‍स (वीपीएएफ) के वरिष्‍ठ अधिकारियों के साथ वर्तमान भूराजनीतिक परिदृश्‍य में सुरक्षा चुनौतियों और रक्षा सहयोग बढ़ाने के तौर-तरीकों के बारे में बातचीत करेंगे। उनकी यात्रा का मुख्‍य लक्ष्‍य द्विपक्षीय सहयोग बढ़ाना, रक्षा संबंधों को मज़बूत बनाना और दोनों देशों की वायु सेनाओं के बीच रक्षा सहयोग बढ़ाने के उपाय तलाश करना है।


    वायु सेना अध्‍यक्ष विएतनाम पीपल्‍स एयर फोर्स और एयर डिफेन्‍स (वीपीएएफ) के मुख्‍यालय जायेंगे और उनके कुछ प्रचालनगत वायु सेना केन्‍द्रों का भी दौरा करेंगे।


    *************


    
    
    वी के/आरएस/आरके


    

    
    (Release ID: 1507395) Visitor Counter : 13