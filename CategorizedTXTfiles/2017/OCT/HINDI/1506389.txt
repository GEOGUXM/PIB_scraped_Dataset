      आवास एवं शहरी कार्य मंत्रालय

      निर्माण श्रमिको के रहने की गरिमा सुनिश्चित करें बिल्‍डर : श्री हरदीप सिंह पुरी
      निर्माण स्‍थल पर पर्यावरण की महत्‍ता पर्यावरण के निर्माण के समान है : श्री हरदीप सिंह पुरी
      
      जल्‍द ही रियल एस्‍टेट सेक्‍टर सामान्‍य हो जाएगा : श्री हरदीप सिंह पुरी

      Posted On: 17 OCT 2017 5:28PM by PIB Delhi

    आवास और शहरी मामलों के मंत्री श्री हरदीप सिंह पुरी ने बड़ी संख्‍या में निर्माण श्रमिकों के रहने की स्थिति पर गंभीर चिंता व्‍यक्‍त की है और बिल्डिरों से आग्रह किया है कि वे श्रमिकों के लिए बुनियादी सुविधाएं सुनिश्चित करें, ताकि वे एक सम्‍मानित जीवन शैली जी सकें। यह बात उन्‍होंने आज इंडियन बिल्‍डर्स कांग्रेस (आईबीसी) के 25 साल पूरे होने के अवसर पर एक स्‍मारक टिकट जारी करने के बाद कही।


    श्री पुरी ने आईबीसी के 5,100 सदस्‍यों को याद दिलाया कि सामान्‍य अनुबंध शर्तें और अनुबंध श्रम (विनियमन) अधिनियम की धारा 19एच के तहत निर्माण स्‍थल पर रहने वाले श्रमिकों के लिए खाना पकाने, नहाने और शौचालय की सुविधाओं के साथ सम्‍मानित जीवन शैली जीने की स्थिति सुनिश्चित करना उनकी जिम्‍मेदारी है। मंत्री महोदय ने कहा कि आमतौर पर इसका अनुपालन नहीं किया जाता है, जो स्‍वीकार्य योग्‍य नहीं है। श्री पुरी ने जोर देकर कहा कि निर्माण श्रमिक देश के आर्थिक विकास में योगदान देते हैं और सम्‍मान के साथ जीना उनका समान रूप से अधिकार है। श्री पुरी ने कहा कि निर्माण स्‍थल पर रहने वाले श्रमिकों का रहने की जीवन शैली भी महत्‍वपूर्ण है।


    श्री पुरी ने कहा कि रियल एस्‍टेट सेक्‍टर में किये गये आर्थिक सुधार जारी है, लेकिन एक नियामक तंत्र की कमी की वजह से इसमें बाधाएं भी आ रही थीं। इस वजह से रियल एस्‍टेट कानून को जरूरी कर दिया गया है, जिसे सरकार ने आठ साल के लम्‍बे इंतजार के बाद पिछले वर्ष लागू कर दिया है। श्री पुरी ने जोर देकर कहा कि रियल एस्‍टेट सेक्‍टर में कई बाधाएं आईं, लेकिन जल्‍द ही इन्‍हें दूर कर लिया जाएगा और सभी हितधारकों तथा श्रमिकों के लिए स्थिति सामान्‍य हो जाएगी।


    *****


    वीएल/केजे/वाईबी-5095

    
    
    (Release ID: 1506389) Visitor Counter : 7