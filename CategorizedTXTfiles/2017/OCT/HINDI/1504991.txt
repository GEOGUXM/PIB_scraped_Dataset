      पोत परिवहन मंत्रालय

      गृहमंत्री और सड़क परिवहन, शिपिंग तथा जलसंसाधन मंत्री दो दिन की अंडमान और निकोबार द्विपसमूह की यात्रा पर
      श्री राजनाथ सिंह और श्री नितिन गडकरी 1321 करोड़ रुपये की अनेक राष्‍ट्रीय राजमार्ग और जहाजरानी परियोजनाओं की आधारशिला रखेंगे

      Posted On: 05 OCT 2017 7:39PM by PIB Delhi

    सड़क परिवहन राजमार्ग, शिपिंग, जल संसाधन, नदी विकास तथा गंगा संरक्षण मंत्री श्री नितिन गडकरी गृहमंत्री श्री राजनाथ सिंह के साथ पोर्ट ब्‍लेयर डिगलीपुर तथा बारातांग में आज और कल 1121 करोड़ रुपये के राष्‍ट्रीय राजमार्ग परियोजना और 200 करोड़ रुपये की जहाजरानी परियोजनाओं की अंडमान और निकोबार द्विपसमूह में आधारशिला रखेंगे।
    
    परिवहन राजमार्ग परियोजनाओं में वियोधनाबाद और फेरागंज के बीच 170 करोड़ रुपये की लागत से 26 किलो मीटर का राष्‍ट्रीय राजमार्ग, 410 करोड़ रुपये लागत का ऑस्टिन क्रिक और कालरा जंक्‍शन के बीच 56 किलोमीटर लम्‍बा राष्‍ट्रीय राजमार्ग शामिल हैं। इसके अतिरिक्‍त क्रमश: 262.97 करोड़ रुपये और 277.17 करोड़ रुपये की लागत से बनने वाले मीडिल स्‍ट्रेट क्रिक ब्रीज तथा हमफ्री स्‍ट्रेट क्रिक ब्रीज की आधारशिला भी रखी जाएगी।
    
    जहाजरानी क्षेत्र में बारातंग द्विप तक वैक्लिपिक समु्द्री मार्ग को भी लांच किया जाएगा। 45.16 करोड़ रुपये की यह परियोजना पूरी हो गई है। इससे पोर्ट ब्‍लेयर से द्विप का संपर्क सुधरेगा। मार्ग पर यातायात दबाव कम होगा और जनजातीय क्षेत्रों पर दबाव के बिना पर्यटन को प्रोत्‍साहन मिलेगा। यह मार्ग जारबा संरक्षित क्षेत्र के रास्‍ते से गुजरता है। दोनों केंद्रीय मंत्री पोर्ट ब्‍लेयर के होप टाउन में गोदी को 200 मीटर बढ़ाने की परियोजना की भी आधारशिला रखेंगे। इस पर 17.49 करोड़ रुपये की लागत आएगी। इस गोदी का उपयोग इंडियन ऑयल कॉरपोरेशन द्वारा एलपीजी तथा अन्‍य पेट्रोलियम उत्‍पादों के लिए किया जाता है। गोदी के विस्‍तार से 160 मीटर लम्‍बे और भारी क्षमता वाले जाहज खड़े हो सकेंगे। इससे इलाके में एलपीजी सिलेंडरों की उपलब्‍धता बढ़ेगी और लॉजिस्टिक लागत में कमी आएगी। इसके अतिरिक्‍त 38.19 करोड़ रुपये की लागत से अतिरिक्‍त संपर्क गोदी पड़ाव तथा नील विप गोदी के सामने अतिरिक्‍त खुदाई का काम की भी आधारशिला रखेंगे। 96.24 करोड़ रुपये की लागत से न्‍यू ड्राइ बंदरगाह-2 का विस्‍तार किया जाएगा।

    ***


    
    
    वीके/एजी/एनआर–4038

    
    
    (Release ID: 1504991) Visitor Counter : 11