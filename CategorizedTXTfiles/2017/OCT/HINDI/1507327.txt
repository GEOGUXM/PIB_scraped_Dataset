      रक्षा मंत्रालय

      सेना नायकों को इन्फैन्ट्री डे पर नये तरीके से श्रद्धांजलि
      Posted On: 27 OCT 2017 7:24PM by PIB Delhi


    प्रसिद्ध इंडिया गेट के लॉन में 28 अक्टूबर 2017 को सांय 5 बजे से इन्फैन्ट्री डे आयोजन-2017 के एक भाग के रूप में इस वर्ष पहली बार व्यापक कार्यक्रम का आयोजन किया जा रहा है। इस कार्यक्रम में सैनिक अपनी सैन्य परम्पराओं और शस्त्रों के साथ असाधारण परेड (मार्चिंग) दक्षताओं का प्रदर्शन करेंगे। इन्फैन्ट्री डे की ऐतिहासिक प्रासंगिकता है। 27 अक्टूबर 1947 को कश्मीर को बचाने और पाकिस्तान की कौशिश को नाकाम करने हेतु भारतीय सैनिक दल पहली बार श्रीनगर पहुंचे थे। यह कार्यक्रम ‘वीरता का प्रतीक’ सैनिकों के प्रति श्रद्धांजलि रूप में मनाया जा रहा है। 3 घण्टे के व्यापक कार्यक्रम में देश के विभिन्न क्षेत्रों से संबंधित विभिन्न सैनिक दस्तों (रेजिमेंटों) के दल शानदार प्रदर्शन ‘कन्टीन्यूटी ड्रील’ और देश के सभी क्षेत्रों से संबंधित विभिन्न सैन्य कलाओं का प्रदर्शन करेंगे। इस अवसर पर हमारे अमर सैन्य नायकों को श्रद्धांजलि देने के रूप में प्रसिद्ध गायक और लोकप्रिय नृत्य निर्देशक भी अपनी कला का प्रदर्शन करेंगे। इस कार्यक्रम को देखने के लिए सभी सादर आमंत्रित हैं।


    वीके/पीसी/ललित–5216

    
    
    (Release ID: 1507327) Visitor Counter : 12