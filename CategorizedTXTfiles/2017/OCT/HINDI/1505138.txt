      गृह मंत्रालय

      भारत-ऑस्ट्रेलिया संयुक्त संचालन समिति की पहली बैठक का आयोजन
      Posted On: 06 OCT 2017 10:56AM by PIB Delhi

                                                                                                                                                                                                                                                                                                                                                                               
आज भारत-ऑस्ट्रेलिया संयुक्त संचालन समिति की पहली बैठक आयोजित की गई। गृह मंत्रालय में अपर सचिव श्री टीवीएसएन प्रसाद और श्री स्टीफन बाउव्हीस, प्रथम सहायक सचिव, अंतर्राष्ट्रीय और ऑशचेक डिवीजन, आपराधिक न्याय समूह, एटर्नी जनरल डिपार्टमेंट ने संबंधित प्रतिनिधिमंडलों का नेतृत्व किया।                                                                                          
                                                                                                                                                                                                                                                                                                                                                                               
आज की बैठक, इस वर्ष अप्रैल में ऑस्ट्रेलियाई प्रधान मंत्री श्री मैल्कम टर्नबुल द्वारा भारत यात्रा के दौरान नई दिल्ली में प्रधान मंत्री श्री नरेंद्र मोदी के साथ अन्तर्राष्ट्रीय आतंकवाद और संगठित अपराध का मुकाबला करने के लिए दोनों पक्षों के सहयोग पर किए गए समझौता ज्ञापन (एमओयू) का अनुपालन है।                                                                             
                                                                                                                                                                                                                                                                                                                                                                               
संयुक्त संचालन समिति की बैठक के दौरान दोनों पक्षों ने आतंकवाद के खिलाफ एवं अतिवाद और कट्टरता की रोकथाम के लिए सहयोग की संभावनाओं पर चर्चा की। इसके अतिरिक्त इसमें अवैध वित्तीय लेनदेन, जालसाजी, साइबर अपराधों की रोकथाम पर भी चर्चा की गई। मानव एवं मादक पदार्थों की तस्करी से संबंधित विषयों एवं कानून प्रवर्तन एजेंसियों के बीच जानकारी साझा करने के मुद्दों पर भी चर्चा हुई।
                                                                                                                                                                                                                                                                                                                                                                               
दोनों पक्षों ने विशिष्ट क्षेत्रों में सहयोग के लिए एजेंडा आगे बढ़ाने के साथ-साथ शामिल संबंधित एजेंसियों के संक्रियात्मक संयुक्त कार्यकारी समूहों की बैठकों के लिए भी सहमति व्यक्त की।                                                                                                                                                                                          
                                                                                                                                                                                                                                                                                                                                                                               
******                                                                                                                                                                                                                                                                                                                                                                         
                                                                                                                                                                                                                                                                                                                                                                               
                                                                                                                                                                                                                                                                                                                                                                               
                                                                                                                                                                                                                                                                                                                                                                               
वीके/पीसी/सीएस – 4060                                                                                                                                                                                                                                                                                                                                                          
    
    
    (Release ID: 1505138) Visitor Counter : 9