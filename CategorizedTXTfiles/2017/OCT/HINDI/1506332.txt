      उपभोक्‍ता कार्य, खाद्य एवं सार्वजनिक वितरण मंत्रालय

      श्री राम विलास पासवान ने उपभोक्ता मामले विभाग द्वारा आयोजित हिंदी पखवाड़े की विभिन्न प्रतियोगिताओं के विजेताओं को पुरस्कार प्रदान किए
      Posted On: 16 OCT 2017 8:54PM by PIB Delhi

                                                                                                                                                                                                                                                                                                                                                                                                                                                                                                                                                                                                                    
केंद्रीय उपभोक्ता मामले, खाद्य एवं सार्वजनिक वितरण मंत्री, श्री राम विलास पासवान ने आज नई दिल्ली में उपभोक्ता मामले विभाग द्वारा आयोजित हिंदी पखवाड़े की विभिन्न प्रतियोगिताओं के विजेताओं को पुरस्कार प्रदान किए । 01 सितम्बर, 2017 से 15 सितम्बर, 2017 तक आयोजित किए गए हिंदी पखवाड़े के दौरान विभिन्न प्रतियोगिताओं में लगभग 60 अधिकारियों/कर्मचारियों ने भाग लिया और 28 अधिकारियों/कर्मचारियों को पुरस्कृत किया गया। इस अवसर पर उपभोक्ता मामले, खाद्य एवं सार्वजनिक वितरण मंत्रालय के केंद्रीय राज्य मंत्री श्री सी आर चौधरी सहित विभाग के सचिव, श्री अविनाश कुमार श्रीवास्तव एवं अन्य अधिकारीगण भी उपस्थित रहे।
                                                                                                                                                                                                                                                                                                                                                                                                                                                                                                                                                                                                                    
श्री राम विलास पासवान ने पुरस्कृत किए गए सभी अधिकारियों/कर्मचारियों को प्रमाणपत्र एवं नकद पुरस्कार वितरित किए। इस अवसर पर श्री पासवान ने अपने विचार रखते हुए राजभाषा के मूल-लेखन पर बल दिया। केंद्रीय राज्य मंत्री, श्री सी आर चौधरी ने अन्य भाषाओं के शब्दों को हिंदी में अपनाने पर बल दिया। विभाग के सचिव, श्री अविनाश कुमार श्रीवास्तव ने कहा कि हमें अपना अधिक-से-अधिक कार्य मूलरूप से हिंदी में करना चाहिए। इस कार्यक्रम के अंत में विभाग के हिंदी प्रभारी, श्री अवधेश कुमार चौधरी ने सभी उपस्थितों का धन्यवाद किया तथा कृतज्ञता व्यक्त की।                                                                    
                                                                                                                                                                                                                                                                                                                                                                                                                                                                                                                                                                                                                    
***                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                    
AK                                                                                                                                                                                                                                                                                                                                                                                                                                                                                                                                                                                                                  
    
    
    (Release ID: 1506332) Visitor Counter : 7