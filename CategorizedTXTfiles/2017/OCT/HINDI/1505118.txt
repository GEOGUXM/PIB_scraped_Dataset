      श्रम और रोजगार मंत्रालय

      श्री संतोष कुमार गंगवार ने गुवाहाटी में दिव्‍यागों के अनुकूल इमारत का उद्घाटन किया
      Posted On: 06 OCT 2017 7:38PM by PIB Delhi


    केन्‍द्रीय श्रम और रोजगार राज्‍य मंत्री श्री संतोष कुमार गंगवार ने आज गुवाहाटी में दिव्‍यांगों के अनुकूल नेशनल कैरियर सर्विस सेन्‍टर फॉर डिफरेन्‍टली एबल्‍ड (एनसीएससी-डीए) इमारत का उद्घाटन किया। श्री गंगवार ने विभिन्‍न स्‍तरों पर श्रम कल्‍याण के उद्देश्‍य से पूर्वोत्‍तर क्षेत्र में मंत्रालय के पदचिन्‍हों के विस्‍तार की इच्‍छा व्‍यक्‍त की।


    श्री गंगवार ने दोहराया कि एनसीएससी-डीए की इमारत दिव्‍यांग व्‍यक्ति के जीवन में सकारात्‍मक बदलाव लाने के अलावा अन्‍य लोगों के लिए प्रेरणा का स्रोत होगी। उन्‍होंने इमारत के निर्माण में राज्‍य सरकार के सहयोग के अलावा उसके योगदान की सराहना की।


    इस इमारत के निर्माण पर 10.40 करोड़ रूपये की लागत आई है। इमारत के लिए जमीन असम सरकार द्वारा प्रदान की गई है। यह आधुनिक इमारत असम राज्‍य में अपने तरह की अनोखी है और नेशनल कैरियर सर्विस सेन्‍टर फॉर डिफरेन्‍टली एबल्‍ड (तत्‍कालीन वीआरसी) के लिए अब तक निर्मित आठ इमारतों में से एक है।


    सरकार पारदर्शी और उपयोगकर्ता के अनुकूल तरीके से जॉब मैचिंग और अन्‍य रोजगार सेवायें प्रदान करने के लिए राष्‍ट्रीय रोजगार सेवाओं में बदलाव के लिए मिशन मोड परियोजना के रूप में राष्‍ट्रीय कैरियर सेवा (एनसीएस) परियोजना को लागू कर रही है।


    एनसीएस ने दिव्‍यांगों सहित युवाओं की सहायता के लिए एक पोर्टल www.ncs.gov.in के साथ टोल फ्री नम्‍बर 1800-425-1514 की व्‍यवस्‍था की है। 100 से अधिक मॉडल कैरियर सेंटर स्‍थापित किये गये हैं।


    ****


    वीके/केपी/जीआरएस-4069

    
    
    (Release ID: 1505118) Visitor Counter : 10