      अल्‍पसंख्‍यक कार्य मंत्रालय

      दुनिया भर से युवा शिक्षा के लिए आते हैं क्योंकि भारत गुणवत्ता की शिक्षा का केंद्र बन रहा है: श्री मुख्तार अब्बास नकवी
      Posted On: 26 OCT 2017 4:12PM by PIB Delhi

                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
मलेशिया में शिक्षा के क्षेत्र में काम कर रहे संगठन "पिंटा" के प्रतिनिधिमंडल ने श्री मुख्तार अब्बास नकवी से भेंट की                                                                                                                                                                                                                                                                                                                     
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
केंद्रीय अल्पसंख्यक कार्य मंत्री श्री मुख्तार अब्बास नकवी ने आज यहाँ कहा कि भारत सुलभ और गुणवत्तापूर्ण शिक्षा का "हब" बन रहा है जहाँ दुनिया के सभी देशों के नौजवान शिक्षा हेतु बड़ी संख्या में आ रहे हैं।                                                                                                                                                                                                                               
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
आज नई दिल्ली में मलेशिया में शिक्षा के क्षेत्र में काम कर रहे संगठन "पिंटा" के 7 सदस्यीय प्रतिनिधिमंडल से भेंट के दौरान श्री नकवी ने कहा कि केंद्र सरकार के पिछले 3 वर्षों के दौरान शिक्षा प्राप्त करने हेतु भारत आने वाले विदेशी छात्रों की संख्या में बड़े पैमाने में बढ़ोतरी हुई है।                                                                                                                                                  
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
श्री नकवी ने कहा कि शिक्षा ही सशक्तिकरण का केंद्र बिंदु है और प्रधानमंत्री श्री नरेंद्र मोदी के नेतृत्व वाली सरकार अल्पसंख्यकों सहित सभी तबकों के शैक्षिक सशक्तिकरण के प्रति मजबूती से काम कर रही है।                                                                                                                                                                                                                                  
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
श्री नकवी ने "पिंटा" के प्रतिनिधिमंडल को केंद्र सरकार द्वारा समाज के सभी कमजोर तबकों सहित अल्पसंख्यकों के शैक्षिक सशक्तिकरण एवं रोजगारपरक कौशल विकास के लिए शुरू की गई योजनाओं जैसे "3टी- टीचर, टिफ़िन, टॉयलेट", ग़रीब नवाज़ कौशल विकास योजना, बेगम हजरत महल बालिका छात्रवृति आदि की जानकारी दी।                                                                                                                                          
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
श्री नकवी ने कहा कि अल्पसंख्यक मंत्रालय ने बड़ी संख्या में मदरसों को "3टी" से जोड़कर उन्हें मुख्यधारा एवं आधुनिक शिक्षा व्यवस्था में शामिल करने हेतु बड़े पैमाने पर अभियान चलाया है।                                                                                                                                                                                                                                                      
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
"पिंटा" प्रतिनिधिमंडल से भेंट में अल्पसंख्यक मंत्रालय के वरिष्ठ अधिकारी, मौलाना आज़ाद एजुकेशन फाउंडेशन के सचिव, फाउंडेशन के सदस्य, एवं अन्य बुद्धिजीवी भी उपस्थित रहे। "पिंटा" प्रतिनिधिमंडल ने अल्पसंख्यक मंत्रालय द्वारा सभी अल्पसंख्यक तबकों के शैक्षिक सशक्तिकरण के लिए चल रही योजनाओं की सराहना की। प्रतिनिधिमंडल ने केंद्र सरकार द्वारा मदरसों को मुख्यधारा एवं आधुनिक शिक्षा व्यवस्था में शामिल करने के प्रयासों की भी सराहना की।
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
****                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       
AK                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                       

    

    
    (Release ID: 1507147) Visitor Counter : 9