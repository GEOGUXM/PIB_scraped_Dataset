      वाणिज्‍य एवं उद्योग मंत्रालय

      सितंबर, 2017 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      सितंबर, 2017 में थोक मूल्‍य सूचकांक पर आधारित महंगाई दर 2.60 प्रतिशत रही
      Posted On: 16 OCT 2017 4:45PM by PIB Delhi


    सितंबर, 2017 के दौरान ‘सभी जिंसों’ के लिए आधि‍कारिक थोक मूल्‍य सूचकांक (आधार वर्ष : 2011-12=100) इससे पिछले महीने के 114.8 अंक (अनंतिम) से 0.4 प्रतिशत घटकर 114.3 अंक (अनंतिम) रह गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर सितंबर, 2017 के दौरान (सितंबर, 2016 की तुलना में) 2.60 प्रतिशत (अनंतिम) रही, जबकि इससे पिछले महीने यह 3.24 प्रतिशत (अनंतिम) थी। पिछले वर्ष के इसी महीने में यह 1.36 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति दर 0.97 प्रतिशत आंकी गई है, जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति दर 3.44 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 134.9 अंक (अनंतिम) से 3 प्रतिशत घटकर 130.8 अंक (अनंतिम) रह गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए, वे इस प्रकार हैं :


    ‘खाद्य उत्‍पाद’ समूह का सूचकांक पिछले महीने के 150.8 अंक (अनंतिम) से 4 प्रतिशत घटकर 144.8 अंक (अनंतिम) रह गया। ऐसा फल एवं सब्जियों (15%), पान के पत्ते (6%), रागी (4%), बाजरा (3%), सूअर का मांस, मक्का एवं चाय (प्रत्‍येक 2%) और पोल्ट्री चिकन (1%) के दाम घटने के कारण संभव हुआ। वहीं, दूसरी ओर चना (10%), अरहर (3%), मसूर, उड़द एवं अंतर्देशीय मछली (प्रत्येक 2%), ज्वार, अंडे, जौ, चटनी व मसाले और मटर/चावली (प्रत्येक 1%) के दाम बढ़ गए।


    ‘गैर-खाद्य पदार्थ’ समूह का सूचकांक पिछले महीने के 120.6 अंक (अनंतिम) से 0.2 प्रतिशत घटकर 120.3 अंक (अनंतिम) रह गया। ऐसा पुष्‍पकृषि (10%), मूंगफली के बीज (5%), कच्ची कपास (3%) और अलसी (1%) के दाम घटने के कारण संभव हुआ। वहीं, दूसरी ओर कोपरा (नारियल) (12%), कच्चे रेशम (10%), सूरजमुखी एवं ग्‍वार बीज (प्रत्‍येक 4%), कच्‍चे जूट, तिल के बीज एवं कच्चे रबर (प्रत्येक 3%), कच्चे ऊन एवं सोयाबीन (प्रत्येक 2%) और अरंडी के बीज, खाल (कच्ची), सरसों के बीज, मेस्‍ता, कॉयर फाइबर एवं कुसुम (कार्डी बीज) (प्रत्‍येक 1%) के दाम बढ़ गए।


    ‘खनिज’ समूह का सूचकांक पिछले महीने के 118.2 अंक (अनंतिम) से 1.1 प्रतिशत बढ़कर 119.5 अंक (अनंतिम) हो गया। ऐसा तांबा सांद्र (6%), मैंगनीज अयस्क (2%) और चूना पत्‍थर (1%) के दाम बढ़ने के कारण हुआ। वहीं, दूसरी ओर क्रोमाइट (24%), लौह अयस्क (4%), जस्ता सांद्र एवं फॉस्‍फोराइट (प्रत्‍येक 2%) और सीसा सांद्र या कन्‍सन्‍ट्रेट (1%) की कीमतें घट गईं।


      विभिन्‍न जिंसों के थोक मूल्‍य सूचकांक एवं महंगाई दर देखने के लिए यहां अनुलग्‍नक – 1 और 2 क्लिक करें


      ****


      वीके/आरआरएस/पीकेए/वाईबी – 5079

    
    
    (Release ID: 1506261) Visitor Counter : 9