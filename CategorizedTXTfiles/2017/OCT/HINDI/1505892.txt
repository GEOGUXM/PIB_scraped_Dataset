      सामाजिक न्‍याय एवं अधिकारिता मंत्रालय

      श्री थावर चंद गहलोत ने डॉ. अम्बेडकर फाउंडेशन राष्ट्री्य निबंध प्रतियोगिता-2016 के विजेताओं को पुरस्कार प्रदान किये
      Posted On: 12 OCT 2017 8:20PM by PIB Delhi

                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
  सामाजिक न्‍याय और अधिकारिता मंत्री तथा डॉ. अम्‍बेडकर फाउंडेशन के अध्‍यक्ष श्री थावर चंद गहलोत ने आज यहां डॉ. अम्बेडकर फाउंडेशन राष्ट्रीय निबंध प्रतियोगिता- 2016 के विजेताओं को पुरस्कार प्रदान किये। इस अवसर पर सामाजिक न्‍याय और अधिकारिता राज्‍य मंत्री श्री रामदास अठावले भी मौजूद थे। डॉ. अम्बेडकर फाउंडेशन राष्ट्रीय निबंध प्रतियोगिता-2016 के विजेताओं को बधाई देते हुए श्री थावर चंद गहलोत ने उन्‍हें भविष्‍य के लिए शुभकामनाएं दीं।                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
  वार्षिक निबंध प्रतियोगिता का उद्देश्‍य स्‍कूलों/कॉलेजों/विश्‍वविद्यालयों/संस्‍थानों के छात्रों को बीच सामाजिक मुद्दों पर लेखन के लिए प्रोत्‍साहित करना तथा सामाजिक मुद्दों पर डॉ. अम्‍बेडकर के विचारों में उनकी रुचि को जागृत करना है। डॉ. अम्बेडकर फाउंडेशन राष्ट्रीय निबंध प्रतियोगिता मान्‍यता प्राप्‍त स्‍कूलों (माध्‍यमिक और उच्‍च माध्‍यमिक विद्यालयों की कक्षा 9 से 12वीं तक) और कॉलेजों/विश्‍वविद्यालयों/संस्‍थानों के लिए आयोजित की जाती है। हिन्‍दी और अंग्रेजी में सर्वश्रेष्‍ठ तीन प्रविष्टियों में स्‍कूल के छात्रों के लिए 10 ,000/- रूपये – 25,000/- रूपये तथा कॉलेजों/विश्‍वविद्यालयों/संस्‍थानों के छात्रों के लिए 25,000/- रूपये – 1,00,000/- रूपये की राशि पुरस्‍कार के रूप में प्रदान की जाती है।
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
  योजना के प्रावधानों के अनुसार डॉ. अम्बेडकर फाउंडेशन राष्ट्रीय निबंध प्रतियोगिता- 2016 का आयोजन बाबासाहेब भीमराव अम्‍बेडकर विश्‍वविद्यालय (बीबीएयू), लखनऊ (यूपी) के सहयोग से किया गया।                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
  डॉ. अम्बेडकर फाउंडेशन राष्ट्रीय निबंध प्रतियोगिता-2016 के विजेताओं की सूची जानने के लिए यहां क्लिक करें -                                                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
  *****                                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
  वीके/केजे/जीआरएस-5046                                                                                                                                                                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                       
    
    
    (Release ID: 1505892) Visitor Counter : 6