      रक्षा मंत्रालय

      रक्षा मंत्री ने रक्षा उत्पादन विभाग पर काफी टेबल बुक का लोकार्पण किया
      Posted On: 27 OCT 2017 7:30PM by PIB Delhi


    रक्षा मंत्री श्रीमती निर्मला सीतारमण ने आज यहां रक्षा उत्पादन विभाग पर ‘ए जर्नी टुवर्ड्स सेल्फ रिलायंस’ शीर्षक की काफी टेबल बुक का लोकार्पण किया। विभाग पर पहली बार आई काफी टेबल बुक में स्वतंत्रता के बाद के वर्षों में विकास, स्वदेशीकरण, हथियार और गोला-बारूद उत्पादन और रक्षा उपकरण का वृतांत है और इसका उद्देश्य भारत की सशस्त्र सेना के लिए आत्मनिर्भरता हासिल करना है।


    काफी टेबल बुक में प्रकाशित अपने संदेश में श्रीमती निर्मला सीतारमण ने कहा कि ओएफबी/डीपीएसयू की परियोजनाओं की सफलता गाथा को प्रारंभ से अंत तक संकलित करने का रक्षा उत्पादन विभाग का प्रयास प्रसंशनीय है।


    रक्षा राज्य मंत्री डॉ. सुभाष भामरे ने भी ऐसी ही राय प्रकट करते हुए अपने संदेश में कहा कि रक्षा उत्पादन विभाग द्वारा ओएफबी/डीपीएसयू, विभिन्न इकाइयों में व्यापक उत्पादन, स्वदेशीकरण प्रयास और कारपोरेट सामाजिक दायित्व को दर्शाती काफी टेबल बुक लाने से प्रसन्नता हुई है।


    काफी टेबल बुक का विषय वस्तु भारत के पुराने और वर्तमान रक्षा उपकरण उत्पाद का संग्रह है। इसे पढ़ कर पाठक दृष्टांत की दुनिया में खो जायेंगे। इसमें समय पर लिए गए उत्कृष्ट फोटोग्राफ और प्रासांगिक विषय-वस्तु हैं। यह काफी टेबल बुक भारत सरकार के ‘मेक इन इंडिया’ कार्यक्रम के अंतर्गत भारत को वैश्विक मैन्यूफेक्चरिंग केंद्र बनाने के विजन का प्रतीक है। यह हजारों अज्ञात लोगों के प्रयासों को विश्वनीयता प्रदान करती है जो भारतीय रक्षा उदयोग को दिशा और आकार देते हैं।


    ****


    वीके/एकेजी/सीएस–5219


    

    
    (Release ID: 1507329) Visitor Counter : 10