      आवास एवं शहरी कार्य मंत्रालय

      एफबी ग्रुप को स्वयंसेवी नागरिक कार्य योजना के लिए ‘मेरी दिल्ली इसे साफ रखें’ के लिए स्वच्छता पुरस्कार
      Posted On: 01 OCT 2017 5:54PM by PIB Delhi


    क्रिभको कम्पोस्ट मार्केटिंग के लिए पुरस्कृत; अंबिकापुर के दो संस्थानों को सम्मान


    गुरूग्राम, मैसूर, कोयंबटूर एवं पुणे सहित 20 अन्य एजेंसियों को कल सम्मानित किया जाएगा


    सिक्किम, बौद्धमठ को शून्य अपशिष्ट उत्पत्ति के लिए पुरस्कार


    फर्टिलाइजर समिति क्रिभको को कल स्वच्छ भारत मिशन शहरी की तीसरी वर्षगांठ पर आवास एवं शहरी मामलों का मंत्रालय स्वच्छता पुरस्कार से सम्मानित करेगा। क्रिभको ने शहरी क्षेत्रों में अपशिष्ट प्रबंधन के जरिए कम्पोस्ट की मार्किटिंग में अग्रणी स्थान हासिल किया है। मंत्रालय ने शहरी क्षेत्रों में स्वच्छ भारत के कार्य में महत्वपूर्ण योगदान के लिए व्यक्तिगत श्रेणी में 20 लोगों और 7 एजेंसियों का चयन किया है। इन्हें सम्मानित किया जाएगा।


    क्रिभको को कंपनी श्रेणी में भी चुना गया है। क्रिभको ने वर्ष 2016-17 में 22,768 टन उच्च गुणवत्ता की बिक्री की है।


    दिल्ली आधारित नागरिक ग्रुप ‘मेरी दिल्ली इसे साफ रखें’ को फेसबुक के जरिए सार्वजनिक स्थलों की स्वच्छता के प्रयास के लिए स्वयंसेवी प्रयत्न को बढ़ावा देने के वास्ते पुरस्कार के लिए चुना गया है। यह पुरस्कार स्वयं सहायता ग्रुप श्रेणी के अंतर्गत दिया जाएगा।


    डीएलएफ फेस-4 गुरूग्राम के रिचमोंड पार्क को आरडब्ल्यूए श्रेणी में उत्पत्ति के स्थान से ही अपशिष्ट प्रबंधन के पृथक्कीकरण के लिए किए गए योगदान के लिए पुरस्कृत किया जाएगा। आरडब्ल्यूए फेडरेशन मैसूरू ने शून्य अपशिष्ट प्रबंधन के लिए अपनी महत्वपूर्ण भूमिका दर्ज की है। रोस्लेंड हाउसिंग सोसाइटी पुणे को भी अपशिष्ट प्रबंधन की पहल के लिए चुना गया है। कोयंबटूर को ‘नो फूड वेस्ट’ (खाने की बर्बादी नहीं) पहल के लिए चुना गया है। कोयंबटूर को खाने की बर्बादी रोकने के लिए अभिनव श्रेणी में पुरस्कृत किया जाएगा ।


    कस्तूरबा गांधी आवासीय विद्यालय, अंबीकर को स्कूल एवं कॉलेज श्रेणी में पुरस्कृत किया जाएगा। स्वच्छ अंबीकापुर सहकारी समिति को महिला सशक्तीकरण और रोजगार उपलब्ध कराने की श्रेणी में स्वयंसेवी ग्रुप के तहत चुना गया है। इस समिति ने यह कूड़े को धन के रूप में परिवर्तित करने के क्षेत्र में अपनी भूमिका निभाई है।


    सिक्किम के ग्यालशिंग के पिमायंगस्ते बौद्धमठ को शून्य अपशिष्ट प्रबंधन संस्थान के दर्जे के लिए धार्मिक संस्थान की श्रेणी के तहत चुना गया है।


    ******


    वीएल/पीकेए/डीए-3996

    
    
    (Release ID: 1504519) Visitor Counter : 13