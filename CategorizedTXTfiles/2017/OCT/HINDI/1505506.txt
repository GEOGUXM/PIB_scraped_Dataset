      पृथ्‍वी विज्ञान मंत्रालय

      चक्रवात चेतावनी : पश्चिम बंगाल के गंगा क्षेत्रों के ऊपर विक्षोभ
      Posted On: 10 OCT 2017 4:00PM by PIB Delhi


    नवीनतम अवलोकनों, डॉपलर वैदर रडार कोलकाता और सैटेलाइट इमेजरिज से यह पता चला है कि पश्चिम बंगाल के गंगा क्षेत्रों के ऊपर बना गहरा विक्षोभ पिछले 6 घंटों में लगभग 12 किलोमीटर प्रति घंटा की गति से पश्चिम-उत्तर पश्चिम की ओर चला गया। यह आज सुबह 0530 बजे (10 अक्टूबर, 2017) बांकुरा (गंगा क्षेत्र पश्चिम बंगाल) के पास 23.2 o उत्तर अक्षांश और 87.1 o पूर्व देशांतर के निकट पश्चिम बंगाल के गंगा क्षेत्रों के ऊपर केंद्रित हो गया।


    यह स्थिति पश्चिम-उत्तर पश्चिमी की ओर लगातार बने रहने की संभावना है। अगले 6 घंटों के दौरान इस विक्षोभ के कमजोर हो कर अगले 24 घंटों के दौरान कम दबाव क्षेत्र के क्षेत्र में बदलने की संभावना है।


    चेतावनी :

     1. भारी वर्षा की चेतावनी :
      * अगले 24 घंटों के दौरान पश्चिम बंगाल के गंगा क्षेत्रों और झारखंड के छिटपुट स्थानों पर भारी से लेकर बहुत भारी बारिश होने की होने की संभावना है।
      * पश्चिम बंगाल के उप-हिमालय क्षेत्रों और सिक्किम तथा बिहार के छिटपुट स्थानों पर अगले 48 घंटों के दौरान भारी वर्षा होने की संभावना है।

     1. तेज हवा की चेतावनी :


    अगले 12 घंटों के दौरान पश्चिम बंगाल के गंगा क्षेत्रों के ऊपर 40 से 50 किलोमीटर प्रति घंटे से लेकर 60 किलोमीटर प्रति घंटे की गति वाली तथा झारखंड के आसपास के क्षेत्रों में 30 से 40 किलोमीटर प्रति घंटे से लेकर 50 किलोमीटर प्रति घंटे की गति वाली तूफानी हवा चलेंगी। धीरे-धीरे इन हवाओं की गति में कमी आयेगी।


    ***


    वीके/आईपीएस/सीएस - 5004

    
    
    (Release ID: 1505506) Visitor Counter : 11
    
    
    
    
    

1.