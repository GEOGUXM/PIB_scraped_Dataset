      प्रधानमंत्री कार्यालय

      राष्ट्रपति, उपराष्ट्रपति, प्रधानमंत्री ने सरदार पटेल की जयंती पर पुष्पांजलि अर्पित की और प्रधानमंत्री ने “रन फॉर यूनिटी” का शुभारंभ किया
      Posted On: 31 OCT 2017 11:38AM by PIB Delhi


    राष्ट्रपति श्री रामनाथ कोविंद, उपराष्ट्रपति श्री वेंकैया नायडू और प्रधानमंत्री श्री नरेन्द्र मोदी ने आज सरदार वल्लभ भाई पटेल की जयंती पर नई दिल्ली में पटेल चौक पर सरदार पटेल की प्रतिमा पर पुष्पांजलि अर्पित की।


    इसके पश्चात प्रधानमंत्री ने मेजर ध्यानचंद राष्ट्रीय स्टेडियम से “रन फॉर यूनिटी” को हरी झंडी दिखाई।


    इस अवसर पर लोगों को संबोधित करते हुए, प्रधानमंत्री श्री नरेन्द्र मोदी ने सरदार वल्लभ भाई पटेल के योगदानों, विशेष रूप से देश की एकता में उनके योगदानों को याद किया।


    प्रधानमंत्री ने यह जोर देकर कहा कि भारत का युवा वर्ग सरदार पटेल और हमारे राष्ट्र के निर्माण में उनके योगदान का सम्मान करता है।


    प्रधानमंत्री ने कहा कि भारत को अपनी विविधता पर गर्व है और “रन फॉर यूनिटी” जैसे अवसर हमें इस गर्व और एकता के भाव को पुनः सुदृढ़ करने के अवसर देते हैं।


    प्रधानमंत्री ने प्रतिभागियों को एक शपथ भी दिलाई।


    अतुल तिवारी/ हिमांशु सिंह/ हरीश जैन

    
    
    (Release ID: 1508958) Visitor Counter : 24