      खान मंत्रालय

      अगस्त 2017 में खनिज पदार्थों का उत्‍पादन (अनंतिम)
      Posted On: 30 OCT 2017 2:17PM by PIB Delhi


    अगस्त,2017 में खनन एवं उत्खनन क्षेत्र का खनिज उत्पादन सूचकांक 92.7 अंक रहा, जो अगस्त, 2016 के मुकाबले 9.4 प्रतिशत अधिक है। यह आकलन नई श्रृंखला (2011-12=100) के आधार पर किया गया है। अप्रैल-अगस्त 2017-18 की अवधि के लिए गत वर्ष की समान अवधि की तुलना में 3.3 प्रतिशत अधिक वृद्धि दर्ज की गई


    अगस्त, 2017 के दौरान देश में कुल मिलाकर 18015 करोड़ रुपये मूल्य के खनिजों का उत्पादन हुआ, जिसमें परमाणु एवं लघु या गौण खनिज शामिल नहीं हैं। इसमें कोयले का सर्वाधिक 6158 करोड़ रुपये (34 प्रतिशत) का योगदान रहा। इसके बाद महत्व की दृष्टि से क्रमश: इन खनिजों का योगदान रहा: पेट्रोलियम (कच्चा)-5489 करोड़ रुपये, लौह अयस्क- 1921 करोड़ रुपये, प्राकृतिक गैस (उपयोग की गई) – 2225 करोड़ रुपये, चूना पत्थर- 562 करोड़ रुपये और लिग्नाइट- 615 करोड़ रुपये। अगस्त, 2017 के दौरान खनिजों के कुल उत्पादन में मूल्य की दृष्टि से इन छह खनिजों का कुल योगदान तकरीबन 94 फीसदी का रहा।
    
    अगस्त, 2017 में महत्वपूर्ण खनिजों का उत्पादन कुछ इस प्रकार रहा: कोयला- 457 लाख टन, लिग्नाइट- 33 लाख टन, प्राकृतिक गैस (उपयोग की गई)- 2690 मिलियन क्यूबिक मीटर, पेट्रोलियम (कच्चा)- 30 लाख टन, बॉक्साइट- 1990 हजार टन, क्रोमाइट-160 हजार टन, तांबा सांद्र- 10 हजार टन, सोना -113 किलो ग्राम, लौह अयस्क- 137 लाख टन, सीसा सांद्र- 27 हजार टन, मैग्नीज अयस्क- 167 हजार टन, जस्ता सांद्र- 115 हजार टन, एपेटाइट एवं फॉस्‍फोराइट- 109 हजार टन, चूना पत्थर- 253 लाख टन, मैग्नेसाइट- 12 हजार टन और हीरा- 2906 कैरेट।
    
    अगस्त, 2017 के दौरान अनेक महत्वपूर्ण खनिजों की उत्पादन वृद्धि दर जुलाई, 2016 की तुलना में सकारात्मक रही। इनमें जिंक सांद्र (19.4%), हीरा (47.9%), लौह अयस्क (20.6%), मैगनीज अयस्‍क (9.6%), उपयोग की गई प्राकृतिक गैस (4.5%), चूना पत्‍थर (10.4%), सीसा सांद्र (41.4%), कोयला (15.7%), बॉक्साइट (25.0%) एपेटाइट एवं फॉस्‍फोराइट (120.1%) लिगनाइट (17.4%)रहा।


    जिन महत्वपूर्ण खनिजों की उत्पादन वृद्धि दर नकारात्मक रही उनमें मैग्नेसाइट (-[(-)(52.0%),] ,सोना [(-)28.5%)], तांबा सांद्र [ (-)15.3%],क्रोमाइट [(-)5.8%),] और कच्चा पेट्रोलियम [(-)1.6%)] शामिल हैं।


    
    *****


    वीके/पीकेए/पीबी

    
    
    (Release ID: 1507438) Visitor Counter : 24