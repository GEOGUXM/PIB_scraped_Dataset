      شمال مشرقی ریاستوں کی ترقی کی وزارت

      شمال مشرقی کونسل کی تشکیل دوبارہ کی جائے گی: ڈاکٹر جتیندر سنگھ
      Posted On: 17 OCT 2017 7:42PM by PIB Delhi


    نئی دہلی۔18؍اکتوبر۔شمال مشرقی خطے کی ترقیات (ڈی او این ای آر) کے محکمے کے وزیر مملکت (آزادانہ چارج) اور وزیراعظم کے دفتر میں پرسانل پبلک گریوانسز اینڈ پنشنز ، ایٹمی توانائی اور خلائی اُمور کے محکمے کے وزیرمملکت ڈاکٹر جتیندر سنگھ نے کہا ہے کہ شمال مشرقی کونسل (این ای سی) کو دوبارہ تشکیل دیاجائے اور اسے ضروری وسائل معلومات اور ہنرمندی سے آراستہ کرکے شمال مشرقی خطے کی ریاستوں کے لئے وسائل کا جدید ترین مرکز بنایا جائے گا تاکہ اس خطے کیلئے ایک جدت طراز اور حکمتی تصور تشکیل پاسکے۔ شمال مشرقی خطے کی ترقیات کی وزارت (ڈی او این ای آر) کے سینئر افسران کی ایک مشترکہ میٹنگ سے خطاب کرتے ہوئے ڈاکٹر جتیندر سنگھ نے یہ اعلان کیا۔ انہوں نے کہا کہ این ای سی کی تشکیل نو ، بدلتے وقت اور وزیراعظم نریندر مودی کے مئی 2016 میں سفر شیلانگ کے موقع پر طے پائے خطوط سے مطابقت رکھتے ہوئے کی جائے گی۔ وزیراعظم نریندر مودی مئی 2016 میں این ای سی کے افتتاحی اجلاس میں شرکت کیلئے شیلانگ گئے تھے۔

    
    ڈاکٹر جتیندر سنگھ نے کہا کہ این ای سی کی تشکیل شمال مشرقی خطے کی ترقی پر خصوصی توجہ مرکوز کیے جانے کی نیت سے 1970 میں کی گئی تھی لیکن اس وقت سے اب تک بہت سی تبدیلیاں آچکی ہیں اور 2004 میں شمال مشرقی خطے کی ترقیات کی وزارت (ڈی او این ای آر) کی تشکیل کے بعد سابق وزیراعظم ہند جناب اٹل بہاری واجپئی کے دور اقتدار میں کبھی کبھی دو اداروں کے ذریعے ایک دوسرے کے دائرہ اختیار میں داخل ہوتی رہی ہیں۔ اس لئے اب ضرورت اس بات کی ہے کہ سالانہ بجٹ کی تخصیصات کے دائرے میں رہتے ہوئے ممکنہ حد تک ترقیاتی منصوبے شروع کرکے، توجہ طلب شعبوں اور ترقیاتی اقدامات میں بنیادی خلا کی تشکیل کے بعد این ای سی کی تشکیل نو کی جائے۔
    
    ڈاکٹر جتیندر سنگھ نے مزید کہا کہ گزشتہ تین برسوں کے دوران ڈی او این ای آر اور این ای سی کی بجٹ تخصیصات میں مسلسل اضافہ کیا جاتا رہا ہے۔ مزید برآں مختلف ترقیاتی کاموں کی تکمیل میں تیز رفتاری پیدا کی گئی ہے اور پچھلے تقریباً دو برس کے دوران ان خطوں پر خرچ کیے جانے والے سرمائے میں 65 سے 70 فیصد تک اضافہ کیا جاچکا ہے۔ یہ جزوی طورسے اس لئے ممکن ہوسکا کہ متعلقہ طریقوں کو سہل بنادیا گیا ہے اور ڈی پی آر اور یوسی داخل کرنے کے لئے جدید ٹیکنالوجی کا استعمال کیا گیا ہے۔ یہ ٹیکنالوجی خلائی سیاروں کے نظام مواصلات اور دیگر ذرائع سے کی گئی ہے۔
    
    ڈاکٹر جتیندر سنگھ نے کہا کہ این ای سی شمال مشرقی خطے کی آٹھوں ریاستوں کیلئے نظریاتی قیادت اور کلیدی سطح کا کردار ادا کرے گی، جہا ں الگ الگ ریاستوں اور خطوں کیلئے خصوصی ضروریات ، مخصوص تقاضوں پر مبنی علیحدہ علیحدہ لائحہ عمل مرتب کرے گی۔ اس سلسلے میں این ای سی زیر نظر خطے میں بانسوں کی تجارت کے فروغ اور فوڈ پروسیسنگ کے کاروبار کی ترقی کے لئے قائدانہ کردار ادا کرے گی۔
    
    اس موقع پر ڈاکٹر جتیندر سنگھ نے این ای سی کی تشکیل نو کیلئے ابتدائی تحریری مسودے کیلئے ہدایات جاری کیں ۔ انہوں نے کہا کہ یہ کام ایک ماہ کی مدت کے اندر ہوجانا چاہئے جن پر جلد ہی غور خوض کیا جائیگا اور انہیں دوبارہ تحریر کیا جائیگا۔
    
    اس موقع پر ڈی او این ا ی آر کے محکمے کےسکریٹری جناب نوین ورما ، این ای سی کے سکریٹری جناب رام موئیوا اور ڈی او این ای آر اور این ای سی کے سینئر افسران نے بھی اس میٹنگ میں شرکت کی۔

    ***


    
    
    م ن۔ س ش۔ ع ن۔
    U-5229

    
    
    (Release ID: 1506458) Visitor Counter : 2