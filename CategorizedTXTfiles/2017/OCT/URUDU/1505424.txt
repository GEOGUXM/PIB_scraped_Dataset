      پیٹرولیم اور قدرتی گیس کی وزارت

      پٹرولیم اور قدرتی گیس کے وزیر دھرمیندر پردھان نے عالمی انڈیا انرجی فورم سی ای آر اے ویک سے خطاب کیا
      Posted On: 09 OCT 2017 8:11PM by PIB Delhi


    ہندوستان تیزی سے بڑھتی ہوئی ایک مارکیٹ ہے:دھرمیندر پردھان


    نئی دہلی،9؍اکتوبر، پٹرولیم اور قدرتی گیس کے مرکزی وزیر جناب دھرمیندر پردھان نے آج نئی دلی میں انڈیا انرجی فورم سے خطاب کیا۔فورم سے خطاب کرتے ہوئے جناب پردھان نے کہا کہ ہندوستان آنے والی دو دہائیوں میں دنیا میں سب سے تیز ابھرتی ہوئی توانائی کی ایک مارکیٹ بنے گا۔ بڑھتی ہوئی رسائی اور بہتر طرززندگی کے پیش نظر فی کس توانائی خرچ میں اضافہ ہوگا۔ ہندوستان توانائی کی عالمی مارکیٹ میں ایک با اثر خریدار ہوگا۔ انہوں نے مزید کہا کہ درآمدات پر ہندوستان کے انحصارکے پیش نظر (80 فیصد تیل اور 50فیصد گیس)ہندوستان کو مسلسل عالمی رجحانات کا پتہ لگانا ہوگا اور ماہرین سے سیکھنا ہوگا۔


    وزیر موصوف نے کہا کہ جغرافیائی سیاست کو سمجھنا اہم پہلو ہے۔ خاص کر شام میں کیا ہو رہا ہے اور آئی ایس آئی ایس کیا کر رہی ہے۔ کردستان ریفرینڈم کا کیا ہوا ہے۔ قطر کیخلاف سعودی عرب کی حمایت والی پابندی کی صورتحال، وینزوئیلا میں سیاسی صورت حال اور ان تمام صورتحال کا تیل کی قیمتوں پر اثر ہوگا اور اس کے علاوہ اس طرح ہمارے صارفین اور ہماری معیشت پر اثر پڑے گا۔ جناب پردھان نے کہا کہ دنیا ایک بڑی تبدیلی سے گزر رہی ہے ۔ انہوں نے مزید کہا کہ ہندوستانی حکومت نے بہت سے پالیسی اقدامات کئے ہیں تاکہ ہماری ہیلپ (ایچ ای ایل پی) پالیسی کے ساتھ اعلیٰ سطحی لائسنسنگ نظام میں مکمل تبدیلی کی جا سکے۔ جناب پردھان نے کہا کہ ہندوستانی پیشہ ور افراد انفارمیشن ٹیکنالوجی، بینکنگ اور میڈیسن کے شعبے میں دنیا بھر میں پیش پیش ہیں۔ تیل اور گیس کی صنعت میں بھی شرکت کی یہ سطح متوقع ہے۔ انہوں نے اس امید کا بھی اظہار کیا کہ اگلے دو دن کے لائحہ عمل کے دوران تیل ماکیٹس میں رجحانات پر بات چیت ہوگی۔


    ************


    
    (09.10.2017)


    ) م ن ۔ح ا۔ ک ا (


    U- 5051

    
    
    (Release ID: 1505424) Visitor Counter : 2