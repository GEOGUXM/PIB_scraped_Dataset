      ریلوے کی وزارت

      نائب صدر جمہوریہ ہند نے ریلوے ٹینڈرنگ اور ٹھیکے دینے کے معاملات میں آئی ٹی پر مبنی وسیع تر بنیادی ڈھانچہ کی تنظیم کے قیام کے لئے وزارت ریلوے کو ایوارڈ عطا کئے
      Posted On: 30 OCT 2017 6:10PM by PIB Delhi


    نئی دہلی، 30 /اکتوبر۔ نائب صدر جمہوریہ ہند جناب ایم وینکیا نائیڈو نے آج یہاں وگیان بھون میں ریلوے کی وزارت کو تنظیم میں شفافیت لانے سے متعلق آئی ٹی پہل میں نمایاں خدمات کے لئے اور ریلوے ٹینڈرنگ اور ٹھیکے دینے کے معاملات میں آئی ٹی پر مبنی وسیع تر بنیادی ڈھانچہ کی تنظیم کے قیام کے لئے ایوارڈ عطا کئے۔ تنظیم کے قیام کا مقصد ٹینڈر اور ٹھیکے دینے کے معاملات میں شفافیت لانا ہے۔ شمال مشرقی خطہ (آزادانہ چارج) کی ترقی، وزیراعظم دفتر، عملہ، عوامی شکایات اور پنشن، ایٹمی توانائی اور خلا کے مرکزی وزیر مملکت ڈاکٹر جتیندر سنگھ، کابینہ سکریٹری جناب پی کے سنہا، چیف ویجیلنس کمشنر جناب کے وی چودھری اور دیگر شخصیات اس موقع پر موجود تھیں۔ جناب راجا رام پرساد (جی ایم / ایم ایم آئی ایس / سی آر آئی ایس) جو کہ اس کوشش کے اصل محرک رہے ہیں، انھوں نے یہ ایوارڈ وصول کئے۔

    
    سینٹرل ویجیلنس کمیشن نے ویجیلنس بیداری ہفتہ – 2017 کی افتتاحی تقریب کے ایک حصہ کے طور پر اس ایوارڈ پروگرام کا انعقاد نئی دہلی کے وگیان بھون میں کیا تھا۔ اس آئی ٹی پہل کے نتیجے کے طور پر ریلوے کو خریداری کے لئے سو فیصد ای – ٹینڈرنگ اور محفوظ، شفاف اور آسان انداز میں کباڑ کو ٹھکانے لگانے سے متعلق سو فیصد ای- نیلامی کے حصول کی سمت میں کامیابی ملی ہے۔ اس پہل سے ان شعبوں میں ہونے والی بدعنوانی میں کافی حد تک کمی آئی ہے اور اسی کے ساتھ شفافیت کا ماحول، تجارت کرنے میں آسانی اور تجارت کے منصفانہ طریقے فراہم کئے گئے ہیں۔
    
    بھارتی ریلوے کا ای- پروکیورمنٹ پورٹل (آئی آر ای پی ایس) بھارت میں سب سے بڑا ای خریداری کا پلیٹ فارم ہے، جو کہ حکومت کے مجموعی ٹینڈروں کے تقریباً دو تہائی ٹینڈر کے معاملوں سے نمٹتا ہے۔ مالی سال 2016-17 کے دوران آئی آر ای پی ایس نے کامیاب طور پر 3.36 لاکھ ای- ٹینڈر کے معاملات سے نمٹنے میں کامیابی حاصل کی تھی۔ آئی آر ای پی ایس نے 2016-17 کے دوران 31726 قرعہ اندازیوں (2638 فہرستوں) سے متعلق ای نیلامیوں کے عمل سے نمٹا تھا۔

    *****


    
    
    م ن۔ ن ا۔م ر
    UNO-5414

    
    
    (Release ID: 1507475) Visitor Counter : 3