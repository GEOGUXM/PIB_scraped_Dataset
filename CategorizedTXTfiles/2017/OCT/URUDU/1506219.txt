      وزارت سیاحت

      ‘پریٹن پرو ’کے دوران ایک ثقافتی ورثے کو گود لیں
      ‘پریٹن پرو’ کا گیارہواں دن ملک بھر میں منایا گیا
      Posted On: 15 OCT 2017 6:35PM by PIB Delhi


    نئی دہلی۔16 اکتوبر؛ بھارت ہمیشہ سے اپنے مالا مال ثقافتی ورثہ کے لیے مشہوررہا ہے۔ بھارت کے تابناک ماضی اور ثقافتی گوناگونی نے اسے ایک نادر مرقع بنادیا ہے جو ہر سال دسیوں لاکھ سیاحوں کو اس کے سیاحتی مقاما ت کا نظارہ کرنے کے لیے کھینچ لاتا ہے۔ بھارت کا مالا مال ورثہ کیاہے؟ اس کا اظہار متعدد مندروں، محلات، تاریخی عمارتوں، قلعوں وغیرہ سے ہوتا ہے۔ ان تمام عناصر نے بھارت کی سیاحت خصوصاً ہیریٹج سیاحت کو زبردست فروغ دیا ہے۔ بھارت میں سیاحت کو گذشتہ پانچ برسوں کے دوران خاطر خواہ فروغ حاصل ہوا ہے۔ اس سلسلے میں جب سے بھارت کی شبیہہ کو ایک نمایاں سیاحتی مقام بناکر پیش کرنے کے لیے حکومت ہند کی جانب سے اضافی اقدامات کیے گئے ہیں ، تب سے بھارت میں سیاحت میں کافی اضافہ ہوا ہے۔


    وزارت سیاحت، ثقافت کی وزارت اور آرکیالوجیکل سروے آف انڈیا (اے ایس آئی) کے ساتھ تعاون و اشتراک بناکر، مختلف ہیریٹج سائٹوں/ تاریخی نوعیت کی عمارتوں کے نزدیک سیاحوں کے لیے ملک بھر میں عالمی درجے کی سیاحتی سہولتیں ‘‘ ایک ہیریٹج کو گود لیں’’ کی اسکیم کے تحت فراہم کررہی ہے۔


    یہ پروجیکٹ اے ایس آئی کے ذریعے ٹکٹ پر داخلے والی تاریخی عمارتوں سے شروع ہوگا اور اس کی توسیع بھارت بھر کے ثقافتی مقامات تک کی جائے گی۔ ہیریٹج سائٹوں / تاریخی اہمیت کی حامل عمارتوں ، دیگر سیاحتی مقامات کو نجی – سرکاری شعبے کی کمپنیوں کو سونپنا یا انفرادی طور پر انہیں کسی کے حوالے کرنا، جنہیں تاریخی عمارتوں کے دوست کا نام دیا جائے گا، جیسے اقدامات بھی اس اسکیم کے تحت شامل ہیں اور اس کے تحت سیاحت کے لیے درکار سہولتوں کو ترقی دینا اور متعلقہ سہولتوں کی فراہمی بھی شامل ہیں۔


    پریٹن پرو کا 11واں دن


    وزارت ثقافت اور این جی ایم اے نے بنگلورو میں‘ کھادی مارچ: صرف پانچ میٹر تک’ کے نام سے گیارہویں دن ایک نمائش کا اہتمام کیا۔ بیریشور سین کی پینٹنگز پر مشتمل انسان اور فطرت کے موضوع پر نمائش دلی، کولکاتہ میں کل سے شروع ہوئی ہے۔ پرانے کولکاتہ شہر کے 40 ڈیجٹیل پرنٹوں پر مشتمل ایک انتخاب کولکاتہ نمائش میں رکھا گیا ہے۔


    اترپردیش کی ریاستی حکومت کے ساتھ مل کر انڈیا ٹورزم وارانسی نے مختلف پروگرام مثلاً اسی گھاٹ سے ہریش چندر گھاٹ تک ہیریٹج واک، شراکت داروں کے لیے بیداری پروگرام، طلبا کے لیے مضمون نویسی / کوئز/ پینٹنگ مقابلے، صبح بنارس کے تعاون اشتراک سے صبح چھ سے ساڑھے چھ بجے کے درمیان یوگا اجلاس وغیرہ کا اہتمام کیا ہے۔ اتر پردیش کی ریاستی حکومت نے بنارس اور کپل وستو میں ثقافتی شاموں کا اہتمام بھی کیا ہے۔


    اسی طریقے سے اتراکھنڈ، مدھیہ پردیش ، بہار، اڈیشہ کی ریاستیں بھی اپنے اپنے طور پر مماثل مقابلوں کا اہتمام کررہی ہیں۔


    ڈونر کی وزارت نے ریاستی سیاحتی بچوں کے میلے کا اہتمام انرجی پارک میں کیا ہے۔ داستان گوئی، فوٹو گرافی ورکشاپ، مخاطری سیاحتی سرگرمیوں، کوئز مقابلوں، پینٹنگ مقابلوں کا اہتمام سمعی وبصری لحاظ سے متاثرہ طلبا کے لیے ایٹا نگر میں کیا گیا ہے۔


    انڈیا ٹورزم دفاتر نے آئی ایچ ایم اور آئی آئی ٹی ٹی ایم کے تعاون و اشتراک سے مختلف سرگرمیوں مثلاً بیداری پروگراموں، نکڑ ناٹکوں، ہیریٹج واک، یوگا اجلاس، مقامی افراد کے لیے ورکشاپ کا اہتمام ملک بھر میں مختلف مقامات پر کیا ہے۔


    ************


    U – 5187

    
    
    (Release ID: 1506219) Visitor Counter : 2