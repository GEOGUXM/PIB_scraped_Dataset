      وزارت خزانہ

      پی ایف آر ڈی اے نے ای این پی ایس پلیٹ فارم کے ذریعہ اٹل پنشن یوجنا میں اندراج کے لئے آدھار سے منسلک ڈیجیٹل طریقہ کار کی شروعات کی تاکہ سماج کے بڑے طبقے تک اس کے فوائد پہنچیں
      Posted On: 10 OCT 2017 6:09PM by PIB Delhi


    نئی دہلی۔ 10 ؍ اکتوبر۔پنشن فنڈ ریگولیٹری اینڈ ڈیولپمنٹ اتھارٹی( پی ایف آر ڈی اے) نے اٹل پنشن یوجنا( اے پی وائی) کے فوائد کو سماج کے بڑے طبقے تک پہنچانے کے لئے متعدد ڈیجیٹل دوست اقدامات کئے ہیں۔ پی ایف آر ڈی اے نے ای این پی ا یس پلیٹ فارم کے ذریعہ اے پی آئی اندراج کاطریقہ تیار کیا ہے تاکہ ملک کے شہریوں تک اس کے فوائد کی توسیع کی جاسکے۔ اس چینل کے تحت اٹل پنشن یوجنا میں شروع سے آخر تک ڈیجیٹل طریقہ سے اندراج کیا جاسکے گا۔ صارفین کو اب کسی بینک یا ڈاک خانے میں ذاتی طور پر جا کر فارم جمع نہیں کرنا ہوگا۔


    اب تک اٹل پنشن یوجنا میں بینک، بی سی اور انٹر نیٹ بینکنگ کے ذریعہ اندراج کرایا جاتا ہے۔ اب اٹل پنشن یوجنا( اے پی وائی) ای این پی ایس پلیٹ فارم کے ذریعہ دستیاب ہے۔ کوئی بھی اہل ہندوستانی شہری www.enps.nsdl.com ویب سائٹ پر جا کر APY@NPS کے ذریعہ اپنا اندراج کراسکتا ہے۔ اسی طرح بینک کے صارفین ای این پی ایس پورٹل پر جا کر اپناآدھار نمبر/ بینک کا نام اور بچت کھاتہ نمبر جمع کرکے اس اسکیم میں شامل ہوسکتے ہیں۔ APY@eNPS کے فوائد درج ذیل ہیں:۔

      * کاغذ کے بغیر اندراج
      * بینک کی شاخ میں جانے کی ضرورت نہیں ہے۔
      * گراہکوں کی آسانی کے لحاظ سے ساتوں دن چوبیس گھنٹے آن لائن اندراج کیاجاسکتا ہے۔
      * انٹر نیٹ بینکنگ آئی ڈی رکھنے کی کوئی ضرورت نہیں ہے۔

    پنجاب نیشنل بینک APY@eNPS کو شروع کرنے والا پہلا بینک ہے۔دیگر بینکوں کے ذریعہ بھی جلد ہی اس پلیٹ فارم کی شروعات کردی جائے گی اور وہ بھی آدھار سے منسلک اے پی وائی اندراج کی سہولت مہیا کرائیں گے۔


    اٹھارہ سال سے لے کر 40 سال تک کے درمیان کا بینک اکاؤنٹ اور آدھار رکھنے والا کوئی بھی شخص اٹل پنشن یوجنا میں اپنا اندراج کرسکتا ہے۔ علاوہ ازیں اس عمل کےد وران انہیں APY@eNPS پورٹل میں بیحد کم معلومات دینی ہوگی۔ بقیہ معلومات خود کارطریقہ سے متعلقہ بینکوں کے ذریعہ فراہم کرا دی جائے گی۔ اس نئے طریقہ کار سے صارفین کے لئے نہ صرف ای پی وائی میں اندراج کراناآسان ہوجائے گا بلکہ اس سے اے پی وائی کانفاذ کرنے والے بینک اور ڈاک خانہ کی شاخوں کے کام کا بوجھ بھی کم ہوجائے گا۔


    ************


      م ن۔ ج۔ رض


    (25-09-2017) Words- 247


    U-4727

    
    
    (Release ID: 1505542) Visitor Counter : 2
    
    
    
    
    

*