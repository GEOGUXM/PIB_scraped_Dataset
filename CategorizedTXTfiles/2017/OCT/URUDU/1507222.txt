      عملے، عوامی شکایات اور پنشن کی وزارت

      ’’ میرا وژن – بدعنوانی سے پاک ہندوستان ‘‘ کے موضوع پر 30 اکتوبر تا 4 نومبر ، 2017 ء کے دوران وجلینس بیداری ہفتہ منایا جائے گا
      نائب صدر جمہوریہ ہند جناب وینکیا نائیڈو افتتاحی تقریب کے مہمان خصوصی ہوں گے
      
      Posted On: 26 OCT 2017 8:12PM by PIB Delhi


    نئی دہلی ، 26 اکتوبر / سنٹرل وجلینس کمیشن ( سی وی سی ) نے فیصلہ کیا ہے کہ اس سال 30 اکتوبر تا 4 نومبر کے دوران وجلینس بیداری ہفتہ منایا جائے گا ۔ اس بیداری ہفتہ کا موضوع ہو گا ، ’’ میرا وژن – بد عنوانی سے پاک ہندوستان ‘‘ ( میرا لکش – بھرشٹاچار مُکت بھارت ) ۔ نائب صدر جمہوریہ ہند جناب ایم وینکیا نائیڈو 30 اکتوبر ، 2017 ء کو منعقد ہونے والے افتتاحی تقریب میں مہمان خصوصی ہوں گے ۔


    ویجلینس بیداری ہفتے کا آغاز 30 اکتوبر ، 2017 ء کو دن میں گیارہ بجے وزارتوں / محکموں / مرکزی سرکاری کمپنیوں ( سی پی ایس ای ) / سرکاری بینکوں ( پی ایس بی ) اور دیگر تنظیموں کے سرکاری ملازمین کے ذریعہ ایمانداری / دیانت داری کے عہد کے ساتھ ہو گا ۔


    آج یہاں منعقدہ ایک پریس کانفرنس سے خطاب کرتے ہوئے سنٹرل وجلینس کمشنر جناب کے وی چودھری نے کہا کہ وجلینس بیداری ہفتہ منانے کا مقصد بڑے پیمانے پر عوام کو بیداری سے متعلق عمل کے بارے میں مطلع کرنا ہے ۔ علاوہ ازیں ، انہیں بد عنوانی سے متعلق خبر دینے کی تعلیم فراہم کرنا ہے ۔ انہوں نے کہا کہ یہ ایک عوامی تحریک کی طرح کام کرتا ہے ۔ اس میں لوگوں کو بد عنوانی سے مکمل کنارہ کشی اختیار کرنے کے لئے شامل کیا جاتا ہے ۔ جناب چودھری نے کہا کہ امتناعی ، بد عنوانی کی روک تھام اور سرگرم وجلینس کے شعبے میں تنظیموں کے ذریعے کئے گئے اصلاحات اور اچھے کاموں کا اعتراف کرنے کے لئے اس سال سے دو زمروں میں وجلینس ایکسیلینس ایوارڈز کا قیام عمل میں آیا ہے ۔ انہوں نے کہا کہ سنٹرل وجلینس کمیشن اندرونی طریقہ کار ، نیز تنظیموں کے اندر کے کنٹرول اور باہری شراکت داروں کے تعلقات اور امیدوں کے رکھ رکھاؤ کی بنیاد پر ایک دیانت داری اشاریہ تیار کر رہا ہے ۔ انہوں نے مزید کہا کہ شروعات میں 25 تنظیموں بشمول حکومتی تنظیموں اور سرکاری کمپنیوں کے لئے دیانت داری اشاریہ تیار کیا جائے گا ۔ انہوں نے مزید کہا کہ یہ دیانت داری اشاریہ آئی آئی ایم ، احمد آباد کی تکنیکی مدد سے تیار کیا جائے گا ۔ انہوں نے مزید مطلع کیا کہ سی وی سی ویجلینس افسران کے فائدے کے لئے ای لرننگ ماڈیول تیار کر رہا ہے ۔ انہوں نے کہا کہ سی وی سی سال بھر متعدد پروگراموں مثلاً مختلف موضوعات کے اوپر اہم مقررین کے ذریعہ لیکچر سیریز کا اہتمام بھی کرتا ہے ۔ انہوں نے مزید کہا کہ سی وی سی گرمی کی تعطیلات کے دوران طلباء کو انٹرنشپ ٹریننگ بھی فراہم کرتا ہے ۔ اس کے ذریعے ان طلبا کو کمیشن کے کام کاج کے بارے میں معلومات حاصل ہوتی ہے ۔


    ویجلینس کمشنر ڈاکٹر ٹی ایم باسن اور جناب راجیو اور سی وی سی کی سکریٹری محترمہ نیلم ساہنی کے علاوہ دیگر اعلیٰ عہدیداران بھی اس موقع پر موجود تھے ۔


    واضح رہے کہ ویجلینس بیداری ہفتہ کا اہتمام ہر سال کیا جاتا ہے ۔ یہ کمیشن کے کثیر جہتی طریقہ کار کا ایک حصہ ہے ۔ اس کی متعدد حکمت عملیوں میں سے ایک یہ ہے کہ تمام شراکت داروں کو بد عنوانی کے خلاف لڑائی ، نیز بد عنوانی کی روک تھام کے لئے عوام کی اجتماعی شرکت کی حوصلہ افزائی کی جاتی ہے ۔ اس کے علاوہ ، بد عنوانی کے وجود ، اسباب اور بد عنوانی کی شدت ، نیز اس سے در پیش خطرات سے متعلق عوامی بیداری پھیلانا ہے ۔ بدعنوانی کی روک تھام کی حکمت عملی کے ایک حصہ کے طور پر کمیشن تعزیری ، امتناعی اور سرگرم ویجلنس اقدامات پر زور دے رہا ہے ۔ تنظیموں کو مشورہ دیا گیا ہے کہ وہ تنظیم کے اندر اور باہر عوام / شہریوں تک رسائی کے لئے درج ذیل طریقوں سے مذکورہ عنوان کے تحت متعلقہ موضوعات پر مختلف سرگرمیوں کا انعقاد کریں ۔ سرکاری اداروں اور تنظیموں کے اندر جن پروگراموں کا اہتمام کیا جائے گا ، ان میں تمام ملازمین کے ذریعہ دیانت داری عہد لئے جانے کے علاوہ امتناعی ویجلینس سرگرمیوں سے متعلق پمفلیٹ کی تقسیم اور بد عنوانی مخالف دیگر اقدامات شامل ہیں ۔ دیگر سرگرمیوں میں ویجلینس سے متعلق مسائل پر میگزین اور نیوز لیٹرس کی اشاعت کے علاوہ منظم انداز میں آئی بہتری اور اچھے کاموں کی تشہیر شامل ہیں تاکہ وسیع پیمانے پر اس کی اشاعت اور عوامی بیداری ممکن ہو سکے ۔ علاوہ ازیں ، ملازمین اور ان کے اہل خانہ کے لئے بد عنوانی کی روک تھام سے متعلق امور پر مباحثے اور کوئز کا انعقاد کیا جائے گا اور تنظیموں کے ویب سائٹوں کا استعمال کیا جائے گا تاکہ ملازمین اور صارفین سے متعلق معلومات اور اطلاعات کی تشہیر ممکن ہو سکے ۔


    عوام / شہریوں کے لئے باہر منعقد ہونے والی سرگرمیوں میں دفتروں / فیلڈ یونٹوں کے اہم عوامی مقامات میں ہورڈنگ ، بینر ، پوسٹر اور دستی پمفلیٹ کی نمائش شامل ہیں ۔


    اسی طرح عوامی شرکت کے علاوہ ، تنظیموں کے ذریعے صارفین / شہریوں کے لئے شکایات کے ازالہ کے لئے کیمپوں کا انعقاد کیا جائے گا ۔ اسی طرح کمیشن کے ذریعہ تیار کردہ آن لائن طریقے سے ’’ دیانت داری عہد ‘‘ بھی لیا جائے گا ۔


    مزید برآں ، نجی سیکٹروں ، پیشہ ور تنظیموں ، تجارتی یونینوں اور ایسوسی ایشن کو شامل کرکے سیمینار ، مباحثے اور دیگر خارجی پروگراموں کے انعقاد کا بھی منصوبہ ہے تاکہ سول سوسائٹی کے تمام طبقوں کی وسیع شرکت ممکن ہو سکے ۔ بد عنوانی کے برے اثرات سے ( دیہی اور نیم شہری علاقوں میں ) عام شہریوں کو حساس بنانے کے لئے نیز گرام پنچایتوں میں بیداری پھیلانے کے لئے ’’ بیداری گرام سبھا ‘‘ کا اہتمام کیا جا رہا ہے ۔ گذشتہ برس ویجلینس بیداری ہفتہ کے دوران اس طرح کے کل 70000 گرام سبھاؤں کا انعقاد کیا گیا تھا ۔


    اسکولوں اور کالجوں کے طلباء کو بد عنوانی کے برے اثرات سے با خبر کرانے کے لئے ہر ایک فیلڈ یونٹ اور سی پی ایس ای کی ہر ایک شاخ کے ذریعہ خصوصی کاوشیں کی جا رہی ہیں تاکہ اسکول اور کالجوں کے طلبا تک رسائی حاصل کی جا سکے ۔ اس سلسلے میں ملک بھر میں ( اخلاقی اقدار ، اخلاقیات اور اچھی حکمرانی کے موضوع پر ) مختلف سرگرمیوں مثلاً لیکچر ، پینل مباحثہ ، بحث ، کوئز ، مضمون نویسی ، نعرہ ، کارٹون ، پوسٹر مسابقے کا اہتمام کیا جا رہا ہے ۔ 2016 ء میں پورے ملک میں 500 سے زائد شہروں کے اسکولوں اور کالجوں میں اس طرح کی سرگرمیوں کا انعقاد کیا گیا تھا ۔ اسکولوں اور کالجوں میں ’’ دیانت داری کلب ‘‘ کا قیام اس مرتبہ ایک نیا فیچر ہے ۔ کیونکہ طلباء ملک کے مستقبل ہیں ۔ لہٰذا ، ان کے اندر اخلاقی اقدار پیدا کرنا بے حد اہم ہے ۔ اداروں اور تنظیموں کے ذریعہ عوامی بیداری پھیلانے کے لئے ملک بھر کے متعدد شہروں اور قصبوں میں میراتھن ، دوڑ ، سائکل ریلی ، انسانی زنجیر ، نکڑ ناٹک کا بھی اہتمام کیا جائے گا ۔


    متعدد تنظیمیں اور ادارے عوامی بیداری پھیلانے کے لئے بڑے پیمانے پر ایس ایم ایس ، ای میل ، الیکٹرانک ، پرنٹ اور سوشل میڈیا کا استعمال کریں گے ۔


    م ن ۔ م ع ۔ ع ا ۔


    26-10--2017


    U-5360

    
    
    (Release ID: 1507222) Visitor Counter : 3