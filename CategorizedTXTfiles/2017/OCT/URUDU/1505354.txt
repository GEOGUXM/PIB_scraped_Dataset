      امور داخلہ کی وزارت

      مرکزی وزیر داخلہ راج ناتھ سنگھ کل قومی تحقیقاتی ایجنسی این آئی اے کے ہیڈکوارٹر کمپلیکس کا افتتاح کریں گے
      Posted On: 09 OCT 2017 5:57PM by PIB Delhi


    نئی دہلی،9؍اکتوبر،مرکزی وزیر داخلہ جناب راج ناتھ سنگھ کل یہاں قومی تحقیقاتی ایجنسی (این آئی اے) کے ہیڈکوارٹر کمپلیکس کا افتتاح کریں گے۔ داخلی امور کے وزراء مملکت جناب ہنس راج گنگا رام اہیر اور کرن ریجی جو بھی افتتاحی تقریب میں شرکت کریں گے ۔


    وزیرداخلہ جناب راج ناتھ سنگھ نے 10 ستمبر 2015 کو این آئی اے کے ہیڈکوارٹر کا سنگ بنیاد رکھاتھا اور اس کے ہیڈکوارٹر کی تکمیل کا کام 24 مہینے کی مقررہ مدت کے اندر مکمل کر لیا گیا۔ این آئی اے نے جس نے نئی دلی کے ہوٹل سینتور میں اپنی سرگرمیاں اور کارروائیاں شروع کی تھیں۔ اس کے بعد جون 2013 کو نئی دلی کے جے سنگھ روڈ پر واقع این ڈی سی سی II- بلڈنگ کی 7ویں منزل میں اپنا ہیڈ کوارٹر منتقل کر لیا تھا۔ ہیڈکوارٹر کے علاوہ ایجنسی نے لکھنؤ ،حیدرآباد، کوچی،گواہاٹی، ممبئی، کولکاتہ، رائے پور اور جموں میں واقع برانچ دفاتر کے ایک نیٹ ورک کے ذریعے اپنی جغرافیائی رسائی کو توسیع دی ہے۔ ان کے علاوہ این آئی اے کے چنڈی گڑھ، سری نگر، چنئی، بنگلور، شاکھاپٹنم، احمد آباد ، بھروچ، جگدل پور، پٹنہ، سلی گڑی، مالدہ، رانچی، وجے واڑا اور امپھال میں اپنے کیمپ دفاتر ہیں۔


    قومی تحقیقاتی ایجنسی انسداد دہشت گردی کی تحقیق کی ایک مرکزی ایجنسی ہے، جو 31 دسمبر 2008 کو این آئی اے ایکٹ کے نفاذ کی روشنی میں 31 دسمبر 2008 کو قائم کی گئی تھی۔ اس کا خاص مقصد ملک کی سلامتی، اقتداراعلیٰ اور یکجہتی کو اثرانداز کرنے والی دہشت گردانہ سرگرمیوں سے متعلق سنگین جرائم کی تحقیقات کرنا ہے۔ این آئی اے نے 19 جنوری 2009 کو اپنا کام کاج شروع کیاتھا۔ اسے جون 2009 میں پہلا کام سونپا گیا تھا اور جولائی 2017 کے آخر تک این آئی اے کو کل 166 معاملے تحقیقات کیلئے سونپے گئے ہیں۔


    یہ تمام معاملات ہندوستان کو درپیش دہشت گردی سے متعلق چیلنجوں کے تمام پہلوؤں کا احاطہ کرتے ہیں اور 26 ریاستوں اور مرکز ک ے زیر انتظام علاقوں میں تحقیقات کی کوششیں شامل ہیں۔


    ************


    (09.10.2017)


    ) م ن ۔ح ا۔ ک ا (


    U- 5042


    

    
    (Release ID: 1505354) Visitor Counter : 2