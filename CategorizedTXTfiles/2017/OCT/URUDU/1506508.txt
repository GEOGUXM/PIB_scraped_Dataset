      بجلی کی وزارت

      وزارتوں کے مابین کوششوں نےبجلی کی پیداوارمیں کوئلے کے عارضی بحران اور
      بجلی کی اونچی قیمتوں پر قابو پانے کی راہ دکھائی
      Posted On: 18 OCT 2017 7:47PM by PIB Delhi


    نئی دہلی،18؍اکتوبر،اخبارات کی رپورٹوں میں 16اکتوبر2017کو پاورایکسچینج سے متعلق بجلی کی قیمتوں میں اضافے کے مسئلے پر روشنی ڈالی گئی ہے، جو10.8روپے فی یونٹ ہے، 17اکتوبر2017کو آئی ای ایکس کی بنیاد پر بجلی کی قیمتیں اوسطاً فی یونٹ 5.45تھی اورزیادہ سے زیادہ قیمت شام 6 بجے سے7بجے کےدرمیان آدھے گھنٹے کیلئے 10.80روپے تھی۔ 18اکتوبر2017 کو یہ قیمت کم ہو کر فی یونٹ 4.33روپے ہو گئی ہے۔


    یہ بات بھی قابل ذکر ہے کہ مارکیٹ میں بجلی کی جو مقدار فروخت کی گئی، وہ یومیہ تقریباً 3750ملین یونٹ (ایم یو) کی کُل پیدار کے مقابلے تقریباً 150ملین یونٹ (ایم یو ) رہی (جو کہ تقریباً 4فیصد ہے)۔ ڈسکام (ڈی آئی ایس سی او ایم ایس)عمومی طورپر اپنے طویل مدتی /وسط مدتی کنٹریکٹ کی وساطت سے اپنی ڈمانڈ پوری کرتی ہے۔ اس طرح تبادلے کی قیمتوں کی موجودہ حالت پر اس کا معمولی اثر پڑتا ہے۔


    بجلی کی پیداوار کی کل تنصیبی صلاحیت تقریباً 330گیگاواٹ(جی ڈبلیو) ہے، جس میں سے ملک میں کوئلے پر مبنی بجلی گھروں میں 193جی ڈبلیوبجلی کی پیداوار ہوتی ہے، جو کی رواں سال کے دوران 163جی ڈبلیو بجلی کی زائد از زائد مانگ پوری کرنے کیلئے کافی ہے۔ ماہ اکتو بر 2017کےدوران بجلی کی زیادہ سے زیادہ مانگ تقریبا160 گیگا واٹ رہی، جو کہ گزشتہ سال کے اسی مدت کے مقابلے میں تقریباً 10 گیگا واٹ زیادہ ہے۔ بجلی کی پیداوار میں مجموعی اضافہ تقریباً 60 فیصد رہا ہے اور گزشتہ سال کی اسی مدت کے مقابلے میں اگست 2017 کے دوران کوئلے پر مبنی بجلی گھروں سے بجلی کی پیداوار میں 17فیصد کا اضافہ رہا ہے ۔ستمبراور اکتوبر2017کےدوران کوئلے پر مبنی بجلی کی پیداوار میں اضافہ دیکھنے کو ملا ہے۔


    بجلی گھروں کو کوئلے کی فراہمی کا مسئلہ تین متعلقہ وزارتوں یعنی وزارت بجلی ، کوئلہ اور ریلوے کےذریعہ مربوط طریقےسے حل کیا جاتا ہے۔ اعلیٰ سطح پر اس کی نگرانی کی جاتی ہے ۔ بجلی کے وزیر مملکت نے تینوں وزارتوں اور کوئلے کی کمپنیوں کے ساتھ کل اس معاملے کا جائزہ لیا ہے۔ اس میٹنگ میں ایک تفصیلی منصوبے پر اتفاق ہوا ہے، جس پر آج سے یعنی 18اکتوبر 2017سے عمل درآمد ہوگا اوربجلی گھروں کوکوئلے کی معقول فراہمی یقینی ہوگی۔


    بجلی کے وزیر مملکت جناب آر کے سنگھ اور ریلوے نیز کوئلے کے وزیر جناب پیوش گوئل نے مشترکہ طورآج یہاں کوئلے کی فراہم کی صورتحال کا جائزہ لیااور متعلقہ ریاستوں کے ساتھ اس معاملے پر تبادلۂ خیال کیا، جنہوں نے کوئلے کی فراہم کی حد میں اضافے کی درخواست کی ہے۔ یہاں یہ بات بھی قابل ذکر ہے کہ مہاراشٹرجیسی ریاستوں کوکوئلے کی فراہمی کی حالت میں بہتر ی آئی ہے اور کم از کم اسٹاک کے ساتھ تما م بجلی گھروں میں کوئلے کے اسٹاک کو بہتر بنانے کی کوششیں کی جائیں گی۔میٹنگ میں اس بات پر بھی اتفاق ہوا ہے کہ ڈی وی سی پر مبنی بجلی گھروں کے کچھ مسائل ، جو دھنباد-چندرپورہ ریلوے لائن کے بند ہونے کی وجہ سے متاثر ہوئے ہیں، انہیں تیزی سے حل کیا جائے گا۔ کوئلے پر مبنی بجلی گھروں کی کوئلے کی مانگ میں غیر معمولی اضافے کے باوجود روزانہ ، ہفتہ وار اور ماہانہ بنیاد پر بہتر مربوط منصوبہ بندی کی وجہ سے نیز تمام شرکا کے ذریعے منصوبے کے عمل درآمد کی وجہ سےگرڈ کی بجلی کی مانگ پوری کی گئی ہے اور مستقبل میں معقول بجلی کی دستیابی کو یقینی بنانے کیلئے ہر قسم کی کوششیں کی جائیں گی۔


    ************


    ) م ن ۔ش س۔ ک ا (


    U- 5248

    
    
    (Release ID: 1506508) Visitor Counter : 2