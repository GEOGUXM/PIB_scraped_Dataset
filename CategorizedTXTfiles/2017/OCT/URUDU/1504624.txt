      آبی وسائل، دریائی ترقیات اور گنگا احیاء کی وزارت

      سینٹرل واٹر کمیشن نے باندھ کی تعمیر اور متعلقہ باز آبادکاری اور دیگر ترقیاتی منصوبوں کے تحت باندھ کے تحفظ کے شعبے میں اہلیت سازی میں معاونت کے لئے آئی آئی ٹی روڑکی اور ایم این این آئی ٹی کے ساتھ مفاہمت نامے پر دستخط کئے
      Posted On: 03 OCT 2017 3:38PM by PIB Delhi


    نئی دہلی،03۔اکتوبر ۔سینٹرل واٹر کمیشن (سی ڈبلیو سی ) نے سی ڈبلیو سی کی مختلف عمل آور ایجنسیوں کی ، باندھ کے تحفظ سے متعلق کوششوں میں امدادومعاونت کے لئے آئی آئی ٹی روڑکی اورایم این این آئی ٹی الہ آباد کے ساتھ ایک مفاہمت نامے پر دستخط کئے ہیں۔


    واضح ہوکہ آبی وسائل ، دریاؤں کی ترقی اور گنگا بازبحالی کی مرکزی وزارت نے باندھوں کی باز بحالی اورترقیاتی منصوبوں (ڈی آر آئی پی) کے عالمی بینک سے امداد یافتہ منصوبے کے تحت باندھوں کے تحفظ کے شعبے میں اہلیت سازی کی خاطر متعدد سرکردہ علمی شخصیات اور محققین کی خدمات حاصل کی ہیں۔ ان کاموں میں ٹیسٹنگ لیباریٹریوں کو مستحکم بنائے جانے ،تجزیاتی اہلیت میں اضافے ، باندھوں کی حفاظت سے متعلق زمینی امور پر بہترین عالمی اداروں کے نظام کا معائنہ شامل ہے ۔


    اس سلسلے میں سی ڈبلیو سی کی جانب سے آئی آئی ٹی مدراس ، آئی آئی ایس سی بنگلور ، این آئی ٹی کالی کٹ اور این آئی ٹی روؤرکیلا کے ساتھ متعدد مفاہمت ناموں پر دستخط کئے جاچکے ہیں ،جن کے تحت جانچ اور نمونہ سازی یعنی ٹیسٹنگ اور ماڈلنگ کے شعبے کی اہلیت میں ترقی کے لئے مشینیں اور سافٹ وئیر حاصل کئے جائیں گے ۔ واضح ہوکہ سینٹرل واٹر کمیشن اس سلسلے میں مدھیہ پردیش واٹر ریورسز ڈپارٹمنٹ (ایم پی ڈبلیو آر ڈی ) اور اتراکھنڈ کے یوجے وی این لمٹیڈ (یوجے وی این ایل ) کے ساتھ مفاہمت ناموں پر پہلے ہی دستخط کرچکا ہے ۔ اس کے تحت زلزلوں سے آگاہی اور ان کے حالات میں کام کرنے سے متعلق سرگرمیوں نیز زلزلے کے بعد کے حالات میں تنصیب کی گئی مشینوں کی تصدیق زلزلے کے بعد کے حالات پر تیار کی گئی رپورٹ اور ریختر پیمانے پر چار اعشاریہ صفر کی شدت سے زائد کے زلزلوں کے بعد کی رپورٹ کی تیاری میں کے لئے ایم پی ڈبلیو آر ڈی اور یوجی وی این ایل کی امدادومعاونت کی جائے گی اور یہ رپورٹیں ریاستی اور مرکزی ایجنسیوں کے ساتھ آپس میں تقسیم کی جائیں گی ۔علاوہ ازیں اسٹیٹ ڈیم سسمالوجیکل نیٹ ورک کے ذریعہ اعدادوشمار جمع کئے جانے ،اسٹیٹ ڈیم سسمالوجیکل نیٹ ورک (ایس ڈی ایس این ) کے ذریعہ ان کی پروسیسنگ ، مانیٹرنگ ، تجزیہ ، تفہیم وغیرہ کی انجام دہی کے لئے انڈین ڈیم سسمالوجیکل نیٹ ورک (آئی ڈی ایس این ) کے اشتراک سے یہ کام انجام دئے جائیں گے ۔


    واضح ہوکہ ڈی آر آئی پی کی جانب سے ملک کی ان سات ریاستوں میں جنہیں خشک سالی کے بدترین حالات کا سامنا کرنا پڑتا ہے ، 225 باندھوں کی تعمیر کے کام میں امداد فراہم کرائی جارہی ہے ۔ ان باندھوں کے مالکان کو باندھ کے حالات کی جانچ کے لئے تکنیکی معاونت مطلوب ہوتی ہے ۔اس کے ساتھ ہی انہیں باز آبادکاری کی کوششوں میں بھی امدادومعانت کی ضرورت پڑتی ہے ۔اس سلسلے میں حکومت ہند نے فیصلہ کیا ہے کہ باندھوں کی حفاظت سے متعلق امور کے شعبے میں کام کرنے والے بعض مخصوص اداروں کی خدمات حاصل کرنے کا فیصلہ کیا ہے تاکہ ان کے ذریعہ زمینی جانچ اور مواد کی جانچ کے میدان میں کام کرسکیں ۔ علاوہ ازیں باندھوں کی بازبحالی کے لئے مرتب کئے جانے والے منصوبے میں بعض ادارہ جاتی استحکام کی شقیں بھی شامل ہیں،جس کے تحت تمام شراکتدار ایجنسیوں اور ملک کے مخصوص تعلیمی اداروں کو باندھوں کی حفاطت کے شعبے میں اہلیت سازی بھی شامل ہے ۔ یہ مستقبل میں بعض عالمی اداروں کے مقابلے خود کفالتی کو یقینی بنانے کے لئے ملک کے قومی اداروں کو تمام ضروری سازوسامان سے لیس کرنے کی حکومت ہند کی ایک مثبت کوشش ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-4919

    
    
    (Release ID: 1504624) Visitor Counter : 2