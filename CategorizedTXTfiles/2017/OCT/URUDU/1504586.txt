      نائب صدر جمہوریہ ہند کا سکریٹریٹ

      نائب صدر جمہوریہ ہند نے گاندھی جی کے خوابوں کی تعبیر کو عملی جامہ پہنانے کی کوششوں پر زور دیا اورگاندھی جی کے مجسمے کی نقاب کشائی کی
      Posted On: 02 OCT 2017 9:00PM by PIB Delhi


    نئی دہلی،03۔اکتوبر ۔نائب صدر جمہوریہ ہند جناب ایم وینکیا نائیڈو نے کہا ہے کہ ہم سبھی کو مہاتما گاندھی کے خوابوں کی عملی تعبیر حاصل کرنے کی کوشش کرنی چاہئے اورایک ایسا رام راج قائم کیا جانا چاہئے ،جہاں سبھی برابر ہوں اور کسی کے ساتھ کسی بھی قسم کی تفریق نہ کی جائے۔ جناب نائیڈو بابائے قوم مہاتما گاندھی کے 148 ویں یوم پیدائش کے موقع پر گاندھی جی کے مجسمے کی نقاب کشائی کے بعد دیانند ودیالیہ کے بچوں سے گفتگو کررہے تھے ۔ واضح ہوکہ یہ راج گھا ٹ کمپلیکس میں کانسے سے بنایا ہوا ایک اعشاریہ آٹھ میٹر بلند گاندھی جی کا پہلا مجسمہ ہے ۔اس موقع پر ہاؤسنگ اور شہری امور کے وزیر مملکت (آزادانہ چارج ) جناب ہردیپ سنگھ پوری اور دیگر سرکردہ شخصیات بھی موجود تھیں۔


    جناب وینکیا نائیڈو نے اس موقع پر مزید کہا کہ گاندھی جی کے خیالات امر ہیں اور ان کے رام راج کے خواب کو اس کے صحیح تناظر میں سمجھا جانا چاہئے اور سرکار اور عام لوگوں کو اس سمت میں مل جل کر کام کرنا چاہئے ۔انہوں نے کہا کہ را م راج کا مطلب ایک ایسی حکومت ہے ، جہاں کسی کو کوئی خوف نہیں ،فاقہ کشی نہیں ،کسی قسم کی بدعنوانی نہیں اور نہ تو کسی قسم کا استحصال ممکن ہواور نہ ہی کسی قسم کا امتیاز وتفریق ممکن ہوسکے ۔ ہمارا فرض ہے کہ ہم مختلف سطحوں پر مل جل کر گاندھی جی کے رام راج کے آدرشوں کو عملی شکل دینے کی سمت میں کام کریں ۔


    اس موقع پر جناب نائیڈو نے اس کامپلیکس کے پارکنگ ایریا میں واقع انٹر پریٹیشن سینٹر کا بھی ا فتتاح کیا۔ یہ سینٹر ایل ای ڈی اسکرین کے استعمال کے ذریعہ مہاتماگاندھی کی زندگی اور خدمات کی ڈجیٹل نمائش پیش کرے گا،جس میں آنے والے فلمیں دیکھ سکیں گے ،زندگی کی تقریبات کا نظارہ کر سکیں گے اور گاندھی جی کی تقریریں سماعت کرسکیں گے اس کے ساتھ ہی نائب صدرجمہوریہ موصوف نے وزیٹر زروم ، پبلی کیشن یونٹ ،اسٹاف روم اور پینے کے پانی کی سہولیات سے آراستہ راج گھاٹ سمادھی کمیٹی کے ایک نئے ایڈ منسٹریشن ونگ کا بھی افتتاح کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-4914

    
    
    (Release ID: 1504586) Visitor Counter : 3