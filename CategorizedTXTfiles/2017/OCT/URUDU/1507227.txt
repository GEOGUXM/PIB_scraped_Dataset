      جہاز رانی کی وزارت

      ساگر مالا کوسٹل برتھ اسکیم کے تحت جواہر لال نہرو پورٹ ٹرسٹ اور کاروبار پورٹ کے لئے امداد
      Posted On: 26 OCT 2017 8:17PM by PIB Delhi


      نئی دہلی؍26اکتوبر2017 ،جہاز رانی کی وزارت نے جواہر لال نہرو پورٹ ٹرسٹ کے لئے 25 کروڑ روپے کی مالی امداد کی منظوری دی ہے اور اس کے علاوہ کاروبار پورٹ کے لئے کرناٹک حکومت کو مزید 50 کروڑ روپے کی گرانٹ دینے کی منظوری دی ہے، تاکہ حکومت کے اہم پروگرام ساگر مالا کے تحت کوسٹل برتھ اسکیم (ساحلی گودی اسکیم) کے ذریعے بنیادی ڈھانچے کو فروغ دیا جاسکے۔

      کوسٹل برتھ اسکیم کا مقصد بندرگاہوں اورریاستی حکومتوں کو قومی آبی گزرگاہوں یا سمندر کے ذریعے مال برداری اور مسافروں کی آمدو رفت کے لئے بنیادی ڈھانچے کی تشکیل کے لئے مالی امداد فراہم کرنا ہے۔مرکزی حکومت کی طرف سے پروجیکٹ کی کل لاگت کا 50 فیصد مالی امداد دی جاسکتی ہے، جس کے لئے یہ شرائط ہیں۔
      1 اہم ؍غیر اہم بندرگاہوں کے ذریعے ساحلی گودی کی تعمیر ؍جدید کاری سے متعلق پروجیکٹ کی لاگت زیادہ سے زیادہ 25 کروڑ روپے ہو۔
      2 بندرگاہوں؍ ریاستی حکومتوں کے ذریعے پلیٹ فارم ؍ جیٹی کی تعمیر اور قومی آبای گزرگاہوں اورجزائر میں ریاستی حکومتوں کے ذریعےمسافروں کے لئے جیٹی کی تعمیر کی خاطر زیادہ سے زیادہ 10 کروڑ روپے۔
      3 اہم؍ غیر اہم بندرگاہوں کے ذریعے گودی کو مشینی نظام سے منسلک کرنے کے لئے زیادہ سے زیادہ 15 کروڑ روپے۔
      4 غیر اہم بندرگاہوں میں گاد نکالنے کے لئے زیادہ سے زیادہ 50 کروڑ روپے۔
      5 موجودہ گرین فیلڈ بندرگاہوں میں بریک واٹر کی تعمیر کے لئے زیادہ سے زیادہ 50 کروڑ روپے۔
      بقیہ اخراجات متعلقہ بندرگاہوں ؍ریاستی حکومتوں کو خود اپنے وسائل سے پورے کرنے ہوں گے۔

      جواہر لال نہرو پورٹ کے پروجیکٹ میں ایک ساحلی برتھ کی تعمیر (270 ایم x 30 ایم) اور پورٹ کرافٹ جیٹی کی بحالی اور کوسٹل برتھ میں بڑے پیمانے پر گاد نکالنے کے پروجیکٹ شامل ہیں۔پروجیکٹ کی لاگت کا تخمینہ 170.20 کروڑروپے ہے اور یہ پروجیکٹ مارچ 2019 تک پورا ہوجائے گا۔

      جے این پی ٹی میں مجوزہ برتھ پر 2.5 ملین ٹن کے ٹریفک کی آمدو رفت کی امید ہے، جس میں ساحلی ٹریفک بھی شامل ہے۔ اس پروجیکٹ سے گرین چینل کے ذریعے سیمنٹ اور خوردنی تیل کی تیز تر ساحلی آمدو رفت آسان ہوگی اور برتھ کے آس پاس 45 ہیکٹر اراضی میں اسٹور کے لئے جگہ دستیاب ہوگی۔

      کرناٹک کی کاروار بندرگاہ کے پروجیکٹ میں موجودہ جنوبی بریک واٹر کو 145 میٹرکا اضافہ کرنا اور 1160 میٹر کی نئی شمالی بریک واٹر کی تعمیر شامل ہے۔اس پروجیکٹ کی لاگت کا تخمینہ 215 کروڑ روپے ہے اور امید ہے کہ یہ پروجیکٹ تین سال میں مکمل ہوجائے گا۔

      دونوں بندرگاہوں کی توسیع کے نتیجے میں جہاز رانی کی سرگرمیوں میں اضافہ ہوگا، روزگار کے مواقع بڑھیں گے اور مجموعی طورپر سماجی اقتصادی صورتحال میں بہتری آئے گی۔

      م ن ۔وا۔ ن ع

      (26- 10 -17)

      U: 5 369

    
    
    (Release ID: 1507227) Visitor Counter : 3