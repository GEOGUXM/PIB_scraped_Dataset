      اسٹیل کی وزارت

      سیل نے آئی این ایس کلٹن کے لئے خصوصی گریڈ کے اسٹیل کی سپلائی کی
      Posted On: 16 OCT 2017 6:30PM by PIB Delhi


    نئی دلّی ، 16 /اکتوبر۔ ‘میک اِن انڈیا’ مہم نے اپنی حصے داری نبھاتے ہوئے اسٹیل اتھارٹی آف انڈیا لمیٹڈ (ایس اے آئی ایل) نے ملک میں ہی تیار کئے گئے آبدوزشکن جنگی جہاز آئی این ایس کلٹن کی تیاری کے لئے دفاعی گریڈ کے ڈی ایم آر 249اے اسٹیل پلیٹوں کی سپلائی کی۔ قابل ذکر ہے کہ آبدوزشکن جہاز آئی این ایس-کلٹن کو آج ہندوستانی بحریہ میں شامل کیا گیا۔ آئی این ایس کمورتا اور آئی این ایس کدمت کے بعد پروجیکٹ 28 (کمورتا کلاس) کے تحت ملک میں تیار کئے جانے والے چار آبدوز شکن جہازوں میں سے یہ تیسرا جہاز ہے۔ اسٹیل اتھارٹی آف انڈیا لمیٹڈ کو، اس کے سبھی پلانٹوں میں، مربوط کام کے سبب اس قابل ذکر پروجیکٹ کے لئے مطلوبہ مقدار میں اسٹیل کی سپلائی کرنے میں کامیابی ملی۔ اسٹیل کے وزیر چودھری بریندر سنگھ نے اس کارِ نمایاں کے لئے اسٹیل اتھارٹی آف انڈیا لمیٹڈ کو مبارکباد دی ہے۔


    ڈی ایم آر 249 اے ایک کم کاربن والا مائیکرو- ایلوائیڈ گریڈ کا اسٹیل ہے۔ اسٹیل اتھارٹی آف انڈیا لمیٹڈ نے جنگی جہازوں کے گریڈ کے اسٹیل پلیٹ حیدرآباد میں واقع میٹالرجیکل ریسرچ لیباریٹری کے اشتراک سے ہندوستانی بحریہ کے لئے تیار کئے۔ قابل ذکر ہے کہ اسٹیل اتھارٹی آف انڈیا لمیٹڈ دفاعی شعبے کو طویل عرصے سے اسٹیل کی سپلائی کررہا ہے اور اس کے ذریعے سپلائی کئے گئے اسٹیل کا استعمال جہازسازی کے متعدد دیگر باوقار پروجیکٹوں میں کیا گیا ہے۔ مختلف طرح کی ضرورتوں کے ضمن میں اسٹیل اتھارٹی آف انڈیا لمیٹڈ نے بحری جہازوں کے لئے ڈی ایم آر 249اے دفاعی گریڈ کے 50000 میٹرک ٹن سے زیادہ اسٹیل کی سپلائی کی ہے۔


    ( م ن ۔ م م۔ م ر)


    U. No. 5200


    

    
    (Release ID: 1506290) Visitor Counter : 2