      آبی وسائل، دریائی ترقیات اور گنگا احیاء کی وزارت

      وزیر اعظم نریندر مودی کل بہار میں چار سیوریج پروجیکٹوں اور چار قومی شاہراہوں کے پروجیکٹوں کا سنگ بنیاد رکھیں گے
      Posted On: 13 OCT 2017 11:42PM by PIB Delhi


    نئی دہلی،13،اکتوبر/ وزیر اعظم جناب نریندر مودی کل بہار میں 3031 کروڑ روپے کی مالیت کے 195 کلو میٹر کے چار قومی شاہراہوں کے پروجیکٹوں اور 738.04 کروڑ روپے کی لاگت سے تیار ہونے والے چار سیوریج پروجیکٹوں کا سنگ بنیاد رکھیں گے۔ پروجیکٹوں کے سلسلے میں ہونے والی تقریب موکاما میں ہوگی۔ آبی وسائل ، دریا کی ترقی اور گنگا کی صفائی ستھرائی کے مرکزی وزیر جناب نتن گڈکری بھی سنگ بنیاد کی تقریب میں وزیر اعظم کے ہمراہ ہوں گے۔

    
    ان چار پروجیکٹوں میں بیور میں نیٹ ورک سیویج ٹریٹمنٹ پلانٹ، بیور میں سیور کے ساتھ سیوریج سسٹم مرکز مالی چاک میں سیویج ٹریٹمنٹ پلانٹ اور سیدپور میں سیور نیٹ ورک شامل ہیں۔ یہ پروجیکٹس ملکر 120 ایم ایل ڈی کی نئی ایس ٹی پی کی صلاحیت پیدا کریں گے اور بیور کے لیے موجودہ 20 ایم ایل ڈی کی تجدید ہوگی۔ اس میں بیور اور سیدپور زونوں میں 234.84 کلو میٹر کا سیور نیٹ ورک بھی شامل ہے۔
    
    پٹنہ میں سات دیگر سیوریج پروجیکٹس نفاذ کے مختلف مرحلوں میں ہیں۔ ان میں سے دو دیگھا اور کنکرباغ سیوریج زون ہیں۔ جن کے لیے 1402.89 کروڑ روپے مالیت کی منظوری دی گئی ہے اور ان کی ہائی برڈ اینیویٹی پر مبنی سرکاری پرائیوٹ شراکت داری پی پی پی موڈ کے تحت منظوری دی گئی ہے۔ شہر میں موجودہ آبادی19,83.000 ہے اور شہر میں تیار کیے گئے موجودہ سیویج 220 ایم ایل ڈی ہیں۔ اور توقع ہے کہ 2035 تک سیویج لوڈ 320 ایم ایل ڈی تک ہوجائے گا۔ موجودہ سیویج تیار کرنے کے مقابلے موجودہ سیویج ٹریٹمنٹ کی گنجایش 109 ایم ایل ڈی ہے۔ شہر میں 11 بڑے نالے بھی ہیں، جو براہ راست دریا گنگا میں پانی چھوڑ رہے ہیں۔
    
    دیگھا اور کنکرباغ جیسے علاقوں میں ٹریٹمنٹ کی کوئی سہولت نہیں ہے۔ اس طرح موجودہ ٹریٹمنٹ کی صلاحیت اور سیور سسٹم (نظام) کی فوری طور پر تشکیل نو کی ضرورت ہے۔ اس کے علاوہ ان کے مناسب آپریشن اور رکھ رکھاؤ کی بھی ضرورت ہے۔ شہر کی موجودہ ٹریٹمنٹ گنجایش اور موجودہ کچرا تیار کرنے کی گنجایش اور 2035 تک مستقبل میں کچرا پیدا کرنے کی صلاحیت کا خیال رکھتے ہوئے کل 11 پروجیکٹوں کو چھ زون کے لیے عالمی بینک کے تحت منظوری دی گئی ہے۔ جو ایس ٹی پی صلاحیت کے کل 35 ایم ایل ڈی پیدا کریں گے۔
    
    ان 11 پروجیکٹوں کی تکمیل کے بعد پٹنہ ایک ایسا شہر بن جائے گا جہاں 100 فیصد سیوریج بنیادی ڈھانچہ ہوگا اور کوئی گندا پانی دریا گنگا میں نہیں بہے گا۔
    
    دریا فرنٹ ڈیولپمنٹ / گھاٹ اور کریماٹوریا (پٹنہ آر ایف ڈی سمیت) سے متعلق چھ پروجیکٹوں پر 377.58 کروڑ روپئے کی لاگت سے کام ہو رہا ہے۔ 3.96 کروڑ روپئے مالیت کا ایک ریور کلیننگ پروجیکٹ اور 24.92 کروڑ روپئے کی مالیت کے دو ایفروسٹیشن پروجیکٹوں پر بھی نفاذ ہو رہا ہے۔
    
    چار قومی شاہراہوں کے پروجیکٹوں میں جن کا سنگ بنیاد رکھا جائے گا۔ این ایچ-31 کا اونٹا سیماریا سیکشن کی چار لیننگ اور 6 لین والے گنگا سیتو کی تعمیر شامل ہے۔ جن پر 1161 کروڑ روپئے کی لاگت آئے گی۔

    ***


    
    
    Uno-5148
    ( م ن۔ ح ا۔ ر)

    
    
    (Release ID: 1506022) Visitor Counter : 2