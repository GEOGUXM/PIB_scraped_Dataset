      وزارت دفاع

      وزیر دفاع کا چنئی کے سی وی آر ڈی ای کا پہلا دورہ
      Posted On: 15 OCT 2017 9:30AM by PIB Delhi


    نئی دہلی۔15 اکتوبر وزیر دفاع محترمہ نرملا سیتا رمن نے کل اوادی، چنئی میں جنگی گاڑیوں کی تحقیق و ترقی اسٹیبلشمنٹ (سی وی آر ڈی آئی ) کا پہلا دورہ کیا۔ ڈی آر ڈی او کے چیئرمین اور دفاعی تحقیق و ترقی کے محکمہ میں سیکرٹری ڈاکٹر ایس کرسٹوفر اور سی وی آر ڈی آئی کے ڈائریکٹر ڈاکٹر پی شیو نے جنگی گاڑیوں اور ٹیکنالوجی میں سی وی آر ڈی آئی کے قومی پروگراموں اور ان کی کامیابیوں پر مختصر پریزنٹیشن پیش کی۔


    سی وی آر ڈی آئی ڈائریکٹر معزز افراد کوسی وی آر ڈی آئی کی تیار کردہ مصنوعات اور نظام / ٹیکنالوجی کو دکھانے کے لئے مختلف ٹیکنالوجی کے مراکز لے گئے ۔ وزیر دفاع نے اعلی معیار کے نظام جیسے ارجن ایم بی ٹی ایم کے -2، ارجن بکتر بند ریکوری اور مرمت گاڑی (اے آر آر وی)، ارجن كیٹپلٹ، ان مینڈ گراؤنڈ ویہائیکلز، ہلکی جنگی گاڑیوں کے ذیلی نظام- تیجس لینڈنگ گیئر، رستم -2 کیلئے 180 ایچ پی انجن، ٹی- 72 کے لئے 1000 ایچ پی کے انجن، بی ایم پی – 2 کے لیے 400 ایچ پی کے علاوہ کیریئر کمانڈ پوسٹ ٹریک، پل لیئنگ ٹینک (بی ایل ٹی -72) میں گہری دلچسپی ظاہر کی ۔


    محترمہ نرملا سیتا رمن نے ملک کے تمام حصوں سے آئے انجینئرنگ کمیونٹی کے باصلاحیت نوجوانوں کو ڈیفنس چیلنجنگ ایپلیکیشن میں حصہ لینے کے لئے ایک ویب سائٹ، 'ڈی آر ڈی او روبوٹکس اینڈ اَن مینڈ سسٹم ایكسپوزیشن' (https://rac.gov.in/druse) کا اجرا کیا۔ انہوں نے اس تقریب کے دوران ’سی وی آر ڈی آئی کی کامیابیوں' کے عنوان سے ایک کتاب کا بھی اجرا کیا ۔


    وزیر دفاع نے ڈی آر ڈی او برادری، خاص طور پر سی وی آر ڈی آئی کو ملک کے دفاع کے لیے بےانتہا کوششوں اور تعاون کے لئے مبارک باد دی اور انہوں نے یقین دلایا کہ ڈی آر ڈی او 'میک ان انڈیا' کے تصور کے ساتھ قوم کو مضبوط بنانے کی کوشش کرے گا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح(


    U-5178

    
    
    (Release ID: 1506174) Visitor Counter : 2