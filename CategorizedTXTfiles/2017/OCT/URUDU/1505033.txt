      سٹرک ٹرانسپورٹ اور شاہراہوں کی وزارت

      وزیر اعظم گجرات میں 5825 کروکڑروپے کی لاگت کے قومی شاہراہوں کے چار منصوبوں کا سنگ بنیادرکھیں گے
      Posted On: 06 OCT 2017 3:57PM by PIB Delhi


    نئیدہلی، 06 ۔اکتوبر۔وزیر اعظم نریندر مودی کل گجرات کے دوارکا میں 5825کروڑروپے کی لاگت کے قومی شاہراہوں کے چار منصوبوں کا سنگ بنیاد رکھیں گے ۔ سڑ ک ٹرانسپورٹ اور قومی شاہراہوں ، جہازرانی اور آبی وسائل ،دریاؤں کے فروغ اوردریائے گنگا کی باز بحالی کے مرکزی وزیر جناب نتن گڈکری اور سڑک ٹرانسپورٹ ،شاہراہوں ، جہازرانی اورکیمیکلز اور فرٹیلائزر کے وزیر مملکت جناب منسکھ لا ل منداویہ بھی اس موقع پر وزیر اعظم کے ہمراہ ہوں گے۔


    سب سے پہلے وزیر اعظم قومی شاہراہ نمبر 51 پر بیت دوارکا اور اوکھا کے درمیان ایک کیبل اسٹیڈ سگنیچر برج کی تعمیر کا سنگ بنیاد رکھیں گے ۔اس منصوبے پر 962 کروڑ روپے کی لاگت آئے گی۔ایسا دوسرا منصوبہ جس کا سنگ بنیاد رکھا جائے گا وہ ہے قومی شاہراہ نمبر 51 پر پوربندر اور دوارکا کے درمیا ن 116.24 کلومیٹر طویل سڑک کو چار لینوں میں بنانا۔ اس منصوبے پر 1600 کروڑروپے کی لاگت آئے گی ۔اس کے ساتھ ہی قومی شاہراہ نمبر 51 گاڑو – پوربندر سیکشن پر 93.56 کلومیٹر طویل سڑک کو 2/4 لینوں میں بدلنے کے تیسرے منصوبے کا سنگ بنیاد بھی کل ہی رکھا جائے گا۔اس منصوبے پر 370 کروڑروپے کی لاگت آئے گی۔جبکہ قومی شاہراہ نمبر 47 اور قومی شاہراہ نمبر 27 کے احمد آباد – راج کوٹ سیکشن پر 201.31 کلومیٹر طویل سڑک کو 6 لینوں میں بدلنے کا منصوبہ ہے ۔اس کا سنگ بنیاد بھی وزیر اعظم کل ہی رکھیں گے ۔اس منصبوبے پر 893 کروڑروپے کی لاگت آئے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U- 4995

    
    
    (Release ID: 1505033) Visitor Counter : 2