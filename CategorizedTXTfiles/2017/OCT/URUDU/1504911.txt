      وزیراعظم کا دفتر

      آئی سی ایس آئی کے گولڈن جوبلی سال کی تقریبات کے افتتاح کے موقع پرکمپنیوں کے سکریٹریوں سے وزیراعظم کا خطاب
      Posted On: 04 OCT 2017 8:52PM by PIB Delhi


    نئی دہلی ،5اکتوبر: وزیراعظم جناب، نریندرمودی نے کل آئی سی ایس آئی یعنی انسٹی ٹیوٹ آف کمپنی سکریٹریز آف انڈیا کے گولڈن جوبلی سال کی تقریب ، کے افتتاح کے موقع پرکمپنی کے سکریٹریوں سے خطاب کیا۔

    
    اس موقع پر، وزیراعظم نے آئی سی ایس آئی کے تمام رفقأ کو مبارکبادپیش کی۔انھوں نے کہا کہ میں اپنے آپ کو ایسی شخصیات کے درمیان پاکربہت مسرورہوں جو افراد اس امرکو یقینی بنانے پرمعمور ہیں کہ کمپنیاں قانون پرعمل پیراہوں اور اپنا حساب کتاب باقاعدہ طورپرتیارکرکے رکھیں ۔انھوں نے کہاکہ ان کا کام ملک کے کارپوریٹ کلچرکو تقویت پہنچاتاہے ۔انھوں نے مزید کہاکہ ان کا مشورہ ملک کی کارپوریٹ حکمرانی پراثرانداز ہوتاہے ۔
    
    وزیراعظم نے کہاکہ ملک میں کچھ لوگ ہیں جو ہمارے سماجی ڈھانچے کی دیانت داری کو کمزورکرکے ملک کا وقارگھٹا کررہے ہیں ۔ انھوں نے کہا کہ حکومت ایسے عناصرسے ملک کو نجات دلانے کے لئے کوشاں ہے ۔
    
    وزیراعظم نے کہاکہ حکومت کی کوششوں کے نتیجے میں معیشت کم سے کم نقدی کے ساتھ کام کررہی ہے ۔نقدی کے مقابلے میں مجموعی گھریلوپیداوار کا تناسب جو نوٹ بندی سے قبل 12فیصد کا تھا ،وہ اب گھٹ کر9فیصد ہوگیاہے ۔وزیراعظم نے ایسے عناصرکے تئیں لوگوں کو خبردارکیاجو صرف مایوسی پھیلانے میں یقین رکھتے ہیں ۔ وزیراعظم نے ماضی کی مثالوں کاتذکرہ کرتے ہوئے کہا کہ ایک وقت ایسا آیاتھاجب گذشتہ کوارٹرکے دوران شرح اضافہ گھٹ کر5.7فیصد سے بھی نیچے چلی گئی تھی ۔انھوں نے کہاکہ ان دنوں نسبتاًکم شرح اضافہ کے ساتھ ساتھ بڑھی ہوئی افراط زر ، بڑھاہواچالوکھاتہ خسارہ او ربڑھاہوامالی خسارہ دیکھاگیاتھا۔
    
    وزیراعظم نے کہاکہ ایک ایسا وقت بھی تھا جب بھارت کو 5ازحدنازک معیشتوں میں سے ایک معیشت شمارکیاجاتاتھا جوعالمی مندی کے پس منظرمیں کافی پیچھے چل رہی تھی ۔
    
    گذشتہ کوارٹرکے دوران شرح اضافہ میں واقع ہوئی تخفیف کو تسلیم کرتے ہوئے وزیراعظم نے کہاکہ حکومت اس رجحان کو ختم کرنے کے لئے پابند عہد ہے ۔ انھوں نے کہا کہ متعدد اہم اصلاحات سے فیصلے لئے گئے ہیں اور یہ عمل جاری رہے گا۔ انھوں نے زوردیکر کہاکہ ملک کے مالی استحکام کو ہرحال میں قائم رکھاجائے گا۔ انھوں نے حاضرین کو یقین دہانی کرائی کہ حکومت کی جانے کئے جارہے اقدامات آئندہ برسوں میں ملک کو ترقی کے نئے مواقع سے ہمکنارکریں گے۔ انھوں نے کہاکہ ایمانداری کو نوازاجائے گا اورایماندارلوگوں کے مفاد ات کا بھی تحٖفظ کیاجائے گا۔
    
    وزیراعظم نے گذشتہ تین برسوں کے دوران چند کلیدی شعبوں میں سرمایہ کاری اور کام کے اضافے میں رونماہونے والے زبردست اچھال کا ذکرکیا ۔ انھوں نے کہاکہ اس مدت کے دوران 21شعبوں میں 87اصلاحات عمل میں لائی گئی ہیں۔ انھوں نے سرمایہ کاری کے شعبے میں رونماہونے والے زبردست اچھال کے اظہارکے لئے اعداد وشمار بھی پیش کئے ۔
    
    وزیراعظم نے کہاکہ حکومت کی پالیسی اورمنصوبہ بندی کے تحت توجہ اس امرکو یقینی بنانے پرمرکوز کی جارہی تھی کہ ناداروں اور متوسط طبقے کو کفایت کے فوائد حاصل ہوسکیں اور ان کی زندگیوں میں تبدیلیاں رونماہوں ۔
    
    وزیراعظم نے زوردیکر کہاکہ وہ عوام اورملک کو بااختیاربنانے کے لئے کوشاں ہیں اوراس کام میں انھیں تنقیدکا سامنا کرناپڑتاہےتاہم وہ اپنے حال کے لئے ملک کے مستقبل کو رہن نہیں کرسکتے ۔

    *****


    
    
    U-4966

    
    
    (Release ID: 1504911) Visitor Counter : 2