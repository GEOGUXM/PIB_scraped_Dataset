      وزارت سیاحت

      پریٹن پرَو – بیرون ملک آباد ہند نژاد برادری کو ،’’ دیکھو اپنا دیش ‘‘ کی دعوت
      Posted On: 10 OCT 2017 7:33PM by PIB Delhi


    نئی دہلی،11۔اکتوبر ۔پریٹن پرو کی روح کی حیثیت رکھنے والے ،’’ دیکھو اپنا دیش ‘‘ کے نعرے نے بیرو ن ملک اپنے اثرات مرتب کرنے شروع کردئے ہیں اور ہندوستان سے باہر آباد ہندوستانی برادری کو ، ’’ بھارت- اپنا دیش ‘‘ دیکھنے کی دعوت دینی شروع کردی ہے تاکہ وہ اس سرزمین کودیکھ سکیں جہاں ان کے اجداد پیدا ہوئے تھے ۔بیرون ملک قائم ہندوستانی مشن کے دفاتر کے ذریعہ وزارت خارجہ نے بیرون ملک آباد ہند نژاد لوگوں میں ہندوستانی سیاحت کو فروغ دینے کی غرض سے ایک انتہائی منظم ومربوط منصوبہ تیار کیا ہے ۔ اس سلسلے میں وزارت سیاحت کی جانب سے بیرون ملک آباد ہند نژاد شہریوں میں پریٹن پرو کی اسکیم کو فروغ دے رہی ہے تاکہ ایک پائیدار اور باہمی طورسے فائدہ مند سیاحت شروع ہوسکے ۔ ہندنژاد شہریوں کی 250 لاکھ سے زائد تعداد دنیا کے ہربڑے خطے میں آباد ہے ، جس میں دنیا کے 189 ممالک شامل ہیں ۔ یہ ہندنژاد برادری جس جس ملک میں آباد ہے ،وہاں اس نے ایک نمایاں اورموثر گروپ کی شکل اختیار کرلی ہے ۔ جس کے ذریعہ ب’’بے نظیر بھارت کے برانڈ کو بیرون ملک وسعت وفروغ دینے کے لئے ایک معقول پلیٹ فارم تیار ہوسکے ۔ اس سلسلے میں وسائل کی یکجائی اور تمام متعلقہ دعوے دارو ں کی نئے سرے سے کی جانے والی جی توڑ کوششیں ملک میں غیر ملکی سیاحوں کی آمد میں اضافے میں نمایاں کردار ادا کرسکیں گی ،جس کے لئے بیرون ملک آباد ہند نژاد برادری ہندوستانی سیاحت کے سفیر کے فرائض انجام دے سکے گی۔


    پریٹن پرو کے چھٹے روز کی ابتدا ایک نیک کام سے کی گئی جس میں انڈیا ٹورزم کولکتہ نے سیالدہ کے یتیم خانوں کے بچوں کے لئے مقامی قابل دید عمارات اور مقامات کی سیر کا انتظام کیا ۔


    چھتیس گڑھ سیر پور میں اس موقع پر ایک ثقافتی شام کا اہتمام کیا گیا،جس میں فنون لطیفہ کے مقامی فنکاروں نے ریاست کی مالامال وراثت کے نظارے پیش کئے ۔ ا س کے ساتھ ہی بیرون ملک آباد ہندوستانی طلبا کے لئے چھتیس گڑھ ٹورز م بورڈ کی جانب سے چھتیس گڑھ کے سیاحتی مقامات کی سیر کرانے کا اہتمام کیا گیا ۔ مہاراشٹر کی سرکار نے ممبئی ، ناگپور ،اورنگ آباد اور پُنے میں گائڈ ٹریننگ کے کورس شروع کئے ہیں۔ اس کے ساتھ ہی اورنگ آباد اور گوا میں نوجوانوں کے امور کی وزارت (این وائی کے ایس )کی جانب سے ثقافتی پروگراموںکا بھی اہتمام کیا گیا ۔


    سرزمین تاج محل اترپردیش میں وزارت سیاحت اور وزارت ثقافت اور اترپردیش سرکار کی جانب سے مختلف تقریبات کا اہتمام کیا گیا۔ ان میں سب سے شاندار پروگرام ڈاکٹر سیدہ حمید محترمہ ذکیہ ظہیر اورمحترمہ رینے سنگھ نے تاج کھیما ماؤنڈ میں داستان امیر خسرو کے عنوان سے پیش کیا ۔ دوسری طر ف مدھیہ پریش سرکار نے پریٹن پرو کے تعلق سے شہزاد پور میں فوٹو گرافی اور کھانا پکانے کے مقابلوں کا اہتمام کیا ۔ اس کے ساتھ ہی گوالیار میں دستکاری بازار شروع کیا گیا ۔ دھارمیں تقریری مقابلوں کا اہتمام کیا گیا اور ’’ہمارا جبل پور ہماری پہچان ‘‘ کے موضوع پر پہیلیوں کے مقابلے کرائے گئے اور کھجوراہو میں سیاحت بیداری ریلی اورمصوری کے مقابلوں کا اہتمام کیا گیا ۔


    دلی ٹورزم کی جانب سے آئی این اے پر واقع دلی ہاٹ میں ہندوستانی لوک رقص کا اہتمام کیا گیا ۔ یہ پروگرام 12 اکتوبر 2017 تک جاری رہیں گے ۔ اس کے ساتھ ہی آئی ٹی ڈی سی کی جانب سے ہوٹل جموں اشوک میں ڈوگری فوڈ فیسٹول کا بھی اہتمام کیا گیا ۔اس کے ساتھ ہی اتراکھنڈ اور اتر پردیش کی ریاستی سرکار وں کی جانب سے لکھنؤ میں سورانجلی پروگرام کا انعقاد کیا گیا ۔


    دوسری طر ف شمال مشرقی خطےکی ترقیات کی وزارت (ڈی او این ای آر ) نے شمال مشرقی خطے کی ریاستی سرکاروں اور نارتھ ایسٹ ٹورزم ڈیولپمنٹ کونسل کی جانب سے مختلف تقریبات کے اہتمام کے ذریعہ پریٹن پرو کو فروغ دیا ۔


    دیگر مرکزی وزارتوںکی جانب سے بھی مختلف سرگرمیوں کے ذریعہ پریٹن پرو میں شرکت کی جارہی ہے ۔ ریلوے کی وزارت نے ملک کے اپنے کچھ بڑے اسٹیشنوں کو رنگا رنگ روشنیوں سے منور کیا ہے ۔ اس کے ساتھ ہی شہری ہوابازی کی وزارت نے بھی اپنے بعض بڑے ہوائی اڈوں کو رنگارنگ روشنیوں سے منور کیا ہے ۔


    ’’دیکھواپنا دیش ‘‘ فوٹو کنٹیسٹ کے لئے (ایم وائی جی او وی )آن لائن مقابلے شروع کئے گئے ہیں ۔علاوہ ازیں انکریڈیبل انڈیا کوئز ، دیکھو اپنا دیش بلاگ کے مقابلوں کا بھی عوامی حلقوں میں زبردست خیر مقدم کیا گیا ہے ۔ان مقابلوںمیں کامیاب امیدواروں کو پرکشش انعامات پیش کئے جائیں گے ۔


    ****


    م ن ۔س ش۔ رم


    U-5084

    
    
    (Release ID: 1505636) Visitor Counter : 2