      عملے، عوامی شکایات اور پنشن کی وزارت

      نیتی آیوگ کے نائب چیئرمین ڈاکٹر راجیو کمار کا ’’2022 میں نیا بھارت‘‘ کے موضوع پر چوبیسواں سی وی سی لیکچر
      Posted On: 27 OCT 2017 2:33PM by PIB Delhi


        نئی دہلی، 27 /اکتوبر ۔ مرکزی ویجیلنس کمیشن، سی وی سی کے ذریعے منعقد کئے جانے والی لیکچرر سیریز کا چوبیسواں لیکچر کل یہاں نیتی آیوگ کے نائب چیئرمین ڈاکٹر راجیو کمار نے پیش کیا۔ اس لیکچر کا موضوع تھا ’’2022 میں نیا بھارت‘‘۔


        ڈاکٹر راجیو کمار نے اپنے لیکچر میں بھارت کی ترقی کے کئی پہلوؤں کے بارے میں بات کی، جس میں وقت گزرنے کے ساتھ ہماری قومی ترقی کا احاطہ کرنے والے وسیع تاریخی مضمرات کا احاطہ کیا گیا تھا۔ انھوں نے ایک عوامی تحریک کے طور پر ترقی کی بات کی اور تین بڑی تبدیلیوں پر تبادلۂ خیال کیا، جس دور سے بھارت اقتصادی، سماجی اور سیاسی سطح پر ایک ساتھ گزر رہا ہے۔ بھارت میں تبدیلی کے مختلف مرحلوں کو تاریخی پس منظر میں وضاحت کی گئی تھی، جس میں ہر ایک دور کو عوامی شرکت کے ساتھ مخصوص کیا گیا تھا، جس میں اقتصادی، سماجی اور سیاسی تبدیلی کے مرحلوں کو اجاگر کیا گیا۔ 1857 سے 1942 تک کا دور بھارت کی جدوجہد آزادی کا دور تھا، جو 1947 میں سیاسی آزادی کے ساتھ ختم ہوا۔ 1947 سے 2017 تک کا دور بھارت کی آزادی کے بعد کا دور ہے، جس میں زبردست اقتصادی، سماجی اور سیاسی تبدیلیاں ہوئی ہیں۔ یہ تبدیلیاں مستقبل میں وسیع عوامی شرکت میں اضافہ کے ساتھ اور زیادہ اہم ہوجائیں گی، جس میں مستقبل کے ہر دور کی الگ الگ وضاحت کی گئی ہے، یعنی 2017 (سنکلپ سے سدھی)، 2022 (نیا بھارت) اور 2047 (سروسریشٹھ بھارت)۔لیکچر میں مستقبل کی ترقی کے لئے نقشۂ راہ پر تفصیلی تبادلۂ خیال کیا گیا ہے، جس میں مختلف یکسر تبدیلیوں جیسے غریبی کے پاک بھارت، گندگی اور دھول سے پاک بھارت، بدعنوانی سے پاک بھارت، فرقہ پرستی سے پاک بھارت اور دہشت گردی سے پاک بھارت شامل ہیں۔


        لیکچر کے بعد سوال و جواب کا ایک دور ہوا جس میں سامعین نے ممتاز مقررین سے عصری اہمیت کے بہت سے سوال پوچھے۔


        اس لیکچر میں دلّی ؍ این سی آر میں تعینات کل وقتی اور جزوقتی سی وی او، حکومتی وزارتوں، محکموں، مرکزی سرکاری سیکٹر کی کمپنیوں، قومی بینکوں اور دیگر تنظیموں کے سی ایم ڈی، ڈائریکٹرس اور دیگر اعلیٰ عہدیداروں نے شرکت کی۔ یہ لیکچر سینٹرل ویجیلنس کمیشن کی ویب سائٹ www.cvc.nic.in پر بھی دستیاب ہے۔


        ۔۔۔۔۔۔۔۔۔۔۔۔۔۔۔۔۔۔۔۔۔۔


        
        م ن۔ و ا۔م ر


        UNO-5375



    
    
    (Release ID: 1507270) Visitor Counter : 4