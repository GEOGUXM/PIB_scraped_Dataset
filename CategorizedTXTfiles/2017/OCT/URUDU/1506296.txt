      کامرس اور صنعت کی وزارتہ

      فُٹ ویئر ڈیزائن اینڈ ڈیولپمنٹ انسٹی ٹیوٹ 2017کا نفاذ
      Posted On: 16 OCT 2017 7:09PM by PIB Delhi


    نئیدہلی، 16 ؍اکتوبر۔فٹ ویئر ڈیزائن اینڈ ڈیولپمنٹ انسٹی ٹیوٹ( ایف ڈی ڈی آئی) کو حکومت ہند کی کامرس اور صنعت کی وزارت کے تحت قومی اہمیت کاانسٹی ٹیوٹ قراردیا گیا ہے۔ ایف ڈی ڈی آئی بل کو پارلیمنٹ نے جولائی 2017 میں منظوری دی تھی۔ ایف ڈی ڈی آئی ایکٹ 2017 کے ضابطے آج سے نافذ ہو گئے ہیں، کیونکہ اس کا نوٹیفکیشن حکومت ہند کے گزٹ میں 5 اکتوبر 2017 کو جاری کیا گیا تھا۔


    کامرس اور صنعت کے وزیر مملکت جناب سی آر چودھری نے کہا ہے کہ ڈگری جاری کرنے کے معاملے کو حل کرنے کا حکومت کا عہد ایف ڈی ڈی آئی کو قومی اہمیت کے حامل ادارے کی حیثیت دینے کے ساتھ پورا ہو گیا ہے۔ اس کے ساتھ ہی حکومت نے ایف ڈی ڈی آئی کو اہم درجے پر فروغ دینے کو بھی یقینی بنایا ہے تاکہ یہ ادارہ ملک میں جوتوں کی صنعت/سیکٹر کو مؤثر طورپر خدمات فراہم کر سکے۔


    ملک کے نوجوانوں کو بااختیار بنانے اور انہیں وزیراعظم کے ہنر مندی کے فروغ کے مشن اور میک ان انڈیا پہل کے ساتھ آگے بڑھنے میں مدد دینے کی خاطر کامرس اور صنعت کی وزارت نے ایف ڈی ڈی آئی ، آئی این آئی بل پارلیمنٹ میں پیش کیاتھا۔ ایف ڈی ڈی آئی کے آئی این آئی (قومی اہمیت کے حامل ادارے) بننے کے بعد اب اسے صنعت کی ضروریات کے پیش نظر خود اپنے کورس تیار کرنے اور طلباء کو اسناد ایوارڈ کرنے کی پوری آزادی حاصل ہوگی۔ ایف ڈی ڈی آئی اور خود آزادانہ طورپر اپنے کورس شروع کر سکتا ہے، جس میں گریجویٹ، پوسٹ گریجویٹ کی ڈگری، ڈاکٹر اورڈاکٹریٹ کے بعد کے کورس اور فٹ ویئر اور چمڑے کی مصنوعات کے ڈیزائن اور ترقی اور اس سے متعلقہ شعبوں میں تحقیق کے کورس شامل ہیں۔


    فی الحال ایف ڈی ڈی آئی پورے بھارت میں موجود اپنے آٹھ کیمپس میں تقریباً ڈھائی ہزار طلبہ کو فٹ ویئر، چمڑے کی مصنوعات، خردرہ اور مینجمنٹ کے گریجویٹ اور پوسٹ گریجویٹ کے کورس فراہم کر رہا ہے۔ ایف ڈی ڈی آئی ایکٹ 2017 کی منظوری کے بعد قومی اہمیت کے حامل ادارے کے طور پر اب ایف ڈی ڈی آئی کی حیثیت میں اضافہ ہو گیا ہےا ور اب یہ ادارہ آنے والے تعلیمی سال میں ملک میں موجود اپنے 12 کیمپس میں مزید ڈھائی ہزار طلبہ کو داخلہ دے سکے گا۔ ایف ڈی ڈی آئی کے چار نئے کیمپس اگلے تعلیمی سال سے کام کرنے لگیں گے۔


    ایف ڈی ڈی آئی ایک بنیادی ادارہ ہے، جو فٹ ویئر، چمڑا اور متعلقہ صنعت کیلئے تمام مسائل کو حل کرنے والاادارہ ہے۔ 1986 میں اپنے قیام کے بعد سے ایف ڈ ی ڈی آئی نے فٹ ویئر ، چمڑا، فیشن، خردہ اور مینجمنٹ کے شعبوں میں ہنرمندی کو فروغ دے کر اہم رول ادا کیا ہے۔ ایف ڈی ڈی آئی خصوصی زمرے میں ہنرمند افرادی قوت فراہم کر کے صنعت کو فائدہ پہنچا رہا ہے ۔ اس ادارے میں خصوصی نصاب کے ساتھ ساتھ جدید لیباریٹری، عالمی درجے کا کلاس انفراسٹرکچر اور تجربہ کار اساتذہ موجود ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    ( 16.10.2017 )


    م ن ۔و ا ۔ک ا


    U- 5196


    

    
    (Release ID: 1506296) Visitor Counter : 2