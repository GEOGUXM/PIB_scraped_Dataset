      صحت اور خاندانی بہبود کی وزارت

      جناب اشونی کمار چوبے نے خوراک کی حصار بندی کے بارے میں ایف ایس ایس اے آئی کی رپورٹ جاری کی
      Posted On: 16 OCT 2017 7:22PM by PIB Delhi


    نئی دہلی، 16اکتوبر 2017، صحت اور خاندانی فلاح و بہبود کے مرکزی وزیر مملکت جناب اشونی کمار چوبے نے (ہندوستان میں بڑے پیمانے پر خوراک کی حصار بندی – اب تک کا سفر اور آگے کا راستہ ) کے بارے میں ایک جامع رپورٹ آج یہاں عالمی یوم خوراک کے موقع پر ‘ تغذیہ کی یقینی فراہمی : شراکت داری اور ارتکاز ’ سے متعلق قومی اجتماع میں ایک جامع رپورٹ جاری کی۔اس کا انعقاد فوڈ سکیورٹی اینڈ اسٹنڈرڈز اتھارٹی آف انڈیا ( ایف ایس ایس اے آئی) نے کیا تھا۔ جناب چوبے نے اس تقریب میں خوراک کی حصار بندی کے بارے میں ایک ویب سائٹ کی شروعات بھی کی ۔ ایف پی ڈی کی وزارت میں سکریٹری اور صحت اور خاندانی فلاح و بہبود کی وزارت میں سکریٹری (نامزد ) محترمہ پریتی سدھن ایف اے ( صحت اور خاندانی فلاح و بہبود کی وزارت) میں اسپیشل سکریٹری محترمہ وجے شری واستو بھی اس موقع پر موجود تھیں۔


    جناب چوبے نے اپنی اہم تقریر میں کہا کہ خوراک کی صرف فراہمی ہی کافی نہیں ہے بلکہ خوراک تغذیہ بخش بھی ہونی چاہئے۔ انہوں نے تغذیہ بخش خوراک کے بارے میں آگاہی پیدا کرنے کی ضرورت پر زور دیا اور لوگوں کو خوراک میں ملاوٹ کے خلاف خبردار کیا۔


    تقریب میں فوڈ سیفٹی اینڈ اسٹینڈرس اتھارٹی آف انڈیا نے ایک نئے اقدام ‘ انڈیا فوڈ ریکوری الائنس ’ ( آئی ایف آر اے) کو بھی متعارف کرایا۔ یہ ہندوستان میں بھوک کے مسئلے سے نمٹنے خوراک کے نقصان اور خوراک کو ضائع ہونے سے بچانے کے لئے اس معاملے سے دلچسپی رکھنے والوں کا ایک فورم ہے۔


    خوراک کی حصولی کرنے والے ساتھیوں نے خوراک کی فراہمی کے بارے میں اپنے موجودہ ماڈلس کی نمائش کی اور ویب سائٹ پر مبنی ایک پلیٹ فارم کی ضرورت کو اجاگر کیا جسے ترقی دی جا رہی ہے۔ ویب سائٹ پر مبنی یہ پلیٹ فارم جسے آزمائشی سطح پر جاری کیا گیا ہے ۔ دلچسپی رکھنے والے عطیہ دینے والوں، افراد اور رضا کاروں کو یہ موقع فراہم کرتا ہے کہ وہ اس کوشش کا حصہ بننے کے لئے اپنے اپنے آپ کا رجسٹریشن کرائیں۔ یہ لوگ اپنے ذاتی لوگنس کے ذریعہ جس خوراک کا عطیہ دیتے ہیں اس کے بارے میں تمام معلومات وغیرہ حاصل کر سکتے ہیں۔یہ پلیٹ فارم شہریوں، غذا کا کاروبار کرنے والوں اور خوراک کی حصولیابی کرنے والی مختلف ایجنسیوں کو خوراک کے نقصان ، خوراک کو ضائع ہونے سے بچانے اور فاضل خوراک کی محفوظ حصولیابی کے بارے میں رہنمائی فراہم کرے گا۔ آج کے پروگرام کے دوران ایف ایس ایس اے آئی نے خوراک کی حصار بندی کے بارے میں اب تک کی پیش رفت پر تبادلہ خیال کیا اور اس کا جائزہ لیا، نیز اس سلسلے میں اہم تجربات سے بھی ایک دوسرے کو واقف کرایا۔ کرناٹک مدھیہ پردیش اور مرکز کے زیر انتظام علاقے چنڈی گڑھ کی طرف سے اور اہم مرکزی وزارتوں کی طرف سے یہ ہدایات جاری کی گئی ہیں کہ اس سلسلے میں بین حکومتی ورکنگ گروپ قائم کئے جائیں۔اس سلسلہ میں شراکت داروں نے وسائل کے ساتھ مدد کرنے کا وعدہ کیا ہے۔


    آج کے پروگرام میں جو لوگ موجود تھے ان میں ایف ایس ایس اے آئی کے چیئر پرسن جناب اشیش بہوگنا ایف ایس ایس اے آئی کے سی ای او جناب پون اگروال وزارت کے سینئر افسران اور شہری تنظیموں کے نمائندے بھی شامل ہیں۔


    *****


    

    م ن۔ج ۔ع ج


    (16-10-17)


    U: 5202

    
    
    (Release ID: 1506304) Visitor Counter : 2