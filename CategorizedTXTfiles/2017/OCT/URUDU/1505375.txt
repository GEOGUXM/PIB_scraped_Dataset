      خواتین اور بچوں کی ترقیات کی وزارت

      خواتین اور بچوں کی ترقی کی وزارت کے شراکت دار این جی اوز کی پہلی کانفرنس
      Posted On: 09 OCT 2017 6:59PM by PIB Delhi


    خواتین اور بچوں کے معاملے میں این جی اوز سے شکایات /تجاویز موصول کرنے کے لئے خواتین اور بچوں کی وزارت ایک آن لائن سہولت تیار کرے گی:محترمہ مینکاسنجے گاندھی


    نئی دہلی،9،اکتوبر/ خواتین اور بچوں کی ترقی کی وزارت کے شراکت دار این جی اوز کی پہلی کانفرنس آج نئی دہلی میں منعقد کی گئی۔ خواتین اور بچوں کی ترقی کی وزیر محترمہ مینکا سنجے گاندھی نے اس کانفرنس کا افتتاح کیا۔ اس کانفرنس کا موضوع تھا


    ‘‘ خواتین اور بچوں کے لئے پالیسیوں ، اسکیموں اور پروگراموں کا نفاذ : چینلج اور ان سے نمٹنے کے طریقے ’’ ۔ ملک بھر کے مختلف این جی اوز کے 130 سے زیادہ نمائندوں نے آج کی اس کانفرنس میں شرکت کی، جس کا مقصد انہیں خواتین اور بچوں کی ترقی کی وزارت کی مختلف اسکیموں کے بارے میں بتانا اور انہیں اپنے تجربات اور خیالات ایک دوسرے سے شیئر کرنے کا ایک موقع فراہم کرانا تھا۔


    شرکا سے خطاب کرتے ہوئےمحترمہ مینکا سنجے گاندھی نے کہا کہ این جی او ز بہت ہی اہم رول ادا کرتے ہیں، کیونکہ زمینی سطح پر بڑی تعداد میں سرکاری اسکیموں ، پروگراموں اور پالیسیوں کا نفا این جی اوز کی مدد سے ہی کیا جاتا ہے ۔ خواتین اور بچوں کی وزارت نے متعدد نئے اقدامات کئے ہیں جن میں ون اسٹاپ سینٹر ز ، بیٹی بچاؤبیٹی پڑھاؤ ، خواتین کی ہیلپ لائن ، خواتین کے لئے قومی پالیسی ، بردہ فروشی کے خلاف بل، بچوں کے جنسی استحصا ل کے خلاف قومی اتحاد وغیر ہ شامل ہیں۔ محترمہ مینکا سنجے گاندھی نے این جی او ز سے کہا کہ وہ ان اقدامات کے نفاذ میں سرگرم رول ادا کریں اور ان کے بہتر نفاذ کے لئے اپنی تجاویز پیش کریں۔


    محترمی مینکا سنجے گاندھی نے کہا کہ وزیراعظم کے ذریعہ شروع کی گئی اہم اسکیم بیٹی بچاؤ بیٹی پڑھاؤ کو زبردست کامیابی ملی ہے۔ اس اسکیم میں شامل کئے گئے 161 اضلاع میں سے 104 میں لڑکے اور لڑکیوں کی پیدائش کے صنفی تناسب میں اضافہ کا رجحان نظر آرہا ہے۔ اس سے لوگوں کے رجحان میں واضح تبدیلی کا پتہ چلتا ہے۔ انہوں نے این جی او ز سے کہا کہ وہ اس اسکیم کو مزید کامیاب بنانے کے لئے کام کریں۔


    خواتین اور بچوں کی ترقی کی وزیر نے اس کانفرنس کے شرکا سے آدھے گھنٹے بات چیت کی۔ جس میں انہوں نے ایسے مختلف معاملات کی اور مسائل کی وضاحت کی جو زمینی سطح پر انہیں پیش آتے ہیں۔ محترمی مینکا سنجے گاندھی نےکہا کہ ان کی وزارت پہلے ہی سرپنچوں اور آنگن واڑی کارکنان کی تربیت کا اہتمام کررہی ہے اور جیسا کہ شرکا نے تجویز پیش کی ہے ان کی وزارت خواتین اور بچوں کے معاملے میں کام کرنے والے این جی اوز کے لئے تربیتی پروگرام بھی چلا سکتی ہے۔ انہوں نے یقین دہانی کرائی کہ جلد ہی خواتین اور بچوں کے معاملے میں کام کرنے والے این جی اوز کے لئے ایک آن لائن سہولت کی تشکیل کی جائے گی جس کے ذریعہ وہ اپنی شکایتیں درج کراسکیں گے یا اپنے معاملات اٹھا سکیں گے ۔


    خواتین اور بچوں کی ترقی کے وزیر مملکت ڈاکٹر وریندر کمار نے مختلف شعبوں میں این جی او کے رول کی تعریف کی ۔ انہوں نے کہا کہ بردہ فروشوں کے ذریعہ فروخت کی گئی خواتین کی بازا ٓباد کاری کے سلسلہ میں این جی اوز ایک اہم رول ادا کررہے ہیں۔ ڈاکٹر وریندر کمار نے کہا کہ خواتین اور بچوں کے تحفظ سےمتعلق معاملات تشویش کاباعث بن گئے ہیں اور این جی اوز کو اس سلسلہ میں حکومت کے ساتھ مل کر کام کرنا چاہئے۔ خواتین اور بچوں کی ترقی کے سکریٹری جناب راکیش شریواستو نے این جی اوز کےاہم رول کی ستائش کرتےہوئے اس امید کا اظہار کیا کہ حکومت اور این جی اوز کےدرمیان شراکت داری کو فروغ ملے گا اور اس سے اسکیموں اور پروگراموں کو کامیابی کے ساتھ نافذ کرنے میں مد د ملے گی۔


    موٹے طور پر آج کی کانفرنس کے موضوعات درج ذیل ہیں:


    1۔ خواتین کے خلاف تشدد: بچاؤ اور انصاف تک رسائی کی سہولت۔


    2۔ خواتین کے لئے قومی پالیسی: صنفی مساوات کے لئے پالیسی مداخلت


    3۔ خواتین اور بچوں کی ناجائز تجارت : سرکاری ادارو ں کا رول


    4۔ سائبر جرائم اور بچے: بچاؤ اور نقصانات کی تخفیف


    5۔ جے جے ایکٹ کا نفاذ :ڈھانچے سے متعلق چیلنج اور بچوں کو قومی دھارے میں شامل کرنا۔


    اس کانفرنس کے متوقع نتائج میں زمینی سطح پر قانون کے نفاذ کے موجودہ ڈھانچے کے موجودہ مسائل اور خامیوں کا پتہ لگانا ، کانفرنس کے دوران جو معاملات زیر بحث آئے ہیں ، ان کا جائزہ لیتے ہوئے مثبت پالیسی تیار کرنا اور پروگرام کے نفاذ کے لئے طریقے وضع کرنا ، خواتین کو تفویض اختیارات اور بچوں کے تحفظ اور سلامتی سے متعلق معاملات کو زور دار طریقے سے اٹھانے کےلئے ان تنظیموں کے رول میں اضافہ کرنا شامل ہے۔


    *****


    Uno-5047


    ( م ن۔اگ ۔ ج)

    
    
    (Release ID: 1505375) Visitor Counter : 2