      وزارت دفاع

      رکشامنتری نے انڈمان اور نکوبار کمان کے ساتھ دیوالی منائی
      Posted On: 20 OCT 2017 12:05PM by PIB Delhi


      نئی دہلی۔ 20 ؍اکتوبر۔رکشا منتری محترمہ نرملا سیتارمن نے دیوالی کے موقع پر برّی فوجی اسٹیشن برچ گُنج میں فوجی ٹکڑیوں اور ان کے کنبو ں سے ملاقات کی۔ وزیر موصوفہ 18 اور 19 اکتوبر 2017 کے دوران انڈمان اور نکوبار کمان کے دورے پر تھیں۔ محترمہ سیتارمن کا خیرمقدم انڈمان اور نکوبار جزائر کے لیفٹیننٹ گورنر نے آئی این ایس اُتکروش پر کیا۔ ایڈمرل ڈی کے جوشی ، پی وی ایس ایم ، اے وی ایس ایم، وائی ایس ایم ، این ایم ، وی ایس ایم (سبکدوش) اور وائس ایڈمرل بمل ورما اے وی ایس ایم، کمانڈر اِن۔ چیف انڈمان و نکوبار کمان بھی اس موقع پر موجود تھے۔ محترمہ نرملا سیتارمن کے وہاں پہنچنے پر، انہیں انڈمان اور نکوبار کمان کی مشترکہ سروسز کی جانب سے، گارڈ آف آنر پیش کیا گیا۔ بعدازاں انڈمان اور نکوبار کمان کے صدر دفاتر کے ا پنے دورے کے دوران، رکشا منتری کو سلامتی ماحولیات اور کمان کے تحت خصوصی توجہ کےشعبوں کی جانکاری دی گئی۔ شام کے وقت وزیر موصوفہ نے ایک ثقافتی پروگرام ملاحظہ کیا۔ وزیر موصوفہ نے چنوتی بھرےماحول میں، فوجی ٹکڑیوں کے ذریعے انجام دیے جارہے اُمور کی تعریف کی اوران حوصلہ افزائی کرتے ہوئے کہا کہ وہ بھارتی برّی مسلح افواج کی اعلیٰ ترین روایات کی پاسداری کرتے ہوئے ملک اور قوم کی خدمات انجام دیتی رہیں۔


      ۔۔۔۔۔۔۔۔۔۔۔۔۔۔۔۔۔۔۔۔۔۔


      م ن۔ ۔ ع ن۔


      20-10-2017


      U-5254

    
    
    (Release ID: 1506604) Visitor Counter : 2