      وزارت دفاع

      آئی این ڈی آر اے ۔ 2017
      Posted On: 20 OCT 2017 12:03PM by PIB Delhi


    نئی دہلی۔ 20 ؍اکتوبر۔بھارت اور روس کے مابین دیرینہ فوجی اور سفارتکارانہ تعلقات استوار رہے ہیں اور تعاون کے ان رشتوں کو قائم ودائم رکھنے کیلئے بھارت اور روس سالانہ بنیادوں پر، برّی فوجی مشق آئی این ڈی آر اے انجام دیتے ہیں۔ یہ سنگ میل مشق ،دو ممالک کے فوجی تعاون کی روایت ہے جس سے ان کے مضبوط اور لچیلے باہمی تعلقات کا اظہار ہوتا ہے۔ آئی این ڈی آر اے ۔ 2017 اپنی نوعیت کے لحاظ سے اولین تینوں افواج پر مشتمل باہمی مشق ہے جو دونوں ممالک کے مابین انجام دی جارہی ہے۔


    18 اکتوبر 2017 کو ، بھارتی فوجی ٹکڑی نے بھارتی فضائیہ کے آئی ایل -76 طیارے میں ولادی ووستوک کا سفر کیا ۔ اس ٹکڑی میں برّی اور ہوائی فوج کا عملہ شامل ہے۔ اس ٹکڑی کی قیادت ٹاسک فورس کمانڈر میجر جنرل این ڈی پرساد کررہے ہیں۔ روسی مشرقی فوجی ضلع کی ففتھ آرمی کے میجر جنرل کوٹوزوف نے گرم جوشی سے ان کا خیرمقدم کیا۔


    19 اکتوبر 2017 کو، دو اندرون ملک تیار کیے گئے بھارتی بحریہ کے جہاز یعنی آئی این ایس ست پورا اور آئی این ایس کد مات ولادی ووستوک بندرگاہ پرپہنچے اور روایتی انداز میں ان کا خیرمقدم کیا گیا۔ روسی بحریہ کے بحر الکاہل بیڑے کے ڈپٹی کمانڈر ریئرایڈمرل اناتولی ذیلی نسکی بھی اس موقع پر وہاں موجود تھے۔


    اس سے قبل دن میں ٹاسک فورس کمانڈر میجر جنرل این ڈی پرساد کی قیادت میں وفد نے ولادی ووستوک کے کارپرداز میئر جناب الیکسی لتوینوف سے ملاقات کی۔ میجر جنرل این ڈی پرساد نے بھارتی برّی فوج کی ٹکڑی کا گرم جوشی سے خیرمقدم کرنے کیلئے میئر موصوف کا شکریہ ادا کیا اور توقع ظاہر کی کہ یہ مشق دونوں ممالک کے مابین باہمی تعاون میں مزید اضافہ کرے گی۔ ساتھ ہی ساتھ نیول کمپونینٹ کمانڈر ریئر ایڈمرل بسوجیت داس گپتا نے روسی بحر الکاہل بیڑے کے کمانڈر اِن ۔چیف ایڈمرل سرجی اواکینٹس سے دوستانہ اور گرم جوشانہ ماحول میں گفت وشنید کی۔


    لیفٹیننٹ جنرل جے ایس نیگی کی قیادت میں ایک مشاہد وفد نے، جس میں ایئروائس مارشل وی آر چودھری اور ریئر ایڈمرل وی سری نواس بھی شامل تھے، نے 249 سرجی وسکی تربیتی رینجز کا بھی دورہ کیا، جہاں تینوں خدمات پر مشتمل آئی این ڈی آر اے 2017 کی مشق سے متعلق برّی اور ہوائی فوج کی ٹکڑیاں یہ مشق انجام دیں گی۔ وفد کو مشق کی مجموعی عمل آوری کی جانکاری دی گئی ۔ بعد ازاں یہ وفد ا س کیمپ کو دیکھنے کا گیا جہاں یہ ٹکڑیاں مقیم ہیں۔


    آئی این ڈی آر اے 2017 ،باہمی اعتماد اور باہمی ربط وضبط کو مستحکم بنانے کے ساتھ ساتھ دونوں ممالک کی مسلح افواج کے مابین بہترین طریقہ ہائے کار کو ساجھا کرنے کا موقع بھی فراہم کرے گی۔ مشترکہ تینوں خدمات پر مشتمل اس مشق کے ذریعے ، دونوں ممالک کے مابین آپریشن کے پورے منظرنامے کے دوران مشترکہ چنوتیوں سے نمٹنے کی افزوں عہد بندگی کا بھی مظاہرہ ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    20-10-2017


    U-5253

    
    
    (Release ID: 1506602) Visitor Counter : 2