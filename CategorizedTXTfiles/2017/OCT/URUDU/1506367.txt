      وزارت دفاع

      بنگلہ دیش بحریہ کا جہاز سمندر آویجن وشاکھاپٹنم کے خیرسگالی دورے پر
      Posted On: 17 OCT 2017 4:13PM by PIB Delhi


    نئی دہلی؍17اکتوبر2017،بنگلہ دیش کا بحری جہاز سمندر آویجن مشرقی بحری کمان کے چار روزہ خیر سگالی دورے پر 16 اکتوبر2017 کو وشاکھاپٹنم پہنچا۔اپنی آمد سے پہلے اس جہاز نے خلیج بنگال میں کچھ بحری مشقیں کیں جو بندرگاہ میں داخل ہونے سے پہلے مکمل ہو گئیں۔بنگلہ دیش کے بحری جہاز کا این ایس سی اور مشرقی کمان کے بیڑے کے افسران نے بڑی گرمجوشی کے ساتھ خیر مقدم کیا۔ اس موقع پر ہندوستانی بحریہ کے بینڈ نے بھی اپنے فن کا مظاہرہ کیا۔


    بی این ایس سمندر آویجن جس کے کمانڈر منیرالزماں (ٹی اے ایس)، پی ایس سی، بی این ہیں کیڈٹوں کو تربیت دینے والے اسکوئڈرن کا ایک حصہ ہے۔ اس پر 60 کیڈٹ موجود ہیں، جو سمندری تربیت حاصل کررہے ہیں۔وشاکھاپٹنم میں ٹھہرنے کے دوران کھیل کود ، سماجی رابطےاور پیشہ وارانہ مشقوں سمیت بہت سی سرگرمیوں میں حصہ لیا جائے گا۔کمانڈنگ آفیسرہندوستان کے وائس ایڈمرل ایچ سی ایس بشٹ، پی وی ایس ایم، اے وی ایس ایم،اے ڈی سی فلیگ آفیسر کمانڈنگ ان چیف ای این سی سے بھی ملاقات کریں گے۔


    م ن۔ج ۔ن ع


    (17-09-17)


    U: 5215

    
    
    (Release ID: 1506367) Visitor Counter : 2