      وزارت دفاع

      نرسنگ کالج کی بی ایس سی( آنرز) نرسنگ طالبات کی شمع روشن کرنے کی تقریب
      Posted On: 27 OCT 2017 6:38PM by PIB Delhi


    نئی دہلی۔ 27 ؍ اکتوبر۔فوجی اسپتال کے نرسنگ کالج میں آج بی ایس سی(آنرز) نرسنگ طالبات کی شمع روشن کرنے کی تقریب منعقد ہوئی۔ اس تقریب میں یونیفارم میں ملبوس 30 نرسنگ کیڈٹوں نے اس کے ساتھ ہی اپنی نرسنگ کے مقدس پیشے کی شروعات کی۔


    فوجی اسپتال (ا ٓر اینڈ آر) کے کمانڈنٹ لیفٹیننٹ جنرل اے کے داس نے تقریب میں اس بات پر زور دیا کہ طلبا کو نہ صرف اپنی معلومات، ہنر مندی اور اہلیت بڑھانے پر توجہ مرکوز کرنی چاہئے بلکہ ہنر مندیوں کی تکنیک بھی سیکھنی چاہئے۔ انہوں نے اس موقع پر یونیورسٹی سطح کے ہونہار طلباء جن کے نام بی ایس سی ( آنرز) کے تیسرے سال کی نرسنگ کمانڈنٹ ارونیما جی پی اور نرسنگ کمانڈنٹ ڈکسینا او اے جنہوں نے بالترتیب اول اور دوسرا رینگ حاصل کیا ہے انہیں انعامات سے بھی نوازا۔


    روایت کے مطابق ایک پراثر تقریب میں اے ڈی جی ایم این ایس میجر جنرل الیزبتھ جون، میجر جنرل انا کٹی بابو نے شمع روشن کی۔ پی ایم ٹو کرنل امیتا دیورانی نے یہ شمع کالج کے اساتذہ کے حوالے کی۔ بعد ازاں اساتذہ نے یہ شمع طلباء کے حوالے کی جو ایک نسل سے دوسری نسل کوعلم کی منتقلی کی علامت ہے۔


    ************


      م ن۔ س ش۔ رض


    (27-10-2017)


    U-5383

    
    
    (Release ID: 1507320) Visitor Counter : 3