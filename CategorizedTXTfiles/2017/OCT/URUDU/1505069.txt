      جہاز رانی کی وزارت

      وزیر داخلہ اور جہاز رانی کے وزیر نے باراتنگ کےلئےسمندری راستے کا افتتاح کیا
      انڈومان و نکوبار میں جہا ز رانی پروجیکٹوں کےلئے سنگ بنیاد رکھا
      Posted On: 06 OCT 2017 5:29PM by PIB Delhi


    نئی دہلی،6،اکتوبر/ وزیر داخلہ جناب راج ناتھ سنگھ اور جہاز رانی ،سڑک ، ٹرانسپورٹ اور شاہراہوں کےمرکزی وزیر جناب نتن گڈکری نےکل ایک تقریب میں باراتنگ جزیرے کے لئےایک متبادل سمندری راستے کا افتتاح کیا اور پورٹ بلیئر میں ڈرائی ڈاک (خشک گودی) کی توسیع ، ہوپ ٹاؤن میں وارف کی توسیع اور انڈومان نکوبار جزائر کے پورٹ بلیئر میں ایک تقریب کے دوران نیل جزیرے میں برتھنگ پل کی توسیع کے ساتھ ایک اضافی گودی کی تعمیر کا سنگ بنیاد رکھا۔

    
    داخلی امور کے وزیر مملکت جناب ہنس راج گنگا رام اہیر اور انڈومان نکوبار جزائر کےلفٹننٹ گورنر پروفیسر جگدیش مکھی بھی اس موقع پر موجود تھے۔ اپنے خطاب میں وزیرد اخلہ نے کہا کہ انڈومانکوبار جزائر کے لئے چھ ماہ کے اندر یہ ان کا دوسرا دورہ ہے۔ انہوں نے کہا کہ انڈومان نکوبار جزائر سےمتعلق وزارت داخلہ کی مشاورتی کمیٹی نےتبادلہ خیال کےلئے ایک میٹنگ کی تھی اور ہر حال میں جزائر کےمختلف مسائل و مشکلات کو دور کیا تھا۔
    
    جناب سنگھ نے جہاز رانی کے وزیر جناب نتن گڈکری کی ستائش کی اور کہا کہ اس موقع پر جن ترقیاتی پروجیکٹوں کاافتتاح کیا گیا ہے کہ انہوں نے ملک کی معیشت کی ترقی کی سمت میں نمایاں رول ادا کیا ہے۔ انہوں نے کہا کہ وزیراعظم جناب نریندر مودی کی اہل قیادت میں ہندستان کا 2025 سے 2030 تک دنیا کی چوٹی کی تین معیشتوں میں شمار ہوگا ۔ اس کا اسوقت دنیا کی 10 بڑی معیشتوں میں شمار ہوتا ہے۔
    
    مرکزی وزیر داخلہ نے کہا کہ ملک کی ترقی اور سیکورٹی پہلو دونوں زبردست اہمیت کے حامل ہیں ۔ انہوں نے کہا کہ ہندستان کی 7300 کلومیر لمبی ساحلی پٹی ہے اور ملک کا جغرافیائی وقوع بہت ہی وسیع ہے۔ اس طرح سیکورٹی بندوبست نہایت اہم ہے۔ انہوں نے مزید کہا کہ سرحد یں اور دیواریں تعمیر کرنا ضرور ہیں اس سےنہ صرف ملک کی سلامتی کو استحکا م ملے گا بلکہ ہمارے سمندر اور ہوائی حدود مستحکم ہوں گی جن کو مضبوط کئےجانے کی ضرورت ہے۔
    
    جناب راج ناتھ نےیہ بھی کہا کہ اس سے پہلے انڈومان نکوبار جزائر کی صرف ایک قومی شاہراہ تھی لیکن گزشتہ تین سال سےبھی کم عرصے میں انڈومان نکوبار جزائر میں سات قومی شاہراہیں بنائی گئی ہیں۔ اس موقع پر اظہار خیال کرتے ہوئے جناب نتن گڈکری نےکہا کہ نئے پروجیکٹس سے اب یہ ممکن ہوسکے گا کہ انڈومان نکوبار جزائر میں جہاز وں کی مرمت کا کام ہوگا اور یہ جہاز مرمت کے لئے غیر ملکی مقامات پرنہیں بھیجے جاسکیں گے۔ اس سے معیشت کو فائدہ ہوگا اور مرمت کا کام سستا بھی پڑے گا۔
    
    انہوں نے کہا کہ ان جزائر میں جہاز رانی کےلئے زبردست گنجائش موجود ہے اور جہازوں کے مرمت کی صنعت کےلئے یہ جزائر مناسب ہیں ۔ یہ بتاتے ہوئے کہ اختراع ٹکنالوجی تحقیق اور صنعت کاری وقت کا اہم تقاضہ ہے ۔ انہوں نے جزائرمیں جہا ز رانی بنانے کی صنعت کو فروغ دینے کے لئے پرائیوٹ سرمایہ کاری کی ضرورت پرزور دیا۔ جس کے لئے جہاز رانی کی وزارت ضروری تعاون اور امداد دینے کےلئے تیار ہے۔ انہوں نے کہا کہ وزارت ساگر مالا پروجیکٹ کے تحت میک ان انڈیا پروگرام پر توجہ دیتی رہی ہے۔ ملک میں جہاز بنانےکے لئے نئی ٹکنالوجی لانے کی کوششیں جاری ہیں۔ جہاز رانی کےسیکٹر کے بارے میں اظہار خیال کرتے ہوئے جناب نتن گڈکری نےکہا کہ انڈومان نکوبار جزائر میں بہت سے جہاز پرانے ہیں اور انہیں بدلے جانے کی ضرورت ہے۔ انہوں نے اعلان کیا کہ 2020 تک انڈومان نکوبار جزائر میں 14 نئے جہازوں کا اضافہ کیا جائے گا۔ وزیر موصوف نے مزید کہا کہ ساگر مالا پروجیکٹ کے تحت تقریباً چار لاکھ کروڑ روپے پورٹ –روڈ کنکٹی ویٹی پورٹ ریل کنکٹی ویٹی بندرگاہوں کی جدید کاری اور میکانائزیشن کے لئےمختص کئے گئے ہیں۔ انہوں نے مزید کہا کہ ہندستان کی 7300 کلو میٹر لمبی ساحلی پٹی اور دریاؤں میں مناسب آبی شاہراہوں کے ٹرانسپورٹیشن کےلئے زبردست ترقی کی گنجائش ہے۔
    
    انڈومان نکوبار جزائر میں بجلی کی تیاری کےبارے میں اظہار خیال کرتے ہوئے انہوں نے کہا کہ ڈیزل سےتیار کی جانے والی بجلی نےماحولیاتی آلودگی پیدا کی ہے اور نکوبار جزائر میں اسے بدلنے کی ضرورت ہے اور اس کے بجائے انڈومان نکوبار جزائر میں ہائیڈل ، شمسی اور پن بجلی تیار کرنےکےامکانات کا پتہ لگایا جائے۔ ڈیزل سےتیار کی جانے والی بجلی سے پیدا ہونے والی آلودگی کو ختم کرنے کےلئے جزائر میں جلد ایل این جی اور سی این جی پر مبنی بجلی لگانے کےلئے منصوبے بنائے جارہے ہیں۔
    
    جناب گڈکری نے کہا کہ کروز ٹرمنلز کی ترقی سے انڈومان نکوبار جزائر میں سیاحت کو مزید تقویت ملے گی۔ انہوں نے پرائیوٹ سرمایہ کاروں سے اپیل کی کہ وہ جزائر میں کروز سیاحت کو فروغ دیں۔ وزیر موصوف نے کہا کہ سیاحت کو ساگر مالا پروجیکٹ کے ذریعہ مزید فروغ دیا جاسکتا ہے جو بالاخر روزگار کےمواقع پیدا کرے گا۔
    
    جناب گڈکری نےسمندری ماہی پروری اور گہرے سمندر میں مچھلیاں پکڑنے اور فشنگ پروسیسنگ اور مچھلی کی برآمدات کے فائدہ کے لئے شروع کی گئی اسکیموں کے بارے میں ذکر کیا جو سمندر سے جڑی اقتصادی صورتحال کو ایک نئی جہت دے گی۔ انہوں نے کہا کہ حکومت بنیادی ڈھانچے اور مجموعی ترقی روزگار پیدا کرنے اور جزائر کی فلاح و بہبود کے تئیں پرعزم ہے۔
    
    Uno-4998
    ( م ن۔ح ا۔ ج)

    
    
    (Release ID: 1505069) Visitor Counter : 2