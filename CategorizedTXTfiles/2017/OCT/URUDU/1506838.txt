      کامرس اور صنعت کی وزارتہ

      کامرس اور صنعت کے وزیر سریش پربھو نے سی آئی پی اے ایم کی ویب سائٹ لانچ کی
      Posted On: 24 OCT 2017 4:04PM by PIB Delhi


    نئی دہلی؍24اکتوبر2017 ،کامرس اور صنعت کے وزیر جناب سریش پربھو نے آج یہاں صنعتی پالیسی اور فروغ کے محکمے (ڈی آئی پی پی) کے آئی پی آر فروغ اور بندوبست کے سیل (سی آئی پی اے ایم) کے لئے سرکاری ویب سائٹ کا اجراء کیا۔سی آئی پی اے ایم قومی دانشورانہ املاک کے حقوق کی پالیسی کومؤثر طور پر نافذ کرنے کے لئے ڈی آئی پی پی کے تحت قائم کی گئی ہے۔ اس موقع پر ڈی آئی پی پی کے سیکریٹری جناب رمیش ابھیشیک بھی موجود تھے۔


    یہ ویب سائٹ ایک سوال و جواب پر مبنی ویب سائٹ ہے جو بیداری پیدا کرنے اور آگاہی سے متعلق پروگراموں سمیت تمام ہونے والے پروگراموں کے بارے میں مسلسل تازہ جانکاری فراہم کرتی ہے اور دانشورانہ املاک کے حقوق کے بارے میں معلومات فراہم کرتی ہے۔یہ ویب سائٹ آئی پی آر سے متعلق مختلف سطحوں کے لئے معلوماتی مواد فراہم کرے گی۔ ان سطحوں میں اسکول، یونیورسٹی، صنعت اور پروگرام نافذ کرنے والی ایجنسیاں شامل ہیں۔


    اس ویب سائٹ پر کوئی بھی شخص تازہ خبریں خاص طورپر دانشورانہ املاک کی دنیا میں ہونے والی تمام تازہ واقعات ، سی آئی پی اے ایم اور آئی پی کے ماہرین کے ذریعے تعلیمی بلاگ اور مضامین پڑھ سکتے ہیں۔


    یہ ویب سائٹ آئی پی کے تازہ رجحانات کے بارے میں تازہ جانکاری ، درخواست کے شعبے میں اعدادو شمار ،جانچ، منظوری اور مختلف آئی پی آرکے بارے میں فیصلے کی جانکاری فراہم کرے گی۔ یہ ویب سائٹ حکومت کے ذریعے ملک میں آئی پی آر نظام کو مستحکم کرنے لئے کئے گئے مختلف اقدامات کے بارے میں بھی معلومات فراہم کرے گی ۔


    آپ www.cipam.gov.in پرلاگ کرسکتے ہیں یا تازہ جانکاری کے لئےٹوئٹر @CIPAM_India پر لاگ کرسکتے ہیں۔


    م ن ۔وا ۔ ن ع


    (24- 10 -17)


    U: 5 3 09

    
    
    (Release ID: 1506838) Visitor Counter : 3