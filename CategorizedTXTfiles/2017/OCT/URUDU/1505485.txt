      وزارت سیاحت

      ملک کے گوشے گوشے میں’’ پریٹن پرَو‘‘ کی دھوم
      Posted On: 09 OCT 2017 8:01PM by PIB Delhi


    نئی دہلی،10۔اکتوبر ۔پریٹن پرو کا تہواری مزاج ملک کے گوشے گوشے میں رفتہ رفتہ محسوس کیا جانے لگا ہے ۔ خواہ وہ شمال میں جموں وکشمیر ہو یا جنوب میں کیرل ، گجرات سے اوڈیشہ تک اورپورے شمال مشرقی خطے کو سیاحت کے میلے نے اپنے سحر میں گرفتار کررکھا ہے ، جو یقینی طور پر انیکتا میں ایکتا اور ایک بھارت شریشٹھ بھار ت کے جذبے کی روشن علامت ہے ۔ آج تما م ریاستی سرکار یں ،مختلف مرکزی وزارتیں تجارت اور میزبانی کے ادارےاورتنظیمیں جس طرح ایک پرچم کے تلے ملک میں سیاحت کو فروغ دے رہی ہیں وہ اپنے آپ میں بے مثال ہیں ۔


    پریٹن پرو کے پانچویں رو زملک بھر میں منعقدہ متعدد تقریبات اورسرگرمیاں ۔


    سوچھتا یعنی صفائی ہی خدا کی عبادت ہے ۔ یہ ایک ایسی عبارت ہے جو ہماری دنیا میں صفائی ستھرائی کی ا ہمیت کو زبردست طریقے سے اجاگرکرتی ہے ۔صفائی ستھرائی برقرار رکھنا محض ایک وقت کا کام نہیں ہے بلکہ ہماری بہتر تندرستی کے لئے اسے اپنی روز مرہ کے کاموں میں شامل کرنا ضروری ہے ۔ پریٹن پرو کے صفائی ستھرائی پروگرام کے تحت سیاحوں میں صفائی ستھرائی کے بارے میں بیدار ی پیدا کرنا ،خوانچہ فروشوں اور غیر منظم شعبے کے خوانچہ فروشوں سمیت دیگر دعوے داروں میں صفائی ستھرائی کے تئیں بیدار ی پیدا کرنے کی غرض سے 9 اکتوبر 2017 کے 9 بجے صبح سے قدیم گوا کے سینٹ زیویر چرچ میں ایک پروگرام کا انعقاد کیا گیا ۔یہاں اس پروگرام کا انعقاد اس لئے بھی انتہائی اہمیت کا حامل ہے کہ اس گرجا گھر میں لاتعداد سیاحوں کی آمد مسلسل جاری رہتی ہے ۔


    آئی ایچ ایم بنگلور نے انڈیا ٹورزم کے اشتراک سے صفائی ستھرائی کے ایک پروگرام کا انعقاد کیا ۔ اس پروگرام کا انعقاد اس مقام پر کیا گیا جہاں سیاحوں کی آمد مسلسل جاری رہتی ہے ۔ یہ مقام تھا بنگلور سٹی ریلوے اسٹیشن ۔ صفائی ستھرائی کے اس پروگرام کے انعقاد کا مقصد مختلف خدمات فراہم کاروں میں صفائی ستھرائی کے تئیں بیداری پیداکرنا تھا جو ریاست میں راست یا بالواسطہ طور سے سیاحت کو فروغ دیتے ہیں ۔


    ممبئی میں انڈیا ٹورزم ممبئی اورکیولیہ دھام (یوگا سکھانے اوراس کی مشق کا ادارہ ) کے اشتراک سے چرچ گیٹ ریلوے اسٹیشن پر 9 اکتوبر 2017 کو پریٹن پرو تقریبات کے ایک حصے کے طور پر یوگا کی مشق کا مظاہرہ کے پروگرام منعقد کیا گیا ۔یوگا کی مشق کا یہ پروگرام صبح اہتمام کیا گیا تھا ۔ جس میں یوگا کا عملی مظاہرہ کرنے والے دس افراد نے حکومت ہند کے محکمہ آیوش کے اصولوں کے مطابق یوگا کی عام مشقوں کا مظاہرہ کیا ۔ اس اسٹیشن پر آنے جانے والے ہزاروں لوگوں نے یوگا کی یہ مشقیں دیکھیں ۔


    ملک کے شمال مشرقی خطے نے مختلف دعوے داروں میں پائیدار سیاحت کے موضوع پر سمیناروں / ورکشاپوں کے اہتمام کے ذریعہ صفائی ستھرائی کو عام کرنے میں سبقت حاصل کی ہے ۔ شمال مشرقی خطے کی ترقی کی وزارت نے ریاستی سرکار کے اشتراک سے یہ پروگرام آج سے شروع کئے ہیں جو 17 اکتوبر 2017 تک جاری رہیں گے ۔ شمال مشرقی خطے میں طلبا ،سیاحوں ، مقامی کاروباریوں اور سیاحت سے متعلق مختلف دعوے داروں کی شرکت کے ذریعہ صفائی ستھرائی کے پروگرام پر آن لائن ویڈیو تیار کئے جارہے ہیں ۔ اس کے ساتھ ہی طلبأ ریلوے اور محکمہ سیاحت کے افسران اور عملے ذریعہ ریلوے اسٹیشنو ں پر شجر کاری کا پروگرام بھی ناہرلا گُن اورگنٹو نامی مقامات پر شروع کیا گیا ہے ۔


    دوسری طرف ریاست میزورم کی سرکار کی جانب سے پریٹن پرو کے جزو کی حیثیت سے 13 اکتوبر 2017 تک ’’آٹم فیئر ‘‘ (ْخزاں کا تہوار) کا اہتمام کیا جارہا ہے ۔ اس کے ساتھ ہی مدھیہ پردیش اور مہاراشٹر کی ریاستی سرکاروں نے بھی پریٹن پرو کے جزوکی حیثیت سے متعدد پروگراموں کا انعقاد کیا ہے ۔


    اوڈیشہ ، پنجاب ،مغربی بنگال ،راجستھان اور اترپردیش میں بھی پریٹن پرو کے جزو کی حیثیت سے صفائی ستھرائی کے تئیں بیداری پیدا کرنے کے پروگراموں کا انعقاد کیا گیا۔اس سلسلے میں اتراکھنڈ کے ڈائپر میں ہیری ٹیج واک کا اہتمام کیا گیا ۔ اس کے ساتھ ہی آندھرا پردیش کے نیلورشہر میں طلبا کے لئے مضمون نویسی اور کوئز مقابلوںکا بھی اہتمام کیا گیا ۔


    قومی راجدھانی دلی میں بھی پریٹن پرو کے تحت متعدد پروگراموں کا اہتمام کیا گیا جن میں یوگا کے اجلاس ، ہیری ٹیج واک اور صفائی ستھرائی کے پروگرام کا انعقاد انڈیا ٹورزم دہلی کی جانب سے کیا گیا ۔ علاوہ ازیں دلی ٹورزم کی جانب سے دلی ہاٹ پریتم پورہ میں کلاسیکی موسیقی کے پرگراموںکا انعقاد بھی کیا جارہا ہے جو کل تک جاری رہیں گے ۔


    ایک قابل ذکر بات یہ بھی ہے کہ دیگر مرکزی وزارتیں بھی مختلف پروگراموں کے انعقاد کے ذریعہ پریٹن پرو میں شرکت کررہی ہیں۔ ریلوے کی وزارت نے اس سلسلے میں ملک کے بڑے ریلوے اسٹیشنوں پر خوبصورت روشنیوںکا اہتمام کیا ہے ۔ جبکہ شہری ہوابازی کی وزارت نے ملک کے بعض مخصوص ہوائی اڈوں کو بھی رنگارنگ روشنیوں سے منور کیا ہے ۔


    دیکھو اپنا دیش تصویری مقابلے کے لئے مائی گو و پلیٹ فارم پر آن لائن مواد دستیاب ہے ۔ انکریڈیبل انڈیا ،دیکھو اپنا دیش بلاگ کے مقابلے بہت سی شاندار طریقے سے اہتمام کئے گئے ہیں جن پر رد عمل بھی انتہائی شاندار رہا ہے ۔ان مقابلوں میں جیتنے والوں کو پرکشش انعامات پیش کئے جائیں گے ۔


    م ن ۔س ش۔ رم


    U-5060

    
    
    (Release ID: 1505485) Visitor Counter : 2