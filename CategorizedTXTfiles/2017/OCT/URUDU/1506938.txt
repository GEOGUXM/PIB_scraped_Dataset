      وزارت دفاع

      برّی فوج کے تحت ڈیزائن بیورو اور ایف آئی سی سی آئی ’’میک اِن انڈیا‘‘ کے توسط سے دفاعی شعبے میں خود کفالت کے خواب کو شرمندہ تعبیر کرنے کیلئے افتتاحی مذاکرے کا اہتمام
      Posted On: 24 OCT 2017 9:15AM by PIB Delhi


    نئی دہلی۔25؍اکتوبر۔آرمی ڈیزائن بیورو اورایف آئی سی سی آئی ،مشترکہ طور پر ،آج ،یعنی 25 اکتوبر 2017 کو ’’مسائل سے متعلق گوشواروں اور ان کے حل‘‘ کے موضوع پر، ایک مذاکرے کااہتمام کررہے ہیں۔ آرمی ڈیزائن بیورو نے اپنے قیام سے لیکر کے اب تک کی مختصر سی مدت میں علمی دانشورانہ حلقے اور صنعت کو متعدد رابطہ کاری پروگراموں کے توسط سے مربوط کرنے کیلئے متعدد اقدامات کئے ہیں تاکہ دفاعی شعبے میں ’’میک اِن انڈیا‘‘ کے توسط سے خود کفالت کے حصول کے خواب کو شرمندہ تعبیر کیا جاسکے۔

    
    ان تمام ملاقاتوں اور گفت وشنید اور بھارتی برّی فوج کی ضروریات کا احساس کرتے ہوئے ،مستقبل کے لئے، ’بنیادی ٹیکنالوجی ضروریات‘ کا ایک خاکہ مرتب کیا گیا ہے اور اس سلسلے میں مسائل کی تفصیلات کے گوشواروں پر مبنی دو جلدیں شائع بھی ہوچکی ہیں۔ چونکہ تعلیمی اداروں اور صنعت نے مذکورہ مسائل کے حل نکالنے کیلئے مل جل کر کام کیا ہے اور اب یہ اپنے ذریعے تلاش کیے گئے ان تمام متبادلوں کو، برّی فوج کے ساتھ ساجھا کرنا چاہتے ہیں لہٰذا یہ اہتمام کیا جارہا ہے۔ اس تقریب میں معاون صنعتوں ، ملک کے سرکردہ ٹیکنالوجی اداروں کے ماہرین تعلیم اور مسلح دستوں کے افسران شرکت کررہے ہیں۔ محترم رکشا راجیہ منتری (وزیر مملکت برائے دفاع) اور برّی فوج کے سربراہ افتتاحی اجلاس سے خطاب کریں گے۔
    
    م ن۔ ۔ ع ن۔
    U-5325

    
    
    (Release ID: 1506938) Visitor Counter : 3