      وزیراعظم کا دفتر

      وزیراعظم 7 اور 8 اکتوبر2017 کو گجرات کا دورہ کریں گے
      Posted On: 06 OCT 2017 5:32PM by PIB Delhi


    نئی دہلی،6،اکتوبر/ وزیراعظم جنا ب نریندر مودی 7 اور 8 اکتوبر 2017 کو گجرات کا دورہ کریں گے۔ وزیراعظم 7 اکتوبر کی صبح دوارکا دھیش مند ر کے درشن اور پوجا پاٹ کریں گے۔ وہ دوارکا میں اوکھا اور بیٹ دوارکا کے درمیان ایک پل اور دیگر پروجیکٹوں کا بھی سنگ بنیاد رکھیں گے۔ وہ ایک عوامی جلسے سے بھی خطاب کریں گے۔
    
    دوارکا سے، وزیراعظم سریندر نگر ضلع کے چوٹیلا پہنچیں گے۔ وہ راجکوٹ میں گرین فیلڈ ایئرپورٹ کا سنگ بنیاد رکھیں گے ۔ احمدآباد - راج کوٹ قومی شاہراہ کی 6 لائن اور راج کوٹ –موربی ریاستی قومی شاہراہ کا بھی سنگ بنیاد رکھیں گے ۔ وہ خودکار ملک پروسیسنگ اور پیکجنگ پلانٹ کو بھی قوم کے نام وقف کریں گے اور سریندر نگر کے جوراوار نگر اور رتن پور علاقے کے پینے کے پانی کی تقسیم کی ایک پائپ لائن بھی وقف کریں گے اور ایک عوامی جلسے سے بھی خطاب کریں گے۔
    
    اس کے بعد وزیراعظم گاندھی نگر کے لئے روانہ ہوجائیں گے۔ جناب مودی آئی آئی ٹی گاندھی نگر کی نو تعمیر شدہ عمارت وقف کریں گے اور پردھان منتری گرامین ڈیجٹل ساکشرتھا ابھیان کا آغاز کریں گے ۔ اس کا مقصد دیہی علاقوں میں ڈیجیٹل طور پر لوگوں کو خواندہ بنانا ہے ۔ اس سے لوگوں کو معلومات ، تعلیم اور حفظان صحت تک رسائی فراہم ہوگی، یہ ڈیجیٹل ادئیگیوں کے ذریعہ روزگار پیدا کرنے اور مالی شمولیت کےلئے مقامات تیار کرے گا۔ جناب مودی وہاں بھی ایک جلسہ سے خطاب کریں گے۔
    
    8 اکتوبر کی صبح وزیراعظم واڈنگر پہنچیں گے ۔ وزیراعظم کا عہدہ سنبھالنے کے بعد اس قصبے میں وزیراعظم نریند ر مودی کا یہ پہلا دورہ ہوگا۔ وہ ہتکیشور مندر بھی جائیں گے اور ایک جلسہ عام میں وزیراعظم مشن اندردھنش کا آغازکریں گے تاکہ مکمل ٹیکہ کاری کے مقصد کی سمت پیش رفت کو آگے بڑھایا جاسکے۔ وزیراعظم آئی ایم ٹی سی ایچ او کے آغاز کے موقع پر صحت ورکروں کو ای ٹیبلیٹس تقسیم کریں گے ۔ آئی ایم ٹی سی ایچ او ایک اختراعی موبائل اپلی کیشن ہےجس کا مقصد آشا کی کارکردگی کو بہتربنایا جاسکے گا۔ وزیراعظم ایک جلسہ عام سےبھی خطاب کریں گے ۔
    
    اسی روز سہ پہر کو وزیراعظم بھروچ پہنچیں گےجہاں وہ بھادبھد بیراج کاسنگ بنیاد رکھیں گےجو نرمدا دریا پرتعمیر کیاجائے گا وہ ادھنا (سورت) گجرات اور جےنگر (بہار ) کےدرمیان انتودیا ایکسپریس کو ہری جھنڈی دکھاکر روانہ کریں گے۔ جناب مودی گجرات نرمدا فرٹیلائزر کارپوریشن کے مختلف پلانٹس کا سنگ بنیاد رکھنے اور ان کا افتتاح کرنے کے موقع پر تختیوں کی نقاب کشائی کریں گے وہ یہاں بھی ایک جلسہ سے خطاب کریں گے۔وزیراعظم 8 اکتوبر کی شام نئی دہلی لوٹ آئیں گے۔
    
    Uno-5008
    ( م ن۔ح ا ۔ ج)

    
    
    (Release ID: 1505075) Visitor Counter : 2