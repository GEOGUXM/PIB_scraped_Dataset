      نائب صدر جمہوریہ ہند کا سکریٹریٹ

      لوگوں کو خدمات فراہم کرنے کے لیے قانون سازی کی ضمانت دی جانی چاہیے : نائب صدر
      Posted On: 15 OCT 2017 4:30PM by PIB Delhi


    نئی دہلی۔15 اکتوبر نائب صدر جمہوریہ جناب ایم۔ وینکیا نائیڈو نے کہا ہے کہ قانون کے تحت لوگوں کو سروس فراہم کرنےکے لیے قانون سازی کی ضمانت دی جانی چاہیے ۔ وہ آج یہاں جناب ایم راماچندرن کے ذریعے لکھی گئی کتاب ’دا میوریکس آف مسوری‘ کا اجرا کرنے کے بعد لوگوں سے خطاب کر رہے تھے۔


    نائب صدرجمہوریہ نے کہا کہ یہ کتاب عام قارئین کو ہندوستانی انتظامیہ کی خدمات یا بیوروکریسی کے کام کرنے کے طریقوں سے اور بھی بہتر ڈھنگ سے روسناش کرانے کا موقع فراہم کرتی ہے۔ انہوں نے یہ بھی کہا کہ اس کتاب میں پیشہ ورانہ مہارت اور ڈیوٹی کے تئیں عزم کے ساتھ ساتھ حکمرانی میں اصلاحات کو یقینی بنانے کے لیے مصنف کے ذریعے کی گئی سخت محنت کی بھی جھلک ملتی ہے۔ نائب صدر جمہوریہ نے کہا کہ سرکاری ملازمین کو حکومت کی پالیسیوں کو نافذ کرنے میں بے شمار پیچیدہ چیلنجوں کا سامنا کرنا پڑتا ہے۔


    نائب صدر جمہوریہ نے کہا کہ’زیادہ سے زیادہ حکمرانی اور کم سے کم حکومت‘ کو یقینی بنانے کے لیے مرکزی خدمات کے اہلکاروں کو جدید طور پر کام کرنا ہوگا۔ انہوں نے یہ بھی کہا کہ اس ’اسٹیل فریم‘ کے طور پر بیان کیا گیا ہے جو سماج کو متحرک کرتا ہے کیونکہ اسے ملک کے قوانین کا مقصد عملدرآمد کے طور پر سمجھا جاتا ہے ۔ انہوں نے کہا کہ آزادی کے بعد ملک میں سول سروسز لوگوں کو قوم کی تعمیر میں سب سے زیادہ تعاون دینے والوں میں سے ایک رہے ہیں۔


    ملک میں گزشتہ تین مہینوں کے دوران جی ڈی پی کی ترقی کی شرح میں کمی ہونے کی وجہ کا ذکر کرتے ہوئے نائب صدر جمہوریہ نے ایک ایسے کالج کی مثال دی، جو اچھے نتائج پانے کے لیے برائی میں ملوث رہتا تھا۔ جب ایک سخت پرنسپل کو کالج میں مقرر کیا گیا تو انہوں نے سبھی طرح کی برائی بند کر دی اور طلبا امتحانات میں ناکام ہو گئے۔ اس کے نتیجے کے طور پر طلبا ، اساتذہ اور انتظامیہ نے پرنسپل کو مورد الزام ٹھہرایا ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح(


    U-5180

    
    
    (Release ID: 1506176) Visitor Counter : 2