      وزارت آیوش

      نائب صدرجمہوریہ کل تیسری بین الاقوامی یوگا کانفرنس کا افتتاح کریں گے
      اس سال کی کانفرنس کا مرکزی خیال ہوگا ’’بہتر صحت کے لئے یوگا‘‘

      Posted On: 09 OCT 2017 3:14PM by PIB Delhi

    نئیدہلی، 09 ۔اکتوبر۔نائب صدرجمہوریہ ہندجناب ایم وینکیا نائیڈو چانکیہ پوری نئی دہلی کے پرواسی بھارتیہ کیندر میں ،’’ بہتر صحت کے لئے یوگا ‘‘ کے موضوع پر ایک دوروزہ بین الاقوامی کانفرنس کا افتتا ح کریں گے ۔ آیوش کے محکمے کے وزیر مملکت (آزادانہ چار ج ) جناب شری پادیسونائک اس افتتاحی تقریب کی صدارت کریں گے ۔


    اس کانفرنس کا اہتمام اقوام متحدہ کی جانب سے 21 جون کو بین الاقوامی یوگا ڈے کے طور پر منائے جانے کی یادگار کے طور پر آیوش کی وزارت کی جانب سے کیا جارہا ہے ۔ آیوش کے محکمے کےسکریٹری جناب سی کے مشرا ، اسپیشل سکریٹری جناب ویدیہ راجیس کوٹیچہ اور بین الاقوامی سطح کے معروف یوگ گرو بھی اس کانفرنس میں شرکت کریں گے ۔اس کانفرنس میں تقریباََ 500 نمائندے شرکت کریں گے جس میں 44 دیگرملکوں کے 69 نمائندے بھی شامل ہوں گے ۔اس کانفرنس کے دوران یوگا پر توجہ مرکوز کرتے ہوئے 6 تکنیکی اجلاس اہتمام کئے جائیں گے ۔بعد ازاں معروف سائنسی اداروں کے ماہرین کے ساتھ بین موضوعاتی پینل مباحثوں کا اہتمام کیا جائے گا ۔ اس کانفرنس کے اجتماعات میں جن موضوعات کو مرکزی خیال کی حیثیت سے شامل کیا جائے گا ان میں غیر متعدی امراض کے شعبے میں تحقیق ، مربوط ادویہ میں یوگ کے استعمال کے امکانات ، کینسر کے مرض پر قابو پانا ، مایوسی ، بیزاری ،زچہ بچہ کے امراض اور درد پر قابو پانے کے شعبوں میں تحقیق کا کام شامل ہے ۔ اس کانفرنس کو 25 قومی اور بین الاقوامی ماہرین خطاب کریں گے اور 11 یوگا کے انتہائی ماہر نیز طبی میدان کے ماہرین ان تکنیکی اجتماعات کے چیئر پرسن کی حیثیت سے شرکت کریں گے ۔


    یہ کانفرنس سڑک ٹرانسپورٹ ،شاہراہوں ،جہازرانی ، آبی وسائل ،دریاؤں کے فروغ اوردریائے گنگا کی بازبحالی کے محکمے کے وزیر جناب نتن گڈکری کی موجودگی میں ایک اختتامی خطاب کے ساتھ تمام ہوگی ۔جناب نتن گڈکری اس اجلاس میں مہمان خصوصی کی حیثیت سے شرکت کریں گے ۔


    اس کانفرنس میں آیوش اور ایلوپیتھی طریقوں کے معالجین ،محققین ،علمی ماہرین ، پالیسی سازوں اور طلبأ کے لئے ایک مشترکہ پلیٹ فارم دستیاب ہوسکے گا،جس سے یہ لوگ بہتر صحت کے لئے یوگا کے مختلف زاویوں کو سمجھ سکیں گے ۔


    واضح ہوکہ اقوام متحدہ کی جانب سے بین الاقوامی یوگا ڈے کے اعلان اورعالمی تقریبات کے بعدسے پچھلے تین برس کے دوران دنیا بھر میں یوگا کے لئے زبردست دلچسپی اور جوش پیدا ہوگیا ہے ۔ اس بین الاقوامی کانفرنس کا اہتمام سینٹرل کاؤنسل فار ریسرچ ان یوگا اینڈ نیچروپیتھی اور مرارجی دیسائی نیشنل انٹسی ٹیوٹ آف یوگا کے تکنیکی اور ڈھانچہ جاتی نظام کی امداد کے ساتھ کیا جارہا ہے ۔ یہ دراصل صحت سے متعلق بعض مسائل کے تدارک اور انتظام کے لئے یوگا کے امکانات کو پیش کی جانے کی کوشش ہے اوراس کانفرنس سے بہتر صحت کے لئے یوگا کے تعلق سے سائنسی تجربوں کا باہمی لین دین کا بہترین موقع فراہم ہوسکے گا۔


    واضح ہوکہ آیوس کی وزارت کی جانب سے یوگا کے موضوع پر اہتمام کی جانے والی یہ تیسری بین الاقوامی کا نفرنس ہے ۔اس سے پہلے 2015 میں ’’ بہتر اور پائیدار صحت کے یوگا ‘‘ اور 2016 میں جسم اور مابعد جسم کے لئے یوگا کے موضوع پر دو بین الاقوامی کانفرنسوں کا اہتمام کیا جاچکا ہے ۔


    ۰۰۰۰۰۰۰۰۰۰۰۰


    م ن ۔س ش۔رم


    U- 5035

    
    
    (Release ID: 1505295) Visitor Counter : 2