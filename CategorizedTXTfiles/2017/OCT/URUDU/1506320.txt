      امور داخلہ کی وزارت

      مرکزی وزیر داخلہ نے جودھپور میں آئی بی کے مغربی زون ریجنل ٹریننگ سنٹر کا افتتاح کیا
      Posted On: 16 OCT 2017 8:12PM by PIB Delhi


    نئی دلّی ، 16/اکتوبر۔ مرکزی وزیر داخلہ جناب راج ناتھ سنگھ نے آج راجستھان کے جودھپور میں انٹلیجنس بیورو (آئی بی) کے مغربی زون علاقائی تربیتی مرکز کا افتتاح کیا۔ زراعت اور کسانوں کی فلاح و بہبود کے مرکزی وزیر مملکت جناب گجیندر سنگھ شیخاوت، قانون و انصاف اور کارپوریٹ امور کی وزارتوں میں مرکزی وزیر مملکت جناب پی پی چودھری، حکومت راجستھان کے جنگلات و ماحولیات کے وزیر جناب گجیندر سنگھ ہمسار، حکومت راجستھان کے پبلک ہیلتھ انجینئرنگ ڈپارٹمنٹ (پی ایچ ای ڈی) کے وزیر جناب سریندر گوئل اور دیگر معزز شخصیات اس موقع پر موجود تھیں۔


    اس تربیتی مرکز کے قیام کا مقصد ریاستی پولیس کے خصوصی برانچ کو مضبوط کرنا اور پیشہ وارانہ طور پر انھیں بااختیار بنانا ہے۔ مغربی زون میں مدھیہ پردیش، گوا، گجرات، راجستھان اور مہاراشٹر کی ریاستیں شامل ہوں گی۔


    مرکز کا افتتاح کرتے ہوئے مرکزی وزیر داخلہ نے اس یقین کا اظہار کیا کہ یہ تربیتی مرکز مغربی خطے میں تعینات پولیس افسروں کے پیش وارانہ اور سلوک مندانہ صلاحیتوں میں اضافہ کرنے میں اہم کردار ادا کرے گا۔ انھوں نے کہا کہ ملک کے داخلی سلامتی نظام کے موثر نفاذ میں انٹلیجنس اہم رول ادا کرتی ہے۔


    جناب راج ناتھ سنگھ نے کہا کہ آئی بی دہشت گردی، علیحدگی پسندگی اور بائیں بازو کی انتہاپسندی کے خطرات سے نمٹنے میں اہم کردار ادا کررہا ہے۔ انھوں نے محدود وسائل کے اندر اپنے فرائض کی تکمیل کے لئے آئی بی کے اہلکاروں کی ستائش کی۔ انھوں نے مزید کہا کہ مرکزی حکومت یا آئی بی اکیلے داخلی سلامتی کے خطرات کا مقابلہ نہیں کرسکتی۔ انھوں نے کہا کہ ملک کی داخلی سلامتی کے لئے ریاستی پولیس کا کردار بہت اہم ہے۔ انھوں نے درپیش خطرات سے نمٹنے کے لئے ریاستی پولیس کی خصوصی برانچ، آئی بی اور پولیس دستوں کے درمیان تال میل پر زور دیا۔


    سروس کے اندر رہتے ہوئے مسلسل تربیتی کورسیز کے ذریعے آئی بی اپنے ملازمین کی پیشہ وارانہ صلاحیتوں کو مزید بہتر بنانے پر زور دیتا رہا ہے۔ جنوری 2016 اور ستمبر 2017 کے دوران 21 مہینوں کے اندر مجموعی طور پر 12142 عملے کو خفیہ معلومات اور قومی سلامتی سے متعلق موضوعات کے بارے میں تربیت دی گئی۔ ان میں سے 462 سی اے پی ایف عملہ اور 1320 ریاستی پولیس ؍ اسپیشل برانچ کا عملہ تھے۔ باقی 10360 عملے کا تعلق آئی بی سے تھا۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ م م۔ م ر)

     1. No. 5207
    
    
    (Release ID: 1506320) Visitor Counter : 2
    
    
    
    
    

1.