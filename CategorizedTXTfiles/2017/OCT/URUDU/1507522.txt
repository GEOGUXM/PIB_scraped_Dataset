      صدر جمہوریہ کا سکریٹریٹ

      اٹلی کے وزیر اعظم کی صدر جمہوریہ ہند سے ملا قات
      Posted On: 30 OCT 2017 8:08PM by PIB Delhi


    نئی دہلی،30 اکتوبر ۔ جمہوریہ اٹلی کے وزیر اعظم جناب پا ؤلو جنٹی لو نی نے آج یہاں راشٹر پتی بھون میں صدر جمہوریہ ہند جناب رام ناتھ کو وند سے ملا قات کی ۔


    صدر جمہوریہ ہند نے اٹلی کے وزیر اعظم کا ہندوستان میں استقبال کر تے ہو ئے کہا کہ ان کا دورہ ہند سابق وزیر اعظم جناب پروڈی کے دورہ کے دس سال بعد ہو رہا ہے ۔ ان کا یہ دورہ ہند –اٹلی دوستی کے لئے کا فی اہمیت کا حامل ہے کیونکہ دونوں ملک 2018 میں اپنے سفارتی رشتوں کی 70 ویں سالگرہ منا نے والے ہیں ۔


    صدر جمہوریہ ہند نے مزید کہا کہ ہندوستان اور اٹلی قدیم تہذیبیں ہیں اور وہ زمانے سے ایک دوسرے کے لئے ما نوس ہیں ۔ انہوں نے کہا کہ ہندوستان اور اٹلی کے درمیان اقتصادی رشتے بہت مستحکم ہیں پھر بھی اس سلسلے میں بہت کچھ کر نے کی صلاحیت موجود ہے ۔ ہندوستان کی کا رو باراور جی ایس ٹی میں آسانیاں پیدا کر نے کی کو ششوںسمیت اصلاحی اقدامات، اطالوی کمپنیوں کو تجا رت کے مواقع فرا ہم کر تے ہیں ۔ ہندوستان میں بنیا دی ڈھانچے کی ترقی میں ہی 1 کھرب امریکی ڈالر کے مضمرات موجود ہیں ۔ ہندوستان اپنے فروغ ترقی کے لئے اطالوی ٹیکنا لو جی اور سرما یہ کا ری کے حصول میں دلچسپی رکھتا ہے ۔ انہیں یہ جا ن کر خوشی ہو ئی کہ اطا لوی کمپنیاں ہندوستان میں ریلویز ، آٹو ، قابل احیا توا نا ئی اور فوڈ پرو سیسنگ کے شعبے میں حصہ لینا چا ہتی ہیں ۔ انہوں نے کہا کہ ہندوستانی کمپنیاں بھی اٹلی میں مواقع کی تلا ش کر رہی ہیں ۔


    صدر جمہوریہ نے کہا کہ ہندوستان اور اٹلی کے درمیان کئی شعبوں میں یکسا نیت ہے ۔ ہمارے رشتے مشترکہ جمہوری قدروں اور قانون کی حکمرانی پر مبنی ہیں ۔ اٹلی میں وسیع ہندوستانی برا دری آباد ہے ۔ ہندوستان اس ملک کی سما جی -اقتصادی ترقی میں ہندوستانی برا دری کے تعا ون کو اٹلی کے ذریعہ تسلیم کئے جا نے کی کا فی قدر کر تا ہے ۔ ہما رے عوام کے درمیان رابطے بڑھ رہے ہیں ۔ 2000 سے زائد ہندوستانی طلبا آج اٹلی میں زیر تعلیم ہیں ۔


    صدر جمہوریہ ہند نے مزید کہا کہ ہمیں اس بات کی بھی بے حد خوشی ہے کہ اٹلی ورلڈ فوڈ انڈیا 2017 میں مخصوص ملک کے طور پر شرکت کر نے والا ہے ۔ انہوں نے کہا کہ اٹلی دنیا میں سر ما یہ کی ترتیب کے لئے مشہور ہے ۔ انہوں نے ‘‘ڈے آف اٹالین ڈیزائن ان دی ورلڈ’’ منا نے کے لئے جناب جنٹی لو نی کی ذاتی کو ششوں کی تعریف کی ۔ا نہوں نے کہا کہ اس سال یہ تقریب دنیا کے 100 سے زائد شہروں میں منعقد ہو ئی اور بے حد کا میا ب رہی ۔


    ***


    م ن۔ش س۔ م ح


    UNO 5422

    
    
    (Release ID: 1507522) Visitor Counter : 3