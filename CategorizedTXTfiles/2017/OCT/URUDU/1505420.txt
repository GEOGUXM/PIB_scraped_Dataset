      وزارت دفاع

      بحریہ کے آئی ٹی ایس جہازوں نے پینانگ ، ملیشیا کا دورہ کیا
      Posted On: 09 OCT 2017 8:00PM by PIB Delhi


    نئی دہلی،9،اکتوبر/ ہندستانی بحریہ کے جہاز تیر، سجاتا، سدرشنی، شاردول اور آئی سی جی ایس سارتھی 8 سے 12 اکتوبر 2017 تک پینانگ ، ملیشیا کے دورے پر ہیں ۔ اس دورے کا مقصد غیر ملکی سمندری علاقے میں ہندستانی بحریہ کے جنگی جہازوں کی کارکردگی کے بارے میں تربیت یافتگان کی تربیت ، بندرگاہوں سے متعلق ان کی واقفیت میں اضافہ ، ہندستان اور ملیشیا کے درمیان ‘‘ دوستی کے پل ’’ کو مستحکم کرنا ہے۔ان بحری جہازوں کا تعلق ہندستانی بحریہ کے فرسٹ ٹریننگ اسکواڈرن سے ہے اور یہ جنوبی بحری کمانڈ کے تحت کام کررہے ہیں جس کا ہیڈ کوارٹر کوچی میں ہے۔ دورہ پر چھ بحری جہاز گئے ہیں جو کہ ہندستان میں ہی تیار کئے گئے ہیں۔ ان میں ہندستانی بحریہ کے جہاز تیر، سجاتا ، شاردول، کوسٹ گارڈ شپ سارتھی اور دو سمندر میں سفر کے دوران تربیت دینے والے جہاز آئی این ایس سدرشنی اور آئی این ایس ترنگنی شامل ہیں۔


    جنوبی بحری کمانڈ (ایس این سی) ہندستانی بحریہ کی تربیتی کمانڈ ہے جس کے سربراہ وائس ایڈمرل ا ے آ ر کروے ، ای وی ایس ایم ، فلیگ آفیسر کمانڈنگ ان چیف ، جنوبی بحری کمانڈ ہیں۔


    بی ٹیک ڈگری کورس کامیابی کے ساتھ مکمل کرنے سمیت انڈین نیول اکیڈمی میں ابتدائی تربیت مکمل کرنے کے بعد ایگزیکیوٹیو برانچ میں ٹرینی آفیسر ز چوبیس ہفتوں کی سخت پریکٹیکل سمندری ٹریننگ کے لئے فرسٹ ٹرینگ اسکواڈرن میں شامل ہوسکتے ہیں۔ اس ٹریننگ کے بعد وہ اپنے سی لیگ حاصل کرنے کے اہل ہوجاتےہیں ۔ سمندر میں تربیت حاصل کرنے والوں کو سمندر میں زندگی کی سختیوں کا سامنا کرنے کے علاوہ سی مین شپ ، بنیاد جہاز رانی ، شپ ہینڈلنگ ، بوٹ ورک اور انجینئرنگ کی تربیت بھی فراہم کی جاتی ہے۔ اس مرحلے کےکامیابی کےساتھ مکمل کرنے پر تربیت یافتگان کو ایفلوٹ تربیت کے مرحلے اور سیمن شپ بورڈ کے لئے ہندستانی بحریہ اور کوسٹ کارڈ کے مختلف جہازوں پر مقرر کیا جاتا ہے۔ فرسٹ ٹریننگ اسکواڈر ن میں دیگر دوست ممالک کے افسروں کو بھی تربیت دی جاتی ہے۔


    ہندستانی بحریہ چار دہائیوں سے بھی زیادہ عرصے سے بین الاقوامی تربیت یافتگان کو تربیت فراہم کرارہی ہے اور اب تک چالیس سے زیادہ ممالک کے تقریباً 13500 کارکنان کی تربیت کی جاچکی ہے۔ اس وقت ملیشیا کے چار آفیسر ز ایس این سی میں ابتدائی سے لے کر ایڈوانسڈ تک مختلف قسم کے کورسیز کررہے ہیں۔ اعلی معیار کی تربیت فراہم کرانے کے بارے میں ایک موضوعات پر مرکوز نظریہ برقرار رکھنے اور مسلسل تدابیر اور ٹکنالوجی وضع کرنے کے رجحان کے سلسلہ میں اس کمانڈ کو ایک بہترین تربیتی ادار ے کے طو رپر شہرت حاصل ہے۔


    ٹریننگ اسکواڈرن کے سربراہ کیپٹن ڈی جے ریوار، سینئر آفیسر فرسٹ ٹریننگ اسکواڈرن ہیں جو آئی این ایس تیر کے کمانڈنگ آفیسر بھی ہیں ان کے تحت افسروں اور سیلرز کی ایک ٹیم ہے جو سمندری تربیت میں پورے جوش و جذبے کےساتھ ان کا تعاون کرتی ہے۔


    *****


    Uno- 5053


    (

    
    
    (Release ID: 1505420) Visitor Counter : 2