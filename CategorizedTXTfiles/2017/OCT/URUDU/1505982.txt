      جہاز رانی کی وزارت

      ان لینڈ واٹرویز اتھارٹی آف انڈیا نے بانڈوں کے توسط سے 660کروڑکی رقم بہم پہنچائی ہے
      Posted On: 13 OCT 2017 2:39PM by PIB Delhi


    نئی دہلی،13؍اکتوبر: ان لینڈ واٹرویز اتھارٹی آف انڈیا (آئی ڈبلیو اے آئی ) نے 660کروڑروپے کی رقم حکومت ہند کے ذریعہ پورے طورپرسروس سہولت کے حامل بانڈوں کے توسط سے بہم پہنچائی ہے ۔ ان بانڈوں کے توسط سے جووسائل بہم پہنچائے گئے ہیں وہ حکومت ہند کی جانب سے فراہم کرائی گئی بجٹی امدادکے علاوہ ہیں ۔ حکومت ہند نے ایک فیصلہ لیاہے جس کے تحت آئی ڈبلیو اے آئی کو 18- 2017کے دوران حکومت کی جانب سے کلی طورپرسروس کے حامل بانڈوں کی شکل میں 660کروڑروپے کی رقم بہم پہنچانے کی اجازت دی گئی ۔


    آئی ڈبلیواے آئی نے منتظم کاروں ، کریڈٹ ریٹنگ ایجنسیوں ، رجسٹراراور ٹرسٹی اداروں سے بانڈجاری کرنے سے قبل رابطہ قائم کیاتھا اوران کی خدمات حاصل کی تھیں ۔ سی آرآئی ایس آئی ایل اور سی اے آرای نے مذکورہ تمسک یعنی بانڈکو جو آئی ڈبلیو اے آئی نے جاری کئے ‘‘اے اے اے:اسٹیبل ’’ کے زمرے میں رکھاہے ۔مذکورہ بانڈوں کے لئے ای ۔ بڈنگ یعنی الیکٹرانک طریقے سے بولیاں لگانے کا عمل 11اکتوبر،2017کو انجام دیاگیاتھا ۔ یہ کام بی ایس ای پورٹل پرانجام پایاتھا اور300کروڑروپے نیز 360کروڑروپے کے گرین شوآپشن کی سہولت کے ساتھ بولیاں عمل میں آئی تھیں ۔اجرأکے ساتھ ہی بڑے پیمانے پررقومات داخل کی گئیں اور 360کروڑروپے کی پوری رقم 7.47فیصد کے کوپن ریٹ پرایک ہی دورمیں حاصل ہوگئی ۔


    مذکورہ بانڈوں سے حاصل کی گئی رقم کا استعمال آئی ڈبلیواے آئی کے ذریعہ قومی آبی راستوں سے متعلق ایکٹ 2016کے مطابق ، 18-2017کے دوران قومی آبی شاہراہوں کو ترقی دینے کے سلسلے میں عائد ہونے والے اہم سرمایہ اخراجات کی تکمیل کے لئے کیاجائے گا۔


    ای بی آرکے سلسلے میں 660کروڑروپے کی اصل رقم اوراس پرعائد ہونے والے سود کی فراہمی حکومت ہند کی جانب سے جہازرانی کی وزارت کی جانب سے موصول ہونے والی ڈیمانڈ کے تحت معقول بجٹی تجاویز کے توسط سے کی جائے گی ۔تاکہ بانڈسے متعلق وقتاًفوقتاً ضرورت ہونے پرسروسنگ ضروریات کی تکمیل ممکن ہوسکے ۔ سود کی ادائےگی ششماہی بنیادوں پراوراصل کی ادائے گی مدت کی تکمیل کے بعد عمل میں آئے گی ۔


    ***


    U-5146


    

    
    (Release ID: 1505982) Visitor Counter : 4