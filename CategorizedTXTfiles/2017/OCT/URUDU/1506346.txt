      نائب صدر جمہوریہ ہند کا سکریٹریٹ

      سائنس بنی نوع انسان کی ترقی کی بنیاد کے پتھر کی حیثیت رکھتی ہے۔ نائب صدر جمہوریہ ہند
      تیسرے انڈیا انٹرنیشنل سائنس فیسٹول 2017 کے اختتامی اجلاس سے خطاب
      
      Posted On: 16 OCT 2017 2:04PM by PIB Delhi


    نئیدہلی۔17؍اکتوبر۔نائب صدر جمہوریہ ہند جناب ایم وینکیانائیڈو نے کہا ہے کہ سائنس بنی نوع انسان کی ترقی کی بنیاد کے پتھر کی حیثیت رکھتی ہے۔ جناب وینکیانائیڈو ، چنئی میں سائنس اور ٹیکنالوجی اور ارضی اُمور کی وزارتوں کے ذریعے مشترکہ طور سے اہتمام کیے جانے والے تیسرے انڈیا انٹرنیشنل سائنس فیسٹول 2017 کے اختتامی اجلاس سے خطاب کررہے تھے۔ تملناڈو کےگورنر جناب بنواری لال پروہت، سائنس اور ٹیکنالوجی و ارضی علوم و ماحولیات ، جنگلات اور تبدیلی ماحولیات کے مرکزی وزیر ڈاکٹر ہرش وردھن ، سائنس، ٹیکنالوجی اور ارضی علوم کے محکمے کے وزیر مملکت جناب وائی ایس چودھری اور دیگر اکابر شخصیات اس اختتامی اجلاس میں موجود تھیں۔


    جناب وینکیانائیڈو نے کہا کہ سائنسی ایجادات نے دنیا بھر میں انقلابی تبدیلیاں پیدا کردی ہیں اور عصرحاضر کی زندگی کے ہر پہلو کی چہرہ کاری کی ہے اور اب ہر ہندوستانی کیلئے وہ وقت قریب آچکا ہے جب ہم اپنے شاندار ماضی کی بازیابی کیلئے کوشش کریں اور ہندوستان کو سائنس اور تکنیکی جدت طرازی کے شعبے میں دنیا کے ممتاز ملکوں میں شامل کریں۔ انہوں نے کہا کہ سائنس اور ٹیکنالوجی کے میدان میں نئی کامیابیاں حاصل کرنے کے لئے سرکار کی مسلسل کوششوں کے ساتھ ساتھ سماج کے مختلف طبقوں کی کوششیں بھی لازمی ہوتی ہیں تاکہ مختلف شعبوں میں تحقیق وترقی کی سرگرمیوں کو بڑے پیمانے پر آگے بڑھایا جائے۔ انہوں نے مزید کہا کہ مصنوعی ذرائع کی مدد سے جمع کی جانے والی خفیہ اطلاعات ، روبوٹکس ،انٹرنیٹ ، اعداد وشمار کا زبردست تجزیہ اور ڈیجیٹل مینوفیکچرنگ ہمارے طرز زندگی میں زبردست تبدیلیاں پیدا کررہے ہیں۔ اس سلسلے میں کارپوریٹ اداروں اور صنعتوں کو جدت طرازی اور تحقیق وترقی کے غیرمعمولی منصوبوں اور ان دشوار گزار ٹیکنالوجیز کے شعبے میں جدت طرازی کیلئے ایک خصوصی رقم مختص کرنی ہوگی تاکہ ہمارے لوگوں کو در پیش مسائل کا حل دستیاب کرایا جاسکے۔


    نائب صدر جمہوریہ موصوف نے کہا کہ باصلاحیت محققین کیلئے ایک ایسا ماحولیاتی نظام تیار کیے جانے کی ضرورت ہے جو اس بات کو یقینی بنائے کہ جواں سال لوگ قاعدوں ، لال فیتہ شاہی اور کنبہ پرستی جیسی بدعنوانیوں سے پریشان نہ ہوں، انہوں نے کہا کہ جوانوں کو جدت طراز تحقیق کے لئے اپنے نظریات کے اظہار کی آزادی ہونی چاہئے ۔ اس کے نتیجے میں سائنس بنی نوع انسان کو درپیش مسائل کا حل بن سکتی ہے جس سے یہ دنیا موجودہ اور آئندہ نسلوں کیلئے ایک بہتر جگہ بن سکے۔


    جناب وینکیانائیڈو نے کہا کہ انہیں تیسرے انڈیا انٹرنیشنل سائنس فیسٹول 2017 میں شرکت سے زبردست مسرت ہوئی ہے ۔ سائنس اور ٹیکنالوجی کی وزارت ، ارضی علوم کی وزارت اور وِجننا بھارتی کے اشتراک سے اہتمام کی جانے والی تقریبات کے سلسلے کی تیسری تقریب ہے۔ انہوں نے کہا کہ سائنس ہندوستان کی ثقافت اور روایات کا جزو لاینفک رہی ہے۔ دور قدیم میں ہندوستان کے سائنسی دماغ کا جھکاؤ صفر کی ایجاد، جگہ کی مالیت ، الجبرا، ایٹم کے تصور، چاند اور سورج گرہنوں کے حساب و کتاب سے ظاہر ہوتا تھا۔ موہن جوداڑو اور ہڑپّا کے عہد میں شہری بستیاں اعلیٰ ترین معیار کے فولاد کی پیداوار اور شکر کی کشید وہ دیگر مثالیں ہیں جن سے اندازہ کیا جاسکتا ہے کہ ہندوستان اس دور میں بھی پوری دنیا سے کہیں آگے تھا۔


    معروف قلمکار اور فلسفی وِل ڈیورنٹ کا اس سلسلے میں کہنا تھا کہ ’’ہندوستان ہماری نسل اور تہذیب کے مادر وطن کی حیثیت رکھنے والا ملک ہے اور یوروپ کی تمام زبانوں کی ماں کی حیثیت رکھتا ہے۔ ہندوستان ہمارے فلسفے ، ہماری حسابیات اور عیسائیت کے نظریات کا بھی موجد رہا ہے۔


    دور قدیم میں دنیا کو اپنی معلومات عامہ کا معترف بنانے کے بعد ایک وقت ایسا آیا جب ہندوستان ،مغلوں کے حملوں اور نوآبادیت کے نتیجے میں اپنی راہ سے بھٹک گیا ۔ گوکہ علم نجوم، حسابیات ، یوگا اور آیوروید کے شعبوں میں ہندوستان کا اس دور میں کوئی جواب نہیں تھا لیکن نوآبادیاتی نظام اور مغلوں کے حملوں کے نتیجے میں ہندوستان اپنی یہ راہ کھو بیٹھا تھا۔ لیکن اب ہر ہندوستانی کیلئے وہ وقت قریب آگیا ہے جب اپنے شاندار ماضی کی بازیافت کیلئے کوشش کی جائے اور ہندوستان کو آنے والے برسوں میں سائنس وٹیکنالوجی او رجدت طراز ی کے شعبے میں منفرد ملک بنایاجائے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش۔ع ن۔


    17-10-2017


    U-5210

    
    
    (Release ID: 1506346) Visitor Counter : 25