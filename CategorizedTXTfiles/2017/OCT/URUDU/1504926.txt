      وزیراعظم کا دفتر

      آئی سی ایس آئی کے گولڈن جوبلی سال کے افتتاح کی تقریب میں وزیراعظم کی تقریر کے اقتباسات
      Posted On: 04 OCT 2017 8:05PM by PIB Delhi


    نئی دہلی،05۔اکتوبر ۔وزیراعظم جناب نریندر مودی نے آئی سی ایس آئی کے گولڈن جوبلی سال کے افتتاح کی تقریب میں جو تقریر کی تھی ،اس کے چیدہ چیدہ اقتباسات حسب ذیل ہیں:


    مرکزی کابینہ میں میرے رفیق ، کارپوریٹ امور کے وزیر مملکت جناب پی پی چودھری !


    انسٹی ٹیوٹ ا ٓف کمپنی سکریٹریز آف انڈیا کے صدر ڈاکٹر شیام اگروال جی اوراس تقریب میں شامل تما م خواتین وحضرات !


    آج آئی سی ایس آئی اپنے 50 ویں برس میں داخل ہورہا ہے ۔اس موقع پر میں اس ادارے کے سبھی لوگوں کو بہت بہت مبارکباد پیش کرتا ہوں ۔آج مجھے اس بات کی بہت خوشی ہے کہ میں ایسے عالموں کے درمیان ہوں ، جو اس بات کے لئے ذمہ دار ہیں کہ ملک کی ہر کمپنی قوانین کی پابندی کرے اوراپنے بہی کھاتوں میں خردبرد نہ کرے ۔مکمل شفافیت برقرار رکھی جائے ۔آپ سب اپنی ذمہ دار کس طرح نبھاتے ہیں ،اس سے ملک کی کارپوریٹ ثقافت طے ہوتی ہے ۔آپ کے دئے گئے صحیح یا غلط مشورے ملک کی کارپوریٹ انتظامیہ کو متاثرکرتے ہیں ۔


    ساتھیو !


    کبھی کبھی ایسا بھی ہوتا ہے جب تعلیم ایک ہی طرح کی دی جاتی ہے ۔ لیکن اسے حاصل کرنے والو ں کے رویّے مختلف ہوتے ہیں جیسے ایک ہی تعلیم یدھشٹر کو بھی ملی تھی اور وہی ایک تعلیم دریودھن کو بھی ملی تھی ۔ لیکن دونوں کے رویّے مختلف رہے ۔ مہابھارت میں دریودھن نے کہا ایسا نہیں ہے کہ میں دھرم اورادھرم کے بارے میں نہیں جانتا لیکن دھرم کے راستے پر چلنا میری فطرت نہیں بن پایا اور میں ادھرم کے راستے سے نجات حاصل نہیں کرسکا ۔ایسے ہی لوگوں کو آپ کا ادارہ صحیح راستے پر چلنے کی یاد دلاتا ہے ۔


    ملک میں ایمانداری اورشفافیت کو ادارہ جاتی شکل دینے میں آپ کےا دارے کا کردار انتہائی اہم رہا ہے ۔


    ساتھیو !


    یہ بات ملک پر بھی صد فی صد منطبق ہوتی ہے کہ جیسے کسی جنگل کے ایک سوکھے درخت میں آگ لگ جائے تو پورا جنگل خاکستر ہوجاتا ہے اسی طرح اگر کنبے کا کوئی ایک شخص بھی غلط کام کرے تو پورے کنبے کا اعتبار ،وقار اور عزت مٹی میں مل جاتی ہے ۔ ہمارے ملک میں مٹھی بھر ایسے لوگ ہیں جو ملک کے وقار اور ہمارے ایماندار سماجی نظام کو کمزور کرتے رہے ہیں ۔


    ان لوگوں کو نظام اور اداروں سے ہٹانے کے لئے سرکار نے پہلے دن سے ہی صفائی مہم شروع کررکھی ہے۔اسی مہم کے تحت سرکار بنتے ہی


    -اسپیشل انویسٹی گیشن ٹیم ایس آئی ٹی بنائی گئی ۔


    -بیرون ملک جمع کالے دھن کے لئے بلیک منی ایکٹ بنایا گیا ۔متعدد نئے ملکوں کے ساتھ ٹیکس معاہدے کئے گئے اور پرانے ٹیکس معاہدوں میں تبدیلیاں کی گئیں ۔


    - انسولوینسی اور بینک رپٹسی کورٹ بنایا گیا ۔


    -28سال سے مورد التوا میں پڑا بے نامی اثاثہ قانون نافذالعمل کیا گیا۔


    -متعدد برسوں سے زیر التوا پڑا جی ایس ٹی قانون نافذ کیا گیا اور


    نوٹ بندی کا فیصلہ لینے کی ہمت وجرأت بھی اسی سرکار نے کی ۔ اس سرکار نے ملک میں ادارہ جاتی ایمانداری کو مضبوط کرنے کا کام کیا اور یہ اس سرکار کی ان تھک محنت کا ہی نتیجہ ہے کہ آج ملک کی معیشت کم نقدی کے ساتھ چل رہی ہے اور نوٹ بندی کے بعد مجموعی گھریلو نمو کی مناسبت سے نقدی کی شرح 9فیصد ہوگئی ہے جو آٹھ نومبر 2016 سے قبل بارہ فیصد سے زیادہ ہوا کرتی تھی۔


    ساتھیو !


    مہا بھارت میں ایک اور شخصیت تھی شلیہ کی ۔یہ شلیہ میدان جنگ میں کرن کا رتھ چلاتے تھے اورمیدان میں جو کچھ دکھائی دیتا تھا ، اس سے وہ مایوسی پھیلاتے تھے ۔شلیہ جیسے لوگ آج بھی موجود ہیں ۔کچھ لوگوں کو مایوسی پھیلانے سے لذت حاصل ہوتی ہے۔ ایسے مزاج کے لوگوں کے لئے ایک سہ ماہی کی نمو کم ہونا ہی سب سے بڑی خبر ہوتی ہے ۔ ایسے لوگوں کو ،جب اعدادوشمار مطابقت رکھتے ہوں تو ادارہ اور عمل دونوں ہی درست محسوس ہوتے ہیں ۔لیکن جب اعداد شمار معقول نہیں ہوتے تو یہ لوگ ادارے اور اس کے عمل پرسوال کھڑے کرنے لگتے ہیں۔کسی بھی نتیجے پر پہنچنے سے پہلے ایسے لوگوں کو پہچاننا بہت ضروری ہے ۔


    بھائیو اوربہنو!


    ایک دور وہ تھا جب عالمی معیشت کے حوالے سے ہندوستان کو ایک نئے گروپ کا حصہ بنایا گیا تھا ۔ یہ گروپ جی-7 ، جی -8 اور جی -20 جیسا گروپ نہیں تھا۔ اس گروپ کا نام تھا : فریگائل فائیو ۔اسے ایک ایسا گروپ مانا گیا تھا جس کی اپنی معیشت تو اس کے لئے ایک مسئلہ تھی ہی بلکہ وہ عالمی معیشت کی بازبحالی میں بھی مانع ہورہی تھی ۔علم معاشیات کا کم علم رکھنے والے لوگوں کو یہ بات اب بھی سمجھ میں نہیں آرہی کہ اس وقت کے ماہرین معاشیات کے موجود ہونے کے باوجود ایسا کیسے ہوگیا ۔


    ان دنوں ہمارے ملک میں مجموعی گھریلو شرح نمو سے زیادہ افراط زر پر گفتگو کی جاتی تھی ۔


    مالیاتی خسارے اور موجودہ کھاتے کے خسارے میں نمو پر باتیں ہوتی تھی ۔


    روپے کے مقابلے میں ڈالر کی قیمت میں نمو ہونے پر سرخیوںکی خبریں بناکرتی تھیں ۔ یہاں تک شرح سود میں بھی نمو کا ذکر شامل ہوتا رہتا تھا۔


    ملک کی ترقی کو منفی سمت میں لے جانے والے یہ پیرا میٹر اس وقت کچھ لوگوں کو پسند آتے تھے ۔آج جب ان پیرامیٹر میں سدھار آیا ہے ، ترقی کو صحیح سمت ملی ہے تو ان ماہرین معاشیات نے اپنی آنکھوں پر پردہ ڈال لیا ہے ۔


    ساتھیو !


    یہ بات درست ہے کہ پچھلے تین برسوں تین برسو ں کے دوران سات اعشاریہ پانچ فیصد کی شرح نمو حاصل کرنے کے بعد اس بات اپریل – جون کی سہ ماہی میں جی ڈی پی کی شرح میں کمی درج ہوئی ہے ۔ لیکن اس کے ساتھ ہی یہ بات بھی پوری طرح درست ہے کہ سرکار اس رجحان کو بدلنے کے لئے پوری طرح عہد بستہ ہے ۔


    متعدد ماہرین نے اس بات سے اتفاق کیا ہے کہ ملک کی معیشت کی بنیادیں مضبوط ہیں ۔ہم نے اصلاحات سے متعلق کئی اہم فیصلہ لئے ہیں اور یہ عمل مسلسل جاری رہے گا ۔ ملک کے مالیاتی استحکام کو بھی برقرار رکھا جائے گا۔ سرمایہ کاری بڑھانے اور معاشی ترقی کو رفتار دینے کے لئے ہم ہر ممکن اقدام کرتے رہیں گے ۔ میں یہ یقین دہانی کرانا چاہتا ہو ں کہ سرکار کی جانب سے کئے گئے اقدامات آئندہ برسوں میں ترقی کی ایک نئی بنا ڈالیں گے ۔


    ساتھیو!


    جو بھی طبقہ ایمانداری کے ساتھ ملک کی ترقی میں شامل ہورہا ہے ، ملک کے مرکزی قومی دھارے میں شامل ہورہا ہے ، میں اسے یقین دلانا چاہتا ہوں کہ اسے پریشان ہونے نہیں دیا جائے گا۔ جی ایس ٹی نظام میں جیسے جیسے تبدیلی کی ضرورت ہوگی ، ہم تبدیلی اور سدھار کرتے رہیں گے۔ موجودہ معاشی حالات کا ذکر کرتے ہوئے میں کچھ معلومات آپ کے سامنے پیش کررہا ہوں ۔ ان کا مطلب کیا ہے اس کا فیصلہ میں آپ پر اور اپنے اہالیان وطن پرچھوڑتا ہوں ۔


    ساتھیو!


    مجھے پختہ یقین ہے کہ آپ نے اپنی پہلی گاڑی مجبوری میں نہیں خریدی ہوگی ، پہلے کچن کا بجٹ دیکھا ہوگا ۔ بچوں کی پڑھائی کا خرچ دیکھا ہوگا ، بڑے بزرگوں کے دوااور علا ج کا خرچ دیکھا ہوگا ،اس کے بعد اگر کچھ پیسے بچتے ہیں تو تب کہیں جاکر گاڑی کے بارے میں سوچا جاتا ہے۔ یہ ہمارے سماج کی بنیادی سوچ ہے اور اگر ایسے میں ملک میں جون کے بعد پسنجر کاروں کی فروخت بارہ فیصد زیادہ ہوجائے تو آپ کیا کہیں گے ۔ اگر جون کے بعد کمرشیل گاڑیوں کی فروخت میں 25 فیصد اضافہ ہوجائے تو آپ کیا کہیں گے ۔اگرگھریلو فضافئ سفر کرنے والے لوگوں کی تعداد میں بھی پچھلے دو مہینے کی مدت میں اضافہ ہوجائے تو آپ کیا کہیں گے ۔اگر ملک میں ٹیلی فون کی تعداد میں بھی 14 فیصد اضافہ ہوتو کیا کہا جائے گا۔


    بھائیو بہنو!


    یہ اضافہ اشارہ کررہا ہے کہ لوگ گاڑیاں خرید رہے ہیں ،فون کنکشن لے رہے ہیں اور ہوائی سفر کررہے ہیں ۔ یہ اشاریہ شہری علاقوںمیں مانگ میں اضافے کو اجاگر کرتا ہے ۔ اب اگر دیہی علاقوں کے اشاریہ کو دیکھیں تو حال کے دنوں میں ٹریکٹر کی فروخت پر 34 فیصد اضافہ ہوا ہے ۔ ایف ایم سی جی کے شعبے میں بھی مانگ کی شرح میں اضافہ ہوا ہے ۔ یہ اس وقت ہوتا ہے جب ملک کے لوگوں میں اعتماد بڑھتا ہے ۔ جب لوگوں کو لگتا ہے کہ معیشت مضبوط ہے ۔ حال کے اعدادوشمار کو دیکھیں تو کوئلے ،بجلی ،اسٹیل اورقدرتی گیس کی پیداوار میں بھی خاصا اضافہ درج ہوا ہے۔


    ساتھیو!


    اس سرکار نے وقت اور وسائل کو صحیح طریقے سے استعمال کرنے پر زوردیا ہے ۔پچھلی سرکار کی تین سال کے کام کی رفتار اور ہماری سرکار کی تین سال کی رفتار میں کافی فرق نظر آتا ہے ۔ پچھلی سرکار کے آخری تین سال تین برسوں میں دیہی علاقوں میں 80 ہزار کلومیٹر سڑکوں کی تعمیر ہوئی تھی جبکہ ہماری سرکار کے تین سالوں کے دوران ایک لاکھ 20 ہزار کلومیٹر سڑکیں تعمیر ہوئی ہیں یعنی دیہی علاقوں میں 50 فیصد سے زائد اضافہ ہوا ہے ۔پچھلی سرکار نے آپنے آخری تین برسوں کے دوران 15 ہزار کلومیٹر قومی شاہراہیں تعمیر کرنے کا کام اوارڈ کیا تھا جبکہ ہماری سرکار نے 34 ہزار کلومیٹر سے زیادہ قومی شاہراہوں کا کام اوارڈ کیا ہے ۔ اگر اسی شعبے میں سرمایہ کاری کی بات کی جائے تو پچھلی سرکار نے اپنی آخری تین برسوں کے دوران تحویل آراضی اور سڑکوں کی تعمیر کے کام پر 93 ہزارکروڑ روپے کی رقم خرچ کی تھی جبکہ ہماری سرکار کے تین برسوں کے دوران یہ رقم بڑھ کر ایک لاکھ 83 ہزار کروڑ روپے ہوگئی ہے ۔


    آپ کو علم ہوگا کہ قومی شاہراہوں کی تعمیر میں سرکار کو کتنے انتظامی اور مالیاتی اقدام کرنے پڑتے ہیں ۔ یہ اعداد وشمار بتاتے ہیں کہ سرکار نے کس طرح پالیسی پیرالیسس کی حالت سے نکل کر پالیسی میکر اور پالیسی امپلی مینٹر کا رول ادا کیا ہے۔


    ساتھیو!


    ملک کے فزیکل انفراسٹکچر سے جُڑے ریل ، سڑک ، بجلی جیسے اہم سیکٹروں کے ساتھ ساتھ سرکار سوشل انفراسٹکچر کو مضبوط کرنے پر بھی پوری توجہ مبذول کئے ہوئے ہے۔ ہم نے کفائتی مکانات کے شعبے میں ایسے پالیسی سازفیصلے لئے ہیں اور ایسے مالیاتی سدھار کئے ہیں جو اس شعبے کے لئے انتہائی غیر معمولی حیثیت رکھتے ہیں ۔


    بھائیو اور بہنو!


    پچھلی سرکار نے اپنے پہلے تین برسوں کے دوران محض 15 ہزار کروڑ روپے کی مالیت کے منصوبوں کی منظوری دی تھی جبکہ ہماری سرکار نے اپنے پہلے تین برسوں کے دوران ایک لاکھ 53 ہزارکروڑروپے کے منصوبے کی منظوری دی ہے ۔ یہ ملک کے درمیا نے درجے کے لوگوں کے طبقے کو مکان دینے کی اپنی عہد بستگی کا مظہر ہے ۔


    بھائیو اور بہنو ! ؎


    ملک میں جاری ان چوطرفہ ترقیاتی کاموں کے لئے زیادہ پونجی کی سرمایہ کاری کی بھی ضرورت ہے ۔ زیادہ سے زیادہ غیر ملکی سرمایہ کاری پر بھی سرکار زور دے رہی ہے ۔ مجھے امید ہے کہ آپ میں سے کچھ لوگوں کو یہ بات ضرور یاد ہوگی کہ جب ملک کے انشورنس کے سیکٹر میں اصلاحات کی بات شروع ہوئی تھی تو اخباروں کی ہیڈ لائن یہ ہوگئی تھی کہ اگر ایسا ہوگا تو یہ بہت بڑا معاشی فیصلہ ہوگا ۔ یہ پچھلی سرکار کے وقت کی بات ہے ۔ وہ سرکار چلی گئی لیکن بیمے کے شعبے میں اصلاحات نہیں ہوپائیں ۔


    بھائیو ،بہنو !


    تعمیرات کے سیکٹر میں اب تک غیر ملکی پونجی کی سرمایہ کاری کا 75 فیصد سے زائد حصہ پچھلے تین برس میں ہوا ہے ۔ ایئر ٹرانسپورٹ سیکٹر میں بھی اب تک کی کل غیر ملکی پونجی کی سرمایہ کار ی کا 69 فیصد پچھلے تین برسوں کے دوران ہوا ہے ۔کانکنی کے شعبے میں بھی اب تک کل غیر ملکی پونجی سرمایہ کار ی کا 56 فیصد حصہ پچھلے تین برسوں کے دوران ہوا ہے ۔ کمپیوٹر سافٹ وئیر اور ہارڈ وئیر میں بھی اب تک کل غیر ملکی پونجی کی سرمایہ کاری پچھلے تین برسوں کے دوران ہوئی ہے ۔ بجلی کے سازوسامان کے سیکٹر میں بھی اب تک کی کل پونجی کی غیر ملکی سرمایہ کاری کی 52 فیصد سرمایہ کاری پچھلے تین برسوں کے دوران ہوئی ہے ۔اس کے ساتھ ہی قابل تجدید توانائی کے سیکٹر میں بھی کل غیر ملکی پونجی کی سرمایہ کاری کی 49 فیصد سرمایہ کاری اسی سرکار کے تین برسوں کے دوران ہوئی ہے ۔


    ساتھیو !


    یہ سرکار کی مسلسل کوششوں کا ہی نتیجہ ہے کہ پچھلی سرکار کے وقت میں جس ایل ای ڈی بلب کی قیمت 350 روپے ہوا کرتی تھی ،اب سرکار کی اجالا اسکیم کے تحت ا س کی قیمت محض 40 سے 45 روپے ہوگئی ہے۔اب تک ملک میں 20 کروڑسے زیادہ ایل ای ڈی بلب تقسیم کئے جاچکے ہیں ۔اب اگر ایک بلب کی قیمت میں اوسطاََ 250 روپے کی بھی کمی مان لی جائے تو درمیانہ درجے کو اس سے تقریباََ ساڑھے چھ ہزار کروڑروپے کی بچت ہوئی ہے ۔ یہی نہیں بلکہ ان بلبوں سے گھروں میں بجلی کی کھپت بھی کم ہورہی ہے ۔ بجلی کے بل بھی کم رقم کے آرہے ہیں اور اندازاََ اس سے درمیانہ درجے کو 13 ہزار 800 کروڑروپے کی بچت ہوئی ہے ۔


    بھائیو ، بہنو !


    درمیانہ درجے کا بوجھ کم کرنے کے لئے نچلے متوسط طبقے کو زیادہ مواقع فراہم کرنے اورغریبوں کو بااختیار بنانے کے لئے ٹھوس اقدامات کرنے ہوتے ہیں ۔اس کے لئے پالیسیاں بنانی پڑتی ہیں اور مدت مقررہ کے اندر ان کا نفاذ کرنا ہوتا ہے ۔اس مقصد کے لئے ہر ممکن اقدامات کرتے رہے ہیں ۔میں جانتا ہوں کہ ریوڑی بانٹنے کے بجائے ملک اور ملک کے لوگوں کو بااختیار بنانے کے کام میں مجھے کبھی کبھی تنقیدوں کا بھی سامنا کرنا پڑے گا لیکن میں اپنے حال کی فکر میں ملک کے مستقبل کو داؤں پر نہیں لگا سکتا ۔


    ساتھیو!


    اس سرکار نے پبلک سیکٹر اور پرائیویٹ سیکٹر کے ساتھ ساتھ پرسنل سیکٹر پر بھی زور دیا ہے ۔ کرنسی اسکیم کے تحت بینک گارنٹی کے بغیر نو کروڑ سے زیادہ کھاتے داروںکو پونے چار لاکھ کروڑ سے بھی زائد کی رقم قرض کے طور پر دی گئی ہے ۔ ان نو کروڑ میں سے دو کروڑ 63 لاکھ نوجوان ایسے ہیں جنہوں نے اپنا کاروبار کرنے کے لئے پہلی بار کرنسی اسکیم کے تحت قرض لیا ہے ۔ سرکار اسکل انڈیا مشن ،اسٹینڈ اپ انڈیا اوراسٹارٹ اپ انڈیا جیسی اسکیموں کے ذریعہ بھی خود روزگاری کو فروغ دے رہی ہے ۔زیادہ سے زیادہ لوگوں کو فارمل سیکٹر میں لانے کے لئے کمپنیوں کو مالیاتی ترغیبات دی جارہی ہیں ۔


    ساتھیو!


    فارمل سیکٹر میں ملازمتوں کے کچھ اشاریہ کو دیکھیں تو مارچ 2014 کے آخر میں ایسے تین کروڑ 26 لاکھ ملازمین تھے جو عملی روپ سے امپلائز پراویڈینٹ فنڈ آرگنائزیشن میں ہر ماہ پی ایف کا پیسہ جمع کرارہے تھے ۔ پچھلے تین سال میں یہ تعداد بڑھ کر 4 کروڑ80 لاکھ تک پہنچ گئی ہے۔ کچھ لوگ یہاں بھی یہ بھول جاتے ہیں کہ روزگار میں اضافے کے بغیر اس تعداد میں اضافہ نہیں ہوسکتا ۔


    ساتھیو!


    ہم ساری اسکیموں کو اس سمت میں لے جارہے ہیں جو غریب ،نچلے متوسط طبقے اوردرمیانہ درجے ک کے لوگوں کی زندگی میں انقلابی سدھار پید ا کررہی ہے ۔جن دھن اسکیم کے تحت اب تک 30 کروڑ سے زیادہ لوگوں کے بینک کھاتے کھولے جاچکے ہیں۔


    اجولا اسکیم کے تحت تین کروڑ سے زیادہ خواتین کو مفت گیس کنکشن دئے جاچکے ہیں ۔تقریباََ 15 کروڑ غریبوںکو سرکار کی بیمہ اسکیم کے دائرے میں لایا گیا ہے ۔کچھ دن پہلے ہی ہرغریب کو مفت بجلی کنکشن دینے کے لئے سوبھاگیہ اسکیم شروع کی گئی ہے ۔


    سرکار کی ایسی اسکیموں کے ذریعہ غریبوں کو بااختیار بنایا جارہا ہے لیکن انہیں سب سے زیادہ نقصان اس بدعنوانی سے ہوتا ہے جسے کالادھن کہا جاتا ہے ۔بدعنوانی اور کالے دھن پر روک لگانے میں ملک کے کمپنی سکریٹریز کا کردار انتہائی ا ہمیت کا حامل ہے ۔


    نوٹ بندی کے بعد جن تین لاکھ مشکوک کمپنیوں کے بارے میں معلوم ہوا تھا ،جن کے بارے میں اندیشہ تھا کہ ان کے ذریعہ کالے دھن کا لین دین کیا جاسکتا ہے ، ان میں سے دو لاکھ کمپنیوں کا رجسٹریشن منسوخ کیا جاچکا ہے ۔ مجھے امید ہے کہ شیل کمپنیوں کے خلاف اس صفائی مشن کے بعد ڈائریکٹروں میں بھی بیداری پیدا ہوگی اور اس کے ذریعہ سے کمپنیوں میں شفافیت آئے گی۔


    ساتھیو!


    ملک کی تاریخ میں یہ دور بہت بڑی تبدیلی کا دورہے ، بہت بڑے بدلاؤ کا دورہے ۔ ملک میں ایماندار اور شفاف حکمرانی کی اہمیت سمجھی جانے لگی ہے ۔


    کارپوریٹ گریوانس فریم ورک کے تعین کے وقت آئی سی ایس آئی کی سفارشات کا کردار انتہائی مثبت رہا ہے اور اب وقت کاتقاضہ ہے کہ اب آپ ایک نیا بزنس کلچر پیداکرنے کے لئے سرگرم کردار ادا کریں۔


    جی ایس ٹی کے نفاذ کے بعد انڈائریکٹ ٹیکس کے دائرے میں تقریباََ 19 لاکھ نئے شہریوں کو شامل کیا گیا ہے ۔چھوٹے تاجر ہوں یا بڑے وہ جی ایس ٹی میں موجود ایماندار نظام کو اختیار کریں گے ۔اس کے لئے تاجر طبقے کی حوصلہ افزائی کرنا بھی آپ کا ہی کام ہے ۔آپ کے ادارے سے لاکھوں طلبا جڑے ہوئے ہیں ۔ کیا آپ کا ادارہ یہ بیڑہ اٹھاسکتا ہے کہ وہ ایک لاکھ نوجوانوں کو جی ایس ٹی سے متعلق چھوٹی چھوٹی معلومات کی تربیت دے گا ۔ ہفتے دس دن کی تربیت کے بعد یہ طلبا اپنے اپنے علاقوں میں چھوٹے دوکانداروں کی مدد کرسکتے ہیں اور انہیں جی ایس ٹی نیٹ ورک سے جوڑنے اور ریٹرن فائل کرنے میں مدد کرسکتے ہیں ۔


    2022 میں جب ملک اپنی آزادی کی 75 ویں سالگرہ منائے گا ،اس وقت کے لئے میں آئی سی ایس آئی سے کچھ وعدے چاہتا ہوں ۔ان وعدوں میں آپ کے عزائم ہوں گے اور آپ کو اپنے عزائم ثابت کرنے ہوں گے ۔ میں امید کرتا ہوں کہ اپنے گولڈن جوبلی سال کے آغاز میں آئی سی ایس آئی ان نشانوں کے حصول کے لئے الگ سے کچھ رہنما اصول طے کرے گا اور انہیں اپنے کام کاج کے طریقوں میں شامل کرے گا ۔ ایک بار پھر آپ سب لوگوں کو بہت بہت بدھائی ۔


    *********


    م ن ۔س ش۔ رم


    U-4965

    
    
    (Release ID: 1504926) Visitor Counter : 2