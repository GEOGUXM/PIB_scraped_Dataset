      پیٹرولیم اور قدرتی گیس کی وزارت

      4اکتوبر،2017سے پیٹرول اورڈیزل پرعائدمرکزی آبکاری محصول میں 2روپے فی لیٹرکی تخفیف
      Posted On: 03 OCT 2017 8:55PM by PIB Delhi


    نئی دہلی ،4اکتوبر: 4اکتوبر، 2017سے مرکزی حکومت نے پیٹرول اورڈیزل پرعائد آبکاری محصول میں 2روپے فی لیٹرکی تخفیف کا فیصلہ کیاہے۔ اس قدم سے پیٹرول اورڈیزل کی قیمتوں میں تخفیف واقع ہوگی اور صارفین کو راحت ملے گی ۔

    
    گذشتہ چند ہفتوں کے دوران ، پیٹرول اور ڈیزل کی قیمتوں میں بین الاقوامی منڈی میں قیمتوں میں ہونے والے اضافے کی وجہ سے پیٹرول اورڈیزل کی قیمتوں میں بھی برابر اضافہ ہورہاتھا۔ دلی میں 3اکتوبر،2017کو پیٹرول اورڈیزل کی خوردہ فروخت قیمتیں بالترتیب 70.88روپے فی لیٹراور 59.14روپے فی لیٹر تک پہنچ گئی تھیں ۔ آبکاری محصولات میں رونماہوئی مذکورہ تخفیف کے نتیجے میں دلی میں پیٹرول اورڈیزل کی قیمتوں میں بالترتیب 2.50روپے فی لیٹراور 2.25فی لیٹرکی تخفیف واقع ہوجائے گی ۔
    
    حکومت بین الاقوامی اورگھریلومنڈیوں میں پیٹرول اورڈیزل کی قیمتوں میں رونماہونے والی پیش رفت کی نگرانی کررہی ہے ۔ زرعی سیزن ، خریف کی کٹائی ، ربیع کی بوائی کے پیش نظر ،کاشتکاروں اور عام صارفین کو راحت فراہم کرنے کی غرض سے وزیراعظم جناب نریندرمودی نے یہ فیصلہ لیاہے ۔حکومت نے ملک میں صارفین کی خوشحالی اور سہولت کو تحفظ فراہم کرنے کے لئے تمام ضروری اقدامات کرنے کا عہد کررکھا ہے ۔
    
    ریاستی حکومتوں سے بھی گذارش کی جارہی ہے کہ وہ اپنی جانب سے پیٹرول اور ڈیزل پرعائد کئے گئے ویٹ محصول میں تخفیف کریں تاکہ صارفین کو مزید راحت حاصل ہوسکے ۔
    
    U-4942

    
    
    (Release ID: 1504741) Visitor Counter : 2