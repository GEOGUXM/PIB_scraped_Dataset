      ہنر مندی کے فروغ اور صنعت کاری کی وزارت

      بھارت اور جاپان کے درمیان تکنیکی انٹرن تربیتی پروگرام (ٹی آئی ٹی پی) کیلئے مفاہمتی عرضداشت پر دستخط
      Posted On: 18 OCT 2017 1:24PM by PIB Delhi


    نئی دہلی۔18؍اکتوبر۔پٹرولیم اور قدرتی گیس ، ہنرمندی کےفروغ ا ور چھوٹی صنعتوں کے مرکزی وزیر جناب دھرمیندر پردھان کے ٹوکیو کے دورے کے موقع پر بھارت اور جاپان میں 17 اکتوبر 2017 کو تکنیکی زیرتربیت لوگوں کے پروگرام (ٹی آئی ٹی پی) کے سلسلے میں تعاون سے متعلق ایک عرضداشت پر دستخط کیے۔ اس عرضداشت پر حکومت ہند کی ہنرمندی کےفروغ اور چھوٹی صنعتوں کی وزارت کی طرف سے جناب دھرمیندر پردھان نے جبکہ جاپان کے صحت ، محنت اور جاپان کی بہبود کے وزیر جناب کتسونوبو کاتو نے صحت ، محنت اور بہبود کی وزارت کی طرف سے جاپان کے ٹوکیو شہر میں منعقدہ ایک تقریب میں دستخط کیے۔ ٹی آئی ٹی پی پر مفاہمت نامے کے بارے میں امید ہے کہ اس سے بھارت اور جاپان کے درمیان ہنرمندی کے فروغ کے میدان میں دوطرفہ تعاون میں خاطر خواہ اضافہ ہوگا ۔ بھارت ایسا تیسرا ملک ہے جس نے جاپان کے ساتھ تکنیکی زیر تربیت افراد سے متعلق قانون کے مطابق اس مفاہمت نامے پر دستخط کیے ہیں جس پر نومبر 2017 میں عمل کیا جانے لگے گا۔

    
    وزیراعظم شینزو ابے کے ستمبر 2017 کے بھارت کے دورہ کے دوران جاری کیے گئے دوطرفہ مشترکہ بیان میں دونوں وزرائے اعظم نے اس اعتماد کا اظہار کیا تھا کہ جاپان کی ترقی یافتہ ٹیکنالوجی اور بھارت کی مالامال انسانی وسائل کی دولت کی ہم آہنگی سے دونوں ممالک میں صورتحال میں عالمی صنعتی نیٹ ورک کے معاملے میں پیداوار کے نئے مراکز پر تبدیلی رونما ہوسکتی ہے۔ اس سلسلے میں وزرائے اعظم انسانی وسائل ترقیات اور باہمی تبادلوں کے ذریعے مثلاً جاپان کے زیر تربیت افراد کے تربیتی پروگرام (ٹی آئی ٹی پی) کے ذریعے مزید تعاون کے مضمرات کو بروئے کار لانے پر زور دیا تھا۔
    
    ٹی آئی ٹی پی سے متعلق مفاہمتی عرضداشت بھارت کے تکنیکی زیر تربیت افراد کو تین سے پانچ برسوں کی مدت کیلئے آن جاب تربیت یعنی روزگار کے ساتھ ملازمت پر جاپان بھیجا جاسکتا ہے۔ 2016 کے آخر میں جاپان کی حکومت کے ذریعے مرتب کیے گئے اعداد وشمار کے مطابق مجموعی طور پر 230000 تکنیکی زیر تربیت افراد مختلف ممالک سے جاپان میں اس طرح کی تربیت کیلئے آئے ہوئے ہیں۔ 2016 میں تقریباً 108709 تکنیکی انٹرن یا تکنیکی لحاظ سے زیر تربیت افراد مختلف شراکت دار ممالک مثلاً ویتنام ، چین اور انڈونیشیا سے جاپان میں آئے تھے۔ یہ ایک قابل ذکر تعداد ہے۔
    
    جاپان میں بھارت کے سفیر سوجن آر چنائے کے مطابق بھارت کے لئے وافر امکانات موجود ہیں کہ وہ جاپان سے تکنیکی انٹرن تربیتی پروگرام میں اپنی شراکت میں اضافہ کرسکتا ہے اور اس طریقے سے وزیراعظم جناب نریندر مودی کے مستقبل کے بھارت کے خواب کو شرمندہ تعبیر کرسکتا ہے اور دنیا کو بڑی تعداد میں ہنرمند افرادی قوت فراہم کرسکتا ہے۔ تکنیکی انٹرتربیتی پروگرام ایک آئیڈیل پلیٹ فارم ہے جس کے توسط سے بھارت کی ذیلی قوتیں بروئے کار آئیں گی اور جاپان کو بھی باہمی فائدہ حاصل ہوگا۔ تکنیکی زیر تربیت افراد جب جاپان میں ٹی آئی ٹی پی کے تحت تربیت حاصل کرلیں گے، تو بھارت لوٹنے پر اِسکل انڈیا پہل قدمی کے لئے ایک اثاثہ ثابت ہوں گے۔
    
    وزیراعظم جناب نریندر مودی کے نومبر 2016 میں جاپان کے دورے کےد وران بھارت اور جاپان میں ہنرمندی کے فروغ سے متعلق ایک مفاہمت نامے پر دستخط کیے تھے ۔ یہ اقدام ’مینوفیکچرنگ کی ہنرمندی کی منتقلی کو فروغ دینے کا پروگرام‘ کے تحت مینوفیکچرنگ کے جاپان بھارت انسٹی ٹیوٹ کے قیام اور بھارت میں جاپانی کمپنیوں کے نامزد انجینئرنگ کالجوں میں جاپانی انڈوڈ کورسز کے ذریعے کیا گیا تھا۔ مینوفیکچرنگ کی ہنرمندی کی منتقلی کے فروغ سے متعلق پرگرام کا مقصد اگلے دس سال میں 30 ہزار افراد کو تربیت فراہم کرنا ہے۔ اس تربیت کے تحت ان لوگوں کو جاپانی طرز پر مینوفیکچرنگ سے متعلق ہنرمندی اور طور طریقے سکھائے جائیں گے۔ پہلے چار جے آئی ایم ، گجرات ، کرناٹک ، راجستھان اور تملناڈو میں جولائی اگست 2017 میں بالترتیب قائم کئے گئے تھے۔ یہ ادارے سوزوکی ، ٹوئیٹا، دائکن اور یامہا نے قائم کئے ہیں۔ پہلا جاپانی اینڈوڈ نصاب جے ای سی ، ستمبر 2017 میں میڈنشا کمپنی کے ذریعے این بی کے آر انسٹی ٹیوٹ آف سائنس اور ٹیکنالوجی آندھراپردیش میں قائم کیا گیا تھا۔

    ***


    
    
    م ن۔ س ش۔ ع ن۔
    U-5233

    
    
    (Release ID: 1506466) Visitor Counter : 2