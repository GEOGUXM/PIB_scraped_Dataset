      صدر جمہوریہ کا سکریٹریٹ

      انڈیا واٹر ویک 2017 کی افتتاحی تقریب سے صدر جمہوریہ کا خطاب
      Posted On: 10 OCT 2017 11:22AM by PIB Delhi


    نئی دہلی،10۔اکتوبر ۔ صدر جمہوریہ ہند جناب رام ناتھ کووند نے انڈیا واٹر ویک 2017 کی افتتاحی تقریب میں حسب ذیل تقریر کی ۔


    ’’مجھے پانچویں انڈیا واٹر ویک 2017 کا افتتاح کرنے پر یہاں آنے کے لئے انتہائی مسرت کا احساس ہورہا ہے ۔ اس موقع پر میں یورپی یونین کے ملکوں سے آنے والے بین الاقوامی بین الاقوامی وفودکا خا ص طورسے خیر مقدم کرتا ہوں ۔ یہ لوگ اس اہم موضوع پر اپنے ہندوستانی منصبین کے ساتھ وسیع تر تبادلہ خیال کریں گے ۔


    جیسا کہ ہم سبھی جانتے ہیں کہ پانی انسانی زندگی کی لازمی ضرورت ہے ۔ کیونکہ انسانی جسم کا ساٹھ فیصد حصہ پانی ہے اس لئے یہ کہا جاسکتا ہے کہ پانی خود اپنے آپ میں زندگی کی حیثیت رکھتا ہے ۔ پانی کے بغیر زندگی کے کسی شعبے کی سرگرمی مکمل نہیں ہوسکتی ۔آج دنیا اس بات پر بحث کررہی ہے کہ آیا معلومات کا بہاؤ پانی کے بہاؤ سے زیادہ اہمیت رکھتا ہے ۔ یہ ایک بہت اچھا سوال ہے لیکن پانی کا بہاؤ اپنے آپ میں انتہائی اہمیت کا حامل ہے ۔ یہ ہماری معیشت ، ہماری ماحولیات اور ہماری انسانی زندگی کی بنیاد کی حیثیت رکھتا ہے اور آج تبدیلی ماحولیاتی اور متعلقہ دیگر ماحولیاتی اثرات کے پیش نظر پانی کا مسئلہ اور زیادہ اہمیت اختیار کرگیا ہے ۔


    ہندوستان میں ہمارے متعدد اہم پروگراموں میں پانی مرکزی حیثیت کا حامل ہے بلکہ میں تو یہاں تک کہہ سکتا ہوں کہ ہندوستان کی جدید کاری، اس کے پانی کے نظام کی جدید کاری پرمنحصر ہے ۔ یہ بات اپنے آپ میں حیرت ناک بھی نہیں ہے کیونکہ ہمارے ملک کی آبادی عالمی آبادی کے سترہ فیصد کے بقدر ہے ۔ لیکن پانی کے وسائل کی مقدار عالمی وسائل کے محض چار فیصد کے بقدر ہے ۔پانی کا بہتر اور مزید موثر استعمال ہندوستان کی زراعت اور صنعت کے لئے ایک بڑے چیلنج کی حیثیت رکھتا ہے ۔ یہ ہم سے شہروں اور دیہی علاقوں میں نئے معیارات کے تعین کا متقاضی ہے ۔


    ہندوستان میں 54 فیصد لوگوں کی روزی روٹی کا انحصار زراعت پر ہے ۔ لیکن قومی آمدنی میں ان کا حصہ محض 14 فیصد ہی ہے ۔ اپنے ملک کی زراعت کو مزید فائدہ مند بنانے اور کسان برادری کے حالات میں بہتری پیدا کرنے کے لئے سرکار نے متعدد نئے منصوبے شروع کئے ہیں۔ جن میں درج ذیل منصبوبے شامل ہیں :


    1۔ہرکھیت کو پانی ۔ جس کا مطلب ہے ہر زرعی زمین کے لئے پانی لازمی ۔ یہ پروگرام پانی کی فراہمی اوردستیابی میں بہتری پیدا کرنے کی متقاضی ہے۔


    2۔فی قطرہ زیادہ فصل یعنی پانی کی ہربوند سے کھیتی کی پیداوار میں اضافہ ۔ یہ منصوبہ کھیتی کی پیداوار میں اضافے کے لئے ڈرپ او ر اس سے متعلق آبپاشی کے لئے دیگر طریقوں کو زیر استعمال لائے جانے کا متقاضی ہے لیکن اس میں بڑی بات یہ ہے کہ پانی ضرورت سے زیادہ استعمال نہیں ہوتا ۔


    3۔2022 تک کاشت کاری کی آمدنی میں دو گنا اضافہ ۔اس نشانے کے حصول کے لئے سرکار آبپاشی کے تحت آنے والے شعبوںمیں توسیع کررہی ہے اور مورد التوا میں پڑے آبپاشی کے 9 9 منصوبوں کی تکمیل کی جارہی ہے ۔ ان میں سے 60 فیصد سے زیادہ منصوبے ان علاقوں میں ہیں جہاں خشک سالی کا خطرہ زیادہ رہتا ہے ۔


    آئیے! اب صنعت کاری اور اس میں پانی کے بنیادی کردار پر غور کیا جائے ۔ ہندوستان میک ان انڈیا مشن کے تحت ہماری مجموعی گھریلو شرح نمو


    میں سازوسامان تیار کرنے والے شعبے کے حصے میں اضافے کے لئے حکومت کام کررہی ہے ۔ ہم مجموعی گھریلو شرح نمو میں اس کے موجودہ 17


    فیصد حصے کو 2025 تک اضافہ کرکے 25 فیصد تک لانے کے تئیں عہد بستہ ہیں۔


    صنعتوں کو بڑی مقدار میں پانی کی ضرورت ہوتی ہے ۔ یہ الیکٹرانک ہارڈ وئیر ، کمپیوٹر اور موبائل فون بنانے کے لئے خاص طور سے ازحد


    ضروری ہے اور میک انڈیا مشن میں انہی شعبوں پر خاص طور سے توجہ مرکوز کی جارہی ہے ۔


    ہندوستان میں 80 فیصد سے زائد پانی زراعت کے شعبے میں خرچ کیا جاتا ہے جبکہ صنعتی دنیا کے شعبے میں محض 15 فیصد پانی ہی آپاتا


    ہے۔ لیکن آئندہ برسوں میں اس تناسب میں تبدیلی کی جائے گی۔پانی کی مجموعی مانگ میں بھی زبردست اضافہ ہوگا ۔ پانی کے استعمال،


    اثر آفرینی اور اس کے دوبارہ استعمال کو صنعتی منصوبوں کے بنیادی نقشوں میں تبدیل کیا جانا ضروری ہے ۔ کاروباری اور صنعتی دنیا کو اس مسئلے کے حل میں شامل کیا جانا ازحد لازمی ہے ۔ مجھے اسی لئے اس بات پر خوشی ہورہی ہے کہ آج کی اس تقریب میں سازوسامان تیار کرنے والی بڑی کمپنیاں شامل ہیں ۔


    دوستو!


    ہندوستان میں شہر کاری کی موجودہ شرح کی مثال تاریخ میں کہیں موجود نہیں ہے ۔ کوشش کی جارہی ہے کہ اسمارٹ سٹیز پروگرام کے


    تحت 100جدید شہروںکی تازہ کاری کی جائے جیسا کہ ہم سب جانتے ہیں کہ پانی کا دوبارہ استعمال اور ٹھوس کچرے کو ٹھکانے لگانے کا انتظام اور صفائی ستھرائی کا بہتر انتظام اسمارٹ شہروں کی اندازہ کاری کے نشانے کی حیثیت رکھتا ہے ۔


    ہندوستان کے شہری علاقو ں میں 40 ارب لیٹر پانی یومیہ پیدا ہوتا ہے ۔ ضرورت اس بات کی ہے کہ اس پانی میں موجود مضر عناصر کو کم کرنے کی ٹکنالوجی تیار کی جائے اور اسے سنچائی اوردیگر مقاصد کے لئے استعمال کیا جائے ۔ یہ کسی بھی شہری منصوبہ بندی پروگرام کے لئے لازمی ہے۔


    یہاں میں پانی کے استعمال سے متعلق تجربات میں متعدد علاقائی تبدیلیوں کی طرف اشارہ کرنا چاہوں گا ۔ ایک طرف جہاں زیر زمین پانی کے وسائل کا زبردست استعمال کیا جارہا ہے وہیں ہمارے مشرقی خطوں اور شمال مشرقی خطے کی ریاستوں میں دریاؤں کے خطرے کے نشان سے اوپر بہاؤ اور سیلاب کا مسلسل خطرہ بنارہتا ہے ۔ یہ سال بہ سال انسانی بستیوں کو نقصان پہنچاتا ہے جس کے نتیجے میں لاتعداد کنبوں کو تباہیوں کا سامناکرنا پڑتا ہے ۔


    صرف ایک ہمہ دعوے داری اورہمہ جہت نظریہ اورطریقہ ہی ان آفات کا تدارک کرسکتا ہے ۔ جس میں جہاں جہاں ممکن ہو دریاؤں کو آپس میں جوڑا جانا بھی شامل ہے ۔ ہمیں دیگر ندیوں کو بھی جوڑے جانے کے سلسلے میں اپنے نظریہ کو وسعت دینے چاہئے اور برصغیر ہند کی ندیوں بالخصوص ملک کے مشرقی خطوں میں واقع ندیوں کے بارے میں بھی اسی نظریہ سے غورکرنا چاہئے ۔


    دوستو!


    پانی ہندوستانی وقار کے لئے بھی انتہائی اہمیت کا حامل ہے ۔ ہندوستان میں محفوظ اور صاف ستھرے پانی کی فراہمی محض ایک منصوبے کی تجویز کی حیثیت نہیں رکھتی ۔خاص طور سے ملک کے 60 ہزار مواضعات کی آبادی کو صاف ستھرے پینے کے پانی کی فراہمی اپنے آپ میں انتہائی سنگین مسئلہ ہے اور اس آبادی کو پینے کے صاف ستھرے پانی کی فراہمی ایک مقدس عہد بستگی ہے ۔ سرکار نے 2022 تک تمام دیہی علاقوں میں پینے کے پانی کی فراہمی کو یقینی بنانے کے لئے ایک حکمتی منصوبہ تیار کیا ہے ۔ 2022 وہ سال ہے جب ہندوستان اپنی آزادی کے 75 سال مکمل کرے گا ۔پوری امید ہے کہ اس سال تک ملک کی 90 فیصد دیہی آبادی کو پینے کے صاف پانی کی فراہمی کو یقینی بنانیا جاسکے گا ۔ ہم اس منصوبے میں ناکامی کا خطرہ قطعی مول نہیں لے سکتے ۔ آج اس کانفرنس میں ہونے والے تبادلہ خیالات میں اس امر کو یقینی بنایاجانا ضروری ہے کہ اس نازک مسئلے میں ناکامی کا خطرہ مول نہیں لیا جاسکتا اور مجھے یقین ہے کہ ہم ناکام نہیں ہوں گے ۔ انہی الفا ظ کے ساتھ میں انڈیا واٹر ویک کی کامیابی کے لئے دعاگو ہوں ۔


    جے ہند !


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-5061

    
    
    (Release ID: 1505490) Visitor Counter : 2