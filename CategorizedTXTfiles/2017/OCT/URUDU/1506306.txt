      خوراک کی ڈبہ بندی کی صنعتوں کی وزارت

      ورلڈ فوڈ انڈیا پلیٹ فارم عالمی خوراک فیکٹری کے طورپر بھارت کی پوزیشن کو مستحکم کرے گا
      
      ملک میں خوراک کے تحفظ کو یقینی بنانے کی سمت یہ ایک مثبت قدم ہے:ہرسمرت کور بادل
      
      خوراک کو ڈبہ بند کرنے کی صنعتوں کی وزیر ہر ایک فرد سے اپیل کی کہ وہ ہندوستان میں خوراک تحفظ کو یقینی بنانے کے لئے ‘نو ویسٹ آن مائی پلیٹ’ کا عزم کریں
      
      ورلڈ فوڈ انڈیا 2017 ایکسپو 3سے 5 نومبر کو نئی دہلی میں منعقد ہوگی

      Posted On: 16 OCT 2017 7:23PM by PIB Delhi

    نئی دہلی؍16اکتوبر2017،خوراک کو ڈبہ بند کرنے کی صنعتوں کی مرکزی وزیر محترمہ ہرسمرت کور بادل نے آج یہاں ورلڈ فوڈ انڈیا 2017 ایکسپو کے لئے ایک کرٹین ریزرپریس کانفرنس کی صدارت کی جو نئی دہلی میں 3 سے 5 نومبر کو ہونے والی ایک درخشاں تین روزہ بزنس پلیٹ فارم ہے۔جیسا کہ ہندوستان ،خوراک کی معیشت کو بدلنے اور کسانوں کی آمدنی کو دوگنا کرنے کے مقصد سے اپنے سب سے بڑے خوراک پروگرام کی میزبانی کرنے کے لئے تیارہے۔اس موقع پر محترمہ بادل نے صنعتی لیڈروں ، غیرملکی مشنوں کے سربراہوں اور انٹرایکٹیو سیشن میں میڈیا کے پروگرام میں شرکت کی۔ خوراک کو ڈبہ بند کرنے کی صنعتوں کی وزیر مملکت سادھوی نرنجن جیوتی بھی اس موقع پر موجود تھیں۔


    عالمی خوراک ہندوستان 2017 کے لئے اپنے ویژن کا ذکر کرتے ہوئے محترمہ ہرسمرت کور بادل نے کہا کہ ہندوستان خوراک ، دودھ، پھلوں، سبزیوں، موٹے اناج اور سمندری اشیاء پیدا کرنے والا دوسرا سب سے بڑا ملک ہے۔127 ایگرو کلائمیٹک زون کے ساتھ اس کے پاس زبردست صلاحیت ہے اور وہ خوراک درآمد کرنے والے ملکوں میں شامل ہے۔1.3ارب کی آبادی اور ایک خردہ سیکٹر کے ساتھ ہندوستان 2020 تک اپنی خوراک کودرآمد کرنے کی صلاحیت میں 3 گنا کا اضافہ کرنے کا نشانہ رکھتاہے۔اس نے ایک بڑی ڈیمانڈ مارکیٹ کی پیشکش کی ہے۔ انہوں نے کہا کہ حکومت ہند پردھان منتری کسان سمپدا یوجنا جیسی اسکیموں کے ساتھ صحیح بنیادی ڈھانچہ تیار کر رہا ہے اور تمام شراکت داروں کے لئے فائدے پیدا کرنے کے لیے خوراک کو ڈبہ کرنے کی صنعت میں اہم شراکت داری کو راغب کرنے کے لئے ایک ماحول اور اختراعی کلچر تیار کر رہا ہے۔انہوں نے کہا کہ ورلڈ فوڈ انڈیا2017 مذکورہ مقصد کے حصول کے لئے عالمی شراکت داری کی خاطر وہ پلیٹ فارم فراہم کرتاہے۔


    وزیر اعظم جناب نریندر مودی کے ویژن اور لیڈر شپ کے لئے ان کا شکریہ ادا کرتے ہوئے محترمہ بادل نے کہا کہ حکومت ملک بھر میں خوراک کا تحفظ اور اس کی سلامتی کو یقینی بنانے کے لئے تمام کوششیں کررہی ہے۔ وزیر موصوفہ نے مزید کہا کہ اس پروگرام سےجو مختلف ملکوں کا بہترین بنیادی ڈھانچہ اور ٹیکنالوجی فراہم کرے گا، ہندوستان میں خوراک کی صنعت کو درپیش چیلنجوں سے موثر طورپر نمٹنے میں بھی مدد ملے گی۔ محترمہ بادل نے مزید کہا کہ اس سے ماحولیاتی عوامل اور مارکیٹ کے ساتھ براہ راست رابطے کی کمی وجہ سے ملک کے کسانوں کو درپیش چیلنج کو کم کرنے میں مدد ملے گی۔


    محترمہ بادل نے یہ بھی کہا کہ خوراک کو ڈبہ کرنے کی صنعت میں ہندوستان کی صلاحیت کو اس پروگرام کےدوران سمجھا جائے گا۔ ورلڈ فوڈ انڈیا2017 کے ساتھ وزیر موصوفہ نے کہا کہ ہندوستان خوراک کو ڈبہ کرنے کے سیکٹر میں لگ بھگ 10 ارب امریکی ڈالر کی سرمایہ کاری کے نشانے کو راغب کرے گا، جس سےاگلے تین سال میں 10 لاکھ روزگار پیدا ہوگا۔ انہوں نے مزید کہا کہ ورلڈ فوڈ انڈیا پلیٹ فارم عالمی خوراک فیکٹری کے طورپر ہندوستان کی پوزیشن کو مستحکم کرے گا اور وہ ایک عالمی مرکز بنے گا۔


    اس بڑے پروگرام کا انعقاد کرنے کے لئے کی جانے والی کوششوں کا ذکر کرتے ہوئے وزیر مملکت سادھوی نرنجن جیوتی نے ہندوستان کے خوراک کے شعبے میں اعتماد کا اظہار کیا ۔ انہوں نے مزید کہا کہ یہ پروگرام عالمی سطح پر خوراک کو ڈبہ کرنے کے سیکٹر میں ہندوستان کی حیثیت کو منوائے گا اور یہ پروگرام کھانے پینے کے اشیاء کو خراب ہونے سے بچانے میں مدد دے گا۔ اس کے علاوہ خوراک کے تحفظ کو بڑھائے گا اور اس سیکٹر میں نوجوانوں کو راغب کرے گا جس سے ان کے لئے مواقع پیدا ہوں گے۔


    خوراک کو ڈبہ بند کرنے کی صنعتوں کی وزارت کے سیکریٹری جناب جے پی مینا نے کہا کہ یہ پروگرام پہلا بین الاقوامی میگا پروگرام ہو گا، جس سے ہندوستان میں خوراک کو ڈبہ بند کرنے کے سیکٹر میں تجارت اور سرمایہ کاری کو راغب کیا جاسکے گا۔اس پروگرام میں ایک نمائش کا بھی اہتمام کیا جائے گا اور شرکاء کے لئے خصوصی اجلاس، کانفرنسز اور نیٹ ورکنگ مواقع شامل ہوں گے۔800 سے زیادہ عالمی اور گھریلو نمائش کار اس نمائش کا حصہ ہوں گے۔اس پروگرام میں ایک اور خاص بات یہ رہے گی کہ خوراک کو ڈبہ کرنے کی صنعت میں اور خواتین صنعت کاروں کا ایک الگ پروگرام ہوگا۔


    جناب مینا نے کہا کہ ورلڈ فوڈ انڈیا2017 ،تیس ملکوں کی 200 سے زیادہ کمپنیوں،2000 سے زیادہ شرکاء،18 وزارتی اور کاروباری وفود، تقریباً 50 عالمی سی ای اوزکے ساتھ ساتھ خوراک کو ڈبہ بند کرنے کی سرکردہ تمام کمپنیوں کے سی ای اوز اور ہندوستان میں 28 ریاستوں کے نمائندوں کی میزبانی کرے گا۔


    جرمنی، جاپان اور ڈنمارک ورلڈ فوڈ انڈیا کے ساتھی ممالک ہیں اور جبکہ اٹلی اور نیدرلینڈ فوکس ملک ہیں۔ہندوستان میں جاپان کے سفیر جناب کینجی ہیرامٹسو، ہندوستان میں ڈنمارک کے سفیر پیٹرٹاکسوجینسن،ہندوستان میں نیدر لینڈ کے سفیرالفونسس اسٹولنگا، ہندوستان میں اٹلی کے سفیر لورینزو اینجیولونی نے اپنے اپنے ملک کی نمائندگی کی۔ان سفرا ء نے ہندوستان میں اپنی سرمایہ کاری عہد کو گہرا کرنے کے عزم کا اظہار کیا تاکہ بہترین تجربے اور ٹیکنالوجی کا آپسی تبادلہ ہو سکے اور خوراک کو ڈبہ کرنے کی صنعت میں انقلاب کا حصہ بن سکے جو ہندوستان میں آئے گا۔


    آئی ٹی سی ، والمارٹ، نیسلے، کیلوگس اور میٹرو کیش اینڈ کیری انڈیا سمیت سرکردہ ہندوستانی اور عالمی فوڈ کمپنیوں کے سی ای اوز اور سینئر ایکزیکیٹیونے جو کرٹین ریزر پریس کانفرنس میں موجود تھے، اس پروگرام میں صدق دلی سے شرکت کرنے اور اسے کامیاب بنانے کے اپنے عہد کو دہرایا۔


    خوراک کے کمزور پہلوؤں کا ذکر کرتے ہوئے محترمہ بادل نے کہا کہ ورلڈ فوڈ انڈیا کے ساتھ ہم دنیا کو اس بات کے لئے مدعو کررہے ہیں کہ وہ آئیں اور ہندوستانی کھانے پینے ، مصالحوں اور اس سے جڑے دوسرے معاملات میں اپنے تجربے کو واقف کرائیں۔


    زراعت اور کسان کی وزارت ،کامرس اورصنعت کی وزارت، سیاحت کی وزارت، شمال مشرق خطے کی وزارت اور شہری ہوابازی کی وزارت کے علاوہ وزارت خارجہ کی طرف سے اس پروگرام کی حمایت کی گئی۔


    م ن۔ح ا ۔ن ع


    (16-09-17)


    U: 5197

    
    
    (Release ID: 1506306) Visitor Counter : 2