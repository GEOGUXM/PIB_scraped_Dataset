      سٹرک ٹرانسپورٹ اور شاہراہوں کی وزارت

      قومی شاہراہوں کی اتھارٹی کے چیئرمین نے نئی ویب سائٹ اور پی ایم آئی ایس موبائل ایپ کا آغاز کیا
      Posted On: 03 OCT 2017 6:57PM by PIB Delhi


    نئی دہلی ،3 ؍ اکتوبر، ہندوستان کی قومی شاہراہوں کی اتھارٹی کے چیئرمین جناب دیپک کمار نے آج ادارے کے نئے کثیر لسانی ویب سائٹ کا آغاز کیا۔ انہوں نے کہا کہ 2 مہینے کے اندر یہ عالمی نوعیت کی سائٹ عام لوگوں کیلئے ممکن ہو سکے گی، جس سے وہ اس ویب سائٹ کے ذریعے قومی شاہراہوں کا اندازہ لگا سکیں گے۔ جناب دیپک کمار نے ایک پروجیکٹ مانیٹرنگ انفارمیشن سسٹم (پی ایم آئی ایس) موبائل ایپ کابھی آغاز کیا، جس سے ایک موبائل فون پر این ایچ اے آئی کے پروجیکٹوں کی قریبی نگرانی ہو سکے گی۔ جناب دیپک کمار نے کہا کہ قومی شاہراہوں کی اتھارٹی این ایچ اے آئی نے جلد ہی پی ایم آئی ایس – ٹاک اور ایپ ورژن کا ایک پبلک انٹر فیس شروع کرنے کا بھی منصوبہ بنایا ہے تاکہ عام لوگ شاہراہوں کے نیٹ ورک سے کسی پروجیکٹ کی اصل صورتحال کے بارے میں جان سکیں گے۔


    قومی شاہراہوں کی اتھارٹی نے جدید ٹیکنالوجیوں کا استعمال کرتے ہوئے ایک ویب سائٹ تیار کی ہے اور ایک مرکزی پلیٹ فارم فراہم کیا ہے، جہاں قومی شاہراہوں کی اتھارٹی کے مختلف سافٹ ویئر اور یپلیکیشنز ایک ساتھ منسلک کئے گئے ہیں اور ویب سائٹ پر ادارے، ایچ آر ، پروجیکٹوں، پالیسیوں ، ویڈیو اور پروجیکٹ فوٹو گراف کے بارے میں مکمل معلومات دستیاب ہیں۔ شفافیت برقرار رکھنے کیلئے انفارمیشن پبلک ڈومین میں ہے۔ اس کے علاوہ تمام متعلقہ معلومات کی ایک سنگل پوائنٹ رپوزیٹری کے طور پر انٹر پرائز ایپلیکیشنز ویب سائٹ میں شامل کی گئی ہیں، جو قومی شاہراہوں کی اتھارٹی کے اندرونی استعمال کیلئے ہے۔


    اپنے پروجیکٹوں کی بروقت فراہمی کو یقینی بنانے کیلئے قومی شاہراہوں کی اتھارٹی این ایچ اے آئی اب اسٹیٹ آف دی آرٹ پروجیکٹ مانیٹرنگ انفارمیشن سسٹم کے ذریعےڈیجیٹلی ان کی نگرانی کر رہا ہے، جو بوسٹن کنسلٹنگ گروپ کے ساتھ مل کر تیار کیا گیا ہے۔


    قومی علاقائی آفس سطح پروجیکٹ نفاذ یونٹ سطح اور پروجیکٹ سطح جیسے مختلف سطحوں پر ان سبھی ڈاٹا فیلڈس پر جدید پیش رفت فراہم کرنے کیلئے ایگزیکٹیو-بورڈ کی سیریز ڈیزائن کی گئی ہے ۔ ان ڈیش بورڈ س کیلئے اعداد و شمار ذمہ دار پروجیکٹ ڈائریکٹر کےذریعے ایک انفرادی پروجیکٹ سطح پر داخل کئے گئے ہیں اوران کا این ایچ اے آئی کے چیئرمین اور این ایچ اے آئی کے ممبران کی سطح پرمستقل جائزہ لیاجاتا ہے۔


    ( 03.10.2017 )


    ) م ن ۔ح ا ک ا (


    U- 4936

    
    
    (Release ID: 1504684) Visitor Counter : 2