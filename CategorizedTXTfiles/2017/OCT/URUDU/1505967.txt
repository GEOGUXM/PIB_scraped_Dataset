      کامرس اور صنعت کی وزارتہ

      سریش پربھوُ نے ’’ میک اِن انڈیا : سویڈن 2017 ‘‘ کا افتتاح کیا
      Posted On: 13 OCT 2017 12:47PM by PIB Delhi


    نئی دہلی،13۔اکتوبر ۔سویڈن کے شہر اسٹا ک ہوم میں انڈسٹریل پالیسی اینڈ پروموشن کے محکمے کی جانب سے 13-12 اکتوبر 2017 کو ،’’ میک ان انڈیا : سویڈن 2017 کا انعقاد کیا ۔ جس کا مقصد ہندوستان اور سویڈن کے درمیان باہمی تعاون کو فروغ دینا اور باہمی شراکتداری کے نئے شعبوں اور امکانات کا پتہ لگانا ہے ۔ میک ان انڈیا : سویڈن 2017 کے آغازسے قبل متعدد متعلقہ تقریبات اور مذاکرات کا اہتما م کیا گیا ۔


    اس موقع پر کامرس اور صنعت کے مرکزی وزیر جناب سریش پربھو کی قیادت میں جانے والے ہندوستانی وفد نے سویڈن کے وزیراعظم جناب اسٹیفن لاف وین سے ایک دو فریقی ملاقات کی ۔اس ملاقات کے دوران دونوں فریقوں نے ہند-سویڈن معاشی مراسم کو مزید مستحکم کرنے اور نئی شراکتداریوں کے امکانات کا پتہ لگانے کی کوششوں کا اعادہ کیا گیا ۔ جناب سریش پربھونے اس موقع پر کہا کہ ، ’’ مجھے یہ دیکھ کرزبردست خوشی ہورہی ہے کہ ہندوستان میں سویڈن کی تمام بڑی کمپنیاں کام کررہی ہیں ۔سویڈن ہمارا ایک پرانا اور بھروسے مند ملک ہے۔اس ملک نے ہندوستان میں اس وقت زبردست سرمایہ کاری کی جب کاروبارکرنا مشکل ہوگیا تھا اور اب کاروبارپر مبنی ڈھانچہ جاتی اصلاحات کا وقت آگیا ہے اور یہ ہماری باہمی شراکتداریوں کا انتہائی موزوں وقت ہے ۔‘‘ اس موقع پر اس بات کا بھی اعتراف کیا گیا کہ سویڈن کے وزیراعظم کی میک ان انڈیا ویک 2016 کے موقع پر ہندوستان آمد کے بعد سے دونوں ملکوں کی کمپنیوں نے اپنے کاروبار کے ذریعہ ہر دو ممالک کو زبردست فائدہ پہنچایا ہے۔ سویڈن کے وزیر اعظم جناب اسٹیفن لوف وان نے اس موقع پر اپنے تاثرات بیان کرتے ہوئے کہا کہ’’ مجھے میک ان انڈیاویک 2016 کے موقع پر ہندوستان جانے کو یاد کرکے انتہائی فخرومسرت کا احساس ہورہا ہے ۔ مجھے دونوں ملکوں کے مراسم پر زبردست فخر ہے کہ ان دونوں ملکوں نے ایک دوسرے کو زبردست فائدے پہنچائے ہیں ۔ میں آپ کے ساتھ مل کر کام کرنے کے لئے کمر بستہ ہوں ۔ ہم ان مراسم کو مزید فروغ دینے کے تئیں عہد بستہ ہیں ۔‘‘


    اس میٹنگ میں موجود مہاراشٹر کے وزیر اعلیٰ جناب دیویندر فڑنویس نے سویڈن کی کمپنیوں کو ہندوستان آنے کی دعوت دی اور انہیں یہ یقین دہانی بھی کرائی کہ انہیں مطلوب ہر قسم کی امداد اورمعاونت فراہم کرائی جائے گی۔ انہوں نے کہا کہ مہاراشٹر سردست سویڈن کی 80 سے زائد کمپنیوںکی میزبانی کررہا ہے ۔ یہ وہ کمپنیاں ہیں جنہوں نے ہماری معیشت کی اہمیت اور حیثیت میں زبردست اضافہ کیا ہے ۔ مہاراشٹر کے اسمارٹ سٹیز میں کاربار کے زبردست امکانات موجود ہیں اور ہم ٹھوس اور سیال کچرے کو ٹھکانے لگانے کے انتظام کی ٹکنالوکی فراہم کرانے والے اداروں کے ساتھ شراکتداری کے منتظر ہیں ۔ اس موقع پر اس امر پر بھی اتفا ق کیا گیا کہ ہندوستان کی مسلسل ترقی اورنمو نے سویڈن کی کمپنیوں کے لئے کاروبار کے زبردست مواقع فراہم کئے ہیں۔


    ہندوستان کی وزیر کامرس وصنعت نے ، انڈیا –سویڈن بزنس لیڈرز راؤنڈ ٹیبل کے صدر مشترک اور ایس ای وی کے چیئر مین جناب مارکس ولمبرگ اورایس اے اے بی کے صدر جناب ہیکن بسکھے سے بھی ملاقات کی اورصنعت کے مرکزی وزیر موصوف نے اس موقع پر ہندوستانی بازاروں میں سویڈن کی ایک انتہائی معروف کمپنی ایس اے اے بی کی شراکتداری کی اہمیت کا بھی اعتراف کیا ۔


    واضح ہوکہ ایس اے اے بی نے ہندوستان کے صنعتی نظام کے فروغ کے لئے اپنی خدمات پیش کرنے کی دلچسپی کا اظہار کیا تھا جس میں ڈیزائن اورانجنئرنگ سے ل کر پیداوار تک کا کام شامل ہے ۔ اس کے ساتھ ہی ہائی ٹکنالوجی زونس کے قیام پر توجہ مرکوز کرتے ہوئے تکنالوجی کے تعاون کی اہمیت کو بھی اجاگر کیا گیا ۔ یہ ہائی ٹکنالوجی زون ہندوستان میں یونیورسٹیوں کے قریب قائم کئے جائیں گے ۔ اس موقع پر ایس اے اے بی کے نمائندوں نے ہندوستان میں جی ایس ٹی کے کامیاب نفاذ کی ستائش کی ۔ ا س کے نتیجے میں گھریلو تجارت میں زبردست نمو پیدا ہوئی ہے ۔ اس موقع پر اس امر پر بھی اتفاق کیا گیا کہ اعلیٰ معاشی ارتباط اورایک دوسرے پر انحصار سے عالمی سیاسی تنازعات فیصل کرنے میں معاونت ممکن ہوسکے گی۔ آج کے دن کی خصوصی تقریب انڈیا-سویڈن بزنس لیڈرز راؤنڈ ٹیبل (آئی ایس بی ایل آر ٹی ) رہی جس کے اجلاس میں ہندوستان اور سویڈن کے درمیان باہمی تعاون ، 4 جوائنٹ ورکنگ گروپوں کی تازہ کاری اور آئندہ برسوں کے لئے منصوبہ عمل پر تبادلہ خیال کیا گیا ۔ سویڈن کے وزیر اعظم نے آئی ایس بی ایل آر ٹی میں اپنی افتتاحی تقریر کے دوران کہا کہ مجھے یقین ہے کہ ہند-سویڈن تعاون عالمی معیشت پر بڑے پیمانے پر مثبت اثرات مرتب کرے گا۔ سویڈن کے کاروباراورجدت طرازی کے محکمے کے وزیر جناب مائیکل ڈیمبر نے اس موقع پر ترقی اورتعاون کے لئے ہندوستان اور سویڈن کی مشترکہ قدروں کو اجاگر کیا ۔ اس کے جواب میں جناب پربھو نے کہا کہ میں آئی ایس بی ایل آرٹی کے ممبران کو ہندوستان کی ابھرتی ہوئی صنعتی پالیسی پر جدت طرازی کے نظریات پیش کرنے کی دعوت دیتا ہوں اور یہ یقین دلاتا ہوں کہ ان تجاویز کر ان کی منطقی تکمیل تک پہنچایا جائے گا۔


    اس تقریب کے آغاز سے قبل سویڈن کے انڈیا ہاؤس میں ہندوستانی سفیر متعینہ سویڈن کی جانب سے مذاکرات کا اہتمام کیا گیا ۔ جہاں ہندوستانی نمائندوں اور کاروباری مندوبین نے ملاقات کے دوران اس تقریب کے مقاصد پر ازسرنوزور دیا اور مثبت نتائج کی امید ظاہر کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-5144

    
    
    (Release ID: 1505967) Visitor Counter : 4