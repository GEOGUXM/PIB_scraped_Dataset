      کارپوریٹ امور کی وزارتت

      سرکار کو 13 بینکوں سے کھاتوں سے لین دین اور رجسٹرآف کمپنیز سے خارج کی جانے والی دو لاکھ نو ہزار مشتبہ کمپنیوں کے ذریعہ نوٹ بندی کے بعد بینکوں سے کئے گئے لین دین کی معلومات موصول ہوئیں
      Posted On: 06 OCT 2017 3:52PM by PIB Delhi


    جانچ ایجنسیوں کو مدت مقررہ کے طریقے سے ضروری جانچ مکمل کرنے کی ہدایت


    نئیدہلی، 06 ۔اکتوبر۔کالے دھن اورمشکوک کمپنیو ں کے خلاف سرکار کو بلاشبہ ایک زبردست کامیابی حاصل ہوئی ہے جب اسے 13 بینکوں سے کھاتوں سے لین دین اور رجسٹرآف کمپنیز سے خارج کی جانے والی دو لاکھ نو ہزار 32 کمپنیوں کے ذریعہ نوٹ بندی کے بعد کئے گئے لین دین موصول ہوئیں ۔ یاد رہے کہ رجسٹر آف کمپنیز سے اخراج کے بعد ان دو لاکھ نو ہزار 32 مشتبہ کمپنیوں کے کھاتے محض دین دایوں کی ادائیگی تک ہی محدود کردئے گئے تھے ۔


    ان 13 بینکوں نے اپنے اعداد وشمار کی پہلی قسط پیش کردی ہے ۔ بینکوں سے موصول یہ اعداد وشمار دو لاکھ کمپنیو ں میں سے خارج کی جانے والی محض 5 ہزار 800 کمپنیوں کے بارے میں ہے ، جن کے بینکوں میں 13140 کھاتے ہیں ۔ یہ اپنے آپ میں ایک زبردست انکشاف ہے۔ ان میں سے بعض کمپنیوں کے بارے میں معلوم ہوا ہے کہ ان کے اپنے ناموں سے سو سو کھاتے ہیں ۔ ان میں سے ایک کمپنی ایسی بھی ہے جس کے نام 2134 کھاتے ہیں ۔ بعد میں کچھ کمپنیوں نے 900 اور کچھ نے تین تین سو کھاتے اپنے نام سے کھلوارکھے ہیں ۔ نوٹ بندی سے قبل کے اعدادوشمار میں اکاؤنٹ بیلنس اور ان کمپنیوں کے ذریعہ نوٹ بندی کے دوران کئے جانے والے لین دین کے انکشافات اوربھی زیادہ سنسنی خیز ہیں۔ بتایا گیا ہے کہ قرض کے کھاتوں سے الگ ہونے کے بعد ان کمپنیوں کا بیلنس 8 نومبر 2016 کو محض 22.05 کروڑروپے ہی تھا ۔


    تاہم نوٹ بندی کے اعلان کے بعد 9 نومبر 2016 سے اب تک کمپنی کے رجسٹر سے خارج ہونے کے بعد ان کمپنیوں نے 4573.87 کروڑ روپے کی خطیر رقم جمع کرائی ہے اور 4552 کروڑروپے ان کھاتوں سے نکالے ہیں اور قرض کے کھاتوں کے سبب ان کا منفی اوپننگ بیلنس محض 80.79 کروڑ روپے ہی رہ گیا تھا ۔


    8 نومبر 2016 کو منفی بیلنس اور متعدد کھاتوں کی مالک کمپنیوں کے بارے میں بھی بعض انتہائی سنسنی خیز معلومات موصول ہوئی ہیں ۔ ان کمپنیوں نے اپنے کھاتوں میں کروڑوں روپے جمع کرائے اورنکالے تھے ۔ بعد میں یہ کھاتے کم بیلنس کی وجہ سے معطل کھاتے قراردے دئے گئے تھے ۔ جیسا کہ پہلے بتایا جاچکا ہے ان کمپنیو ں نے متعلقہ حکام اور اداروں کے ساتھ فریب دہی نوٹ بندی شروع ہونے کے بعد سے اس وقت تک جاری رکھی جب تک ان کے نام رجسٹر آف کمپنیز سے خارج نہیں کردئے گئے تھے ۔ بعض کمپنیاں ایسی بھی ہیں جو خود جوکھم اٹھاتی رہیں کہ انہوں نے رجسٹر آف کمپنیز سے اخراج کے بعد بھی رقوم جمع کرانے اورنکالنے کا کام جاری رکھا ۔


    مثا ل کے طور پر ایسے ایک بینک میں 429 کمپنیاں ایسی پائی گئیں جن کا بیلنس 8 نومبر 2016 کو صفرتھا ۔ ان کمپنیوں نے 11 کروڑروپے جمع کرائے اور نکالے جس کے بعد ان کھاتوں میں محض 42 ہزار روپے رہ گئی جس کے نتیجے میں یہ کھاتے معطل ہوگئے ۔


    اسی طرح ایک دوسرے بینک کا بھی معاملہ سامنے آیا، جس میں تین ہزار سے زائد کمپنیوں کے کھاتے تھے ، جن میں سے بیشتر نے کئی کئی کھاتے اپنے نام سے کھول رکھے تھے ،جن کا بیلنس 8 نومبر 2016 کو 13 کروڑروپے رہ گیا تھا لیکن بعد میں ان کمپنیوں نے اپنے کھاتوں میں تین ہزار کروڑروپے کی رقم جمع کرائی اور نکالی ،جس کے بعد ان کے کھاتوں میں محض 200 کرروڑروپے کی رقم باقی رہ گئی تھی اور ان کے کھاتے معطل کردئے گئے تھے ۔یاد رہے کہ یہ اعداد شمار ان تمام مشتبہ کمپنیوں کے 2.5 فیصد کے بقدر ہیں ، جنہیں سرکار نے رجسٹر آ ف کمپنیز سے سرکار نے خارج کردیا ہے ۔ ان کمپنیوں کے ذریعہ کئے گئے زبردست رقوم کے لین دین کو بدعنوانی ،کا لے دھن اوردیگر غیر قانونی کام کرنے والے ان کے شاطر مجرم بھائیوں کی بدعنوانیوں کے پہاڑ کا ایک معمولی جزو سمجھا جاسکتا ہے ۔


    جانچ کمپنیوں کو مدت مقررہ کے طریقے سے ضروری جانچ مکمل کرنے کی ہدایت دی گئی ہے اوراب ملک اور اس کے ایماندار شہری ایک مزید صاف اورشفاف مستقبل کی امید کرسکتے ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U- 4993

    
    
    (Release ID: 1505031) Visitor Counter : 2