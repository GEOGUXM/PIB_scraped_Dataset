      وزارات ثقافت

      اسمارٹ میٹروں کے لئے ای ای ایس ایل کے ٹینڈرکے تحت لارسن اینڈ ٹوبرو نے سب سے کم بولی لگائی
      سنگل فیز کے فی اسمارٹ میٹرکے لئے 2722روپے کی سب سے کم بولی
      
      جینس پاور اور کے ای اواین آئی اوسی ایس دوسری اورتیسری سب سے کم بولیاں لگانے والی کمپنیاں
      
      Posted On: 09 OCT 2017 8:40PM by PIB Delhi


    نئی دہلی،10؍اکتوبر: انرجی ایفی شی اینسی سروسیز لمیٹڈ (ای ای ایس ایل ) نے 50لاکھ اسمارٹ میٹروں کی حصولیابی کے لئے جوٹینڈرجاری کیاتھا، اس کے تحت لارسن اینڈٹوبرو (ایل اینڈ ٹی) نے سب سے کم بولی لگائی ہے ۔اس کمپنی کا انتخاب بین الاقوامی مسابقتی بولیوں کے عمل کے توسط سے کیاگیاہے ۔ مذکورہ اسمارٹ میٹراترپردیش (یوپی) اورہریانہ میں تین برسوں کی مدت کے دوران مرحلہ وارطریقے سے نصب کئے جائیں گے ۔ ایل اینڈٹی نے سنگل فیز کے فی اسمارٹ میٹرکے لئے 2722روپے کی سب سے کم بولی لگائی ہے ۔


    وزارت بجلی ، حکومت ہند کے انتظامی دائرہ اختیارکے تحت کام کرنے والی ای ای ایس ایل کے ذریعہ مشتہرکیاگیا یہ ٹینڈردنیا کا سب سے بڑا سنگل اسمارٹ میٹر پروکیورمنٹ ٹینڈرہے ۔ دنیابھرکے 14سرکردہ مینوفیکچررز نے اس ٹینڈرکے لئے بولی لگائی تھی ۔ 14لاکھ اسمارٹ میٹریوپی میں نصب کئے جائیں گے اور بقیہ 10لاکھ اسمارٹ میٹرہریانہ میں نصب کئے جائیں گے ۔ ایل اینڈٹی کی جانب سے دیئے گئے ریٹ ،منڈی کی رواں شرح قیمتوں کے مقابلے میں40سے 50فیصد تک کم ہیں ۔


    اسمارٹ میٹر،مجموعی ترقی یافتہ میٹرنگ بنیادی ڈھانچے نظام کا ایک حصہ ہیں جن کا مقصد بجلی کی زیادہ کھپت کے اوقات میں توانائی کے کم سے کم استعمال کویقینی بناناہے ۔ مذکورہ نظام کے تحت سسٹم انٹیگریشن کو اس پورے سلسلے کے ایک باقاعدہ دائرہ کے تحت لایاگیاہے ،جس کے تحت میٹرنصب کرنے سے لے کراعدادوشمارتیارکرنے وغیرہ کاکام بھی انجام دیاجائے گا۔ سسٹم انٹیگریٹیڈ کے لئے بولیاں 31اکتوبر،کو کھولی جائیں گی ۔


    مذکورہ میٹراس مقصد سے حاصل کئے جارہے ہیں کہ ہریانہ اوراترپردیش میں گرڈ پروجیکٹ کو نافذ کیاجاسکے کیونکہ یہ دونوں ریاستیں اے ٹی اورسی خساروں سے دوچارہیں اور یہ خسارہ بالترتیب ان دونوں ریاستوں میں 28.42اور 34.36ہے ۔یہ اسمارٹ میٹران ریاستوں کو نہ صرف یہ کہ اے ٹی اینڈ سی خساروں کو کم کرنے میں اعانت دیں گے، جس کے لئے یہ بلنگ اثرانگیزی میں اضافہ کریں گے ،بلکہ یہ میٹرپوری طرح سے اس منظرنامہ کو بدل دیں گے ،جو فی الحال بجلی توانائی کے شعبے میں نظرآتاہے اور بجلی جس طرح سے استعمال ہوتی ہے اورصارفین جس انداز سے اس کی ادائیگی کرتے ہیں وہ سب کچھ بدل جائے گا۔ اسمارٹ میٹراوراس سے متعلقہ مواصلاتی نظام اورآئی ٹی بنیادی ڈھانچہ ڈی آئی ایس سی اوایم کو ہرایک صارف کے لئے توانائی کی کھپت کا اصل ڈاٹاجمع کرنے اوراس کا تجزیہ کرنے کے لائق بنادے گا ۔


    ای ای ایس ایل کے ذریعہ حاصل کئے جانے والے اسمارٹ میٹر، جی پی آرایس تکنالوجی کا استعما ل کریں گے جس کے توسط سے ڈسکام اورصارف کے مابین دوطرفہ مواصلاتی رابطہ قائم ہوسکے گا۔ ایک مرتبہ نصب کئے جانے کے بعد اسمارٹ میٹرکو کوئی بھی انرجی سپلائرموبائل فون کے توسط سے اس کی تفصیلات حاصل کرسکے گا۔ صارفین کنبے ڈیجیٹل ڈسپلے کی مدد سے یہ جان سکیں گے کہ وہ کس قدرمقدارمیں بجلی صرف کررہے ہیں ، اور وہ اس کی صحیح صحیح لاگت کے بارے میں بھی جانکاری حاصل کرسکیں گے ۔اسمارٹ میٹرکسی بھی شخص کو اس لائق بنادے گا کہ وہ اپنے صرفے کے طرز اور اس کی لاگت سے واقف ہوسکے ۔اس کا مطلب یہ ہے کہ کوئی بھی شخص اس روشنی میں توانائی کی کھپت میں کمی لاکرصارفین کے لئے مالی کفایت شعاری کاراستہ بتاسکتاہے ۔ توانائی کے استعمال کے لئے صحیح صحیح اطلاعات بھی فراہم ہوں گی اوراس لحاظ سے مذکورہ اپنے توانائی صرفے کے برتاوکو بھی تبدیل کرسکے گا۔


    ای ای ایس ایل اسمارٹ میٹروں کی حصولیابی اورسسٹم کی خدمات کو 100فیصد سرمایہ کاری کی بنیاد پر مربوط کررہاہے او ر یوٹی لٹیز میں صفرکے برابرسرمایہ کاری ہوگی ۔ ای ای ایس ایل کی بھرپائی بلوں کی اثرانگیزی کے طریقے سے ہونے والی بچت اور میٹرریڈنگ پرآنے والے اخراجات کے خاتمے سے ہوگی ۔ ایک میٹر پراوسط لاگت ریڈنگ 40روپے فی میٹرہوتی ہے اور اسمارٹ میٹرلگانے کے بعد یہ لاگت اپنے آپ ختم ہوجائے گی ۔


    ای ای ایس ایل اس مقصد سے کام کررہاہے کہ تیزی سے ایسی تکنالوجی اپنائی جائے جو تمام مسائل کا حل نکال سکے اور اقتصادی اورماحولیاتی ترقیات کے مابین ہمہ گیری اورتوازن قائم کرسکے ۔ ای ای ایس ایل نے عہد کررکھاہے کہ ملک میں ایک منفرد طریقہ کاراپناکر توانائی کے بنیادی ڈھانچے میں کلی تبدیلی لائی جاسکے ۔


    ***********


    U-5058


    

    
    (Release ID: 1505473) Visitor Counter : 2