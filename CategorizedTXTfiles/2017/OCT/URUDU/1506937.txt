      زراعت اور کاشتکاروں کی فلاح و بہبود کی وزارت

      جناب گجیندر سنگھ شیخاوت نے ’’ بھارت میں زیتون کی کاشت سے متعلق تحقیق و ترقیات‘‘ کے موضوع پر دو روزہ زیتون ورکشاپ کا افتتاح کیا
      Posted On: 24 OCT 2017 7:08PM by PIB Delhi


    نئی دہلی۔25؍اکتوبر۔جناب گجیندر سنگھ شیخاوت نے کل سری نگر میں 24-25 اکتوبر 2017 سے شروع ہورہے دو روزہ زیتون ورکشاپ جس کا موضوع ’’بھارت میں زیتون کی کاشت سے متعلق تحقیق وترقیات‘‘ ہے ، کا افتتاح کیا۔ اس ورکشاپ کا اہتمام زراعت اورامدادباہمی کے محکمے کے تحت تلہن کے بیجوں کے ڈویژن اور کاشتکاروں کی فلاح وبہبود اور آئی سی اے آر ۔ مرکزی ادارہ برائے منطقہ معتدلہ ، باغبانی سری نگر نے کیا ہے۔


    جناب گجیندر سنگھ شیخاوت نے اپنی افتتاحی تقریر میں ملک کی ضروریات کے لحاظ سے زرعی پیداوار اور پیداواریت کے نشانوں کی تفصیلات پیش کیں۔ جناب شیخاوت نے اشارہ کیا کہ ماضی میں قحط بنگال جیسی صورتحال کا سامنا ایک چنوتی کی صورت میں کاشتکاروں کو ہوچکا ہے اور اس طرح کی صورتحال سے نمٹنے میں تحقیق وترقیات ایک اہم کردار ادا کرسکتی ہیں۔ جناب شیخاوت نے رواں سال کے دوران زرعی ، مچھلی پالن، باغبانی اور دیگر شعبوں کی کارکردگی کی تعریف کی ۔ تاہم انہوں نے یہ بھی کہا کہ ملک کی ضروریات کی تکمیل کیلئے ابھی ان شعبوں میں مزید اصلاح کے امکانات موجود ہیں۔ انہوں نے کہا کہ بھارت تقریباً 68 فیصد کھانا پکانے کا تیل درآمد کررہا ہے اور اس لحاظ سے کاشتکاروں اور سائنسدانوں کیلئے یہ ایک بڑی چنوتی ہے کہ وہ کھانا پکانے کے اس تیل کی درآمدات کو کم کرکے ملک کی کھپت کی ضرورت کے مطابق وافر کھانا پکانے کا تیل اندرون ملک فراہم کریں۔ اپنی تقریر میں جناب شیخاوت نے کہا کہ گزشتہ دس برسوں کے دوران زیتون کے تیل کی کھپت میں پانچ گنا اضافہ ہوا ہے اور اعلیٰ مالیتی شرح عدد اشاریے کی وجہ سے اس کی قبولیت کے وسیع امکانات موجود ہیں۔ لہٰذا سائنسدانوں کیلئے یہ بڑی چنوتی ہے کہ وہ عمدگی کے حامل پودھ کاری کیلئے اچھے پودے دستیاب کرائیں اور زیتون کے مختلف پہلوؤں پر تحقیق کا عمل انجام دیں تاکہ ملک کی کئی ریاستوں میں زیتون کی کاشت کو حقیقی شکل دی جاسکے۔ بھارت میں زیتون کی کاشت کے لئے وسیع مضمرات موجود ہیں، جنہیں سائنسدانوں اور کاشتکاروں کی مشترکہ کوششوں سے بروئے کار لائے جانے کی ضرورت ہے۔ اپنے خطبے کے آخر میں انہوں نے آئی سی اے آر۔ سی آئی ٹی ایچ ۔ سری نگر کی کوششوں کی تعریف کی۔ کیونکہ اس ادارے نے کشمیر کے حالات کے تحت زیتون کے کاشت کو کامیاب طریقے سے انجام دیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-5324

    
    
    (Release ID: 1506937) Visitor Counter : 3