      شمال مشرقی ریاستوں کی ترقی کی وزارت

      شمال مشرق ‘‘اسٹارٹ اپ’’کی نئی منزل بن کرابھررہاہے
      Posted On: 16 OCT 2017 10:10AM by PIB Delhi


    نئی دہلی،16؍اکتوبر: شمال مشرقی خطے (ڈونر) کے ترقی کی وزارت کے وزیرمملکت (آزادانہ چارج ) ، پی ایم او میں وزیر مملکت ، عملہ ، عوامی شکایات اورپنشن ، ایٹمی توانائی اورخلأ ،ڈاکٹرجتیندرسنگھ کہاہے کہ شمال مشرق بڑی یتزی سے پورے بھارت کے نوجوانوں کے لئے ‘‘اسٹارٹ اپ ’’کی نئی منزل بن کرابھررہاہے ۔

    
    ‘‘بدلتاشمال مشرقی بھارت ’’کے موضوع پرمنعقدہ دو روزہ قومی کانفرنس سے کل یہاں خطاب کرتے ہوئے ڈاکٹرجتیندرسنگھ نے کہا ہے کہ گذشتہ دو تین برسوں کے دوران رابطہ کاری اورنقل وحمل میں رونماہونے والی اصلاحات کے ساتھ نیز مربوط انتظامی توجہ کے نتیجے میں زیادہ سے زیادہ نوجوان آج شمال مشرقی ریاستوں کی جانب متوجہ ہورہے ہیں تاکہ ان ریاستوں میں صنعت کاری کی شروعات کرسکیں اور اب تک جن مضمرات کو بروئے کارنہیں لایاگیاہے انھیں بروئے کارلاسکیں ۔ اس سلسلے میں مثال دیتے ہوئے انھوں نے کہا کہ جہاں ایک طرف شمال مشرق میں ، اروناچل پردیش جیسی ریاستوں سمیت کچھ علاقوں میں ، 40فیصد پھل معقول اسٹوریج اورنقل وحمل کے فقدان میں ضائع ہوجاتے ہیں ،انھیں کا استعمال بہت کم لاگت کی قیمتوں پر تازہ پھلوں کے جوس تیارکرنے کے لئے کیاجاسکتاہے ۔
    
    نوجوانوں سےاپنی ایک گھنٹے کی طویل گفتگوکے دوران ، ڈاکٹرجتیندرسنگھ نے اسٹارٹ اپس کے لئے مستقبل کے صنعت کاروں کے لئے ایک دوسرے شعبے اوراس کے امکانات کی جانب اشارہ کیا اورکہاکہ جب سیاست کا سیزن عروج پرہوتاہے ، سیاحوں کو قیام کے لئے رہائش گاہیں دستیاب نہیں ہوتیں ، اس صورت میں بہت معمولی درجے کے ہوٹل کئی گنازیادہ کرایہ وصول کرتے ہیں اورکبھی کبھی تویہ کرایہ میٹروپولیٹن شہروں میں واقع پانچ ستارہ ہوٹلوں کے کرائے کے برابرہوتاہے ۔ اتاہم ، انھوں نے کہا‘ہوم ٹورزم’ رجحانات کو حالیہ دوتین سالوں کے دوران فروغ حاصل ہواہے ۔اب متعدد نوجوان اب تک اس ان چھوئے موقع سے فائدہ اٹھارہے ہیں اور اچھی آمدنی حاصل کررہے ہیں۔ ڈاکٹرجتیندرسنگھ نے سکم میں پاک یونگ ،اروناچل پردیش میں ایٹہ نگراور میگھالیہ میں شیلانگ میں تعمیر ہورہے نئے ہوائی اڈوں کا حوالہ دیتے ہوئے کہاکہ بڑی ریل لائن بچھانے کے معینہ مدت کے منصوبے کے ساتھ ، کاروبارکے لئے مزید آسانیاں پیداہوں گی ۔ ڈاکٹرجتیندرسنگھ نے شمال مشرق میں تیزی سے ابھرتے ہوئے صنعت کاری کے ایک دیگرشعبے کی طرف اشارہ کرتے ہوئے کہاکہ طبی اورحفظان صحت کا شعبہ ایسا ہی ایک شعبہ ہے ، برسوں سے یہ رجحان کارفرمارہاہے کہ مریضوں کو بغرض بحالی صحت خطے سے باہرمنتقل کیاجاتاہے ۔ اکثرمریضوں کو کولکاتہ یا ویلور جاتے ہیں تاہم پرایئویٹ کارپوریٹ سیکٹرکی جوحوصلہ افزائی کی گئی ہے اس کے نتیجے میں اب اسی خطے میں اسپتال کھلنے لگے ہیں اور نئے نوجوان صنعتکاراس کام میں آگے آرہے ہیں ۔ انھوں نے کہاکہ ڈونرکی وزارت نے کچھ سرکردہ کارپوریٹ اداروں کے ساتھ ، سرکاری ۔ نجی شراکت داری کو فروغ دینے کے لئے اقدامات کئے ہیں ۔
    
    ڈاکٹرجتیندر سنگھ نے کہا کہ شمال مشرق میں خواتین پہلے سے ہی بااختیارہیں اور اپنی روایات کے ایک حصے کے طورپر بااختیار اورپیشہ وارانہ لحاظ سے کافی سرگرم بھی ہیں ۔ ڈاکٹرجتیندرسنگھ نے کہاکہ گھریلوصنعت کاری کو فروغ دینے کے لئے اپنی مدد آپ کرنے والے گروپوں کی حوصلہ افزائی کی شکل میں جوحالیہ اقدامات کئے گئے ہیں ، اس سلسلے میں نئے نوجوان اسٹارٹ اپس آگے آئے ہیں اور ہتھ کرگھا اور کپڑے کی صنعت کے کاموں میں حصہ لے رہے ہیں ۔ اس اثر کو مزید فروغ دینے کے لئے مرکزی کپڑا صنعت کی وزارت نے کچھ خصوصی اسکیمیں بھی شروع کی ہیں جن کا تعلق شمال مشرقی ریاستوں سے ہے ۔

    ***


    
    
    U-5184

    
    
    (Release ID: 1506224) Visitor Counter : 2