      نائب صدر جمہوریہ ہند کا سکریٹریٹ

      ڈاکٹر اپنے بیٹے کو ڈاکٹر بنانا چاہتے ہیں توکسا ن اپنے بیٹے کو درجہ چہارم کا ملازم بنانے پر
      کیوں آمادہ رہتا ہے۔نائب صدر جمہوریہ ہند جناب ایم وینکیا نائیڈو کا سوال
      
      ریاستی سرکاروں کو 2022 تک کسانوں کی آمدنی دوگنی کرنے کے لئے ضروری
      
      ڈھانچہ جاتی سہولیات کی فراہمی یقینی بنانے کی ہدایت
      
      ریاست مدھیہ پردیش کی مثال دی
      
      کسانوں پر ای- قومی زرعی بازار سے فائدہ اٹھانے پر زور دیا
      
      راجیہ سبھا کے چیئر مین کی حیثیت سے کسانوں کے مسائل پرایوان کی توجہ مرکوز کرانے کی یقین دہانی
      
      بیرونی دلی کے کسانوں سے نائب صدر جمہوریۂ ہند کی گفتگو

      Posted On: 14 OCT 2017 8:00PM by PIB Delhi

    نئی دہلی،16۔اکتوبر ۔ نائب صدر جمہوریہ ہند جناب ایم وینکیا نائیڈو نے گزشتہ برسوں سے ناگفتہ بہ حالات سے دوچار زرعی شعبے کے مسائل کا ترجیحی طور پر سد باب کرنے پر زور دیا ہے اور زراعت کو فائدہ مند کاروبار بنائے جانے کی ہدایت کی ہے ۔ جناب وینکیا نائیڈو بیرونی دلی کے تقریباََ 400 کسانوں سے گفتگو کررہے تھے ۔اس موقع پر رکن پارلیمان (لوک سبھا) جناب پرویش ورما بھی موجود تھے ۔


    جناب نائیڈو نے آزادی کے 70 سال بعد بھی مشکلات سے دو چار کسانوں کی صورتحال پر تشویش کا اظہار کرتے ہوئے کہا کہ ایک ڈاکٹر اپنے بیٹے کو ڈاکٹر بنانا چاہتا ہے ۔ ایک وکیل کا بیٹا وکیل بن جاتا ہے ۔ ایک اداکار چاہتا ہے کہ اس کا بیٹا اداکار بنے ۔ گوکہ کبھی کبھی یہ بیٹے پوری طرح اہلیت یافتہ بھی نہیں ہوتے لیکن ایک کسان اپنے بیٹے کو درجہ چہارم کی ملازمت دلانے کے لئے دعائیں کرتا رہتا ہے ۔ اس کی وجہ یہ ہے کہ کسانوں کی آمدنی کی صورتحا ل غیر یقینی ہوتی ہے جبکہ کاشتکاری یاکسانی کے لئے زبردست محنت ومشقت مطلوب ہوتی ہے ۔اس مسئلے کا واحد حل یہ ہے کہ کسانو ں کی آمدنی میں اضافے کو ضروری اقدامات کے ذریعہ یقینی بنایا جائے ۔


    جناب نائیڈو ،’’ ایک کسان کو نائب صدر جمہوریہ کے منصب پرفائز ‘‘ہونے کی مبارکباد دینے کی غرض سے آئے بیرونی دلی کے کسانوں کے ساتھ ، زرعی شعبے کو نقصان پہنچانے والے مسائل پر تفصیل سے گفتگو کی ، جس میں زیادہ قیمتوں کے باوجود کسانوں کی ان کی پیداوار کی معقول قیمت نہ دیا جانا ، غیر معقول ادارہ جاتی سرمایہ کاری ، کولڈ اسٹوریج یعنی سرد خانوں کی کمی ، نقل وحمل اور باربرداری کی ناقص سہولیات ، آبپاشی اور بجلی کی کمی ، زرعی پیداوار کی فروخت کا غیر معقول انتظام ،کاشتکاری میں جدید ٹکنالوجی کا بے جا استعمال اور غیر معقول عوامی سرمایہ کاری شامل ہے ۔


    اس موقع پر جناب وینکیا نائیڈو نے زرعی پیداوار کی قیمتوں کی غیر معقولیت کی مثال دیتے ہوئے کہا کہ ایک بار وہ آندھرا پردیش میں مدنا پلے بازار گئے تو انہوں نے دیکھا کہ وہاں ٹماٹر ایک روپے بِک رہا تھا ۔ لیکن وہی ٹماٹر بنگلورو میں آٹھ روپے کلو اور اس کے اگلے روز دلی میں بیس روپے کلو کے حساب سے فروخت ہورہا تھا ،جس سے اس بات کا بخوبی اندازہ لگایا جاسکتا ہے کہ کس طر ح ہمارے کسان اپنی پیداوار کی معقول قیمتوں سے محروم رکھے جاتے ہیں۔


    2022 تک کسانوں کی آمدنی کو دو گنا کئے جانے کے وزیر اعظم نریندر مودی کے نعرے کا حوالہ دیتے ہوئے جناب نائیڈو نے ریاستی سرکاروں سے زور دیتے ہوئے کہا کہ کسانوں کے لئے اچھی سڑک رابطہ کاری ، آبپاشی کا پانی ، بجلی ،کولڈ اسٹوریج کی سہولیات کا نظام ،زراعت کے شعبے میں تحقیقی سرگرمیوں کی توسیع اور کسانوں کو اپنی پیداوار فروخت کرنے کی سہولیات کو یقینی بنایا جانا چاہئے ۔ انہوں نے کہا کہ کسانوں کو ان کی پیداوار کی معقول قیمت دلانے میں ریاستی سرکاریں اہم کردار ادا کرسکتی ہیں ۔ اس سلسلے میں انہوں نے مدھیہ پردیش کی ریاستی سرکار کی مثال دی ، جہاں زرعی پیداوار میں 2 2فیصد اضافے کو یقینی بنایا گیا ہے ۔اس موقع پر جناب وینکیا نائیڈو نے کسانوں سے زور دے کر کہا کہ انہیں نیشنل ایگری کلچرل مارکیٹ (ای- این اے ایم ) سے استفادہ کرنا چاہئے ۔ جناب نائیڈو نے ایک بار پھر زور دے کر کہا کہ پارلیمنٹ ، سیاسی پارٹیوں اور میڈیا کو چاہئے کہ کسانوں کو درپیش مسائل پر سنجیدگی سے غور کیا جائے اوران کے مسائل کے معقول حل فراہم کرائے جائیں ۔ انہوں نے کہا ، ’’راجیہ سبھا کے چیئر مین کی حیثیت سے انتہائی سچائی اورنیک نیتی کے ساتھ ایوان کی توجہ کسانوں کے مسائل کی طرف مبذول کرانے کی کوشش کروں گا۔‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5186

    
    
    (Release ID: 1506220) Visitor Counter : 2