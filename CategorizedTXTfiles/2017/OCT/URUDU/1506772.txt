      ہنر مندی کے فروغ اور صنعت کاری کی وزارت

      اسمارٹ سٹیز میں ہنرمندی کے فروغ کیلئے ہندوستان کا پہلا پردھان منتری کوشل کیندر
      
      این ڈی ایم سی کے تعاون سے اسکل انڈیا مشن کے تحت شرو ع کیا گیا

      Posted On: 23 OCT 2017 6:13PM by PIB Delhi

    نئی دہلی،23؍اکتوبر،تعاون کے ساتھ کی جانے والی کوششوں کے ذریعے ہنرمندی کو فروغ دینے کے مقصد سے مرکزی وزیر داخلہ جناب را ج ناتھ سنگھ اور پٹرولیم اور قدرتی گیس اور ہنر مندی کی ترقی اور صنعت کاری کے وزیر جناب دھرمیندر پردھان نے آج یہاں نئی دلی میونسپل کونسل (این ڈی ایم سی) کے تعاون سے قائم کئے جانے والے اسمارٹ سٹیز میں ہنر مندی کی ترقی کیلئے ہندوستان کے پہلے پردھان منتری کوشل کیندر (پی ایم کے کے) کا افتتاح کیا۔ انہوں نے موتی باغ میں ایک اسکل ڈیولپمنٹ سنٹر اور دھرم مارگ نئی دلی میں ایک سنٹر آف ایکسیلنس کا سنگ بنیاد بھی رکھا۔


    اسمارٹ سٹیز کیلئے ہنرمندی کا تعاون فراہم کرانے کیلئے حکومت ہند کے اہم پروگرام اور ہنرمندی کے فروغ کے نئے مراکز شہری امور اور مکانات کی وزارت اور ہنرمندی کے فروغ اور صنعت کاری کی وزارت کی عہد بندی کی نشاندہی کرتے ہیں۔ ہنرمندی کے فروغ اور صنعت کاری کی وزارت کے تحت کام کرنے والے نیشنل اسکل ڈیولپمنٹ کارپوریشن (این ایس ڈی سی) نے اسمارٹ سٹیز کیلئے پی ایم کے کے مراکز کے قیام کے مقصد سے نئی دلی میونسپل کونسل اسمارٹ سٹی لمیٹیڈ(این ڈی ایم سی ایس سی ایل) کا تعاون حاصل کیا ہے، جس کا مقصد بے روزگار نوجوانوں کو قلیل مدتی تربیتی پروگرام (ایس ٹی ٹی کے ذریعے ہنرمندی کی تربیت فراہم کرانااورریکاگنیشن آف پرائر لرننگ (آر پی ایل) پروگرام کے ذریقے میونسپل ملازمین کی صلاحیت سازی ہے۔


    اس موقع پر لوک سبھا کی رکن پارلیمنٹ محترمہ میناکشی لیکھی ، این ڈی ایم سی کے چیئرمین جناب نریش کمار ، این ڈی ایم سی کے وائس چیئرمین جناب کرن سنگھ تنور، ایم ایل اے اور این ڈی ایم سی کے ممبر جناب سریندر سنگھ اور شہری امور اور مکانات کی وزارت ، ایم ایس ڈی ای ، این ایس ڈی سی اور این ڈی ایم سی کے دیگر اعلیٰ عہدیداران بھی موجود تھے۔


    ہنرمندی کی ترقی کے مراکز کا افتتاح کرتے ہوئے جناب راج ناتھ سنگھ نے کہا کہ ہندوستان کو نوجوانوں کا ملک ہونے کی حیثیت حاصل ہے۔ نوجوانوں کی اس بڑی تعداد کو وہ سپر پاور بننے کے لئے استعمال کرے گا اور 2030تک اس کا شمار دنیا کے صف اول کے تین ممالک میں ہوگا۔ اس حیثیت کو حاصل کرنے کیلئے ہمیں اپنے نوجوانوں کیلئے سرمایہ کاری کرنی ہوگی اور انہیں ہنر مند بنانا ہوگا۔جناب راج ناتھ سنگھ نے کہا کہ ایک ہنر مند شخص کو اپنی سخت محنت کی وجہ سے احترام ، پہچان اور وقار حاصل ہوتا ہے۔ مجھے پورا یقین ہے کہ ہنرمندی کی ترقی کے یہ مراکز نوجوانوں کو خود کفیل بننے کے پیشہ ورانہ تربیت حاصل کرنے کیلئے راغب کریں گے۔


    اس موقع پر خطاب کرتے ہوئے جناب دھرمیندر پرددھان نے کہا کہ آج ملک میں شمولیت والی اور پائیدار ترقی کو فروغ دینے کیلئے تعاون کا طریقہ وقت کی ضرورت ہے۔آج کی تقریبات محترم وزیراعظم کے دو اہم پروجیکٹوں اسکل انڈیا مشن اور اسمارٹ سٹی مشن کو مربوط کرنے کی کوشش ہے۔ کسی بھی بڑے یا چھوٹے پروجیکٹ کی مؤثر ترقی کیلئے ہنرمند افرادی قوت کی ضرورت ہوتی ہے۔ ہمارا مقصد ہنرمندی کی تربیت کے ذریعے اس افرادی قوت کو پہچان اور احترام دینا ہے ۔


    اس موقع پر خطاب کرتے ہوئے مہمان خصوصی لوک سبھا کی رکن محترمہ میناکشی لیکھی نے کہا کہ منصفانہ نشو نما اور ترقی کے لئے میں دونوں وزارتوں اور ان کی نوڈل ایجنسیوں این ایس ڈی سی اور این ڈی ایم سی کی کوششوں کی ستائش کرتی ہوں۔ مجھے یقین ہے کہ ایسے مراکز تربیت یافتہ نوجوان فراہم کراتے ہوئے معیاری خدمات انجام دیں گے۔ یہی نوجوان ملک میں اسمارٹ سٹیز کی تشکیل کو مہمیز دیں گے۔


    این ڈی ایم سی کے صدر جناب نریش کمار نے کہا کہ نیشنل اسکل مشن ترقی یافتہ ہندوستان کیلئے ایک سنگ میل ثابت ہوگا۔ این ڈی ایم سی ، ہنرمندکے فروغ کیلئے بہترین طریقۂ کار کے ذریعےشمولیت والے ترقی کی حمایت کرتی ہے اور وہ اس مشن کو حاصل کرنے کیلئے کوئی دقیقہ اٹھا نہیں رکھے گیْ۔


    ہنرمندی کے فروغ کیلئے پردھان منتری کوشل کیندرکا بنیادی ڈھانچہ این ڈی ایم سی فراہم کر ا رہی ہے، جو مندر مارگ نئی دلی میں واقع ہے۔ این ڈی ایم سی-پی ایم کے کے مرکز تقریباً 30 ہزار مربع فٹ کی یہ ایک عالی شان عمارت میں قائم کیا گیا ہے، جس میں سالانہ چار ہزار نوجوانوں کو ہنرمندی کی تربیت فراہم کرانے کی صلاحٰت ہے۔ صحت دیکھ ریکھ اور شمسی توانائی کے شعبے میں تربیت فراہم کرانے کیلئے مرکز کا انتظام این ایس ڈی سی سےملحقہ تربیتی پارٹنر اوریئن ایجوٹیک کے ذریعے کیا جائے گا، جو ملک بھر میں 275 سے زیادہ ہنرمندی کی ترقی کے مراکز کے اپنے نیٹ ورک کے ذریعے تقریباً 3 لاکھ امید واروں کو تربیت فراہم کرانے کا ریکارڈ رکھتا ہے۔ اس موقع پر شنیڈرالیکٹرکے ذریعے قائم کئے گئے ایک شمسی توانائی تجربہ گاہ کا بھی افتتاح کیا گیا۔


    ************


    
    (23.10.2017)


    ) م ن ۔ اگ ۔ ک ا (


    U- 5289

    
    
    (Release ID: 1506772) Visitor Counter : 3