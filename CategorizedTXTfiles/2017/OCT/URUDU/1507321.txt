      پیٹرولیم اور قدرتی گیس کی وزارت

      ایل پی جی کے نئے تقسیم کاروں کے لئے آن لائن قرعہ اندازی
      Posted On: 27 OCT 2017 6:49PM by PIB Delhi


    نئی دہلی، 27 اکتوبر 2017، آئل مارکیٹنگ کمپنیوں (او ایم سی )۔ انڈین آئل کارپوریشن (آئی او سی) ، ہندوستان پیٹرولیم کارپوریشن لمیٹید (ایچ پی سی )، اور بھارت پیٹرولیم کارپوریشن لمیٹد (بی بی سی ایل) نے ملک بھر میں بنیادی طور پر دیہی علاقوں میں 6 ہزار سے زائد نئے ایل پی جی ڈسٹری بیوٹر شپ کے لئےدرخواستیں طلب کی ہیں تاکہ ایل پی جی نیٹ ورک کی توسیع کی جا سکے اور ایل پی جی سپلائی چین کو مزید مستحکم کیا جا سکے ۔آئل مارکیٹنگ کمپنیوں نے اس کے لئے اشتہارات بھی دیے ہیں ۔ایل پی جی کے نئے تقسیم کاروں کے انتخاب کا یہ عمل ان مقامات کے علاوہ ہے جہاں نئے ڈسٹری بیوٹر شپ کا انتخاب پہلے ہی مکمل ہو چکا ہے اور ڈسٹری بیوٹر شپ دینے کا عمل جاری ہے ۔


    آئل مارکیٹنگ کمپنیوں (او ایم سی ) نے پہلی مرتبہ تقسیم کاروں کے انتخاب کے عمل میں تبدیلی کی ہے اور اسے ذاتی طور پرآ کر تحریری درخواست دینے کے عمل کو بدل دیا ہے اور اسے ڈیجیٹل طریقہ کار کے تحت لے آیا ہے ۔اس کے تحت تقسیم کاروں کے لئے درخواستوں کی آن لائن رسید اور آن لائن قرعہ اندازی کو متعارف کرایا گیا ہے ۔ پیٹرولیم اور قدرتی گیس کے وزارت کا یہ پہل ڈیجیٹل انڈیا مہم کو فروغ دینے کی ایک کوشش ہے تاکہ تقسیم کاروں کے انتخاب کے عمل میں مزید شفافیت اور جواب دہی لائی جا سکے ۔ آج یعنی 27 اکتوبر 2017 کو ریاست پنجاب میں 26 نئے تقسیم کاروں کے انتخاب کے لئے کامیابی کے ساتھ آن لائن قرعہ اندازی کا اہتمام کیا گیا ۔کل 609 درخواستوں میں سے 26 درخواستوں کو منتخب کیا گیا ۔


    اسی طرح آنے والے دنوں میں ملک بھر کی بقیہ ریاستوں میں ایل پی جی کے نئے تقسیم کاروں کے انتخاب کے لئے آن لائن قرعہ اندازی کی جائے گی ۔


    *****


    U: 5385

    
    
    (Release ID: 1507321) Visitor Counter : 3