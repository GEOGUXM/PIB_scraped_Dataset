      ریلوے کی وزارت

      ریلوے ملازمین سے متعلق موضوعات اور معاملات کے سلسلے میں معینہ مدت کے اندر تشفی بخش حل نکالنے کے لئے ملازمین سے متعلق چارٹر کی مشتہری
      Posted On: 25 OCT 2017 5:15PM by PIB Delhi


    نئی دہلی۔26؍اکتوبر۔ریلوے اور کوئلے کے وزیر جناب پیوش گوئل نے، کل یہاں ایک پریس کانفرنس سے خطاب کیا۔ انہوں نے ماضی قریب میں بھارتی ریلوے کی جانب سے کی گئی مختلف پہل قدمیوں اور لیے گئے متعدد فیصلوں کی تفصیلات پیش کیں۔ انہوں نے جو تفصیلات پیش کیں، ان میں مختصراً ایمپلائی چارٹر ، ریلوے اسٹیشنوں کی از سر نو ترقی کو مہمیز کرنے کا پروگرم ، ریلوے کے کام کاج کی جگہوں پر سلامتی کو یقینی بنانا ، ممبئی کے مضافات علاقوں سے متعلق احتسابی روداد کی تیاری، ایڈیشنل ڈویزنل ریلوے منیجروں کی اسامی کی تعداد میں اضافہ، جنرل منیجروں کو بااختیار بنانا، مضافاتی ریل خدمات کی دیکھ بھال کے لئے مخصوص اقدامات، ڈی آر ایم اور بھارتی ریلوے کے فیلڈ افسروں کے اختیارات میں ا ضافہ، تاکہ ریلوے میں ایک منصوبہ بند تبدیلی عمل میں آسکے، افزوں تفویض اختیارات، بی او او ٹی یعنی بناؤ ، ملکیت میں رکھو، چلاؤ اور منتقل کرو، سوچھ بھارت افزوں مالیہ حصول، بہتر سلامتی ، ڈیجیٹل انڈیا کی جانب گامزن ہونے کے اقدامات، عملے کی تربیت اور صلاحیت سازی میں اضافہ، زونل ریلوے کے لئے اختیارات کے سلسلے میں ایک نمونہ دستاویز وغیرہ جیسے نکات شامل تھے۔

    
    وزیر موصوف نے بتایا کہ ملازمین سے متعلق ایک چارٹرکی مشتہری آج کی گئی ہے تاکہ ریلوے کے ملازمین سے متعلق تمام تر موضوعات کا تصفیہ ایک معینہ مدت کے اندر کیے جانے کے عمل کو یقینی بنایا جاسکے۔ اس چارٹرمیں ملازمین کے واجبا ت کی ادائیگی ، ان کے بقایہ جات اور ان کی شکایات وغیرہ بھی شامل ہیں۔ وزیر موصوف نے بتایا کہ دوسرے مرحلے میں ریل کا استعمال کرنے والوں کے لئے ایک چارٹر کو حتمی شکل دی جائے گی اور اسے آئندہ ایک مہینے کے اندر مشتہر کیا جائیگا۔
    
    وزیر موصوف نے یہ بھی بتایا کہ ریلوے بورڈ کے سکریٹری کی قیادت میں ایک اعلیٰ اختیاراتی کمیٹی تشکیل دی گئی ہے تاکہ ریل اراضی ترقیات اتھارٹی یعنی آر ایل ڈی اے کی از سر نو تشکیل کی جاسکے اور ساتھ ہی ساتھ تمام تر متعلقہ اُمور میں نئی جان ڈالی جاسکے تاکہ ریلوے اسٹیشنوں کی از سر نو ترقی کو مہمیز کیا جاسکے اور خالی پڑی ریلوے پارسل آراضی کو جدید کاری سے ہم آہنگ کیا جاسکے۔ کمیٹی کی رپورٹ آئندہ ہفتے تک متوقع ہے اور رپورٹ آنے کے بعد اس پر فوری طور پر نفاذ کی کارروائی کی جائے گی۔
    
    وزیر موصوف نے واضح کیا کہ ریلوے ورک سائٹوں، خصوصاً ریلوے لائنوں پر کام کرنے والوں اور عملے کی بہتر سلامتی کو یقینی بنانے کیلئے ریلوے کی وزارت نے ریلوے بورڈ کے سینئر افسروں پر مشتمل پانچ رکنی کمیٹی مشتہر کی ہے جو بھارتی ریلوے نیٹ ورک کے تحت کام کاج کی تمام تر جگہوں پر سلامتی کی صورتحال کو بہتر بنانے کیلئے اپنی جانب سے تجاویز پیش کرے گی۔ یہ کمیٹی دیگر اُمور کے علاوہ اس سلسلے میں رونما ہونے والے حادثات کی روک تھام کے سلسلے میں شفاف ترین سفارشات بھی پیش کرے گی۔ یہ سفارشات دو مراحل میں ہوں گی ، یعنی پہلی ایسی سفارشات جن پر تین مہینے کے اندر عمل کیا جائے گا اور دوسری طویل المدت نفاذ والی سفارشات ، جن پر ایک سال کے اندر نفاذ کی کارروائی عمل میں آئے گی۔ یہ کمیٹی اپنی رپورٹ دسمبر 2017 کے دوسرے ہفتے تک پیش کردےگی۔
    
    وزیر موصوف نے کہا کہ 29ستمبر 2017 کو ایلفنسٹن روڈ پر، جو بدبختانہ سانحہ رونما ہوا تھا ، اس سلسلے میں ہر ایک مضافاتی اسٹیشن کی تفصیلی رپورٹ کثیر پہلوئی آڈٹ ٹیموں کے ذریعے طلب کی گئی ہے تاکہ مسافروں کی تعداد اور آمدورفت اور ان کے منتشر ہونے کے پوائنٹ پر موجودہ بنیادی ڈھانچے کے حوالے سے پیدا ہونے والی صورتحال کے سلسلے میں ایک تفصیلی سروے کیا جاسکے۔ اس سلسلے میں یہ تمام تر کارروائی اس لئے کی جارہی ہے تاکہ بنیادی ڈھانچے میں درکار اصلاحات عمل میں لائی جاسکیں اور کچھ اصلاحات وسطی اور مغربی ریلوے کے تحت عمل میں لائی گئی ہیں۔
    
    م ن۔ ۔ ع ن۔
    U-5347

    
    
    (Release ID: 1507104) Visitor Counter : 4