      کابینہ

      مرکزی کابینہ نے سنکلپ اوراسٹرائیو اسکیموں کی منظوری دی
      Posted On: 12 OCT 2017 2:56PM by PIB Delhi


    نئیدہلی، 12 ۔اکتوبر۔ وزیر اعظم نریندر مودی کی صدارت میں ہونےوالے مرکزی کمیٹی کی معاشی امورسے متعلق کمیٹی کے اجلاس میں 6665 کروڑروپے کی دو عالمی بینک کی حمایت یافتہ اسکیموں کو منظوری دے دی گئی ۔ ان میں سے ایک اسکیم ہے : اسکل ایویزیشن اینڈ نالج اویئرنیس فار لیولی ہُڈ پروموشن ( سنکلپ -ایس اے این کے اے ایل پی ) اور اسکل اسٹرینگتھننگ فار انڈسٹریل ویلیو ان ہینسمنٹ (اسٹرائیو -ایس ٹی آرآئ وی ای) ان میں سے سنکلپ کے عنوان سے شروع کی جانے والی مرکز کی سفارش کردہ اسکیم کے لئے مختص سرمایہ 4455 کروڑروپے ہے ،جس میں عالمی بینک سے حاصل ہونے والی 3300 کروڑروپے کی امدادی رقم بھی شامل ہے ۔ اس سلسلے کی دوسری اسکیم 2200 کروڑروپے کی مرکزی اسکیم ہے ، جس کا نصف سرمایہ عالمی بینک کی جانب سے قرض کی امداد کے طور پر فراہم کرایا جائے گا۔ واضح ہوکہ سنکلپ اور اسٹرائیو نامی یہ دو اسکیمیں پیشہ ورانہ تعلیم وتربیت کی عمل آوری کی حکمت عملی پر سرکار کے نظریہ میں تبدیلی کے نتیجے میں مرتب کی گئی ہیں ۔


    کافی مدت سے تبدیلی کے فروغ ،موثرحکمرانی کو یقینی بنانے ،ہنر مندی کی تربیت کی ضابطہ بندی کرنے اور پیشہ ورانہ تربیت کے لئے صنعتی دنیا کی کوششوں میں اضافے کے لئے ایک قومی نظام کی ضرورت محسوس کی جارہی تھی ۔ ان دونوں اسکیموں سے اس ضرورت کی تکمیل ہوسکے گی ، جو منظوری اورتصدیق کے لئے قومی اداروں کے قیام کے ذریعہ پوری ہوسکے گی۔ یہ ادارے طویل مدتی اورقلیل مدتی پیشہ ورانہ تعلیم اور تربیت (وی ای ٹی ) کی ضابطہ بند طریقے سے منظوری اورتصدیق کریں گے ۔ اس نظام سے ملک کی تاریخ میں پہلی بار پیشہ ورانہ تعلیم اور تربیت کے حصول میں معاونت حاصل ہوگی اور مختلف مرکزی اورریاستی سرکار وں اورپرائیویٹ سیکٹرکے اداروں کی کوششوں کی یکجائی کے ذریعہ یہ کام انجام دیا جاسکے گا، جس سے کاموں کی نقالی سے بچا جاسکے گا اور پیشہ ورانہ تربیت میں یکسانیت پیدا ہوسکے گی ۔ جس کے نتیجے بہتر اور مثبت اثرات کی شکل میں سامنے آئیں گے ۔


    ان دونوں اسکیموں کا مقصد ادارہ جاتی اصلاحات اور طویل مدتی اورقلیل مدتی ہنر مندی کے فروغ کی تربیت کے پروگراموں (وی ای ٹی ) کے معیارات میں بہتری پیدا کرنا اور انہیں بازار کی مانگ کے مطابق بنانا ہے ۔ ماضی میں ووکیشنل ٹریننگ امپروومنٹ پروجیکٹ ( وی ٹی آئی پی ) جیسی متعددسرکار ی اسکیموں میں آئی ٹی آئی اداروں کے استحکام پر توجہ مرکوز کی گئی تھی ۔ان اسکیموں کے تحت 1600 سے زائد آئی ٹی آئی اداروں کی جدید کاری کی جاچکی ہے ۔ اسٹرائیو (ایس ٹی آر آئی وی ای ) کی اسکیم کے ذریعہ آئی ٹی آئی اداروں کو ترغیبات فراہم کرائی جائیں گی تاکہ وہ ایس ایم ای کے اشتراک سے اپرینٹیس شپ کی سہولت فراہم کراسکیں ۔ اس کا م میں کاروباری اداروں اورصنعتی گروپروں کی بھی مدد لی جائے گی ۔اس اسکیم کا مقصد اسٹیٹ اسکل ڈیولپمنٹ مشن (ایس ایس ڈی ایم ) ، نیشنل اسکل ڈیولپمنٹ کارپوریشن (این ایس ڈی سی ) ، سیکٹر اسکل کونسل (ایس ایس سی ) ،آئی ٹی آئی اورنیشنل اسکل ڈیولپمنٹ ایجنسی این ایس ڈی اے جیسے اداروںکو مستحکم بناکر ہنر مندی کے فروغ کی معیاری تربیت کا ایک ٹھوس اور مضبوط نظام تیار کرنا ہے ۔ یہ اسکیمیں نیشنل اسکل کوالی فکیشن فریم ورک (این ایس کیو ایف ) کو عالمگیر بنانے میں مدد کریں گی ۔ این ایس کیو ایس میں نیشنل کوالٹی اشیورنس فریم ورک (این کیو اے ایف )شامل ہے ،جو ہنر مندی کے فروغ کی تمام مرکزی اورریاستی سرکاروں کے ذریعہ شروع کی گئی ہیں ۔


    یہ اسکیمیں نیشنل اسکل ڈیولپمنٹ مشن 2015 اوراس کے مختلف ذیلی مشنوں کے لئے مطلوب توجہ فراہم کرائیں گی ۔ اس کے ساتھ ہی یہ اسکیمیں حکومت ہند کے میک ان انڈیا اورسوچھتا ابھیان جیسے اہم سرکاری پروگراموں کی صف بندی کے لئے مرتب کی گئی ہیں اور ان کا مقصد ملک اوربیرون ملک مطلوب عالمی معیار کی مقابلہ جاتی افرادی طاقت تیار کرنا اور اسے فروغ دینا ہے ۔ اس مقصد کی تکمیل کے لئے صنعتی دنیا کی قیادت میں 700 ادارے قائم کئے جارہے ہیں ، جن کےذریعہ لاکھوں افرادکو ملازمتوں کے لئے مطلوب ہنر مندی کی تربیت دی جائے گی۔ بعض مخصوص شعبوںاوراداروں کے قیام کی تجاویز کے انتخاب اورحمایت کے لئے ایک جدت طراز چیلنج فنڈ کو زیراستعمال لایا گیا ہے ۔عالمی معیارات سے مطابقت رکھتے ہوئے بیرون ملک ملازمتوں کے لئے 66 سے زائد انڈیا انٹرنیشنل اسٹالنگ انسٹی ٹیوشن کو فروغ دیا جارہا ہے ۔ ان آئی آئی ایس سی اداروں میں 30 ہزارسےزائد امید وار تربیت حاصل کرنے کے بعد انٹر نیشنل ایوارڈنگ باڈیز (آئی اے بی )سے سرٹیفکیٹ حاصل کرسکیں گے ۔


    ملک کے 500 آئی آئی ٹی اداروں کو تازہ کاری کے ذریعہ مثالی آئی آئی ٹی بنانے اورصنعتی دنیا سے ان کے رابطوںمیں بہتری لانا بھی اس قسم کے اصلاحاتی اقدامات میں شامل ہے ، جن میں آن لائن امتحان ،ارتکاز پر مبنی داخلے ، کارکردگی میں بہتری اور متعلقہ نظام میں شامل ہے ۔


    نیشنل پالیسی آف اسکل ڈیولپمنٹ اینڈ انٹر پرینیو شپ 2015 میں معیاری تربیت کاروں کے ایک پول کی تشکیل کی ضرورت پر زوردیا گیا ہے جس میں معیاری تجزیہ کار بھی شامل ہیں ۔ اس سلسلے میں سنکلپ (ایس اے این کے اے ایل پی ) کے عنوان سے شروع کی جانے والی اسکیم میں تربیت کاروں اورتجزیہ کاروں کی اکیڈمیاں خود کفیل نمونوں کے مطابق قائم کیا جانا شامل ہے ۔ اس سلسلے میں ترجیحی شعبوں میں ایسی 50 اکیڈمیاں قائم کی جائیں گی ۔ ڈی او ٹی ، ایم ایس ڈی ای نے تربیت کاروں کی تربیت (آئی ٹی او ٹی ) کے لئے متعدد ادارے قائم کرکے اس سمت میں پہلے ہی پیش رفت شروع کردی ہے ۔تربیت کاروں کو تربیت دینے والے ان اداروں میں 35 سے زائد ٹریڈس کی تربیت دی جائے گی۔


    ریاستی سطح پر اس ادارہ جاتی استحکام کو یقینی بنانے کے ذریعہ ہنرمندی کے شعبے میں وسیع تر غیرمرتکز نظام کو فروغ دیا جائے گا،جس میں اسٹیٹ اسکل ڈیولپمنٹ مشن کا قیام اور ضلعی اورریاستی سطح کے اسکل ڈیولپمنٹ پلان (ڈ ی ایس ڈی پی / ایس ایس ڈی پی ) کےساتھ کام شروع کرنے اور مقامی ضرورت کے مطابق ہنرمندی کی تربیت سے متعلق اقدامات شامل ہیں۔ سنکلپ کا مقصد خواتین ، شیڈیول کاسٹ ( ایس سی ) شیڈیول ٹرائب (ایس ٹی ) اور جسمانی معذور افراد جیسے حاشیہ پر پڑے افراد کی امداد اور فروغ کرنا ہے ، تاکہ سماج کےمحروم اور حاشیہ پرپڑے افراد کو تربیت کے مواقع فراہم کرائے جاسکیں ۔


    ان اسکیموں کے ذریعہ ماحولیات کے ایسے نظام کی ہنر مندی کی جائے گی ،جو ایز آف ڈوئنگ بزنس (کاروبار کرنے کی آسانی ) جیسے اقدامات کی معاونت کرے گی ۔یہ معاونت صنعتی دنیا کو ہنر مند افرادی طاقت کی فراہمی کے ذریعہ کی جائے گی ۔علاوہ ازیں یہ اسکیمیں ہنر کی بازار کی ضرورت پر مبنی قیمت میں اضافے کے لئے ہنر مندی کے فروغ کے پروگرام کے مقاصد اورعزائم میں اضافے میں بھی معاون ہوں گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U- 5107

    
    
    (Release ID: 1505826) Visitor Counter : 2