      کوئلے کی وزارت

      کول انڈیا لمٹیڈ نے تاریخی معاہدہ کیا
      Posted On: 10 OCT 2017 7:58PM by PIB Delhi


    نئی دہلی،11۔اکتوبر ۔کوئلہ مزدوروں کے دسویں تنخواہ معاہدے کو 10 اکتوبر 2017 کو دسویں اجلاس میں حتمی شکل دی گئی ۔ ملازمین کے معاہدہ ٔتنخواہ کو حتمی شکل دئے جانے کا کام یکم جولائی 2016 سے مورد التوا میں تھا ۔ معاہدہ تنخواہ کے لئے مذاکرات ایک برس سے مذاکرات کی میز پر جاری تھے ، جو آج مکمل ہوئے ۔ مزدور یونینوں کے نمائندے تنخواہوں میں 50 فیصد اضافہ کرنے کا مطالبہ کررہے تھے ۔ ان کی مانگ تھی کہ ملازمین کی تنخواہوں میں 50 فیصد اضافہ کیا جائے ۔ لیکن ملک کی موجودہ صورتحال ،کول انڈیا لمٹیڈ کے فوائد اور مالی صورتحال کو پیش نظر رکھتے ہوئے تنخواہوں میں بیس فیصد اضافے پر اتفاق رائے کے بعد ایک نیا ریکارڈ معاہدہ وجود میں آیا ہے ۔

    
    اس معاہدے کی خصوصی بات یہ ہے کہ ہر ملازم کو قاعدے کے مطابق ہفتہ میں ایک دن کی چھٹی ملے گی تاکہ ملازم آرام کرسکے اور اپنے اہلا خانہ کے ساتھ وقت گزار کر اپنے معیار زندگی میں کام - زندگی – توازن کے ذریعہ بہتری پیداکرسکے ۔ مزدوریونینوں اور کول انڈیا لمٹیڈ کی انتظامیہ کے نمائندوں نے ٹیم کے جذبے سے کام کرنے پر اتفاق کیا ہے اور پیداوار میں غیر یقینی سطح تک اضافہ کرنے پر بھی اتفاق کیا ہے ۔ یہ فیصلہ بھی کیا گیا ہے کہ 16 اکتوبر سے 15 نومبر 2017 تک فلاح ،حفاظت اورپیداوار کی مہم چلائی جائے گی ۔ کول انڈیا لمٹیڈ کی ہر ذیلی کمپنی میں چئیر مین –کم - منیجنگ ڈائریکٹر سی آئی ایل ، ڈائریکٹر (پی اینڈ آئی آر ) ، ڈائریکٹر فائننس ، ڈائریکٹر ٹیکنیکل ، ڈائریکٹر مارکیٹنگ اور متعلقہ کمپنیوں کے چیف منیجنگ ڈائریکٹر ز ،فائننشیل ڈائریکٹر اورمزدوریونینوں کی جانب سے عزت مآب ڈاکٹر بسنت کمار رے جناب رمیندر کمار اورجنا ب رامانندن اس تحریک میں کام کریں گے ۔
    
    معاہدے پر مکمل عمل آوری کے لئے تنخواہوں کے بقایا جات تین مرحلوں میں ادا کئے جائیں گے ۔ یہ ادائیگی 40 فیصد ،30 فیصد اور 30 فیصد کے حساب سے کی جائے گی ۔ ملازمین کی فلاح کے لئے انہیں 40 ہزارروپے کی رقم دیوالی سے قبل یک مشت پیشگی کے طور پر ادا کی جائے گی۔ کول انڈیا لمٹیڈ اور اس کے ملازمین پہلی بار پنشن فنڈ میں سات فیصد رقم جمع کرائیں گے ،جس سے ملازمین کو ریٹائر ہونے پر پنشن کی سہولت حاصل ہوسکے گی۔ ریٹائر ملازمین کے طبی علاج کی اسکیم پر عمل درآمد کے لئے کول انڈیا لمٹیڈ کی جانب سے ہرملازم کے لئے کنٹری بیوٹری پوسٹ ریٹائر منٹ میڈیکل اسکیم کے تحت 18 ہزارروپے کی رقم جمع کرائی جائے گی۔ مذکورہ اسکیم میں ہر ملازم کے ذریعہ جمع کرائی جانے والی 40 ہزارروپے کی رقم اس کے علاوہ ہوگی ۔ اس فنڈ کا کام ایک ٹرسٹ کے ذریعہ کیا جائے گا۔
    
    مزدوریونینوں کے نمائندے اورکول انڈیا لمٹیڈ کی انتظامیہ کے نمائندوں نے اس معاہدے کو تاریخی معاہدہ قرار دیا ہے ۔

    ***


    
    
    م ن ۔س ش۔ رم
    U-5083

    
    
    (Release ID: 1505635) Visitor Counter : 2