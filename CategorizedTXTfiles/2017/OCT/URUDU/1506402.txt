      نائب صدر جمہوریہ ہند کا سکریٹریٹ

      حکومت نے کاسٹک سوڈہ نظرثانی شدہ کوالٹی معیارات کو قانونی طورپرلازمی قرار دیا ہے
      یہ قدم وزیراعظم کے میک ان انڈیا خواب کے تحت گھریلو صنعت کو فروغ دیگا:اننت کمار

      Posted On: 17 OCT 2017 6:47PM by PIB Delhi

    نئی دلی،17؍اکتوبر۔کیمیائی اشیا اور کھاد نیز پارلیمانی امور کے وزیر جناب اننت کمار نے آج یہ اعلان کیا ہے کہ حکومت اندرون ملک تیاری کے علاوہ درآمدشدہ کاسٹک سوڈے کیلئے نظرثانی شدہ کوالٹی معیارات کو قانونی طورپر لازمی قرار دے گی۔ انہوں نے کہا کہ یہ پہل وزیراعظم جناب نریندر مودی کے ‘‘میک ان انڈیا’’ خواب کے تحت گھریلو صنعت کو فروغ دینے کیلئے کی گئی ہے۔


    نظر ثانی شدہ کوالٹی معیارات ، بیوروآف انڈین اسٹینڈرڈس (بی آئی ایس) کی خصوصیات کی تعریف ہے۔ اس سے صنعت کو جدید اور توانائی کی اہلیت پر مبنی ٹیکنالوجی کا استعمال کرکے کاسٹک سوڈے کی پیداوار کرنا ضروری ہوجائے گا۔ بی آئی ایس کی نظر ثانی شدہ خصوصیات پر قانونی طور پر لازمی عمل درآمد سے ملک میں عمدہ قسم کے کاسٹک سوڈہ کی پیداوار اور درآمد کی اجازت ہوگی، جس سے انسانی صحت اور ماحولیات کو فائدہ پہنچے گا۔الکلی مینوفیکچررزکےساتھ میٹنگ میں یہ انکشاف کرتے ہوئے وزیر موصوف نے صنعت کو ملک میں صحت اور ماحولیات دوست خطوط پر الکلی کی صنعت کی ترقی میں حکومت کی مدد جاری رکھنے کا یقین دلایا۔ کم توانائی والی جدید ترین ممبرین سیل ٹیکنالوجی اپنانے سےقبل کاسٹک سوڈہ کی پیداوارپارے پر مبنی پرانی ٹیکنالوجی کا استعمال کرکے ہوتی تھی، جس کے نتیجے میں پیداوارمیں پارے کے اجزا موجود ہوتے تھے، جو صحت اور ماحولیات کیلئے نقصان دہ ہو سکتے تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ش س۔ک ا


    U- 5225

    
    
    (Release ID: 1506402) Visitor Counter : 2