      نائب صدر جمہوریہ ہند کا سکریٹریٹ

      ترقی کیلئے شمولیت پر مبنی اقتصادی نمو، مرکزی حیثیت رکھتی ہے: نائب صدر جمہوریہ ہند
      نائب صدر جمہوریہ ہند نے صنعت کاروں کی تنظیم گلوبل یونیورسٹی کانفرنس 2017 کا افتتاح کیا
      Posted On: 25 OCT 2017 8:40PM by PIB Delhi


    نئی دہلی۔26؍اکتوبر۔نائب صدر جمہوریہ ہند، جناب ایم وینکیانائیڈو نے کہا ہے کہ ترقی کیلئے شمولیت پر مبنی اقتصادی نمو، مرکزی حیثیت رکھتی ہے۔ موصوف صنعت کاروں کی تنظیم عالمی یونیورسٹی کانفرنس 2017 کے افتتاحی اجلاس سے حیدر آباد میں خطاب کررہےتھے۔ حکومت تلنگانہ کے آئی ٹی کے وزیر ، بلدیاتی انتظامیہ اور شہری ترقیات ، صنعتوں اور تجارت ، سرکاری دائرہ کی صنعتوں ، چینی ، کانکنی اور ارضیاتی سائنسز ، غیرمقیم ہندوستانیوں سے متعلق اُمور کے وزیر جناب کے ٹی راما راؤ ، گلوبل یونیورسٹی سے متعلق صنعت کاروں کی حیدرآباد کی تنظیم کے ڈائرکٹر ، ڈاکٹر لوئی چاسی اور دیگر عمائدین بھی اس موقع پر موجود تھے۔

    
    نائب صدر جمہوریہ ہند نے کہا کہ حکومت روزگار کی فراہمی پر دیگر اُمور سے کہیں زیادہ زور دے رہی ہے، انہوں نے کہا کہ ہمہ گیر ترقیات کے نصب العین کے حصول کے لئے مواقع کی دستیاب میں عدم مساوات کا خاتمہ ضروری ہے۔ انہوں نے کہا کہ وزیراعظم جناب نریندر مودی نے تیز رفتار ترقی کیلئے ’’اصلاح ، عمل اور تبدیلی‘‘ کا اصول مرتب کیا ہے۔
    
    نائب صدر جمہوریہ ہند نے کہا کہ ’اسکل انڈیا‘، ’اسٹارٹ اپ انڈیا‘ اور’میک اِن انڈیا‘ جیسی پہل قدمیاں ملک میں صنعت کاری کو تقویت دیں گی۔ انہوں نے قدرے پُرمذاق انداز میں کہا کہ، اب لال فیتہ شاہی نہیں ہوگی بلکہ سرمایہ کاروں کا خیرمقدم کیا جائیگا۔ انہوں نے مزید کہا کہ نوٹ بندی او رگڈس اینڈ سروسز ٹیکس یعنی جی ایس ٹی جیسے اقدامات، ملک کے لئے مستقبل میں فال نیک ثابت ہوں گے۔ یہ وہ انقلابی اقدامات ہیں جو حکومت کو زیادہ مالیہ فراہم کریں گے ، جسے بہبودی کاموں پر صرف کیا جاسکے گا۔
    
    نائب صدر جمہوریہ ہند نے کہا کہ ایل پی جی ۔ نرمی اور لچیلا پن ، نجکاری اور عالم کاری اب روزہ کی چیزیں بن چکی ہیں، انہوں نے نوجوانوں کو تلقین کی کہ وہ پوری جرأت، اہلیت، اعتماد اور عہد بندگی کے ساتھ کام شروع کریں۔
    
    نائب صدر جمہوریہ ہند نے کہا کہ، اس کانفرنس کا موضوع ’’جگاڑ‘‘ یا جسے ہم ’’اصلاح‘‘ کا نام دے سکتے ہیں، ہے اور ہمیں قلیل وسائل کا استعمال کر کے مزید مواقع فراہم کرنے ہوں گے۔ انہوں نے کچھ مثالیں دے کر اپنی بات واضح کرتے ہوئے کہا کہ جیسے ’’رام سیتو‘‘ کی تعمیر شری رام نے لنکا پہنچنے کیلئے کی تھی۔ انہوں نے چند دیگر مثالیں دیتے ہوئے کہا کہ نینو کار کی ڈیزائن ، ممبئی کے وہ ڈبے والے جو روزانہ دو لاکھ لنچ باکس تقسیم کرتے ہیں اور جناب سونم وانگ چُک کے برفیلے استوپ یا لداخ میں مصنوعی گلیشیر جو کاشتکاروں کو ضرورت کے وقت پانی فراہم کرتے ہیں۔
    
    نائب صدر جمہوریہ ہند نے کہا کہ مالی شعبے نے ، متعدد جدیدکاریاں دیکھی ہیں اور تین سال قبل صرف 15ملین بینک کھاتے اس ملک میں تھے جس کی آبادی 1.2 بلین افراد پر مشتمل ہے۔ ملک تبدیلی چاہتا ہے اور آج 50 ملین سے زائد افراد جدید مالی نظام سے مربوط ہوچکے ہیں۔ یہ کیسے ممکن ہوا؟ یہ دوبارہ پھر وہی ’جگاڑ‘ کی بات ہے ، جس کے پس پشت، ایک نہایت چھوٹا لیکن اہم نظریہ کارفرما ہے اور وہ نظریہ یہ ہے کہ، ’’اگر لوگ بینکوں تک نہیں آتے تو ،بینکوں کو لوگوں تک پہنچنا چاہئے۔‘‘
    
    م ن۔ ۔ ع ن۔
    U-5346

    
    
    (Release ID: 1507103) Visitor Counter : 4