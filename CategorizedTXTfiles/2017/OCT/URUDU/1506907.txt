      کامرس اور صنعت کی وزارتہ

      صنعت وتجارت کے وزیر نے دانشورانہ املاک حقوق سے متعلق حکومت کے اقدامات کا جائزہ لیا
      Posted On: 24 OCT 2017 8:08PM by PIB Delhi


    نئی دہلی۔24؍اکتوبر۔صنعت وتجارت کےو زیر جناب سریش پربھو نے ملک میں دانشورانہ املاک سے متعلق حقوق کے نظام کو تقویت دینے کے لئے صنعت وتجارت کی وزارت کے صنعتی پالیسی اور فروغ ( ڈی آئی پی پی) محکمے کے ذریعہ دانشورانہ املاک حقوق( آئی پی آر) سے متعلق حکومت کے ذریعہ دیئے گئے اقدامات کا جائزہ لیا۔


    حکومت ہند دانشورانہ امداد سے متعلق طریقہ کار کو منظم کرنے اور دانشورانہ حقوق سے متعلق دفاتر کی جدید کاری کے لئےانتھک کوششیں کررہی ہے۔ان اقدامات میں پیٹنٹوں اور ٹریڈ مارکوں کی دستیابی کے لئے جامع ای فائلنگ سہولتوں کی دستیابی ، یکسانیت کو یقینی بنانے اورمخصوص مہارت کے بہتر استعمال کے لئے پیٹنٹ درخواستوں کا خودکار الاٹمنٹ اورٹریڈ مارک اسناد کا آٹو جنریشن شامل ہے۔گزشتہ برس کی متعلقہ مدت کے مقابلے گزشتہ چھ مہینوں میں پیٹنٹ اپیلی کیشنوں کی جانچ پڑتال کے کام میں تین گنا سے زیادہ اضافہ ہوا ہے۔


    زیرالتوا معاملات میں کمی لانے کے لئے موجودہ افرادی قوت کے علاوہ 458 پیٹنٹ اور 59 ٹریڈ مارک ایگزامنروں کی تقرری کی گئی ہے۔پیٹنٹ کی جانچ پڑتال کے متعلق زیر التو معاملات کو 2019 تک موجودہ 7 سال سے کم کرکے18 ماہ تک لانے کا ہدف مقرر کیاگیا ہے۔ ٹریڈ مارک سے متعلق درخواستوں کی جانچ پڑتال کے زیرالتوا معاملات میں بھاری کمی آئی ہے اور اس میں لگنے والا وقت 13مہینے سے کم ہو کر ایک مہینہ رہ گیا ہے۔


    جائیداد کو اقتصادی نمو اور ترقی کا مرکزی محرک خیال کیا جاتا ہے۔ اس تناظر میں ڈی آئی پی پی میں پنجاب اسٹیٹ کونسل آف سائنس اینڈ ٹیکنالوجی کے ساتھ ایک ادارہ جاتی معاہدہ پر دستخط کیا ہے تاکہ عالمی دانشورانہ حقوق تنظیم( ڈبلیو آئی پی او) کے ٹی آئی ایس سی پروگرام کے تحت پنجاب میں واقع پیٹنٹ انفارمیشن سینٹر میں ہندوستان کا پہلا ٹیکنالوجی اینڈ انوویشن سپورٹ سینٹر( ٹی آئی ایس سی) قائم کیا جاسکے۔ ایک دوسرا ٹی آئی ایس سی چنئی میں واقع انا یونیورسٹی میں قائم کیا جارہا ہے۔


    آئی پی آر اور ایجادات کی اہمیت کے بارے میں اظہار خیال کرتے ہوئے صنعت وتجارت کے وزیر نے کہا کہ تاکہ ہندوستان اب ایجادات اور نئے خیالات فروغ کے معاملے میں پیش پیش ہے ۔ایسی صورت میں آئی پی آر کاتحفظ انتہائی اہم ہے۔اس موقع پر ڈی آئی پی پی کے سیکریٹری جناب رمیش ابھیشیک نے یہ تفصیلات پیش کی کہ ایسے حال ہی میں حکومت ہند کے ذریعہ کئے گئے اقدامات کے نتیجہ میں ہندوستان میں آئی پی کے منظر نامے میں بڑی تبدیلی آئی ہے۔


    حکومت اسکولوں میں آئی پی آر کے تعلق سے بیداری پھیلا رہی ہیں اور کوشش یہ ہے کہ آئی پی آر کو اسکولی نصاب میں شامل کیا جائے۔ بیداری مہم یونیورسٹیوں اور صنعتی اداروں میں بھی چلائی جارہی ہے۔


    حکومت اس معاملے میں عوام سے سوشل میڈیا پلیٹ فارموں پر بھی رابطہ کررہی ہے۔ #LetsTalkIPمہم نے رفتار پکڑ لی ہے۔ اس مہم کامقصد جغرافیائی اشارات اور ہندوستان کی ثقافتی وراثت کے تعلق سے بیداری میں تیز تر تبدیلی لانا ہے۔ MyGov.in ویب سائٹ پر جی آئی سے متعلق لوکو ڈیزائن اور سلوکن مقابلہ کا بھی آغاز کیا گیا ہے۔


    اس موقعہ پر وزیر موصوف نے آئی پی آر پرموشن اینڈ مینجمنٹ سیل( سی آئی پی اے ایم) کی آفیشیل ویب سائٹ کا آغاز بھی کیا۔


    ************


    م ن۔ م م۔ رض


    (24-10-2017) Words-580


    U-5322

    
    
    (Release ID: 1506907) Visitor Counter : 3