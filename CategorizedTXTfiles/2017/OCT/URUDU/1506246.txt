      سائنس اور ٹیکنالوجی کی وزارت

      خواتین سائنسداں اور صنعت کار نیو انڈیا بایو ٹیکنک انکیوبیٹر کے لئے
      تبدیلی کے نقیب ثابت ہورہے ہیں
      
      گولڈن جوبلی وومین بایو ٹیکنیک پارک کا افتتاح
      
      Posted On: 16 OCT 2017 2:26PM by PIB Delhi


    نئی دہلی،16۔اکتوبرسائنس اور ٹکنالوجی کے مرکزی وزیر ڈاکٹر ہرش وردھن نے چنئی میں آئی آئی ایس ایف 2017 کے دوران گولڈن جوبلی بایو ٹیکنک پارک میں خواتین کے بایو ٹیکنیک انکیو بیٹر کے فروغ مرکز کا افتتا ح کیا ۔اس موقع پر وومین بایو ٹیکنک پارک کے بانی چیئر مین پروفیسر ایم ایس سوامی ناتھن اور محکمہ صنعت کے وزیر مملکت ،تامل ناڈو جناب ایم سی سمپت بھی موجود تھے ۔


    اس موقع پر ڈاکٹر ہرش وردھن نے اپنے اختتامی خطبے میں کہا کہ سائنس اورپالیسی سازی میں خواتین سے متعلق امور پر خصوصی توجہ مرکوز رہی ہے ۔ ہم نے خواتین کو بااختیار بنائے جانے پر خصوصی توجہ دی ہے ۔وزیراعظم نریندر مودی نے خاص طور پر ایسے پروگراموں پر زور دیا ہے ،جس نے ذریعہ خواتین کو تکنیکی طورپر بااختیار بنایا جائے بلکہ ملازمتوں کے مواقع بھی پیدا کئے جائیں ۔ ہندوستانی خواتین نے سائنس اور ٹیکنالوجی اور کاروبار کے شعبے میں گزشتہ 100 برس کے دوران اپنی مضبوط موجودگی درج کرائی ہے ۔ سب سے پہلے جس ہندوستانی خاتون نے طب کے شعبے میں ڈاکٹریٹ کی ڈگری حاصل کی وہ تھیں محترمہ آنندی بائی جوشی ، جنہیں 1885 میں ڈاکٹریٹ کی ڈگری سے سرفراز کیا گیا تھا ، جبکہ بیسک سائنس کے شعبے میں ڈاکریٹ کی ڈگری حاصل کرنے والی پہلی ہندوستانی خاتون جانکی امل تھیں ، جنہیں 1931 میں ڈاکٹریٹ کی ڈگری سے سرفراز کیا گیا تھا ۔ دوسری طرف کسی ہندوستانی یونیورسٹی سے سائنس کے شعبے میں ڈاکٹریٹ کی ڈگری حاصل کرنے والی پہلی ہندوستانی خاتون تھیں محترمہ اسیما چٹرجی ، جنہیں سائنس کے میدان میں قابل ذکر تحقیق کے لئے 1944 میں ڈاکٹریٹ کی ڈگری سے نوازا گیا تھا ۔ یہ وہ فعال خاتون تھیں جنہوں نے سائنس کے شعبے میں خواتین کے لئے ایک مضبوط بنیاد تیار کی ۔ پچھلے کچھ برسوں کے دوران سرکار نے خواتین کو بااختیار بنائے جانے پر زبردست توجہ مرکوز کی ہے ۔اس کے لئے ڈی ایس ٹی اور ڈی بی ٹی میں خاتون سائنسدانوں کے لئے خصوصی اسکیمیں شروع کی گئی ہیں تاکہ بے روزگار خاتون سائنسدانوں کو روز گار اور ملازمت کے مواقع فراہم کرائے جاسکیں ۔


    بایو ٹیک پارک ملک میں مرکز اور ریاستی سرکار کی شراکتداری کی بہترین مثال ہے ۔ اس موقع پر وزیر موصوف ڈاکٹر ہرش وردھن نے اپنے اس اعتماد کا اظہار کیا کہ یہ پارک ریاستی سرکار کی حمایت واشتراک سے اسٹارٹ اپ انڈیا اور میک ان انڈیا کے تحت کئے گئے متعدد اقدامات کو آگے بڑھانے میں معاون ثابت ہوگا ۔واضح ہوکہ ڈی ایس ٹی اور ڈی بی ٹی میں اس وزارت کی جانب سے مختلف جدت طراز ایس این ٹی اسکیمیں چلائی جارہی ہیں اور بی آئی آر اے سی کے ذریعہ کئے گئے اقدامات نے ایک فعال جدت طراز ماحولیاتی نظام تخلیق کیا ہے ۔ ایک ہزار سے زائد اسٹارٹ اپ اور تقریباََ 200 خاتون کاروباریوں کو اس پروگرام کے تحت امدادومعاونت فراہم کرائی جاچکی ہیں ۔


    اس موقع پروزیر موصوف نے اس بات پر بھی اظہار مسرت کیا کہ خاتون سائنسدانوں اور کاروباریوں کے اس اجتماع میں خاصی تعداد میں لوگ شامل ہوئے ۔انہوں نے بتایا کہ سائنس اورٹیکنالوجی کی وزارت شمال مشرقی خطے پر خصوصی توجہ مرکوز کرتی ہے ۔ اس سلسلے میں ایک خصوصی پروگرام بھی مرتب کیا گیا ہے اور انہیں اس بات پر ازحد خوشی ہوگی کہ شمال مشرقی خطے میں خواتین کا ایک وومین بایو انکیو بیٹر قائم کیا جائے


    جناب ہرش وردھن نے اس موقع پر اپنے اس اعتماد کا اظہار کیا کہ خاتون سائنسداں ملک کی ترقی اور نمو کے لئے نمایاں خدمات انجام دے کر وزیراعظم نریندر مودی کے نئے ہندوستان بنائے جانے کی خواب کی عملی تعبیر پیش کریں گی ۔خاتون سائنسدانوں اور کاروباریوں نے نیا ہندوستان بنانے کے لئے سائنس کے شعبے میں تبدیلیاں پیدا کرنے میں اہم کردار ادا کیا ہے ۔اس موقع پر ڈاکٹر ہرش وردھن موصوف نے - ’’ جینیسس آف بایو ٹیک پارک ‘‘ نامی تصنیف کا بھی اجرا کیا ۔


    واضح ہوکہ ’’خواتین سائنسداں اورکاروباری ملک کے لئے سائنس کے استعمال میں تبدیلی کے نقیب ‘‘ کے عنوان سے خاتون سائنسدانوں اور کاروباریوںکا یہ اجتماع انڈیا انٹر نیشنل سائنس کانگریس 2017 کے ایک حصے کے طور پر چنئی میں اہتمام کیا گیا تھا ۔ اس اجتماع کا مرکزی خیال جواں سال خواتین کو سائنس اورکاروبار کی طرف متوجہ کرنا اور نئے مواقع تلاش کرنا تھا ۔ اس اجتماع میں خاتون سائنسدانوں اور کاروباریوں کے استحکام کی سرگرمیاں پیش کی گئیں اور جواں سال خاتون سائنسدانوں اورکاروباریوں کو ماہرین کے ساتھ گفتگو کے لئے ایک پلیٹ فارم مہیا کیا گیا ۔


    اس اجتماع میں 350 سے زائد خاتون سائنسداں ، محققین ،علمی شخصیات اور کاروباری شرکت کررہے ہیں ، جس میں ملک کے شمال مشرقی خطے ،اتراکھنڈ ، بہار ،مغربی بنگال ، پنجاب اورکیرل کی خواتین سائنسداں اور کاروباری شامل ہیں ۔ اس موقع پر مثالی نمونہ شحصیت کی حیثیت رکھنے والے سینئیر سائنسدانوں اورکاروباریوں نے اپنے خیالا ت کا اظہار کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-5188

    
    
    (Release ID: 1506246) Visitor Counter : 2