      امور داخلہ کی وزارت

      مرکزی ویز داخلہ کل پہلی بمسٹیک آفات بندوبست مشق کا افتتاح کریں گے
      Posted On: 09 OCT 2017 5:00PM by PIB Delhi


    نئی دہلی، 09 اکتوبر : مرکزی وزیر داخلہ جناب راجناتھ سنگھ کل یہا ں پہلی چار روزہ ‘بمسٹیک آفات بندوبست مشق-2017’ (بمسٹیک ڈی ایم ای ایکس -2017 ) کا افتتاح کریں گے ۔اس مشق کا انعقاد دہلی اور قومی راجدھانی خطہ ( این سی آر) میں 10 سے 13 اکتوبر 2017 تک ایک نمائندہ ایجنسی کی حیثیت سے قومی آفات کارروائی دستہ (این ڈی آر ایف ) کے زیر اہتمام کیا جائے گا ۔7 فروری 2017 کو نیپال کی راجدھانی کاٹھمنڈو میں منعقدہ بمسٹیک کے سینئر اہلکاروں کی 17ویں میٹنگ میں فیصلہ کیا گیا تھا کہ ہندوستان خطہ سے متعلق پہلی سالانہ آفات بندوبست مشق کا انعقاد کرے گا ۔


    بمسٹیک ڈی ایم ای ایکس -2017 کا انعقاد دہلی اور این سی آر میں دو مرحلوں میں کیا جا رہا ہے ۔خاص مشق ٹیبل ٹاپ ایکسرسائز ( ٹی ٹی ایکس)، فیلڈ ٹریننگ ایکسرسائز ( ایف ٹی ایکس) اور افٹر ایکشن ریویو ( اے اے آر) پر مشتمل ہوگی جس کا انعقاد 10 سے 13 اکتوبر 2017 کے درمیان ہوگا ۔اس سے قبل مشق کے پہلے مرحلے کا انعقاد دہلی این سی آر میں 8اور 9 اگست 2017 کو کیا گیا تھا جو تیاری سے متعلق میٹنگ اور خاص مشق کے دوران ایف ٹی ایکس کے لئے جگہ کے انتخاب کے لئے فیلڈ وزٹ پر مشتمل تھا ۔


    اس تقریب میں ‘بے آف بنگال انیشی ایٹیو فار ملٹی سیکٹورل ٹیکنیکل اینڈ اکنومک کو آپریشن’ (بی آئی ایم ایس ٹی ای سی -(بمسٹیک) گروپ کے سبھی ساتوں رکن ممالک یعنی بنگلادیش بھوٹان، ہندوستان ، میانمار ، نیپال ، سری لنکا اور تھائی لینڈ کے مندوبین ، دہلی میں واقع بمسٹیک ممالک کے سفارت خانوں / ہائی کمیشنوں ، قومی آفات بندوبست اتھارٹی (این ڈی ایم اے )کے نمائندے اور نوڈل وزارتوں کے سینئر افسران حصہ لیں گے ۔


    یہ مشق آفات کے خطرات میں کمی (ڈیزاسٹر رسک ری ڈکشن –ڈی آر آر) کمی سے متعلق سبھی پہلوں کے بارے میں بہترین طور طریقوں کو مشترک کرنے ، بمسٹیک رکن ممالک کے درمیان آفات بندوبست کے لئے علاقائی جوابدیہی اور باہمی تعاون کو مضبوط کرنے کے لئے ایک پلیٹ فارم ہوگی ۔ بمسٹیک ڈی ایم ای ایکس -2017 کی خصوصی توجہ آفات کے وقت کارروائی کے لئے علاقائی وسائل کی فوری تعیناتی کی خاطر خطے کی تیاریوں کی جانچ اور بین حکومتی تبادلہ خیال / مذاکروں / معاہدوں کے موثر آغاز پر ہوگی۔اس سے رکن ممالک کے درمیان علاقائی تعاون کو ادارہ جاتی شکل دینے کے لئے کی جانے والی کوششوں کو مربوط اور منظم بنانے میں مدد ملے گی ۔اس مشق سے آفات کے دوران راحت رسانی اور ہنگامی کارروائیو ں کے لئے تلاش اور بچاؤ ٹیموں کے موثر استعمال کو مضبوط کرنے میں مدد ملے گی، جس میں ایمرجنسی ریپڈ اسسمنٹ اور بڑے پیمانے پر جانی نقصان کا بندوبست شامل ہے ،خاص طور پر بنیادی ڈھانچے اور مواصلاتی نظام کے درہم برہم ہو جانے کی صورت میں ۔


    ***


      م ن۔ م م ۔ ع ج


      Uno- 5045

    
    
    (Release ID: 1505333) Visitor Counter : 2