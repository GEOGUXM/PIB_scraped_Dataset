      وزارت دفاع

      سالانہ دلّی سمینار – ہندوستان اور جنوب مشرقی ایشیا کی سمندری تجارت، مہم جوئی اور تہذیبی رشتے
      Posted On: 09 OCT 2017 2:31PM by PIB Delhi


    نئی دلّی ، 9/اکتوبر۔ ہندوستانی بحری اکاڈمی (آئی این اے)، ایزیمالا، مایہ ناز سالانہ دلّی سمینار کی چوتھی کڑی کا انعقاد 12 اور 13 اکتوبر 2017 اکتوبر کو کرے گی۔ اس سال کے سمینار کا موضوع ہے ‘‘ہندوستان اور جنوب مشرقی ایشیا کی سمندری تجارت، مہم جوئی اور تہذیبی رشتے’’ وزارت دفاع میں متحدہ صدر دفاتر کے نیول ہسٹری پروجیکٹ کے مشیر اور سابق فلیگ آفیسر کمانڈنگ اِن چیف، مشرقی بحری کمان، وائس ایڈمیرل انوپ سنگھ، پی وی ایس ایم، اے وی ایس ایم، این ایم (ریٹائرڈ) اس موقع پر مہمان خصوصی ہوں گے۔

    
    جواہر لعل نہرو یونیورسٹی میں چینی اور جنوب مشرقی ایشیائی مطالعات کے مرکز کے سربراہ پروفیسر پریہ درشی مکھرجی، جواہر لعل نہرو یونیورسٹی میں مشرقی ایشیائی مطالعات کے مرکز کے چیئرمین پروفیسر (ڈاکٹر) شری کانت کونداپالی، کالی کٹ یونیورسٹی کے پروفیسر اور سمندری مطالعات اور تحقیقی مرکز کے سابق چیئرمین پروفیسر (ڈاکٹر) لانا سوامی، بنارس ہندو یونیورسٹی کے تاریخ اور سماجی علوم کی فیکلٹی کے سربراہ پروفیسر اجے پرتاپ سنگھ، بنارس ہندو یونیورسٹی کے سماجی علوم کی فیکلٹی سے وابستہ پروفیسر بِنداپرنجاپے، یونیورسٹی آف ممبئی کے شعبۂ تاریخ کی سربراہ پروفیسر (ڈاکٹر) روبی مالونی، بحریہ اور کوسٹ گارڈ کے سینئر نمائندے، سرکردہ ماہرین تعلیم، ممتاز شخصیات، ہندوستان کے آثار قدیمہ (اے ایس آئی) کے نمائندے اور آئی این اے کے کیڈٹ اس سمینار میں شرکت کریں گے۔
    
    آئی این اے سالانہ دلّی سمینار بحری تاریخ اور قومی ورثے کے مسائل پر منعقدہ کرتا ہے، تاکہ نوجوان افسران اور کیڈٹ بحری تجارت کے مستقبل کے امکانات پر نظر رکھیں اور انھیں ماضی کی مضبوط بنیادوں سے بھی فیضان حاصل ہو۔ اس سال کے سمینار کا مقصد ہندوستان اور جنوب مشرقی ایشیائی ملکوں کے درمیان تاریخی سمندری تجارت کے اثرات کا سماج، مذہب، روحانیت، فنون لطیفہ، آرکیٹکچر، زبان، لٹریچر، انتظامیہ اور تہذیب کے دیگر شعبوں پر پڑنے والے اثرات کا جائزہ لینا اور اس کی تفصیلات پر غور کرنا ہے۔ سمینار کے دوران جو مقالات پیش کئے جائیں گے ان میں موجودہ بحری رشتوں کے تاریخی اثر پر غور کیا جائے گا اور اس کا تجزیہ کیا جائے گا، تاکہ مستقبل کے امکانات کا جائزہ لیا جاسکے۔
    
    دلّی سمینار کا یہ سلسلہ اس میں شرکت کرنے والے تمام افراد خاص طور پر نوجوان کیڈٹوں کے لئے ایک دانشورانہ تجربے کی حیثیت رکھتا ہے، جس سے وہ فیضان حاصل کرسکیں۔ 2017 میں منعقد ہونے والے سمینار کی کڑی بھی یکساں طور پر معلوماتی ہونے کی توقع ہے، خاص طور پر موجودہ سماجی اقتصادی، جغرافیائی اور سیاسی صورت حال کے پس منظر میں جنوب مشرقی ایشیائی ملکوں کی بڑھتی ہوئی اہمیت کے پیش نظر اس کی اہمیت اور بڑھ جاتی ہے۔
    
    ( م ن ۔ج۔م ر)
    U. No. 5039

    
    
    (Release ID: 1505319) Visitor Counter : 2