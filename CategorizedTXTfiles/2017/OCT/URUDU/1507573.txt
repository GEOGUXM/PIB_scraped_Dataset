      نائب صدر جمہوریہ ہند کا سکریٹریٹ

      سردار پٹیل ہمارے ملک کے اتحاد کے تئیں عہد بستہ تھے
      Posted On: 31 OCT 2017 2:59PM by PIB Delhi


    نائب صدر جمہوریہ نے دو روزہ قومی کانفرنس ’’گاندھیائی قوم پرست کے حالات زندگی ، حیات اور سردار پٹیل کاد ور‘‘ کا افتتاح کیا


    نئی دہلی۔ 31 ؍اکتوبر۔سردار ولبھ بھائی پٹیل کے 142 ویں یوم پیدائش کے موقع پر، نائب صدر جمہوریہ ہند جناب ایم وینکیانائیڈو نے دو روزہ کانفرنس ’’گاندھیائی قوم پرست کے حالات زندگی ، حیات اور سردار پٹیل کا دور‘‘ اور نئی دہلی کے تین مورتی بھون میں سردار پٹیل سے متعلق ایک نمائش کاافتتاح کیا۔


    ثقافت کے وزیر مملکت(آزادانہ چارج) ڈاکٹر مہیش شرما اس موقع پر اعزازی مہمان تھے، اس قومی کانفرنس اور نمائش کا اہتمام ثقافت کی وزارت کے تحت نہرو میموریل میوزیم اورلائبریری نے کیا تھا۔ اس موقع پر اظہار خیال کرتے ہوئے نائب صدر نے کہا کہ انہوں نے سردار پٹیل کو اپنی زندگی میں ہمیشہ ایک مثالی شخص کے طور پر دیکھا ہے۔ انہوں نے نہرو میموریل میوزیم اور لائبریری کو سردار پٹیل پر ایک قابل قدر نمائش کے اہتمام پر مبارکباد دی۔ سردار پٹیل، مہاتما گاندھی کے ایک پختہ کار پیروکار تھے اور قوم کی خدمت ان کی اولین ترجیح تھی۔ سردار پٹیل نے آزادی کے بعد ہمارے ملک کی تقسیم کو روکا اور نوابوں کی 562 ریاستوں کو متحد کیا۔ ان ریاستوں کو متحد کرنے میں کوئی بغاوت یا خون خرابہ نہیں ہوا۔ ان کا ہمیشہ یہی خیال تھا کہ مجموعی ترقی کیلئے زراعت کو مضبوط بنائے جانے کی ضرورت ہے۔ بھارت کو متحد کرنے کے سردار پٹیل کے نظریہ سے ہی آل انڈیا ایڈمنسٹریٹو سروس کی تخلیق ہوئی۔ سردار پٹیل کی زندگی سب کیلئے ایک جذبے کا وسیلہ ہے، خاص طور پر نئی نسل کیلئے وہ ہمارے ملک کے اتحاد کے تئیں عہد بستہ تھے۔


    اپنے خطاب میں ڈاکٹر مہیش شرما نے کہا کہ سردار پٹیل ، جنہیں عام طور پر ’’لوہ پرش‘‘ کے نام سے بھی جانا جاتا ہے، اُن سبھی ہم وطنوں کیلئے جذبے کاا یک وسیلہ رہے، جنہوں نے نوابوں کے ماتحت 562 ریاستوں کوبھارت سے مربوط رکھنے میں کارکردگی انجام دی۔ انہوں نے کہا کہ ’ایک بھارت، شریشٹھ بھارت‘ کا ہمارے وزیراعظم کا نظریہ، ہمارے ملک کے اتحاد پر مبنی ہے۔ سردار پٹیل نے اپنے والد سے قومیت کا جذبہ حاصل کیا تھا، جو ایک مجاہد آزادی تھے۔ وزیراعظم نے سبھی سے نئی دلّی کے متھرا روڈ پر نیشنل سائنس میوزیم میں جاری سردار پٹیل کے حالات زندگی پر مبنی نمائش کا دورہ کرنے کی اپیل کی تاکہ ان کی زندگی کے بہت سے پہلوؤں کے بارے میں معلومات ہو۔


    U-5427

    
    
    (Release ID: 1507573) Visitor Counter : 3