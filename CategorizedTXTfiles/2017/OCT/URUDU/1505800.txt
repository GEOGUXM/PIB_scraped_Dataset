      کابینہ

      مرکزی کابینہ نے یونیورسٹیوں / کالجوں اور مرکز کی مالی امداد سے چلنے والے تکنیکی اداروں میں ٹیچروں اور ان کے ہم درجہ علمی عملے کی تنخواہوں کے اسکیل کی منظوری دی
      Posted On: 11 OCT 2017 7:43PM by PIB Delhi


    نئی دہلی،12۔اکتوبر ۔وزیراعظم نریندر مودی کی صدارت میں ہونے والے مرکزی کابینہ کے اجلاس میں یونیورسٹی گرانٹس کمیشن (یو جی سی ) اور مرکز کی مالی امدادسے چلنے والے تعلیمی اداروں کے دائرہ ٔ کار کے مطابق اعلیٰ تعلیمی اداروں کے ٹیچروں اور ان کے مساوی دیگر علمی عملے کی تنخواہوں کے اسکیل کو منظوری دےدی گئی ۔ مرکزی سرکار کے ملازمین کے لئے ساتویں مرکزی تنخواہ کمیشن کے سفارشات پر عمل درآمد کے بعد یہ منظوری دی گئی ہے ۔ جس سے تقریباََ 8 لاکھ اساتدہ اورعملے کو فائدہ پہنچے گا۔

    
    اس فیصلے سے یوجی سی /فروغ وسائل انسانی کی وزارت کے سرمائے سے چلائی جانے والی یونیورسٹیوں/ کالجوں کے تقریبا ََ 7.58 لاکھ ٹیچروں اور اتنی ہی تعداد میں دیگر شعبوں کے علمی عملے کو فائدہ پہنچے گا ۔ اس فیصلے کے تحت مرکز کے زیر انتظام 106 یونیورسٹیاں / کالج اور 329 وہ یونیورسٹیاں آتی ہیں جو ریاستی سرکار وں کے سرمائے سے چلائی جاتی ہیں ۔علاوہ ازیں اس میں 12912سرکاری اورپرائیویٹ امداد یافتہ وہ کالج بھی شامل ہیں جن کا الحاق ریاستوں کی سرکاری یونیورسٹیوں سے ہے ۔
    
    علاوہ ازیں اس نظر ثانی شدہ تنخواہوں کے اسکیل کی منظوری میں 119وہ مرکزی تعلیمی ادارے شامل ہیں ، جن کے ٹیچروں اور علمی عملے کو اس سے فائدہ پہنچے گا ۔ ان اداروں میں آئی آئی ٹی ،آئی آئی ایم ،آئی آئی ایس ای آر ،آئی آئی آئی ٹی اور این آئی ٹی ،آئی ای وغیرہ ادارے شامل ہیں ۔ نظرثانی شدہ تنخواہوں کے اسکیل کا اطلاق یکم جنوری 2016 سے ہوگا ،جس کے نتیجے میں سرکار کو 9800 کروڑ روپے کی دائیگی کرنی ہوگی۔تنخواہوں پر اس نظر ثانی کے اطلاق سے ٹیچروں کی تنخواہوں میں 10 ہزار 400 روپے اور 49 ہزار 800 روپے تک کا اضافہ ہوگا ، جو ٹیچروں کوتنحواہ کی ادئیگی کے لئے چھٹے مرکزی تنخواہ کمیشن کی سفارشات پر عمل آوری کے نتیجے میں ہونے والے اضافے سے زیادہ ہے ۔
    
    ریاستی سرکاروں کے سرمائے سے چلائے جانے والے اداروں کے لئے نظرثانی شدہ تنخواہ اسکیل میں متعلقہ ریاستی سرکار کے تنخواہ اسکیلوں سے مطابقت لازمی ہوگی ۔ اس کے ساتھ ہی مرکزی سرکار تنخواہوں کے اسکیل پر نظرثانی کے نتیجے میں ہونے والے اضافی مالی بار کو برداشت کرے گی ۔ امید کی جاتی ہے کہ تنخواہوں کے نظر ثانی شدہ اسکیلوں سے نہ صرف اعلیٰ تعلیم کے معیار میں بہتری پیدا ہوگی بلکہ صلاحیتوں کو بھی متوجہ اور حاصل کیا جاسکے گا۔

    ***


    
    
    م ن ۔س ش۔ رم
    U-5106

    
    
    (Release ID: 1505800) Visitor Counter : 2