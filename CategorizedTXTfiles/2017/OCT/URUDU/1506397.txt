      صحت اور خاندانی بہبود کی وزارت

      ڈی جی ایچ ایس کے افسران، عملے اور ڈرائیوروں نے محفوظ طور پر ڈرائیو کرنے کا عہد کیا
      Posted On: 17 OCT 2017 6:38PM by PIB Delhi


    نئی دہلی، 17 ؍اکتوبر،صحت اور خاندانی بہبود کی وزارت کے تحت صحت خدمات کی ڈائریکٹوریٹ جنرل کے ٹروما کیئر ڈویژن نے سڑک ٹریفک ضابطوں پر عمل کرنے کی اہمیت اور بھارت میں سڑک حادثات سے ہونےوالی بیش قیمت جانوں کے زیاں کو کم کرنے کی ضرورت پر زور دینے کیلئے آج ٹروما کا عالمی دن منایا۔ خصوصی بیداری مہم کے ایک حصے کے طور پر اس تقریب میں شرکت کرنے والوں کو محفوظ ڈرائیونگ کرنےا ور محفوظ سڑک کے کلچر کو فروغ دینے کا حلف دلایا گیا۔ شرکت کرنے والوں کو سڑک کے تحفظ اور اچھے شہریوں کے بارے میں ویڈیو بھی دکھائے گئے۔ تقریب میں شریک لوگوں کو معلوماتی کتابچے تقسیم کئے جانے کے ساتھ اس کا اختتام ہوا۔


    سڑک ٹرانسپورٹ اور شاہراہوں کی وزارت اور صحت کی وزارت کے اپنے اپنے موضوعات کے ماہرین نے شرکت کرنے والوں کے ساتھ بات چیت کی اور انہیں سڑک تحفظ اور اچھے شہری ہونے سے متعلق کرنے اور نہ کرنے والے کاموں کے بارے میں معلومات فراہم کیں۔ اس موقع پر تقریر کرتے ہوئے ڈی جی ایچ ایس کے ڈاکٹر جگدیش پرکاش نے کہا کہ یہ بڑی بدقسمتی کی بات ہے کہ ملیریا، ٹی بی اور ایچ آئی وی، تینوں بیماریوں کو ملاکر جتنے افراد کی موت ہوتی اس سے زیادہ اموات سڑک ٹریفک کے حادثات میں ہوتی ہیں۔ لیکن ہم اس مہلک خرابی کو نظرانداز کرتے رہتے ہیں۔ انہوں نے زور دے کر کہا کہ سڑک پر ٹریفک سے ہونے والے حادثات سے پوری طرح بچا جاسکتا ہے۔ انہوں نے سبھی شرکاء سے اپیل کی کہ وہ ڈرائیونگ کرتے ہوئے ٹریفک کے ضابطوں پر عمل کریں، ڈرائیونگ کرتے وقت موبائل فون کا استعمال نہ کریں اور ڈرائیونگ کے صحت مند رویئے کو فروغ دیں۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    (17- 10 -2017)


    U- 52 22

    
    
    (Release ID: 1506397) Visitor Counter : 2