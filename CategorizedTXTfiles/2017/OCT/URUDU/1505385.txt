      وزارت دفاع

      علاقائی فوج نے اپنا 68واں یوم تاسیس منایا
      Posted On: 09 OCT 2017 7:16PM by PIB Delhi


    نئی دہلی، 09 اکتوبر : علاقائی فوج (ٹی اے ) نے آج یہاں اپنا 68واں یوم تاسیس منایا ۔ روایت کے مطابق اے ڈی جی ٹی اے میجر جرنل ڈی اے چترویدی کی سربراہی میں علاقائی فوج نے صدر جمہوریہ جناب رامناتھ کووند سے ملاقات کی اور مسلح افواج کے سپریم کمانڈر کو اپنا خراج پیش کیا ۔ یوم تاسیس کے موقع پر ملک بھر میں بہت سے پروگراموں کا اہتمام کیا گیا ۔ دہلی میں علاقائی فوج نے سینئر سٹیزنس آرمی کے سچے جذبے کا خیال رکھتے ہوئے 2 اکتوبر 2017 کو ہاف میراتھن دوڑ کا اہتمام کیا تھا اور اچھی صحت کے طرز کو فروغ دیا تھا ۔یہ پروگرام 5 کلومیٹر، 10 کلومیٹر اور 21 کلومیٹر دوڑ پر مشتمل تھا اور اس دوڑ کو ڈی جی ایم اور لفٹیننٹ جنرل اے کے بھٹ اور لفٹیننٹ کرنل (اعزازی) کپل دیو کی جانب سے دہلی کینٹ کے آرمی پریڈ گراؤنڈ سے ہری جھنڈی دکھا کے روانہ کیا گیا تھا۔مختلف زمروں میں ہوئی اس دوڑ مقابلے میں دفاع کے 3 ہزار سے زیادہ عملے اور ان کے گھر والوں نے حصہ لیا تھا ۔ ان کی شرکت سے یہ دوڑ مقابلہ اور زیادہ شاندار بن گیا تھا ۔ 8 اکتوبر 2017 کو انڈیا گیٹ پر علاقائی فوج کے سمفونی بینڈ نے اپنی موسیقی سے سب کو محظوظ کیا تھا۔ جس میں لوگوں کی ایک بڑی تعداد ے شرکت کی تھی جو بینڈ کے شاندار موسیقی سے لطف اندوز ہوئے تھے ۔علاقائی فوج شہری رضاکاروں کی فوج ہے جنہوں نے ملک کی دفاع کے لئے اپنا تعاون دیا ہے ۔ علاقائی فوج ملک کے نوجوانوں کو ایک مثالی موقع فراہم کرتے ہے کہ وہ اپنے فاضل وقت میں فوجی تربیت حاصل کرے اور قومی ایمرجنسی اور اندرونی گڑبڑ کے دوران ملک کی خدمت کریں۔


    علاقائی فوج نکوبار میں ایک انفینٹری بٹالین (ٹی اے) بڑھانے کے ساتھ اپنی چھاپ میں توسیع کرنے کے عمل سے گزر رہی ہے ۔اس نے مہاراشٹر میں مراٹھواڑہ کے خشک سالی سے خطے کے لئے ایکولوجیکل ٹاسک فورس بٹالین بھی تشکیل دی ہے اور صاف گنگا کے لئے قومی مشن کے واسطے ایک کمپوزٹ ایکولوجیکل ٹاسک فورس کی منظوری حتمیٰ مرحلے میں ہے۔ ان نئی بٹالینس کا قیام اور نمامے گنگا مشن کیلئے یونٹ علاقائی فوج کو اس بات کی اجازت دے گا کہ وہ ایک قومی کاز کے لئے زبردست تعاون کرے عنقریب مستقبل میں علاقائی فوج کی مثالی طاقت آفات کے بندوبست کے دوران قومی سطح پر کوشش کرنے کی ایک ائڈیل پلیٹ فارم ہو سکتا ہے۔ علاقائی فوج نے 1962، 1965 اور 1971 کی جنگوں کے دوران بہت نا م کمایا ہے اور بہت سے تمغے جیتے ہیں اور فورس کی شان بڑھائی ہے۔اس نے آپریشن پون ، وجے اور پراکرم میں اپنی جراتمندی اور حوصلے کا مظاہرہ کیا ہے۔ مختلف آپریشنس میں نمایا کارکردگی کے لئے علاقائی فوج کے عملے کو بہت سے ایوارڈ سے سرفراز کیا گیا ہے۔ 164 انفنٹری بٹالین کے میجر ڈیوڈ منلن کو بعد از مرگ کیرتی چکر سے سرفراز کیا گیا ہے۔


    1947 میں آزادی کے بعد علاقائی فوج کے قانون کو آئین ساز اسمبلی کے ذریعہ 18 اگست 1948 کو لاگو کیا گیا تھا جس کے نتیجے میں موجودہ علاقائی فوج کی تشکیل عمل میں آئی۔علاقائی فوج کے پہلے کیمپ کا افتتاح 9 اکتوبر 1949 کو ہندوستان کے پہلے ہندوستانی گورنر جنرل آف انڈیا جناب سی راجا گوپال اچاری نے کیا تھا اور اس کے بعد ہر سال علاقائی فوج کا دن 9 اکتوبر کو منایا جاتا ہے۔


    علاقائی فوج کے محکمہ جاتی یونٹوں نے ہمیشہ ریل مواصلات ، تیل اور قدرتی گیس رفائننگ اور سپلائز کے سلسلہ میں قومی کوششوں میں تعاون دیا ہے۔ایکولوجیکل ٹاسک فورسز جنگی پیمانے پر اپنے اپنے علاقوں میں ماحولیات سے متعلق تسویش سے نمٹ رہی ہیں اور انہوں نے قابل تعریف نتائج حاصل کئے ہیں ۔ایکولوجیکل فورس نے والنٹ اور چلغوزہ کے 4 ہزار 160 پودے لگا کر اتراکھنڈ کے ملاری خطے میں سرحدی گاؤں کے لوگوں کی مدد کرنے کے لئے ایک مثالی قدم بھی اٹھایا ہے۔اس کا مقصد ان لوگوں کو روٹی روزی فراہم کرنا ہے اور اقتصادی نقل مکانی روکنا ہے۔


    ***


      م ن۔ ح ا۔ ع ج

    
    
    (Release ID: 1505385) Visitor Counter : 2