      سٹرک ٹرانسپورٹ اور شاہراہوں کی وزارت

      جناب گڈکری نے کہا ہے کہ، بھارت مالاپری یوجنا کے تحت آٹھ لاکھ کروڑ روپئے کے بقدر کی مالیت کا شاہراہوں سے متعلق کام 2018 کے اواخر سے قبل شروع ہوجائے گا
      بھارت مالا550 اضلاع کو قومی شاہراہوں سے مربوط کرے گا اور ملک میں اقتصادی ترقی کا اہم ذریعہ ثابت ہوگا
      Posted On: 25 OCT 2017 5:09PM by PIB Delhi


      نئی دہلی۔ 26 ؍اکتوبر۔سڑک نقل وحمل اور شاہراہوں ، جہاز رانی ، آبی وسائل ، دریائی ترقیات اور گنگا احیاء کے وزیر جناب نتن گڈکری نے کہا ہے کہ، آٹھ لاکھ کروڑ روپئے کی بقدر کی مالیت کا شاہراہوں سے متعلق کام کاج، 2018 کے اواخر سے قبل،’ بھارت مالا پری یوجنا ‘کے تحت شروع ہوجائے گا۔ وزیر موصوف کل نئی دلّی میں میڈیا نمائندگان سے اقتصادی اُمور سے متعلق کابینہ کمیٹی ، جس کی صدارت وزیراعظم جناب نریندر مودی نے کی، کی میٹنگ کے ایک دن بعد ، گفت وشنید کررہے تھے۔ انہوں نے بتایا کہ اس کمیٹی نے بھارت مالا پری یوجنا کے مرحلہ-1 کو اپنی منظوری دے دی ہے۔ انہوں نے واضح کیا کہ بھارت مالا ایک نیا وسیع پروگرام ہے جس کا تعلق شاہراہوں کے شعبے سے ہے اور اس کے تحت سڑک ٹریفک نقل وحمل کو ملک بھر میں زیادہ سے زیادہ مؤثر بنانے پر توجہ مرکوز کی جانی ہے اور اسی سلسلے میں موجود اہم بنیادی ڈھانچہ، کمیوں اور موجود سقم کو دور کیا جائے گا۔


      جناب گڈکری نے کہا کہ ، بھارت مالا ،ملک میں اقتصادی ترقی کا ایک اہم ذریعہ ثابت ہوگا اور وزیراعظم جناب نریندر مودی کے نیو انڈیا ویژن کے حصول میں مددگار ثابت ہوگا۔ انہوں نے کہا کہ یہ پروگرام اس طرح وضع کیا گیا ہے کہ اس کی مدد سے موجودہ شاہراہوں کے بنیادی ڈھانچے میں موجودہ کمیوں اور سقم کو دور کیا جاسکے تاکہ انسانوں اور ساز وسامان کی نقل وحمل کو زیادہ سے زیادہ مؤثر بنایاجاسکے۔ پسماندہ اور قبائلی علاقوں کی رابطہ کاری کی ضروریات ، اقتصادی سرگرمیوں کے علاقوں ، مذہبی اور سیاحتی دلچسپی کے مقامات، سرحدی علاقوں ، ساحلی علاقوں اور تجارتی راستوں کو شاہراہوں سے جوڑنے پر خصوصی توجہ مرکوز کی گئی ہے۔ ساتھ ہی ساتھ پڑوسی ممالک کے ساتھ سڑک رابطہ کاری پر بھی توجہ مرکوز کی گئی ہے۔


      وزیر موصوف نے کہا کہ بھارت مالا، ملک کو 50 قومی گلیارے فراہم کرے گا ۔ فی الحال ہمارے پاس صرف 6 قومی گلیارے ہیں۔ جب گلیاروں کی تعداد میں اضافہ ہوجائے گا تو 70 سے 80 فیصد مال بھاڑا نقل وحمل، قومی شاہراہوں کے ذریعے عمل میں آئے گا۔ فی الحال صرف 40 فیصد مال بھاڑا نقل وحمل قومی شاہراہوں کے ذریعے عمل میں آتا ہے۔ یہ پروگرام ملک کے 550 اضلاع کو قومی شاہراہوں سے مربوط کرکے ترقی کا موقع دیگا۔ فی الحال صرف 300 اضلاع ایسے ہیں جو قومی شاہراہوں سے مربوط ہیں۔ بھارت مالا ملک کی لاجسٹک کارکردگی عدداشاریے (ایل پی آئی) پر بھی مثبت اثرات مرتب کرے گا۔ اس کے علاوہ وزیر موصوف نے یہ بھی بتایا کہ یہ پروگرام تعمیراتی سرگرمیوں کے سلسلے میں بڑی تعداد میں براہِ راست اور بالواسطہ روزگار بھی فراہم کریگا۔ شاہراہوں پر دستیاب سہولتوں کی ترقی ہوگی اور ملک کے مختلف حصوں میں افزوں اقتصادی سرگرمی کو فروغ حاصل ہوگا جس کے نتیجے میں بہتر سڑک رابطہ کاری کی صورت پیدا ہوگی۔


      بھارت مالاکے پہلے مرحلے کے تحت ،تقریباً 24800 کلو میٹر طویل سڑکوں پر کام شروع ہوگا، اس کے علاوہ بھارت مالا پری یوجنا کے پہلے مرحلے میں 10000 کلو میٹر کی بقایا سڑکوں کی تعمیر کا کام بھی شامل ہے، جس کا تعلق این ایچ ڈی پی سے ہے۔ اس طریقے سے مجموعی طوالت 34800 کلو میٹر کی ہوجائے گی، جس کی تخمینہ لاگت 535000 کروڑ روپئے ہے۔ بھارت مالا مرحلہ-1 کا نفاذ 18-2017 سے 22-2021 کے درمیان پانچ برسوں کی مدت کے اندر عمل میں آئے گا اور پہلے مرحلے کے تحت ،جو عناصر شامل ہیں اور ان پر جس قدر تخمینہ جاتی اخراجات عمل میں آنے ہیں،ان پر مشتمل تفصیلاتی گوشوارہ درج ذیل ہے۔

                                                                                                                               
نمبر شمار  عناصر                                                            طوالت۔ کلو میٹر  منصوبہ جاتی اخراجات کروڑ روپئے میں
                                                                                                                               
                                                                                                                               
                                                                                                                               
a          اقتصادی گلیارہ ترقیات                                            9,000            1,20,000                          
                                                                                                                               
                                                                                                                               
                                                                                                                               
b          بین گلیارہ اور معاون سڑکیں                                       6,000            80,000                            
                                                                                                                               
                                                                                                                               
                                                                                                                               
c          قومی گلیارے اثرانگیزی اور اصلاحات                                5,000            100,000                           
                                                                                                                               
                                                                                                                               
                                                                                                                               
d          سرحد اور بین الاقوامی رابطہ کاری والی سڑکیں                      2,000            25,000                            
                                                                                                                               
                                                                                                                               
                                                                                                                               
e          ساحلی اور بندرگاہوں سے رابطہ کاری فراہم کرنے والی سڑکیں          2,000            20,000                            
                                                                                                                               
                                                                                                                               
                                                                                                                               
f          ایکسپریس ویز                                                     800              40,000                            
                                                                                                                               
                                                                                                                               
                                                                                                                               
           کُل                                                              24,800           385,000                           
                                                                                                                               
                                                                                                                               
                                                                                                                               
                                                                                                                               
                                                                                                                               
                                                                                                                               
           بقیہ سڑک تعمیرات کا کام جو این ڈی ایچ پی کے تحت عمل میں آنا ہے  10,000           1,50,000                          
                                                                                                                               
                                                                                                                               
                                                                                                                               
                                                                                                                               
                                                                                                                               
                                                                                                                               
           کُل میزان                                                                         5,35,000                          
                                                                                                                               
                                                                                                                               

      ۔۔۔۔۔۔۔۔۔۔۔۔۔۔۔۔۔۔۔۔۔


      م ن۔ ۔ ع ن۔


      U-5348


    

    
    (Release ID: 1507105) Visitor Counter : 5