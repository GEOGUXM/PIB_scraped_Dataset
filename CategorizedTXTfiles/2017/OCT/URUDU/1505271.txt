      وزارت دفاع

      ایم آئی ، 17وی 5 ہیلی کاپٹرحادثہ کا شکارہوا ،عملے کے جسد خاکی کی بازیافت
      Posted On: 08 OCT 2017 9:19PM by PIB Delhi


    نئی دہلی،9؍اکتوبر: 6اکتوبر،2017کو اروناچل پردیش میں توانگ کے نزدیک ایک اندوہناک حادثے میں ایم آئی ۔17وی 5ہیلی کاپٹرتباہ ہوگیا۔ یہ حادثہ ازحدبلندی یعنی طول البدپر اس وقت رونما ہوا جب یہ ہیلی کاپٹرمینٹننس پرواز پرتھا۔ متعلقہ چوکی کسی سڑک راستے سے مربوط نہیں تھی ۔


    حادثے رونماہوتے ہوئے دیکھنے کے فوراً بعد چوکی پرموجود تمام سپاہیوں نے ازحدتکلیف دہ موسیماتی حالات کے باوجود تلاش وبچاو کا کام شروع کردیا۔ چونکہ ہیلی کاپٹرنے حادثہ رونما ہوتے وقت آگ پکڑلی تھی ، اس لئے راحتی کارروائی مشکل تھی ۔ 6اکتوبرکو اس حادثے میں ہلاک ہونے والے عملے کے افراد اور سپاہیوں کی لاشوں کو ہیلی کاپٹرکے ملبے سے نکالاگیا اورانھیں فوری طورپرنزدیک ترین ہیلی پیڈ پرپہنچادیاگیا۔


    چونکہ طول البدعلاقے میں ہیلی کاپٹرکو زیادہ وزن لے جانے میں دقتیں پیش آتی ہیں لہذا ہیلی کاپٹر پورا وزن برداشت نہیں کرسکا۔تمام لاشوں کو بہترقسم کے باڈی بیگ یاتابوتوں کے بجائے مقامی طورپردستیاب وسائل کا استعمال کرتے ہوئے لپیٹ دیاگیا۔ یہ روایات سے ایک طرح کا انحراف تھا ۔


    یہ لاشیں 6اکتوبر کو 2بجے گواہاٹی بیس ہاسپٹل پرپہنچیں اور بعدازاں پوسٹ مارٹم اور دیگرامورکی انجام دہی کا عمل شروع ہوا۔


    پوسٹ مارٹم کا عمل مکمل ہونے کے فوراًبعد تمام لاشوں کو پورے فوجی احترام کے ساتھ تابوتوں میں رکھ دیاگیا۔ان تمام لاشوں کو پورے فوجی اعزاز کے ساتھ خراج عقیدت پیش کرنے کے بعد ان کے متعلقین کو ارسال کردیاگیاہے ۔


    لاشوں کو مقامی طورپردستیاب وسائل کا استعمال کرتے ہوئے لپیٹ کرروانہ کرنا ، جیسا کہ اس معاملے میں ہوا ، مروجہ طریقے سے انحراف ہے ۔ باڈی بیگوں اور لکڑی کے تابوتوں کے استعمال کو یقینی بنایاجائے گا۔


    مسلح افواج ہمیشہ اپنے متوفی کارکنان کے شایان شان فوجی اعزاز کا لحاظ رکھتی ہیں ۔


    ***********


    (م ن۔ ع آ2017-10-09)


    U-5032

    
    
    (Release ID: 1505271) Visitor Counter : 2