      ارضیاتی سائنس کی وزارت

      ساحلی اڈیشہ پر ہوا کا کم دباؤ
      Posted On: 20 OCT 2017 12:56PM by PIB Delhi


      نئی دہلی۔ 20 ؍اکتوبر۔ساحلی اڈیشہ پر ہوا کا کم دباؤ ہندوستانی وقت کے مطابق آج صبح ساڑھے پانچ بجے شمال کی طرف بڑھ کر عرض البلد 20.8 ڈگری شمال اور طول البلد 86.5 ڈگری مشر ق میں چاند بالی کے تقریباً 25 کلو میٹر مغرب میں مرکوز ہوگیا ہے۔ ہوا کا یہ کم دباؤ شمال کی طرف کچھ وقت تک بڑھتا رہے گا اس کے بعد یہ شمال ۔ شمال مشرق کی طرف بڑھے گا اور پھر اگلے 24 گھنٹے میں یہ رفتہ رفتہ پوری طرح کمزور ہوجائے گا۔


      وارننگ:


      (i) موسلادھار بارش کی وارننگ :


      · ساحلی اڈیشہ پر اگلے 24 گھنٹے میں الگ الگ جگہوں پر بھاری سے زیادہ بھاری بارش کا امکان ہے اور اڈیشہ کے اندرونی علاقوں میں الگ الگ جگہوں پر بھاری بارش کا امکان ہے۔


      · گنگائی مغربی بنگال میں اگلے 24 گھنٹے میں زیادہ تر جگہوں پر بھاری سے زیادہ بھاری بارش کا امکان ہے اور مغربی بنگال میں ہمالیہ کے ذیلی علاقوں میں اگلے 48 گھنٹے کے دوران الگ الگ جگہوں پر موسلادھار بارش کی پیشگوئی ہے۔


      · مشرقی جھارکھنڈ ، میزورم اور تریپورہ میں اگلے 24 گھنٹے میں اور اروناچل پردیش ، ناگالینڈ اور منی پور میں اگلے 48 گھنٹے کے دوران بہت سی جگہوں پر الگ الگ بھاری بارش کا امکان ہے۔


      · مغربی آسام اور میگھالیہ میں اگلے 48 گھنٹے کے دوران کسی کسی جگہ پر بھاری اور کہیں پر زیادہ بھاری بارش کا امکان ہے اور کچھ جگہوں پر انتہائی بھاری بارش کی پیش گوئی ہے۔ اس کے علاوہ آسام کے باقی ماندہ علاقوں میں بھاری سے زیادہ بھاری بارش کاا مکان ہے۔


      (ii) ہوا سے متعلق وارننگ :اڈیشہ کے پاس اور اس سے کچھ دور، نیز مغربی بنگال کے ساحلوں پر اگلے بارہ گھنٹے کے دوران ہوا کی رفتار 45 سے 55 کلو میٹر فی گھنٹہ رہے گی ، جو بڑھ کر 65 کلو میٹر فی گھنٹہ تک ہوسکتی ہے۔ اس کے نتیجے میں شمالی اڈیشہ کے پاس اور اس سے کچھ دور نیز مغربی بنگال کے ساحلوں پر ہوا کی رفتار 30 سے 40 کلو میٹر فی گھنٹہ رہ سکتی ہے، جس کے 50 کلو میٹر فی گھنٹہ ہوجانے کا امکان ہے۔


      (iii) سمندری حالات: اڈیشہ کے پاس اور اس سے کچھ دور ، نیز مغربی بنگال کے ساحلوں پر اگلے بارہ گھنٹے کے دوران سمندری حالات خراب اور بہت خراب رہنے کے امکانات ہیں۔ نیز اس کے نتیجے میں شمالی اڈیشہ اور مغربی بنگال کے ساحلوں کے پاس اور ان سے کچھ دور اگلے بارہ گھنٹے کے دوران حالات خراب رہنے کے امکانات ہیں۔


      (iv) ماہی گیروں کو تنبیہ: شمالی اڈیشہ کے پاس اور اس سے کچھ دور نیز مغربی بنگال کے ساحلوں پر ، اور جنوبی اڈیشہ کے آس پاس اور اس سے کچھ دور ماہی گیروں کو مشورہ دیا جاتا ہے کہ وہ اگلے 24 گھنٹے تک سمندر میں نہ جائیں ۔


      ۔۔۔۔۔۔۔۔۔۔۔۔۔۔۔۔۔۔۔۔۔۔


      م ن۔ اس ۔ ع ن۔


      U-5257



      (Release ID :171814)
    
    
    (Release ID: 1506619) Visitor Counter : 2