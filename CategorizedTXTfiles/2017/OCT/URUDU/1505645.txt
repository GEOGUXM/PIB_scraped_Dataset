      صدر جمہوریہ کا سکریٹریٹ

      صدرجمہوریہ ہند نے پبلک ایڈمنسٹریشن ، اکیڈمکس اینڈمنیجمنٹ ۔2017،کا 18واں لعل بہادرشاستری ایوارڈتفویض کیا
      Posted On: 11 OCT 2017 12:45PM by PIB Delhi


    نئی دہلی، 11 ؍اکتوبر : صدرجمہوریہ ہند، جناب رام ناتھ کووند نے راشٹرپتی بھون میں کل یعنی ( 10اکتوبر،2017)کو سال 2017کا ،پبلک ایڈمنسٹریشن ، اکیڈمکس اور منیجمنٹ کاقومی ایوارڈ ،ڈاکٹربندیشورپاٹھک کو ان کی اعلیٰ کارکردگی کے لئے تفویض کیا۔


    اس موقع پراظہارخیال کرتے ہوئے ، صدرجمہوریہ ہند نے کہا کہ اس تقریب نے سابق آنجہانی وزیراعظم ،جناب لعل بہادرشاستری کی یادوں کو تازہ کردیاہے ۔ وہ ایک غیرمعمولی رہنما تھے اور سادہ زندگی میں ہی یقین رکھتے تھے اورانھوں نے ہی ‘جے جوان جے کسان ’ کا نعرہ دیاتھا۔ انھوں نے کہا کہ ڈاکٹربندیشورپاٹھک ، لعل بہادرشاستری کے نام سے حاصل کئے جانے والے ایوارڈ کے لئے سب سے مستحق شخص ہیں ، کیونکہ انھوں نے انسانی ہاتھوں سے انسانی غلاظت اٹھانے کے قبیح طریقہ کارکوختم کرنے میں زبردست تعاون دیاہے۔ نیویارک کے میئرنے ڈاکٹرپاٹھک کے ذریعہ دیئے گئے زبردست تعاون کو مدنظررکھتے ہوئے ہی ، 14اپریل ، 2016کو ‘ڈاکٹربندیشورپاٹھک بین الاقوامی دن ’ قراردیاتھا۔ 1991میں انھیں پدم بھوشن سے بھی نوازاگیاتھا۔


    صدرجمہوریہ ہند نے کہا کہ ڈاکٹربندیشور پاٹھک نے سماج میں انقلابی تبدیلیاں لانے میں اپنی اہم خدمات پیش کیں ہیں اور اس پرعمل کرنے کے لئے انھوں نے مہاتماگاندھی ، باباصاحب امبیڈکر اورلعل بہادرشاستری کے نظریات کو پیش نظررکھاہے ۔موصوف نے لعل بہادرشاستری انسٹی ٹیوٹ کے منیجمنٹ کی ستائش بھی کی، جس نے ایسے لوگوں کو اعزاز دینے کا سلسلہ شروع کررکھاہے، جنھوں نے قابل قدرتعاون دیئے ہیں ۔


    لعل بہادرشاستری انسٹی ٹیوٹ آف منیجمنٹ کا قیام دہلی میں 1995میں عمل میں آیاتھا اوراسی ادارے نے لعل بہادرشاستری نیشنل ایوارڈ برائے ایکزلینس ان پبلک ایڈمنسٹریشن ، اکیڈمکس اینڈ منیجمنٹ قایم کیاہے ۔ ہرسال اس ایوارڈ کے ذریعہ کسی ایک ہندوستانی کو نوازاجاتاہے، جس نے غیرمعمولی پیمانے پرکوئی کام انجام دیاہو ، کاروباری شعبے میں قائدانہ کرداراداکیاہو،منتظم ،پبلک ایڈمنسٹریٹر، معلم یا کسی ادارے کا بانی یاانفرادی طورپر ہمہ گیرترقیاتی کاموں کے لئے کوشاں رہاہو۔


    ڈاکٹربندیشورپاٹھک سلبھ انٹرنیشنل کے بانی ہیں اورانھوں نے ملک گیرپیمانے پراس کام کوترقی دی ہے اور اس کے نفاذ میں اہم کرداراداکیاہے انھوں نے کم لاگت والی معقول بیت الخلاتکنالوجی، جسے عرف عام میں سلبھ شوچالیہ کے نام سے جاناجاتاہے ، متعارف کرائی ہے ۔


    ***********


    (م ن۔ ع آ2017-10-11)


    U-5081


    

    
    (Release ID: 1505645) Visitor Counter : 2