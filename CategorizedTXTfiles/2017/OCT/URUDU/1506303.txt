      وزارت سیاحت

      پریَٹَن پَرو تقریبات کے بارہویں دن یوگا اجلاس
      Posted On: 16 OCT 2017 7:22PM by PIB Delhi


    

    نئی دلّی ، 16/اکتوبر۔ اکتوبر کا مہینہ ‘سیاحت کا مہینہ’ بن گیا ہے، کیونکہ آج پریَٹَن پَرو تقریبات تیسرے ہفتے میں داخل ہوگئی ہیں۔ملک گیر تقریبات کی جھلکیوں میں جے پور میں ہوم اِسٹے مالکان، گوا میں خوانچہ فروشوں کے لئے اور آندھرا پردیش کے نیلّور میں دکانداروں، رکشہ چلانے والوں اور آٹو ڈرائیور کے لئے یوگا اجلاس اور کمیونٹی نیز حصص داروں ؍ متعلقین کے لئے حساس کاری پروگرام شامل ہیں۔ آج ایٹانگر، اروناچل پردیش، گوالیار، تریویندرم اور حیدرآباد میں صفائی ستھرائی مہمات کا انعقاد کیا گیا۔ ملک بھر میں ہوٹل مینجمنٹ سے وابستہ اداروں نے ملک میں متعدد مقامات پر اس مہم کے ایک جزو کے طور پر سیاحوں کے درمیان خاص طور پر ڈیزائن کئے گئے ٹریش بیگس تقسیم کئے۔


    نہرو یوا کیندروں نے یوتھ پارلیمنٹ کا انعقاد کیا، جس میں گیا اور سیتامڑھی میں سیاحت کی اہمیت اور نوجوانوں کی شمولیت کے موضوع پر تقریروں اور مذاکروں کا اہتمام کیا گیا، مشرقی چمپارن اور نالندہ میں ضلع سطح کے ثقافتی پروگرام منعقد کئے گئے اور اڈیشہ کے 5 اضلاع میں ندیوں؍ آبی ذخائر کے کنارے پیدل مارچ کا انعقاد کیا گیا۔


    شمال مشرقی خطے کی ترقی کی وزارت (ایم او ڈی او این ای آر) نے ایٹانگر میں سیاحتی ریلی، شیلانگ میں ایڈونچر سرگرمیاں، میگھالیہ کے یومیام میں واٹر اسپورٹس (آبی کھیلوں) کے فروغ سے متعلق پروگراموں کا انعقاد کیا۔ہریانہ، آسام، میگھالیہ، مدھیہ پردیش، دہلی، اتراکھنڈ، اترپردیش، اڈیشہ، مہاراشٹر اور کیرالہ کی ریاستی حکومتوں نے ثقافتی شاموں، سیاحتی نمائشوں، سیاحتی صنعت کے متعلقین کے لئے ورکشاپوں اور طلباء کے لئے مضمون و پینٹنگ مسابقوں کا انعقاد کیا۔


    ثقافت کی وزارت نے سیاحت کی وزارت کے ساتھ مل کر ‘کرشن لیلا’ کے عنوان سے ایک بڑے کلاسیکی رقص کا پروگرام منعقد کیا، جس میں معروف کلاسیکی رقاصہ اور گرو ڈاکٹر سونل مان سنگھ نے جے پور کے گووند دیو جی مندر میں رقص پیش کیا۔


    کیرالہ، مدھیہ پردیش، راجستھان، ہریانہ، اترپردیش اور مہاراشٹر کی ریاستی حکومتوں نے ثقافتی شاموں، حساس کاری پروگراموں، مسابقوں وغیرہ جیسے متعدد پروگرام کا انعقاد کیا۔


    مختلف طرح کی سرگرمیوں کے انعقاد کے ذریعے دیگر مرکزی وزارتیں بھی پَریَٹَن پَرو میں حصہ لے رہی ہیں۔ ریلوے کی وزارت نے ملک کے چند بڑے ریلوے اسٹیشنوں پر چراغاں کیا۔ شہری ہوابازی کی وزارت کے تحت بھی ملک کے کچھ بڑے ہوائی اڈوں کو روشنی سے منور کیا گیا۔


    مائی گو (MyGov) پر دیکھو اپنا دیش تصویری مقابلہ، بے مثال بھارت کوئیز، دیکھو اپنا دیش بلاگ مقابلے میں بڑے پیمانے پر لوگوں نے شرکت کی۔ اسمائل انڈیا اسمائل یعنی مسکراؤ بھارت مسکراؤ کے نام سے فوٹوگرافی کا ایک مقابلہ دوردرشن پر جاری ہے۔ ان مسابقوں کے فاتحین کو پرکشش انعامات سے نوازا جائے گا۔


    انڈیا ٹورزم دفاتر نے آئی ایچ ایم کے اشتراک سے متعدد سرگرمیوں کا انعقاد کیا، جن میں حساس کاری پروگرام، نکڑ ناٹک، وراثتی چہل قدمی، ملک کے مختلف مقامات پر مقامی افراد اور متعلقین کے لئے ورکشاپوں کا اہتمام شامل ہیں۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ م م۔ م ر)

     1. No. 5203
    
    
    (Release ID: 1506303) Visitor Counter : 2
    
    
    
    
    

   
1.