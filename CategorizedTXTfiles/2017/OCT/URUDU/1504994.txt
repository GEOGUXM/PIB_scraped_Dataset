      کارپوریٹ امور کی وزارتت

      سی سی آئی نے پالی ایلیومینیم کلورائیڈ کی سپلائی کے لئے دہلی جل بورڈ کے ٹینڈر ز میں دھاندلی کے لئے گراسم انڈسٹری لمیٹیڈ، آدتیہ برلا کیمیکلز (انڈیا) لمٹیڈ اور گجرات ایلکلائز اینڈ کیمیکلز لمیٹیڈ کے خلاف حکم جاری کیا ہے ۔ مسابقت مخالف رویہ کے لئے جی آئی ایل پر 2.30 کروڑ روپے اےبی سی آئی ایل پر 2.09 کروڑ روپے اور جی اے سی ایل پر 1.88 کروڑ روپے پر جرمانہ عائد
      Posted On: 05 OCT 2017 7:43PM by PIB Delhi


    نئی دہلی،5،اکتوبر/ کمپٹیشن کمیشن آف انڈیا (سی سی آئی) نے گراسم انڈسٹریز لمیٹیڈ (جی آئی ایل) آدتیہ برلا کیمیکلز (انڈیا) لمیٹیڈ(اےبی سی آئی ایل) اور گجرات ایلکلائز اینڈ کیمیکلز لمیٹیڈ(جی اے سی ایل) کو دہلی جل بورڈ کے ٹینڈر میں دھاندلی کے لئے مسابقت کے قانون، 2002 کی دفعہ 3(3) (ڈی) کے ساتھ پڑھی جانے والی دفعہ 3(1) کے ضابطوں کی خلاف ورزی کاقصور وار پایا ہے۔ یہ ٹینڈر پالی ایلیومینیم کلورائیڈ (پی اے سی) کی حصولیابی کے لئے جاری کیا گیا تھا، جس کا استعمال پانی صا ف کرنےکےلئےکیاجاتا ہے۔


    دہلی جل بورڈ کے ذریعہ داخل کئے گئے ایک ریفرینس پر آج یہ حکم جاری کیا گیا ہے۔


    جی آئی ایل اور اے بی سی آئی ایل کے ایک اقتصادی اکائی ہونے کے دعوی کو مسترد کرتے ہوئے سی سی آئی نے اپنے حکم نامے میں کہا ہے کہ دونوں کمپنیاں نہ صرف علیحدہ علیحدہ قانونی حیثیت رکھتی ہیں بلکہ انہوں نے اس ٹینڈر میں علیحدہ علیحدہ شرکت کی ہے۔ اس کے علاوہ سی سی آئی نے کہا کہ خصوصی طور پر ٹینڈر میں دھاندلی کےمعاملےمیں قانون کی دفعہ 3 (3) کے تحت شروع کی گئی کارروائی کے ضمن میں ایک اقتصادی حیثیت کا تصور اہمیت نہیں رکھتا۔


    مذکورہ کمپنیوں کے خلاف دستبرداری کا حکم جاری کرنےکے علاوہ سی سی آئی نے مسابقت مخالف رویے کے لئے جی آئی سی ایل پر 2.30 کروڑ روپے ، اےبی سی آئی ایل پر 2.09 کروڑ روپے اور جی اے سی ایل پر 1.88 کروڑ روپے پر جرمانہ عائد کیا ہے۔ یہ جرمانہ گزشتہ تین برسوں کے جی آئی ایل اور اے بی سی آئی کے اوسط متعلقہ ٹرن اوور کے 8 فی صد کی شرح سے لگایا ہے ۔ جی ایس ای ایل کے معاملے میں گزشتہ تین برسوں کے اوسط متعلقہ ٹرن اوور کے 6 فی صد کی شرح سے لگایا گیا ہے۔کمیشن کےمطابق جی آئی ایل اوراے بی سی آئی ایل کا رویہ نہایت ناپسندیدہ ہے کیونکہ ان کمپنیوں نے بظاہر علیحدہ علیحدہ ٹینڈرجمع کرائے ہیں لیکن وہ ایک ہی طریقے سے تیار کئے گئے ہیں اور انہیں حتمی شکل دی گئی ہے اس طرح انہوں نے مسابقتی رویہ کا دکھاوا کیا ہے۔


    کیس نمبر 3 اور 4 /2013 میں جاری کئے گئے سی سی آئی کے حکم نامے کی ایک کاپی سی سی آئی کی ویب سائٹ www.cci.gov.in . پر اپ لوڈ کی گئی ہے۔


    *****


    Uno- 4987


    ( م ن۔ ا گ ۔ج)


    
    

    
    (Release ID: 1504994) Visitor Counter : 2