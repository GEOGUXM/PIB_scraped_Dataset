      پیٹرولیم اور قدرتی گیس کی وزارت

      نئی دہلی میں انڈیا اِنرجی فورم میں پٹرولیم اور قدرتی گیس کے وزیر جناب دھرمیندر پردھان کی تقریر
      Posted On: 09 OCT 2017 7:17PM by PIB Delhi


    نئی دلّی ، 9/اکتوبر۔ میں یہاں بین الاقوامی اور ہندوستانی تیل اور گیس کی صنعت کے دوستوں کا خیرمقدم کرتا ہوں، جس میں موٹے طور پر توانائی کی صنعت اور توانائی استعمال کرنے والے اہم شعبوں سے متعلق افراد شامل ہیں۔ سی ای آر اے ویک انڈیا انرجی فورم میں آپ سب کا خیرمقدم ہے۔


    آئی ایچ ایس مارکِٹ کے نائب چیئرمین ڈاکٹر ڈینیل یرجِن، آئی ایچ ایس مارکِٹ کے سینئر نائب صدر ڈاکٹر اتل آریہ اور آپ کی ٹیم کا خیرمقدم ہے کہ آپ نے پہلی مرتبہ یہ کانفرنس ہوسٹن سے باہر کی ہے اور جگہ کے لئے ہندوستان کا انتخاب کیا ہے، جس کے لئے میں آپ کا شکرگزار ہوں۔


    اگلے بیس برسوں میں ہندوستان توانائی کی تیزی سے ترقی کرتی ہوئی معیشتوں میں سے ایک معیشت ہوگی۔ بڑھتی ہوئی رسائی اور بہتر طرز زندگی کی وجہ سے توانائی کی فی کس کھپت میں اضافہ ہوگا۔ ہم عالمی توانائی منڈی کے ایک بااثر خریدار ہوں گے۔


    درآمدات پر ہمارے انحصار کو دیکھتے ہوئے (80 فیصدی تیل اور 50 فیصدی گیس) ہمیں مسلسل عالمی رجحانات کا پتہ رکھنا پڑے گا اور آپ جیسے ماہرین سے بہت کچھ سیکھنا پڑے گا۔


    پچھلے مہینے جب طوفان بادو باراں نے امریکہ کو متاثر کیا اور تیل صاف کرنے کی صلاحیت کم ہوگئی تو خام تیل کی قیمتیں پہلے سے ہی بڑھنی شروع ہوگئیں۔ اس بات کو دیکھتے ہوئے کہ تیل صاف کرنے کے ہمارے کارخانے اور تیل پیدا کرنے والے دونوں ہی متاثر ہوتے ہیں، خوردہ قیمتوں میں اضافہ ہونا شروع ہوگیا اور سڑکوں پر شور و غل مچنے لگا۔ میرے کہنے کا مطلب یہ ہے کہ ہم ایک ایسی صنعت ہیں جو عالمی صنعت سے مربوط ہے اور دنیا میں جو کچھ ہورہا ہے اس سے ہمیں واقف ہونے کی ضرورت ہے۔


    اس دوروزہ کانفرنس کے دوران مجھے امید ہے کہ تیل کی منڈیوں میں رونما ہونے والے رجحانات پر بہت کچھ تبادلۂ خیال کا موقع ملے گا، ہمیں معلوم ہوسکے گا کہ اوپیک کے تیل کی پیداوار کے سمجھوتوں کے سلسلے میں کیا ہورہا ہے، بڑے غیراوپیک تیل پیدا کرنے والوں مثلاً روس اور امریکہ میں شالے کی پیداوار کے سلسلے میں کیا رجحانات چل رہے ہیں۔ ہم ایل این جی مارکیٹ کے رجحانات کے بارے میں بھی جاننا چاہتے ہیں۔ اس کے علاوہ تیل اور گیس کے ٹھیکوں کے معاملے میں کیا رجحانات چل رہے ہیں، ان کے بارے میں بھی ہمیں معلومات کی ضرورت ہے۔


    ایک اہم پہلو جغرافیائی سیاست کو سمجھنے کا ہے، خاص طور پر یہ بات کہ شام اور آئی ایس آئی میں کیا ہورہا ہے، کردستان کے ریفرنڈم میں کیا ہوا، قطر کے خلاف سعودی بلاک کی پابندیوں کا کیا حال ہے اور وینزوئیلا کی سیاسی صورت حال کس منزل میں ہے؟ یہ تمام چیزیں جن کا تیل کی قیمتوں اور آخرکار ہمارے صارفین پر اور ہمارے مالی خسارے اور ہماری اقتصادیات پر اثر پڑے گا، اسے جاننا ہمارے لئے ضروری ہے۔


    دنیا اس وقت تبدیلی کے چوراہے پر کھڑی ہوئی ہے۔ اس کا مطلب یہ ہے کہ بجلی سے چلنے والی موٹر گاڑیوں (ای وی) پر توجہ دی جارہی ہے۔ ایسا یقیناً ہوگا، اب صرف بحث کے لئے وقت کا معاملہ طے کرنا ہے۔ ہم آپ کے خیالات معلوم کرنا چاہیں گے کہ صورت حال کیا رہی ہے۔ قابل تجدید توانائی مثلاً شمسی توانائی اور اسے ذخیرہ کرنے جیسے معاملات میں آپ کے خیالات معلوم کرنے ہوں گے۔


    میں یہ بات آپ سے اس لئے کہہ رہا ہوں کہ منصوبہ بندی اور سرمایہ کاری کا بہت حد تک انحصار اسی پر ہوگا۔ اسی سے یہ فیصلہ ہوگا کہ آیا بحث ایک عارضی ایندھن پر کام کرے گی یا نہیں؟ تیل صاف کرنے کی کتنی صلاحیت کی منصوبہ بندی کی جائے گی اور کب؟


    ہم نے اپنی ہیلپ پالیسی کے ذریعے لائسنسنگ طریقہ کار کو مکمل طور پر تبدیل کرنے کے لئے بہت سے پالیسی اقدامات کئے ہیں۔ ہم نے این ڈی آر کے ذریعے یہ یقینی بنایا ہے کہ تمام دلچسپی رکھنے والے سرمایہ کاروں کو دستیاب حیاتیاتی معلومات تک مکمل رسائی حاصل ہو، تاکہ وہ سرمایہ کاری کے بارے میں صحیح فیصلہ لے سکیں۔ میں یہ معلوم کرنا چاہوں گا کہ سرمایہ کار طبقے کو اس سے کتنا فائدہ ہوا ہے اور ہم اس سلسلے میں مزید کیا کچھ کرسکتے ہیں؟


    دوستو، ہم نے اطلاعاتی ٹیکنالوجی (آئی ٹی)، بینکاری اور ادویات کے شعبے میں پوری دنیا میں ہندوستان کے پیشہ ور افراد کو دیکھا ہے۔ ہم عالمی تیل اور گیس کی صنعت میں بھی اسی طرح کی شرکت کی توقع کرتے ہیں۔ ہائیڈروکاربن کے معاملے میں صلاحیت کو فروغ دینے کے سلسلے میں کیا کچھ کیا جاسکتا ہے، تاکہ اس بات کو یقینی بنایا جاسکے کہ افراد قوت پوری طرح تربیت یافتہ ہے جو ہندوستانیوں اور عالمی تیل اور گیس کی صنعتوں کی خدمت کرسکے۔


    اس سلسلے میں ہم یہ جاننا چاہتے ہیں کہ توانائی کے اہم مرکزوں مثلاً ہوسٹن، کالگیری اور اَبرڈین میں صنعت اور ماہرین تعلیم کے درمیان تعاون کا کیا طریقہ کار ہے۔


    میں نے پروگرام دیکھا ہے کہ جہاں تیل اور صنعت کے شعبے میں ٹیکنالوجیکل اختراع کے بارے میں ایک اجلاس ہوا اور اگر اس سلسلے میں ہندوستان قائدانہ رول ادا کرسکے تو ہمیں بڑی خوشی ہوگی اور یہ بات میرے لئے دلچسپی کا باعث ہوگی۔


    اگلے دو دن میں اس کانفرنس میں شرکت کرنے والے ماہرین کے لئے تبادلہ خیال اور مذاکرات کے تئیں میں اپنی بہترین تمناؤں کا اظہار کرتا ہوں۔


    شکریہ


    ( م ن ۔ج۔م ر)

     1. No. 5048
    
    
    (Release ID: 1505387) Visitor Counter : 2
    
    
    
    
    

1.