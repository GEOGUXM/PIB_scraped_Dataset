      صدر جمہوریہ کا سکریٹریٹ

      صدرجمہوریہ ہند 12او ر13اکتوبرکوراشٹرپتی بھون میں منعقدہونے والی گورنروں کی دو روزہ کانفرنس کی صدارت کریں گے
      Posted On: 11 OCT 2017 12:43PM by PIB Delhi


    نئی دہلی، 11 ؍اکتوبر : صدرجمہوریہ ہند ، جناب رام ناتھ کووند 12اور13اکتوبر، 2017کو راشٹرپتی بھون میں منعقد ہونے والی گورنروں کی دوروزہ کانفرنس کی صدارت کریں گے ۔ راشٹرپتی بھون میں منعقدہونے والی اس نوعیت کی یہ 48ویں کانفرنس ہوگی اورصدرجمہوریہ جناب کووند کی صدارت میں منعقد ہونے والی یہ پہلی کانفرنس ہے ۔


    اس دوروزہ کانفرنس میں مختلف اجلاسات میں ایجنڈوں کے بارے میں گفت وشنید کی جائے گی۔ افتتاحی اجلاس کا موضوع ‘نیوانڈیا2022’ہوگا۔ 2022میں بھارت کی آزادی کے 75سال مکمل ہوجائیں گے ۔ ‘ نیوانڈیا2022’کےتحت اہل وطن کی ضروریات کی تکمیل کے لئے بنیادی ڈھانچے شعبے میں متعدد اقدامات درکارہوں گے ۔اسی طرح ‘نیوانڈیا2022’کی تعمیر کے لئے مختلف خدمات مثلاًمعیاری تعلیم تک سب کی رسائی ، تربیت اور ہنرمندی ترقیات ، حفظان صحت ، صفائی ستھرائی ، کھلے میں رفع حاجت کے طریقے کو شہروں اوردیہاتوں کے عوا م کوترک کرنے کے لئے راضی کرنا ، آلودگی سے پاک ماحولیات ، شہریوں کے تحفظ اور سلامتی کو یقینی بنانے پرزوردینا ہوگا۔ نائب صدرجمہوریہ ہند اور وزیراعظم بھی ان اجلاسات میں شریک ہوں گے اورکانفرنس سے خطاب کریں گے ۔


    اس کانفرنس کے اولین اجلاس کا آغاز نیتی آیوگ کی جانب سے پیش کئے جانے والے پرزنٹیشن کے ساتھ ہوگا جس میں یہ بتایاجائے گا


    کہ ‘نیوانڈیا 2022’کے ممکنہ عناصرکیاہوں گے ۔بعدازاں گورنرحضرات، دوگروپوں میں منقسم ہوکر، ‘انفراسٹرکچر فارنیوانڈیا2022’اور ‘پبلک سروسیز فارنیوانڈیا2022’ کے موضوعات پرتفصیلی گفت وشنید کریں گے ۔ ہرگروپ میں ، حکومت ہند کے متعلقہ وزرأ حضرات بھی موجود رہیں گے ۔


    دوسرے اجلاس کا موضوع ہوگا ‘ریاستوں میں اعلیٰ تعلیم ’ اور نوجوانوں کو روزگارسے لگانے کے لئے ہنرمندی ترقیات اور صنعت کاری کو فروغ ’۔انسانی وسائل کی ترقی وفروغ کے وزیر اور ہنرمندی ترقیات اور صنعت کاری کے وزیر اپنے اپنے طورپر ایجنڈے سے متعلق موضوعات کو حل کرنے کے لئے درکارلائحہ عمل اور نظریئے پراحاطہ کرنے والے پرزنٹیشن پیش کریں گے ۔ گورنرحضرات نصب العین کے حصول کے لئے ریاستوں میں حاصل کردہ اپنی تجربات کی روشنی میں اپنی تاثرات بیان کریں گے اور متعلقہ تجاویز پیش کریں گے ۔


    دوسرے دن کے تیسرے اجلاس میں گورنرحضرات متعلقہ ریاستوں /مرکزی انتظام کے علاقوں سے متعلق خصوصی موضوعات پرمختصر انداز میں اپنی آرأدیں گے ۔ یہ گورنرحضرات راج بھونوں میں شروع کئے گئے کلیدی حصولیابی یا پہل قدمیوں کے امورکو بھی نمایاں کریں گے ۔ یہ وہ امورہوں گے جنھیں دیگرریاستیں اپنا سکتی ہیں یا مماثل اقدامات کرسکتی ہیں ۔


    اختتام اجلاس میں متعلقہ گورنرحضرات کے ذریعہ گفت وشنید پرمبنی ایک مختصر رپورٹ پیش کی جائے گی اس کانفرنس میں ہونے والی گفت وشنید اور کانفرنس کے نتائج کا استعمال گورنرحضرات اپنی ریاستوں میں متعلقہ شرکائے کارکو بیدارکرنے اور ساتھ ہی ساتھ نیو انڈیا 2022کے لئے بروئے کارلانے کے عمل میں کریں گے ۔


    اس کانفرنس میں ریاستوں اور مرکزکے زیرانتظام علاقوں کے 27گورنر حضرات اور تین لیفٹیننٹ گورنر حضرات شرکت کریں گے ۔ نائب صدرجمہوریہ ہند ، وزیراعظم ، وزیرداخلہ ، وزیر خارجہ ، سڑک نقل وحمل ، شاہراہوں اور جہازرانی کے وزیر ، آبی وسائل دیہی ترقیات اور گنگااحیأ کے وزیر قانون وانصاف ، الیکٹرانک اوراطلاعاتی ٹکنالوجی کے وزیر، صحت کنبہ بہبود کے وزیر ، زراعت اورکاشتکاروں کی بہبود کے وزیر ، انسانی وسائل اور ترقی وفروغ کے وزیر ، پیٹرولیم اور قدرتی گیس اورہنرمندی ترقیات وصنعت کاری کے وزیر ، ریلوے اور کوئلے کے وزیر ، دفاع کے وزیر ، شمال مشرقی خطے کی ترقیات کے وزیرمملکت (آزادانہ چارج ) ، ہاوسنگ اورشہری امور کے وزیرمملکت (آزادانہ چارج ) نیتی آیوگ کے سی ای او ، اور دیگرسینیئر افسران بھی اس کانفرنس میں شرکت کریں گے ۔ دادرہ اورنگرحویلی اور دمن اوردیو و لکش دیپ کے ایڈمنسٹریٹرحضرات بھی خصوصی مندوبین کے طورپر اس کانفرنس میں شرکت کریں گے ۔


    ***********


    (م ن۔ ع آ2017-10-11)


    U-5082


    

    
    (Release ID: 1505641) Visitor Counter : 2