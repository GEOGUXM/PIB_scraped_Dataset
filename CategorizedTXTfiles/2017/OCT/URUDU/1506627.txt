      کارپوریٹ امور کی وزارتت

      کارپوریٹ امور کی وزارت کی طرف سے اندراج شدہ قیمت آنکنے والوں کے ذریعے قیمت آنکے جانے کے لیے کمپنیوں کے قانون 2013 کی شق 247 کے نفاذ کے لیے نوٹی فکیشن جاری
      Posted On: 20 OCT 2017 3:24PM by PIB Delhi


    نئی دہلی۔ 20 اکتوبر؛ کارپوریٹ امور کی وزارت نے کمپنیوں کے قانون 2013 (اندراج شدہ قیمت آنکنے والوں کے ذریعےقیمت آنکے جانے کے لیے) کی 247ویں شق کے نفاذ کے لیے نوٹی فکیشن جاری کیا ہے، جو 18 اکتوبر 2017 سے لاگو ہوگیا ہے۔ اندراج شدہ قیمت آنکنے والوں اور قیمت آنکے جانےسے متعلق قانون 2017 کے ضابطوں کو عوامی صلاح مشورے اور متعلقہ فریقوں کے ساتھ تفصیلی بات چیت کے ساتھ قطعی شکل دے دی گئی۔


    دیگر چیزوں کے ساتھ ساتھ ان ضابطوں میں قیمت آنکنے والوں کے اندراج کی سہولت بھی فراہم کی گئی ہے تاکہ کمپنیوں سے متعلق قانون 2013 کے تحت قیمت آنکنے کا کام کیا جاسکے۔ یہ قیمت آنکنے والے لوگ افراد بھی ہوسکتے ہیں، شراکت دار کمپنیاں یا کمپنیاں بھی ہوسکتی ہیں، جنہیں مرکزی حکومت کی طرف سے نامزد اتھارٹی میں اپنا اندراج کرانا ہوگا۔ ضابطوں کے مطابق قیمت آنکنے والوں کا مختلف زمروں میں اندراج کیا جائے گا۔ یہ اندراج ان کی اہلیت، تعلیمی لیاقت اور تجربے کی بنیا دپر کیا جائے گا۔ قیمت آنکنے والے ان اندراج شدہ افراد اور کمپنیوں کو رجسٹرڈ ویلیوئرز آرگنائزیشن یعنی اندراج شدہ قیمت آنکنے والوں کی تنظیموں ، آر وی یو کی رُکنیت حاصل کرنی ہوگی۔ یہ تنظیمیں ضابطے کے مطابق اتھارٹی کے ذریعے تسلیم شدہ ہوں گی۔


    ************


    (م ن ۔ ا س ۔ ن ر۔ 18.10.17 )


    U – 5 261

    
    
    (Release ID: 1506627) Visitor Counter : 2