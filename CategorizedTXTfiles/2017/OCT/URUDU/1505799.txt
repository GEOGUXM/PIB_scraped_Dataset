      کابینہ

      آبی وسائل کے شعبے میں ہند –مراقش مفاہمت نامے کو کابینہ کی منظوری
      Posted On: 11 OCT 2017 7:43PM by PIB Delhi


    نئی دہلی،12۔اکتوبر ۔وزیراعظم نریندرمودی کی صدارت میں ہونے والے مرکزی کابینہ کے اجلاس میں آبی وسائل کے شعبے میں ہندوستان اورمراقش کے درمیان طے پانے والے مفاہمت نامے کو منظوری دے دی گئی ۔ اس مفاہمت نامے کی رو سے اپنی اپنی مہارت اورقانون سازی کے دائرے میں رہتے ہوئے آبی وسائل کے فروغ وانتظام کے میدان میں دونوں ملکوں کے درمیان باہمی تعاون میں اضافہ کیا جاسکے گا ۔ باہمی تعاون کے مفاہمت نامے میں درج ذیل امور شامل ہیں:

      * بڑے باندھوں اور آبی منتقلی کے منصوبوں سمیت ہائڈرالک ڈھانچہ جاتی سہولیات کی طریقہ سازی اسے ممکن بنانے اور اس کی دیکھ بھال اور رکھ رکھاؤ ۔
      * سطح زمین اور زیر زمین آبی وسائل کے مربوط استعمال ۔ پانی کے استعمال پر احتیاط اور نگرانی رکھنا ۔تبدیلی ماحولیات سے مطابقت رکھتے ہوئے معقول طریقے اختیار کرنا ، ایکوی فرز کا مصنوعی ری چارج نیز تنظیمی ادارہ جاتی اور ضابطہ بندی کے پہلوؤں سمیت آبی وسائل کا مربوط اور مجموعی انتظام ۔
      * سیلاب اور خشک سالی کے حالات سے مقابلے کا نظم ونسق ۔
      * زیر زمین پانی کو سوتوں کو ری چارج کئے جانے کے کام میں اضافہ سمیت زیر زمین آًی وسائل کی پائیدار ترقی اورانتظام ۔
      * بارش کے پانی کے ذریعہ زیر زمین پانی کے سوتوں کو فعال بنانے کی اندازہ کاری اور فضاسے مطابقت پیدا کرنا ۔

    باہمی تعاون کے اس مفاہمت نامے میں درج ذیل امور بھی شامل ہیں:

      * دونوں ملکوں کے متعلقہ شعبوں کے ماہرین اور مشن کا باہمی تبادلہ ۔
      * آبی وسائل کے شعبے میں معلومات کے پروگرام ،اشاعت ، مہارت اور تحقیق کے نتائج کا باہمی تبادلہ ۔
      * ان ترقیاتی منضوبوں میں دونوں ملکوں کے سماجی اقتصادی شعبے کے ذمہ داروں کے ساتھ شراکتداری کے نظام کافروغ بھی شامل ہے۔

    1 پانی سے متعلق تقریبات اور منصوبوںمیں دونوں ملکوں کے ماہرین کی باہمی شرکت ۔


    2 ہائڈرالک خلیجوں میں آبی وسائل کے مربوط انتظام کے اصولوں پر عمل آوری کے کاموں اور طریقو ں میں باہمی شراکتداری کے مقصد سے دونوں ملکوں کی ہائڈرالک خلیجی ایجنسیوں کے درمیان باہمی تعاون کو فروغ دینا ۔


    دونوں ملکوں کے درمیان باہمی تعاون کے اس مفاہمت نامے کے تحت ایک جوائنٹ ورکنگ گروپ(جے ڈبلیو جی ) تشکیل


    دیا جائے گا جس میں دونوں ملکوں کے اراکین مساوی تعداد میں شامل کئے جائیں گے ۔یہ جے ڈبلیو جی اس مفاہمت نامے میں شامل امور کی تکمیل کی سرگرمیوں پر نظر رکھے گا ۔اس گروپ کے سالانہ اجلاس متبادل طریقوں سے ایک سال ہندوستان اور ایک سال مراقش میں اہتمام کئے جائیں گے ۔علاوہ ازیں یہ گروپ کسی بھی وقت ٹیلی فون یا ویڈیو کانفرنسنگ کے ذریعہ آپس میں گفتگو اورتبادلہ خیال کرسکے گا۔


    سائنسی ،تکنیکی اورٹکنالوجی کے امور پر مرکوز یہ باہمی تعاون سرکاری اور پرائیویٹ تنظیموں کے درمیان باہمی مراسم کے قیام /فروغ کی حوصلہ افزائی کرے گا۔ یہ وہ ادارے اورتنظیمیں ہوں گی جو دونوں ملکوں آبی وسائل کے میدان میں مصروف کار ہیں ۔ اس کے ساتھ ہی یہ دونوں ملک جدید ترین تکنیکو ں پر مہارت اورتجربات کے باہمی تبادلے کے ساتھ ساتھ اپنی اپنی ہنر مندیوں میں بہتری پیداکرنے کے طریقے بھی سیکھ سکیں گے ۔


    پس منظر :


    آبی وسائل ،دریاؤں کے فروغ اور دریائے گنگا کی باز بحالی کی وزارت ، پالیسیوں اورتکنیکی مہارت کے تبادلے ،تربیتی کورسوں کے اہتمام ، ورکشاپوں ،سائنسی اور ٹیکنیکی اجتماعات کے انعقاد ، ماہرین اور مطالعاتی دوروں کے باہمی لین دین کے ذریعہ آبی وسائل کے فروغ وانتظام کے شعبوں میں دیگر ممالک کے ساتھ تعاون پر غوروخوض کرتی رہی ہے اور موجودہ زمانے میں جاری ہند-افریقہ تعاون کو پیش نظر رکھتے ہوئے فیصلہ کیا گیا ہے کہ آبی وسائل کے میدان میں تجربات اور مہارت کے باہمی تبادلے سے متعلق امور پر مراقش کے ساتھ ایک معاہدہ کیا جائے ۔


    *********


    م ن ۔س ش۔ رم


    U-5105

    
    
    (Release ID: 1505799) Visitor Counter : 2
    
    
    
    
    

*