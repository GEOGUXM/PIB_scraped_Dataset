      وزارت دفاع

      دفاع کے وزیر مملکت نے دفاعی اکاؤنٹ کے محکمے کے ذریعے فراہم کی جانے والی بہتر خدمات کا اعتراف کیا
      Posted On: 06 OCT 2017 6:10PM by PIB Delhi


    نئیدہلی، 6 اکتوبر 2017، دفاع کے وزیر مملکت ڈاکٹر سبھاش بھامرے نے دفاعی اکاؤنٹس ڈپارٹمنٹ (ڈی اے ڈی) کے ذریعہ اطلاعاتی ٹکنالوجی اقدامات اپنائے جانے پر اس کی ستائش کرتے ہوئے کہا ہے کہ یہ تمام تر پہل قدمیاں، حکومت کی جانب سے، ڈیجیٹل انڈیا اور ای۔ گورننس پر مرکوز کی جارہی توجہ کے عین مطابق ہیں۔ وزیر موصوف ڈی اے ڈی کے 271 ویں سالانہ دن کے موقع پر منعقدہ ایک تقریب میں اظہار خیال کررہے تھے۔


    وزیر موصوف نے بطور خاص محکمے کیدو پہل قدمیوں کی ستائش کی جن میں دفاعی ٹریول سسٹم (ڈی ٹی ایس) اور جامع پنشن پیکج (سی پی پی) برائے دفاعی پنشن یافتگان شامل ہیں۔ اس سے پہلے ان دونوں پہل قدمیوں کا اعلان 18۔2017 کے بجٹ میں کیا گیا تھا۔ ڈاکٹر بھامرے نے کہا کہ انہیں توقع ہے کہ یہ محکمہ، بجٹ تقریر میں مذکورہ دونوں پروجیکٹوں کے سلسلے میں متعین کردہ مقاصد اور نصب العینوں کو حاصل کرلے گا۔


    ڈاکٹر بھامرے نے یقین دلایا ہے محکمے نے ہر ایک پنشن یافتہ فرد تک رابطہ کرنے کا عہد کررکھا ہے تاکہ تمام پنشن یافتہ گان کو بروقت اور صحیح طریقے سے پنشن کی تقسیم کی جاسکے۔ ’آشرے‘ (پنشن تقسیم کرنے کا پروجیکٹ) کے سلسلے میں محکمے نے اپنےذریعہ متعین کردہ تمام امور بروقت انجام دئے ہیں اور دفاعی پنشن یافتگان کے کنبوں کو دفاعی پنشن یافتگان، سول پنشن یافتگان کو دفاعی پنشن تقسیم دفاتر کے توسط سے صحیح صحیح میزان کے مطابق پنشن تقسیم کی ہے۔ اس محکمے نے ’سوینے‘ نام کا ایک پروجیکٹ بھی شروع کیا ہے جس کا مقصد یہ ہے کہ پنشن کی منظوری اور الیکٹرانک پی پی او (پنشن پیمنٹ آرڈر) کو الیکٹرانک طریقے سے تیار کرنے کے نظام کے تیاری اور عملی جامہ پہنانے میں آسانی ہو اور اس امر کو یقینی بنایا جاسکے کہ پنشن سے متعلق تمام اعداد و شمار کو صحیح ڈھنگ سے منتقل کیا جاسکے۔ سی پی پی اس امر کو یقینی بنائے گا کہ دفاعی پنشن یافتگان کو نئے خدمات مراکز کی فراہمی کے ساتھ بروقت اور ہر طرح کے سقم سے پاک پنشن کی تقسیم کا نظام فراہم ہوسکے۔


    ون رینک ون پنشن (او آر او پی) یعنی ایک عہدہ، ایک پنشن کے موضوع پر اظہار خیال کرتے ہوئے ڈاکٹر بھامرے نے کہا کہ محکمے نے، 20.42 لاکھ پنشن یافتگان کو، 9231.26 کروڑ روپے کے بقدر کی او آر او پی ادائیگی کو بروقت عملی جامہ پہنانے میں کامیابی حاصل کی ہے۔ محکمے نے اپنی جانب سے پنشن پر نظرثانی کا عمل بھی مکمل کرلیا ہے اور یہ تمام تر امور ،ساتویں تنخواہ کمیشن کی جانب سے سفارش کردہ اصول اور قواعد کے مطابق انجام دیئے گئے ہیں اور اسی کی رو سے،6783.95 کروڑ روپے کے بقایہ جات کی ادائیگی عمل میں آئی ہے۔


    ڈی ٹی ایس کے موضوع پر اظہار خیال کرتے ہوئے ڈاکٹر بھامرے نے کہا کہ دفاعی ٹریول سسٹم یا محکمہ کا ای۔ ٹکٹنگ پروجیکٹ، ایسا پروجیکٹ ہے جس میں ریلوے وارنٹ وغیرہ کے سلسلے نے ازحد پیچیدہ انتظام اور طریقہ کار کا خاتمہ کیا ہے۔ ڈی ٹی ایس ایک محفوظ ترین الیکٹرانک ویب پر مبنی نظام ہے جس نے ازحد مہنگے اور کافی وقت لینے والے نظام کی جگہ لی ہے۔ پہلے وارنٹوں کے توسط سے ریلوے ٹکٹ بک کرائے جاتے تھے۔ مجموعی طورپر 10700 اکائیوں میں سے 5600 نے یہ طریقہ اپنالیا ہے۔ اوسط پیمانے پر یومیہ 16000 ریلوے ٹکٹ بک کئے جارہے ہیں۔ ڈی ٹی ایس پورٹل پر تقریباً 10.7 لاکھ پروفائل فراہم کرائے گئے ہیں تاہم ضرورت اس بات کی ہے کہ تمام تر دفاعی اکائیوں کو اس کے تحت لایا جائے جس کے لئے سروس کی جانب سے مربوط کوششیں درکار ہیں۔


    اس موقع پر ڈاکٹر بھامرے نے محکمہ کے منتخبہ افسران کو ’رکشا منتری ایوارڈ برائے عمدگی ‘بھی پیش کئے۔ یہ وہ افسران ہیں جنہوں نے فضائیہ، ڈائنمک ویب سائٹ برائے تنخواہ داران سپاہیوں کے لئے پروکیورمنٹ عمل کو منظم بنانے میں اپنا تعاون دیا ہے اور او آر او پی کے ای۔ آڈٹ سمیت بری فوج کی میڈیکل کور کے لئے بھی اپنا تعاون دیا ہے۔


    اس موقع پر دفاعی سکریٹری جناب سنجے مترا ، فضائیہ کے سربراہ ایئر چیف مارشل بی ایس دھنووا ، مالی مشیر (دفاعی خدمات) جناب سنیل کوہلی، بری فوج ، بحریہ اور فضائیہ کے سینئر افسران، وزارت دفاع کے سینئر افسران اور نیم فوجی دستوں کے سربراہان بھی موجود تھے۔ اس موقع پر بھارتی مسلح افواج کے سپاہیوں کے لئے وقف ایک ویڈیو گیت بھی اسکرین کیا گیا جسے ممتاز کرناٹک گلوکار تروچر بھائیوں نے آواز بخشی ہے۔


    محکمہ 1747 میں وجود میں آیا تھا جب اولین پے ماسٹر یعنی مشاہرہ ادائیگی سربراہ کا تقرر فورٹ ولیم کولکاتا میں عمل میں آیا تھا۔ اس محکمے کی تشکیل نو 1991 میں ملٹری اکاؤنٹس ڈپارٹمنٹ سے دفاعی اکاؤنٹس ڈپارٹمنٹ کے طور پر ہوئی تھی۔


    ۔۔۔۔۔۔۔۔۔۔۔


    م ن۔ ن ا۔


    (06- 10 -17)


    U- 5004

    
    
    (Release ID: 1505096) Visitor Counter : 2