      خواتین اور بچوں کی ترقیات کی وزارت

      آئی سی ڈی ایس کے تحت اضافی تغذیہ پروگرام کو ختم کرنے اور اسے مشروط نقد منتقلی سےبدلنے کی کوئی تجویز نہیں ہے: خواتین اور بچوں کی ترقی کی وزارت
      Posted On: 12 OCT 2017 2:11PM by PIB Delhi


      نئی دہلی،12،اکتوبر/ میڈیا میں اس طرح کی خبریں آئی ہیں کہ خواتین اور بچوں کی ترقی کی وزارت آئی سی ڈی ایس کے پروگرام کے اضافی تغذیہ جزو کو ختم کرنے اور اسے مشروط نقد منتقلی سے تبدیل کرنے کا منصوبہ بنارہی ہے۔ یہ وضاحت کی جاتی ہے کہ اس طرح کی خبریں حقائق پر مبنی نہیں ہیں۔ اس لئے حکومت موجودہ بیان ریکارڈ پر لانا چاہتی ہے۔


      آئی سی ڈی سی پروگرام کے تحت اضافی تغذیہ خدمات 2013 کے خوراک کی فراہمی کے قومی پروگرام کے تحت ایک قانونی استحقاق ہے۔ قانون کی دفعہ 5 (1) (اے) کے تحت چھ مہینے سے چھ سال کی عمر کا بچہ مناسب کھانا مفت حاصل کرنے کا حقدار ہے جو مقامی آنگن واڑی کے تحت فراہم کیا جاتاہے تاکہ اسے این ایف ایس اے 2013 کے شیڈول -2 کے تحت مخصوص کیا گیا تغذیہ بخش کھانا مل سکے۔


      شیڈول- 2


      (سیکشن 4 (اے) ، 5 (1) اور 6


      تغذیہ کے معیارات


      تغذیہ کے معیارات: چھ مہینے سے تین سال کے بچوں ، تین سے چھ سال کے بچوں ، حاملہ خواتین نیز دودھ پلانے والی خواتین کےلئےضروری ہے کہ وہ مندرجہ ذیل پیمانے کے حساب سے دوپہر کے کھانے کی اسکیم کے تحت مربوط بچہ ترقیاتی خدمات اسکیم اور لوور پرائمری نیز اپر پرائمری کے کلاسوں کے بچے ، راشن گھر لے جاسکتے ہیں یا تغذیہ بخش پکا ہوا کھانا کھاسکتے ہیں۔

                                                                                                                             
نمبر شمار  زمرہ                                                      کھانے کی قسم                        کلوریز  پروٹین(گرام)
                                                                                                                             
                                                                                                                             
                                                                                                                             
1          چھ مہینے سےتین سال تک کے بچے                              گھر لے جانے والا راشن               500     12-15       
                                                                                                                             
                                                                                                                             
                                                                                                                             
2          تین سے چھ سال تک کے بچے                                   صبح کے اسنیک اور گرم پکا ہوا کھانا  500     12-15       
                                                                                                                             
                                                                                                                             
                                                                                                                             
3          چھ مہینے سے چھ سال تک کے وہ بچے تغذیہ کی کمی کے شکار ہیں  گھر لے جانے والا راشن               800     20-25       
                                                                                                                             
                                                                                                                             
                                                                                                                             
4          لوور پرائمری درجات                                        پکا ہوا گرم کھانا                   450     12          
                                                                                                                             
                                                                                                                             
                                                                                                                             
5          اپرپرائمری درجات                                          پکا ہوا گرم کھانا                   700     20          
                                                                                                                             
                                                                                                                             
                                                                                                                             
6          حاملہ خواتین اور دودھ پلانے والی مائیں                    گھر لےجانےو الا راشن                600     18-20       
                                                                                                                             
                                                                                                                             

      اضافی تغذیہ کی لاگت کے ضابطوں پر حال ہی میں نظرثانی کی گئی ہے۔ 8 روپے (چھ سال سے کم عمر کے بچوں کے لئے) 9 روپے 50 پیسے (حاملہ خواتین اور دودھ پلانے والی خواتین کےلئے ) 12 روپے (تغذیہ کی انتہائی کمی کا شکار بچے کےلئے ) ۔ آنگن واڑی مرکزوں سے اضافی تغذیہ خدمات تقریباً دس کروڑ فائدہ اٹھانے والوں تک پہنچتی ہیں اور ملک کا ہر ایک گھر اس کے تحت آتا ہے۔


      آئی سی ڈی ایس کے تحت اضافی تغذیہ پروگرام کو ختم کرنے اور اسے مشروط نقد منتقلی سے تبدیل کرنے کی کوئی تجویز نہیں ہے۔ اس سلسلہ میں میڈیا جو خبریں آرہی ہیں وہ غلط ہیں۔


      وزارت اضافی تغذیہ کی فراہمی کے نظام کو آئی ٹی پر مبنی جائزہ نظام کے ذریعہ مضبوط مستحکم بنانے پر کا م کررہی ہے۔


      *****


      Uno- 5123


      ( م ن۔ ج۔ ج)


      
    

    
    (Release ID: 1505861) Visitor Counter : 2