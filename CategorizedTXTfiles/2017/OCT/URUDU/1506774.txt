      بجلی کی وزارت

      نگانگوم سرت سنگھ منی پور اور میزورم کیلئے جوائنٹ الیکٹریسٹی ریگولیٹری کمیشن کے رکن مقرر
      Posted On: 23 OCT 2017 6:15PM by PIB Delhi


    نئی دہلی،23؍اکتوبر،توانائی اور جدید و قابل تجدید توانائی کے مرکزی وزیر مملکت (آزادانہ چارج) جناب آر کے سنگھ نے آج یہاں جناب نگانگوم سرت سنگھ کو ان کے منی پور و میزورم کیلئے جوائنٹ الیکٹریسٹی ریگولیٹری کمیشن (جے ای آر سی) کا رکن مقرر کئے جانے پر عہدہ و رازداری کا حلف دلایا۔ جے ای آر سی ایک دورکنی کمیشن ہے، جن میں سے ہر رکن متعلقہ شریک ریاست کی نمائندگی کرتا ہے۔


    جناب نگانگوم سرت سنگھ کو منی پور کی طرف سے پانچ برسوں کیلئے رکن مقرر کیا گیا ہے۔ ان کی تقرری ان کے ذریعے اپنے عہدے کی ذمہ داری سنبھالنے سے لے کرپانچ برسوں یا 65 سال کی عمر حاصل کرنے میں سے جو بھی پہلے ہو، اس وقت تک ہوگی۔


    جناب نگانگوم سرت سنگھ الیکٹریکل انجینئرنگ میں بی ایس سی کی ڈگری رکھتے ہیں اور منی پور حکومت کے محکمۂ بجلی میں سپرنٹنڈنگ انجینئر( الیکٹریکل) کے عہدےسے سبکدوش ہوئے ہیں۔


    ************


    (23.10.2017)


    ) م ن ۔ م م ۔ ک ا (


    U- 5287

    
    
    (Release ID: 1506774) Visitor Counter : 3