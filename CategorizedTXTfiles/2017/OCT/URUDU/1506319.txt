      امور صارفین، خوراک اور عوامی تقسیم کی وزارت

      محکمہ برائے امور صارفین، حکومت ہند نے مہاراشٹر حکومت کے ساتھ ضروری اشیاء کی سپلائی کامعاملہ اٹھایا
      Posted On: 16 OCT 2017 8:10PM by PIB Delhi


    نئی دہلی۔ 16 ؍ اکتوبر۔ گزشتہ چند دنوں کے دوران میڈیاکے بعض حلقوں میں خبر آئی ہے کہ ناسک مہاراشٹر میں مثلاً لاسل گاؤں اور ٹمپل گاؤں میں ایگریکلچرل پروڈیوس مارکیٹ کمیٹی(اے پی ایم سی) دیوالی تہوار کے دوران 7 سے 9 دنوں تک بند رہ سکتی ہے۔ اضروری اشیاء کی سپلائی کو یقینی بنانے کے لئے، نیز صارفین کے مفاد کا خیال رکھتے ہوئے محکمہ برائے اقتصادی امور نے اس مسئلے کو مہاراشٹر کی ریاستی حکومت کے ساتھ اٹھایا ہے۔


    اس سلسلے میں حکومت مہاراشٹر نے اطلاع دی ہے کہ مورخہ 12 اکتوبر 2017 کے احکامات کے مطابق ریاستی حکومت نے ریاست کی ایگریکلچرل پروڈیوس مارکیٹ کمیٹیوں کو سخت احکامات جاری کئے ہیں کہ وہ بغیر کسی وقفے کے کاشت کاروں کی زرعی پیداوار کی خریداری اور فروخت کی تجارت کو جاری رکھے۔ ریاستی حکومت نے مہاراشٹر ایگریکلچرل پروڈیوسر مارکیٹنگ( ترقیات او ر ضوابط) ایکٹ 1963 کے تحت احکامات جاری کئے ہیں کہ اگر ضروری ہوا تو 19 اکتوبر 2017 تا 22 اکتوبر 2017 کے دوران چھٹیوں میں ا یگریکلچرل پروڈیوس مارکیٹ کمٹیوں میں زرعی پیداوار میں خرید وفروخت بند رہ سکتی ہیں۔ مذکورہ تاریخ سے پہلے اور بعد میں تمام ایگریکلچرل پروڈیوس مارکیٹ کمیٹی میں زرعی پیداوار کی خرید وفروخت کی تجارت جاری رہے گی۔ ریاستی حکومت کے ذریعہ جاری کردہ ان احکامات کو تمام ایگریکلچرل پروڈیوس مارکیٹ کمیٹی کے ذریعہ نافذ کیاجائے گا۔ ان احکامات کی کسی بھی خلاف ورزی کے لئے متعلقہ ایگریکلچرل پروڈیوس مارکیٹ کمیٹی کے بورڈ ڈائریکٹر ذمہ دار ہوں گے اور ان کے خلاف آئین کے مطابق ضروری کارروائی کی جائے گی۔


    ************


      م ن۔ م ع ۔ رض


    (16-10-2017)


    U-4727

    
    
    (Release ID: 1506319) Visitor Counter : 2