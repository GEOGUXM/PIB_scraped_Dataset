      اسٹیل کی وزارت

      وزارت فولاد ، فولاد کی صنعت سے متعلق کلیدی شراکت داروں کے ساتھ دوسرے غوروفکراجلاس کااہتمام کرےگی
      Posted On: 15 OCT 2017 7:23PM by PIB Delhi


    نئی دہلی،16؍اکتوبر: بھارت میں فولاد کا شعبہ ایک ایسا شعبہ رہاہے، جس نے گذشتہ تین برسوں کی مختصر مدت میں سیکٹرٹرن اراؤنڈ کا ایک واضح نمونہ پیش کیاہے ۔ صنعت نے اپنی جانب سے آگے بڑھنے کی جوکوششیں کیں ،اسی لحاظ سے حکومت ہند نے بھی تعاون کا ہاتھ بڑھایا اورصنعت کے آگے بڑھنے کے لئے مواقع فراہم کئے اور ایک سازگارمناسب ماحول فراہم کیا۔

    
    وزیرفولاد جناب بریندرسنگھ ،فولاد کی صنعت کو ‘‘میک ان اسٹیل فارمیک ان انڈیا ’’کانعرہ دیاہے ۔ فولاد کی صنعت کے تمام کلیدی شراکت دارتعمیرملک کے کام میں ہاتھ بٹانے کے مشتاق ومتمنی ہیں ۔ اس توانائی کوبروئے کارلانے کی غرض سے وزارت فولاد ، وزارت کے سینئرافسران کے ساتھ رسمی وغیررسمی طریقے سے کلیدی شراکت داروں کی ملاقات کا اہتمام کرتی آئی ہے ۔ اس جوش وجذبے کے تحت غوروفکر کادوسرا اجلاس ، کلیدی شراکت داروں کے ساتھ منعقدہونا ہے ، اس میں وزارت فولاد کے تحت کام کرنے والی سرکاری دائرکارکی صنعتیں بھی شامل ہیں ، آج یعنی 16اکتوبر ، 2017کو چنڈی گڑھ میں منعقد ہورہاہے ۔
    
    سرکاری دائرہ کارکی صنعتیں یعنی پی ایس یو ز اورپرائیویٹ شعبے پرمشتمل دونوں زمروں کی اسٹیل کمپنیاں ، معیشت کے بنیادی شعبوں کی ترقی میں اپنا اہم کرداراداکررہی ہیں ۔ اس کے ساتھ ہی ساتھ تیزرفتارتکنالوجی تبدیلیوں کی وجہ سے بدلتے ہوئے اقتصادی منظرنامے اورافزوں مسابقتی ماحول کے پس منظرمیں انھیں بہت سی چنوتیوں کا بھی سامنا ہے ۔ چنوتیوں کو تسلیم کرتے ہوئے اور نیو انڈیا ۔2022کے خواب کو شرمندہ تعبیر کرنے کے مقصد کو ذہن میں رکھتے ہوئے تیزرفتارسماجی واقتصادی ترقی کو یقینی بنانے کے لئے ضرورت اس بات کی ہے کہ مختلف پہل قدمیوں اور پالیسی تبدیلیوں کے توسط سے ان کے کام کاج کے انداز کوازسرمربوط کیاجائے ۔
    
    اسی طرح کا ایک دوسرا غوروفکرپرمبنی اجلاس اس سے پہلے سورج کنڈ میں منعقد ہوچکاہے اوراگلااجلاس دومہینوں کے مدت کے اندر چنڈی گڑھ میں منعقد ہورہاہے ۔ چنڈی گڑھ میں مذکورہ غوروفکرپراجلاس کے لئے ایک کثیر رخی ایجنڈا تیارکیاگیاہے تاکہ مختلف پہلووں کے لئے ان کمپنیوں کی کارکردگی میں اضافہ لانے کی غرض سے نظریات اور خیالات کی ایک نئی شکل سامنے آسکے اور ان کے ہمہ گیرٹرن اراؤنڈکے لئے مستقبل کی حکمت عملی طے کی جاسکے ۔ یہ قابل ذکرہے کہ دیگرفورم مثلاًفولاد کنزیومرکونسل ، بھارت میں فولاد کی کھپت بڑھانے سے متعلق علاقائی کانفرنسیں ،
    
    ثانوی فولاد پروڈیوسروں کی قومی کانفرنس ،کسٹمر۔ڈیلرملاقاتیں اورچند دیگرذرائع جن کا استعمال وزارت فولاد کی جانب سےکیاجارہاہے، وہ ملک میں فولاد کے استعمال کے تئیں بیداری بڑھانے میں مصروف ہیں ۔

    ***


    
    
    (م ن۔ ع آ2017-10-16)
    U-5183

    
    
    (Release ID: 1506201) Visitor Counter : 2