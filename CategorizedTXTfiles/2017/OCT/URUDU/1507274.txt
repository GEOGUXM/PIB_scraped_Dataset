      امور داخلہ کی وزارت

      سی بی آر این ایمر جنسی کے لئے این ڈی ایم اے کا تربیتی پرو گراماختتام پذیر
      Posted On: 27 OCT 2017 3:54PM by PIB Delhi


    نئی دہلی۔27؍اکتوبر ۔ قدرتی آفات کے بندو بست سے متعلق قومی اتھارٹی (این ڈی ایم اے) کے ذریعہ منعقدہ سی بی آر این (کیمیکل ،با یو لو جیکل ، ریڈیا لو جیکل اور نیو کلیر )ایمر جنسی سے متعلق تربیتی پروگرام آج یہاں کا میا بی کے ساتھ اختتام پذیر ہوا ۔ اس تربیتی پروگرام کا مقصد پا رلیمنٹ ہا ؤس کمپلیکس (پی ایچ سی)میں تعینات سلا متی اہلکا روں کی تیا ریوں کو بہتر بنا نا تھا تاکہ وہ سی بی آر این مٹیریل کے استعمال سے پیدا ہو نے والے خطرات کا بخوبی مقابلہ کر سکیں ۔
    
    اس پا نچ روزہ تربیتی پروگرام کا آغاز 23 کتوبر 2017 کو ہوا تھا ۔ تربیتی پروگرام کے دوران پارلیمنٹ ہا ؤس کمپلیکس میں تعینات 40 افراد پر مشتمل سلا متی اہلکا روں کی ایک بیچ کو سی بی آر این ایمر جنسی کے مختلف پہلو ؤں پر ٹریننگ دی گئی ۔
    
    اس موقع پر قدرتی آفات کے بندو بست سے متعلق قومی اتھارٹی (این ڈی ایم اے )کے رکن جناب آر کے جین نے کہا کہ سی بی آر این ایمر جنسی آج کی دنیا میں ایک حقیقت بن چکی ہے ۔ اس طرح کے ہنگا می حالات سے موثر طور پر نمٹنے کے لئے سلا متی اہلکا روں کو تیار کر نا بیحد اہم ہے ۔
    
    سی بی آر این ٹریننگ کی ضرورت کو اجا گر کر تے ہو ئے این ڈی ایم اے کے رکن ڈاکٹر ڈی این شرما نے کہا کہ کسی بھی ہنگا می حالات کے لئے پہلے سے منصوبہ بندی کرنا ،نیز اس سے موثر طور پر نمٹنے کے لئے حکمت عملی بنا نا ہمیں اس طرح کی ہنگا می صورت حال سے نمٹنے کے لئے اہل بنا ئے گا ۔
    
    یہ تربیتی پروگرام لیکچر زکے علا وہ سی بی آر این ایمر جنسی کا پتہ لگا نے اور آلو دگی کو رفع کر نے سے متعلق عملی مظاہرہ پر مشتمل تھا۔ علا وہ ازیں اس ٹریننگ کے دوران ذاتی حفاظتی آلات (پی پی ای)کے استعمال کا بھی مظاہرہ کیا گیا ۔ اس تربیتی پروگرام میں شریک سلامتی اہلکاروں کو انسانی زندگی اور انسانی جان کی مدد کے لئے ضروری بنیا دی با توں کے علا وہ ہنگا می حالات کے دوران کسی فرد کو لے جا نے کی تکنیک کے بارے میں بھی تربیت فرا ہم کرا ئی گئی ۔
    
    تربیتی پروگرام میں شریک افراد کو غا زی آباد میں واقع آٹھویں بٹا لین کے اڈے پر قدرتی آفات سے نمٹنے والی قومی فورس (این ڈی آر ایف)کے ذریعہ سی بی آر این کی فرضی ہنگا می صورتحال پیدا کر کےفرضی مشق کی تربیت دی گئی ۔ اسی طرح دہلی کے روہنی میں واقع دہلی فائر سروسیز ٹریننگ سینٹر میں تربیتی پروگرام کے شرکا کو خطرنا ک مواد والے ہیز میٹ گاڑیوں کے کا م کا ج کے با رے میں بتا یا گیا ۔
    
    گذشتہ چند برسوں کے دوران سلا متی اہلکا روں کے لئے قدرتی آفات کے بندو بست سے متعلق قومی اتھارٹی( این ڈی این اے) کے ذریعہ منعقدہ تربیتی پروگرام سیریز میں یہ اٹھارہواں تربیتی پرو گرام ہے ۔ اب تک سی بی آر این ایمر جنسی سے نمٹنے کے لئے 800 سے زائد سلا متی اہلکا روں کو تربیت فرا ہم کرائی جا چکی ہے ۔
    
    م ن۔ م ع ۔ م ح۔
    U-5379



    
    
    (Release ID: 1507274) Visitor Counter : 3