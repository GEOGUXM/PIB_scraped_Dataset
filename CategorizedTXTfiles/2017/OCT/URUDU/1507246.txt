      امور داخلہ کی وزارت

      جناب کرن رجیجو نے جے این یو میں قدرتی آفات کی تحقیق سے متعلق خصوصی مرکز کا افتتاح کیا
      Posted On: 26 OCT 2017 8:53PM by PIB Delhi


    نئی دہلی۔27؍اکتوبر۔داخلی اُمور کے وزیر مملکت جناب کرن رجیجو نے جواہر لعل یونیورسٹی (جے این یو) میں کل قدرتی آفات کی تحقیق سے متعلق خصوصی مرکز کاا فتتاح کیا ہے۔

    
    اس موقع پر اظہار خیال کرتے ہوئے جناب کرن رجیجو نے کہا کہ اس مرکز کے قیام کے سلسلے میں تین سال قبل جستجو شروع ہوئی تھی اور اب اس نے کثیر پہلوئی مرکز کے طور پر عملی شکل لی ہے۔ اس مرکز میں قدرتی آفات سے متعلق خطرات کے انتظام کے شعبے میں ماسٹر اور ڈاکٹریٹ پروگراموں کی تدریس عمل میں آئی ہے۔ انہوں نے اس سلسلے میں پہل قدمی کرنے کیلئے جے این یو کی تعریف کرتے ہوئے امید ظاہر کی کہ دیگر تعلیمی ادارے بھی قدرتی آفات اورتباہی سے وابستہ خطرات کے انتظام کے سلسلے میں خصوصی مطالعاتی مراکز قائم کرنے کے لئے آگے آئیں گے۔ انہوں نے کہا کہ آج کا دن، وہ اہم دن ہے ،جب ڈیزاسٹر رِسک رڈکشن (ڈی آر آر) یعنی قدرتی آفات سے متعلق تباہی اور خطرات کو کم کرنے سے متعلق دس نکاتی ایجنڈے کے مطابق کام شروع کرنے کا آغاز ہوا ہے۔ یہ ایجنڈا وزیراعظم جناب نریندر مودی نے قدرتی آفات تباہی خطرات تخفیف سے متعلق ایشیائی وزراء کی کانفرنس (اے ایم سی ڈی آر آر)کے دوران پیش کیا تھا۔ جناب رجیجو نے کہا کہ ڈی آر آر میں بھارت کی قیادت کا اعتراف ایشیا ئی خطے کے ذریعے کیا گیا ہے۔
    
    اس حقیقت پر زور دیتے ہوئے کہ بھارت قدرتی آفات کے نشانے پر رہنے والے ممالک میں سے ایک ملک ہے، کسی طرح کی بھی تباہی صرف اس کی شدت اور تکریر میں اضافہ کرے گی۔ جناب رجیجو نے کہا کہ تعلیم کو تعلیمی اداروں میں پڑھائے جانے والے نصاب کے ساتھ اس طرح مربوط کیا جانا چاہئے کہ اجتماعی کمربستگی کے طریقہ کار کو فروغ حاصل ہو۔
    
    اس موقع پر جناب رجیجو نے اس نئے مرکز کی پہلی صدر نشین پروفیسر امیتاسنگھ کی کتاب ’ڈیزاسٹر لا، ایمرجنگ تھریشولڈز‘ یعنی قدرتی آفات وتباہی سے متعلق قانون ، اُبھرتی ہوئی دہلیزیں کا اجراء بھی کیا۔ انہوں نے ڈیزاسٹر تحقیق کے اس خصوصی مرکز کے ویب سائٹ کا بھی آغاز کیا۔
    
    آغاز سے متعلق پروگرام اس دو روزہ مذاکرے کا ایک حصہ ہے جس کا اہتمام جے این یو نے 26 اور 27 اکتوبر کو شمال مشرقی ریاستوں میں قدرتی آفات اور وہاں سکونت پذیر برادریوں کی قوت برداشت او رلچک کے موضوع پر کیا ہے۔ نئے مرکز کی خصوصی توجہ پہلے سال میں شمال مشرقی ریاستوں کی جانب ہوگی۔
    
    انسانی وسائل ترقیات مرکز کے ڈائرکٹر ، داخلی کوالٹی یقین دہانی سیل کے ڈائرکٹر ، جے این یو پروفیسر اتُل کمار جوہری ، وزارت داخلہ کے ایڈیشنل سکریٹری اور نیشنل انسٹی ٹیوٹ آف ڈیزاسٹر مینجمنٹ کے ایگزیکٹیو ڈائرکٹر جناب بپن ملک ، یو جی سی کے چیئرپرسن پروفیسر وی ایس چوہان اور وزارت داخلہ، این آئی ڈی ایم اور این ڈی ایم اے کے سینئر افسران بھی اس موقع پر موجود تھے۔
    
    این آئی ڈی ایم نے 6اگست 2015 کو جے این یو کے ساتھ داخلی اُمور کے وزیر مملکت جناب کرن رجیجو کی موجودگی میں ایک مفاہمتی عرضداشت پر دستخط کیے تھے۔ مذکورہ مفاہمتی عرضداشت میں کہا گیا تھا کہ دونوں اداروں کو قدرتی آفات اور تباہ کاری کے شعبے میں درکار تحقیق کے سلسلے میں تعلیمی اداروں کو مستحکم بنانا چاہئے۔
    
    م ن۔ ۔ ع ن۔
    U-5370

    
    
    (Release ID: 1507246) Visitor Counter : 3