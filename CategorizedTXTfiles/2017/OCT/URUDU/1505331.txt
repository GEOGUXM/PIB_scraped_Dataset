      وزارت دفاع

      مسلح افواج کی ٹیم کی کامیاب مہم جوئی اے او سی نے ٹرائل پہاڑی پاس درہ چوٹی سرکی
      Posted On: 09 OCT 2017 4:57PM by PIB Delhi


    نئی دہلی، 09 ؍اکتوبر، کوہ پیمائی سرگرمیں خود کفالت اور اعتماد کو فروغ دینے کیلئے ایک لازمی جز ہیں۔ اس طرح کی سرگرمیاں اعتماد، ذہنی چاق و چوبند، جسمانی فٹنس اور ناموافق حالات میں فیصلے کرنے کی صلاحیت جیسی خوبیوں میں اضافہ کرتی ہیں۔


    آرمی آرڈینینس کور کی پُروقار روایت کو برقرار رکھتے ہوئے ایک ٹریکنگ ایکسپڈیشن ٹرائل پاس (مہم جوئی) کا اہتمام کیا گیا۔ ستمبر 2017 میں سدرن کمانڈ کی نگرانی میں اے او سی سینٹر سکندرآباد کی طرف سے اس مہم جوئی کا اہتمام کیا گیا۔ ٹرائل پاس(54سو میٹر) نندا دیوی نیشنل پارک(کماؤ خطہ) میں اونچا پہاڑی درہ ہے، جو ملم اور پنداری گلیشئرز کو جوڑتا ہے۔یہ ہندوستانی ہمالیہ میں سب سے چیلنجنگ مہم ہے۔ میجر چراغ چٹرجی کی سربراہی میں دو افسروں، ایک جے سی او اور 12 او آر پر مشتمل ایک ٹیم کو 7 اگست 2017 کو سکندرآباد میں کمانڈنٹ اے او سی سیٹر کی طرف سے جھنڈی دکھاکر روانہ کیا گیا تھا۔ دھار چھولا میں مختصر تربیت کے بعد ٹیم نے اتراکھنڈ کے باگیشور ضلع میں لوہار کھیت سے 5 ستمبر 2017 کو دشوار ترین مہم کا آغاز کیا تھا۔ اس ٹیم نے 19 ستمبر 2017 کی صبح 9 بج کر 40 منٹ پر بالآخر ٹرائل پاس پر ترنگا پرچم لہرایا اور منشیاری پہنچنے پر 22 ستمبر کو اس مہم کو کامیابی کے ساتھ پایہ تکمیل کو پہنچایا۔ اس طرح یہ کارنامہ انجام دینے والی ہندوستانی افواج کی یہ پہلی ٹیم بن گئی ہے اور دنیا میں 16ویں ٹیم بن گئی ہے۔


    

    ۔۔۔۔۔۔۔۔۔۔۔


    (م ن-ح ا- ق ر)


    U- 5044

    
    
    (Release ID: 1505331) Visitor Counter : 2