      امور داخلہ کی وزارت

      وزیر داخلہ اور وزیر برائے جہاز رانی، سڑک ٹرانسپورٹ اور شاہراہ اور آبی وسائل ، ندی کی ترقی اور گنگا کے احیا کے انڈمان اور نکوبار جزائر میں سڑک اور ریلوں کی تعمیر کے پروجیکٹوں کا سنگ بنیاد رکھا
      Posted On: 07 OCT 2017 7:10PM by PIB Delhi


    نئی دہلی۔ 07 نومبر 2017؛ وزیر داخلہ جناب راج ناتھ سنگھ اور جہاز رانی ، سڑک ٹرانسپورٹ اور شاہراہ اور آبی وسائل، ندی کی ترقی اور گنگا کے احیا کے وزیر جناب نتن گڈکری نے دو گلیاروں والی آسٹن کریک سے ڈگلی پور کالراجانے والی قومی شاہراہ کی تعمیر نو اور جدید کاری اور انڈمان و نکوبار کے براننگ میں قومی شاہراہ -4 کے بیودن آباد – فرار گنج سیکشن کا سنگ بنیاد رکھا۔ داخلہ امور کے وزیر مملکت جناب ہنسراج گنگا رام اہیر اور انڈمان و نکوبار جزائر کے لیفٹیننٹ گورنر پروفیسر جگدیش مکھی، رکن پارلیمنٹ بسنوپا د رائے، انڈمان و نکوبار جزائر کے چیف سکریٹری جناب انندومجومدار بھی اس موقعے پر موجود تھے۔


    دگلی پور میں اجلاس سے خطاب کرتے ہوئے وزیر داخلہ نے کہا کہ ہندوستان معاشی اور سکیورٹی کے لحاظ سے ایک طاقتور ملک کی حیثیت سے ابھر رہا ہے اور دیگر ممالک اس کا اعتراف اور احترام بھی کر رہے ہیں۔ ملک کی سرحدوں کی حفاظت کے لیے مسلح افواج کی انتھک کوششوں کی ستائش کرتے ہوئے وزیر داخلہ نے کہا کہ کوئی بھی ملک بشمول کوئی ہمسایہ ملک ہندوستان کی سکیورٹی کو غیر مستحکم نہیں کر سکتا کیونکہ حکومت سبھی محازوں پر سکیورٹی کو مستحکم کر رہی ہے۔


    اس موقعے پر اظہار خیال کرتے ہوئے جہاز رانی ، سڑک ٹرانسپورٹ اور شاہراہ اور آبی وسائل، ندی کی ترقی اور گنگا کے احیا کے وزیر جناب نتن گڈکری نے کہا کہ حکومت کا وزیر اعظم جناب نریندر مودی کی قیادت میں انڈمان و نکوبار جزائر میں مختلف ترقیاتی پروجیکٹوں کے لیے 15 ہزار کروڑ روپے کا سرمایہ لگانے کا منصوبہ ہے۔ اس میں سے 10 ہزار کروڑ کے پروجیکٹوں کا آغاز بھی ہو چکا ہے ۔ انہوں نے اس موقع پر انڈمان و نکوبار کے لیے مختلف پروجیکٹوں کا بھی اعلان کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    (07.10.2017)


    U-50 21

    
    
    (Release ID: 1505178) Visitor Counter : 2