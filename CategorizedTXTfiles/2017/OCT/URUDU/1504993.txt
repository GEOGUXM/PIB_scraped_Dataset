      صدر جمہوریہ کا سکریٹریٹ

      ایتھوپیا کے ساتھ بھارت کے تجارتی اور سرمایہ کاری رشتے بہت مضبوط ہیں صدر جمہوریہ کا بیان افریقی خطے کے تیں ہندوستان کا عزم
      Posted On: 05 OCT 2017 7:41PM by PIB Delhi


    نئی دہلی، 05اکتوبر 2017، صدر جمہوریہ جناب رامناتھ کووند نے آج اتھوپیا کی راجدھانی عدیس ابابا میں انڈیا بزنس فورم کی بارھویں سالگرہ کے موقع پر منعقدہ انڈیا –اتھوپیا بزنس ڈائلاگ سے خطاب کیا ۔


    اس موقع پر اظہار خیال کرتے ہوئے صدر جمہوریہ نے کہا کہ اتھوپیا اور ہندوستان کے درمیان صدیوں سے تجارتی روابط رہے ہیں ۔ اتھوپیا اور ہندوستان کے درمیان تجارتی تعلقات پہلی صدی عیسوی سے ہی قدیم آکسومائیٹ سلطنت کے دوران پھلے پھولے ۔آج مالی تعلقات تجارت پرائیویٹ سرمایہ کاری بنیادی ڈھانچے کے پروجیکٹوں کے لئے رعایتی قرضوں اور صلاحیت سازی کے لئے ترقیاتی امداد پر محیط ہیں۔


    صدر جمہوریہ نے کہا کہ ہندوستان کااب اتھوپیا میں چوٹی کے تین غیر ملکی سرمایہ کاروں میں شمار ہوتا ہے ۔ ہندوستانی سرمایہ کاری نے ٹیکسٹائل اور گارمنٹس ، انجینئرنگ، پلاسٹکس آبی بندوبست ، کنسلٹینسی،آئی سی ٹی ، تعلیم ، دوا سازی اور حفظان صحت میں زبردست مقام حاصل کیا ہے ۔ اتھوپیا میں مینوفیکچرنگ اور مقامی وسائل کو فروغ دینے میں ہندوستانی سرمایہ کاری نے اہم رول ادا کیا ہے۔انہو ں نے اس ملک میں روزگار پیدا کئے ہیں اور اتھوپیا کے کنبوں کی خوشحالی میں تعاون کیا ہے ۔ جناب رام ناتھ کوند نے ہندوستان اور اتھوپیا کے درمیان تجارت اور کامرس کو فروغ دینے اور ہندوستانی سرمایہ کاری کی حوصلہ افزائی میں نمایا رول ادا کرنے کے لئے انڈین بزنس فورم کو مبارکباد دی۔


    صدر جمہوریہ نے کہا کہ اتھوپیا کے ساتھ ہندوستان کے تعلقات کا اظہار افریقی بر اعظم کے ساتھ اس کی وابستگی سے ہوتا ہے۔جس میں عدیس ابابا ایک مرکزی حیثیت رکھتا ہے۔2015 میں نئی دہلی میں تیسری انڈیا افریقہ فورم چوٹی کانفرنس میں ہندوستان میں افریقہ کے لئے اگلے 5 سال میں 10 عرب امریکی ڈالر کے رعایتی قرض کی پیش کش کا اعلان کیا تھا ۔ یہ جاری قرض پروگرام کے علاوہ تھا ۔ ہم نے 600 ملین امریکی ڈالر کی مالی امداد دینے کا بھی عزم کیا ہے جس میں 100 ملین امریکی ڈالر کا ایک انڈیا افریقہ ڈولپمنٹ فنڈ شامل ہوگا اور دس ملین امریکی ڈالر کا انڈیا، افریقہ صحت فنڈ بھی شامل ہوگا۔


    صدر جمہوریہ نے اتھوپیا اور افریقہ میں رہنے والے شراکت داروں اور کاروباری لوگوں کو مدعو کیا تاکہ وہ ان فریم ورکس میں ہمارے حصہ دار بن سکیں اور ان سے فائدہ اٹھا سکیں ۔ جناب کوند نے کہا کہ یہ نہایت اہم بات ہے کہ اس طرح کے بڑے پروجکٹس شفاف طریقے سے ڈیزائن کئے گئے ہیں اور یہ مقامی فرقوں کے لئے خوشحالی لائیں گے۔ آخر میں صدر جموریہ نے کہا کہ تجارت اور سرمایہ کاری بہترین کام کرتے ہیں۔


    اس سے پہلے دن میں صدر جمہوریہ نے عدیس ابابا میں صدارتی محل کا دورہ کیا اور اپنے ہم منسب صدر ملاتو ٹیشوم کے ساتھ وفد کے سطح کی بات چیت کی قیادت کی ۔ بات چیت میں ترقیاتی اور تجارتی موضوعات کا احاطہ کیا گیا ۔ صدر جمہوریہ رام ناتھ کووند نے کہا کہ ہندوستان اتھوپیا میں بجلی کے ترسیل کے پروجیکٹو ں کے لئے خاطر خواہ تعاون دینے کا خواہشمند ہے ساتھ ہی ساتھ انہوں نے حفظان صحت، تعلیم اور زراعت کے شعبوں میں خصوصی امداد دینے کا اعلان کیا دونوں ملکوں کے صدور نے باہمی سمجھوتوں پر دستخط کی تقریب میں شرکت کی ۔ پہلا سمجھوتہ تجارتی سہولت اور دوسرا انفارمیشن کمیونیکیشن اور میڈیا سیکٹر سے ہے۔


    آج دیر گئے شام صدر جمہوریہ اتھوپیا کے وزیر اعظم جناب ہیلمیریم ڈیسالیگن کے ساتھ بات یت کریں گے ساتھ ہی ساتھ وہ ایک ضیافت میں شرکت کریں گے جو ان کے اعزاز میں صدر ملاتو کی طرف سے دی جائے گی۔


    ۔۔۔۔۔۔۔۔۔۔۔


    

    
    
    
    
    

    

    
    م ن۔ح ا۔ع ج


    (05- 10 -17)


    U: 4 9 86

    
    
    (Release ID: 1504993) Visitor Counter : 2