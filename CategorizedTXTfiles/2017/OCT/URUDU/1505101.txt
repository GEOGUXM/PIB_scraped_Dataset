      محنت اور روزگار کی وزارت

      وی وی گری نیشنل لیبر انسٹی ٹیوٹ ( وی وی جی این ایل آئی ) اور ٹاٹا انسٹی ٹیوٹ آف سوشل سائنسز گوہاٹی کے درمیان مفاہمت نامے پر دستخط
      Posted On: 06 OCT 2017 6:19PM by PIB Delhi


    نئی دلّی ، 06 اکتوبر / وی وی گری نیشنل لیبر انسٹی ٹیوٹ ( وی سی جی این ایل آئی ) اور ٹاٹا انسٹی ٹیوٹ آف سوشل سائنسز گوہاٹی کے درمیان آج ایک مفاہمت نامے پر دستخط کئے گئے ۔ وی وی گری نیشنل لیبر انسٹی ٹیوٹ کی طرف سے مفاہمت نامے پر دستخط ڈائریکٹر جنرل ڈاکٹر ایچ سری نواس نے کئے ، جب کہ ٹاٹا انسٹی ٹیوٹ آف سوشل سائنسز کی جانب سے اُن کے ڈپٹی ڈائریکٹر ڈاکٹر ڈی کے سری واستو نے دستخط کئے ۔ اس مفاہمت نامے پر دستخط کے دوران محنت اور روز گار کے وزیر مملکت ( آزادانہ چارج ) جناب سنتوش کمار گنگوار بھی موجود تھے ۔ اس کے علاوہ ، اس موقع پر آسام حکومت کے مزدوروں کی بھلائی کے وزیر مملکت ( آزادانہ چارج ) جناب پلب لوچھن داس اور محنت اور روز گار کی وزارت میں سکریٹری محترمی ایم ستھیا وتھی بھی موجود تھیں ۔


    جناب سنتوش کمار گنگوار نے اپنے پیغام میں مشورہ دیا کہ اشتراک پر مبنی اچھے کام کو ، جو شمال مشرقی ریاستوں میں کیا جانا ہے ، پورے ملک میں دوہرایا جا سکتا ہے تاکہ اس سے سبھی فائدہ اٹھا سکیں ۔ جناب لوچھن داس نے کہا کہ دیگر ریاستوں میں نافذ مزدوروں کے قوانین مختلف مقامی حالات کی وجہ سے آسام میں قابل اطلاق نہیں ہو سکتے ۔ اس طرح ، ضرورت کے مطابق قوانین میں ترمیم کرنے کی ضرورت ہے ۔ انہوں نے محنت اور روز گار کی مرکزی وزارت کی طرف سے شروع کئے گئے مفاہمت نامے کا خیر مقدم کیا ۔


    محترمہ ستھیا وتھی نے اپنے پیغام میں وی وی گری نیشنل لیبر انسٹی ٹیوٹ کی سرگرمیوں اور مفاہمت ناموں کا ذکر کیا ، جو اس نے انٹرنیشنل ٹریننگ سینٹر آف انٹر نیشنل لیبر آرگنائزیشن ، تورِن ( آئی آئی ایم لکھنؤ ) کے ساتھ کیا ہے ۔ انہوں نے موجودہ اشتراک کے لئے وی وی گری نیشنل لیبر انسٹی ٹیوٹ کے ڈائریکٹر جنرل اور ٹاٹا انسٹی ٹیوٹ آف سوشل سائنسز کے ڈائریکٹر کے علاوہ ، وی وی گری نیشنل لیبر انسٹی ٹیوٹ کی مختلف سرگرمیوں کے لئے اس کی ستائش کی ۔


    ڈاکٹر ایچ سری نواس نے اپنے خیر مقدمی خطاب مفاہمت نامے کی خوصیات کا ذکر کیا ۔ انہوں نے کہا کہ مفاہمت نامے کے تحت اشتراک پر مبنی سرگرمیوں میں مختلف سماجی شراکت داروں کے لئے مشترکہ تربیتی پروگراموں کا اہتمام کرنے پر توجہ دی جائے گی ۔


    مفاہمت نامے کی تقریب میں محنت کی وزارتوں کے سینئر افسروں اور ای ایس آئی سی ، وی وی جی این ایل آئی اور ٹی آئی ایس ایس کے طلباء اور اساتذہ کے علاوہ آسام ریاست کے سینئر اہل کاروں نے شرکت کی ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ح ا ۔ ع ا ۔ 06 - 10 - 2017 )


    U. No.5009

    
    
    (Release ID: 1505101) Visitor Counter : 2