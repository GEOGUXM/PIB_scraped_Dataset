      وزارت دفاع

      ڈبلیو اے سی اسٹیشن کمانڈروں کی کانفرنس
      Posted On: 24 OCT 2017 5:04PM by PIB Delhi


    نئی دہلی؍24اکتوبر2017،فضائیہ کی مغربی کمان کے اسٹیشن کمانڈروں کی کانفرنس 23 اور 24 اکتوبر 2017 کو نئی دہلی میں منعقد ہوئی۔ فضائیہ کی مغربی کمان کے صدر دفتر کے تحت آنے والے فضائیہ تمام اسٹیشنوں کے کمانڈنگ افسران ؍اسٹیشن کمانڈروں اور ڈبلیو اے سی کے صدر دفتر کے تمام عملے کے اہم افسران نے کانفرنس میں شرکت کی۔اس موقع پر مہمان خصوصی فضائیہ کے سربراہ ایئر چیف مارشل بی ایس دھنووا، پی وی ایس ایم، اے وی ایس ایم، وائی ایس ایم، وی ایم، اے ڈی سی کا فضائیہ کے مغربی کمان کے سربراہ ایئر آفیسر کمانڈنگ ایئر مارشل سی ہری کمار ، اے وی ایس ایم، وی ایم، وی ایس ایم، اے ڈی سی نے خیر مقدم کیا۔آمد پر ایئر چیف مارشل کو گاڈ آف آنر بھی پیش کیا گیا۔


    سی اے ایس نے اپنے خطاب میں تمام پلیٹ فارمس اور ہتھیاروں کے نظام کی کارروائی کی صلاحیتوں میں اضافہ کرنے کی ضرورت پر زور دیا۔ انہوں نے کارروائی کرنے کے بنیادی ڈھانچے کی ترقی اور جدید کاری کی ضرورت اور انسانی وسائل کو جدید ہتھیاروں سے آگاہ کرانے کے کام کو جاری رکھنے کی ضرورت پر ضرورت کا اعادہ کرتے ہوئے بھارتی فضائیہ کی فضائی قوت کو تبدیل کرنے کے خاطر نئی ٹیکنالوجی کو متعارف کرانے اور اپنانے پر زور دیا۔ فضائیہ کے سربراہ نے مستقبل میں ہونے والی تمام لڑائیوں اور آفات میں راحت رسانی کے مشن میں انسانی ہمدردی کی بنیاد پر مدد فراہم کرنے میں فضائیہ کے مغربی کمان کے اہم رول کی اہمیت پر زور دیا ۔ انہوں نے مغربی کمان کی فضا میں تحفظ کی ریکارڈ کی ستائش کی اور کمانڈروں پر زور دیا کہ وہ محفوظ آپریشن کے لئے ماحول تشکیل دینے کے تئیں مسلسل کوششیں کریں۔ انہوں نےحالیہ دنوں میں انسانی ہمدردی کی بنیاد پر مدد فراہم کرنے اور آفات میں راحت رسانی کے لئے مغربی کمان کی ستائش کی جس میں انسانی اعضاء کی ٹرانسپورٹیشن وغیرہ بھی شامل ہے۔ انہوں نے کمانڈروں پر زور دیا کہ وہ ڈبلیو اے سی کی مشن صلاحیتوں کو مستحکم کرنے کے خاطر مختلف مشقوں کے دوران حاصل کئے گئے سبق سے کام لیتے ہوئے منصوبہ بندی کریں۔ سی اے ایس نے سیکورٹی کی موجودہ داخلی صورت حال کے پس منظر میں اپنے فضائی اڈوں کی سیکورٹی کو یقینی بنانے کے لئے اعلیٰ سطحی نگرانی رکھنے کی ضرورت پر خصوصی زور دیا۔


    کانفرنس کے دوران کارروائی کرنے سے متعلق تیاری ، دیکھ بھال کے کام میں مزید بہتری اور فیزیکل اور سائبر سیکورٹی کو یقینی بنانے کے لئے کئے جانے والے اقدامات کی نگرانی اور تجزیئے پر خصوصی مباحثے اور جائزے پیش کئے گئے۔


    سی اے ایس کے ساتھ ایئر فورس کے عملے کی بیویوں کی فلاحی انجمن (اے ایف ڈبلیو ڈبلیو اے) کی صدر محترمہ کمل پریت دھنووابھی موجود تھیں، جن کا اے ایف ڈبلیو ڈبلیو اے کی علاقائی صدر محترمہ دیویکا ہری کمار نے خیر مقدم کیا۔محترمہ کمل پریت دھنووا نے اے ایف ڈبلیو ڈبلیو اے (علاقائی) کے بورڈ آف منیجمنٹ کی میٹنگ کی صدارت کی اور مختلف فلاحی سرگرمیوں کا جائزہ لیا۔ انہوں نے ڈبلیو اے سی کی سنگینیوں سے بھی گفتگو کی۔


    م ن۔وا ۔ن ع


    (24-10-17)


    U: 5310


    

    
    (Release ID: 1506844) Visitor Counter : 3