      وزارت دفاع

      انڈین نول اکیڈمی میں دلی سمینار 2017 کا آغاز
      Posted On: 12 OCT 2017 11:40AM by PIB Delhi


    نئیدہلی، 13 ۔اکتوبر۔’’ انڈیا اینڈ ساؤتھ ایسٹ ایشیا – میری ٹائم ٹریڈ ، ایکسپیڈیشن اینڈ سویلائزیشن لنکیجیز ‘‘کے عنوان سے دلی سمینار کے 2017 دور کا افتتاح انڈین نول اکیڈمی (آئی این ایم اے ) میں گزشتہ روز کیا گیا ۔


    1۔ وزارت دفاع کی بحریہ کے انٹگریٹیڈ ہیڈ کوارٹر کے لئے نول ہسٹری پروجیکٹ کے ایڈوائزر اور ایسٹرن نول کمانڈ کے سابق فلیگ آفیسر کمانڈنگ انچیف وائس ایڈمرل انوپ سنگھ پی وی ایس ایم ، اے وی ایس ایم ، این ایم (ریٹائرڈ ) نے اس سمینار کی افتتاحی تقریب میں اپنا کلیدی خطبہ پیش کیا ۔ دو دن تک جاری رہنے والے اس سمینار میں بحریہ اور کوسٹ گارڈ کے برسر ملازمت سینئیر آفیسر کے وفود سرکردہ علمی شخصیات مخصوص فارغ التحصیل شخصیات ، آرکیالوجیکل سروے آف انڈیا ( اے ایس آئی ) کے نمائندے اور آئی این اے کے کیڈٹ شرکت کررہے ہیں۔


    2۔ یہ سمینار اپنے مرکزی خیال پر مبنی ایک تمہیدی فلم کی نمائش کے ساتھ شروع ہوا ۔بعد ازاں وائس ایڈمرل ایس وی بھوکارے ، اے وی ایس ایم ،وائی ایس ایم ، این ایم اورآئی این اے کے کمانڈنٹ نے کیا ۔ وائس ایڈمرل انوپ سنگھ ریٹائرڈ نے سمینار کے افتتاحی اجلاس میں پیش کئے جانے والے اپنے کلیدی خطبے میں کہا کہ ہمارے ملک کا جزیرہ نما جغرافیہ ، کاروبار اورثقافت میں ہمارے پڑوسی ملکوں کے ساتھ رابطہ کاری میں معاون ہوتا ہے ۔ یونیورسٹی آف ممبئی کے محکمہ تاریخ کی سربراہ پروفیسر (ڈاکٹر ) روبی میلونی نے اس موقع پر اپنی تقریر میں بتایا کہ گجراتی کاروباریوں اور بحری سرگرمیوں نے کاروبار کے دقیق او ر ماہرانہ طریقے ،روایات اوربحرہند کے بحری راستو ں میں اپنی سرگرمیوں کے ذریعہ زبردست کردار ادا کیا ہے ۔ پروفیسر روبی میلونی کے مقالے کا عنوان تھا : ’’ زمانہ جدید کے ابتدائی دور میں گجرات اور جنوبی مغربی ایشیا کے درمیان بحری کاروباری رابطے ‘‘۔


    3۔ سمینار میں موجود کیڈٹ اور سرکردہ شخصیات پہلے رو ز پیش کئے گئے مقالوں سے بہت متاثر ہوئے ۔ افتتاحی دورمیں پیش کئے جانے والے پانچ مقالوں میں تفصیل سے بتایا گیا کہ کس طرح ہندوستان اورجنوب مشرقی ایشیائی ملکوں کے درمیان تاریخی بحری کاروباری رابطوں میں سماج ،مذہب ،روحانیت ،فنون لطیفہ ،فن تعمیرات ، زبانوں ،ادب ، انتظامیہ اورتہذیب کے دیگر شعبوں پر مثبت اثرات مرتب کئے تھے۔


    4۔ 13 اکتوبر 2017 کو تمام ہونے والے اس دوروزہ سمینار کے آخری رو ز بنارس ہندویونیورسٹی کے ہیڈ ڈپارٹمنٹ آف ہسٹری اور فیکلٹی آف سوشل سائنسیز پروفیسر اجے پرتاپ سنگھ ،’’ ہندوستان کی ابتدائی بحری تجارت کا معاشی پس منظر ‘‘ کے عنوان سے اپنا مقالہ پیش کریں گے ۔ جبکہ انڈین کوسٹ گارڈ کے ڈپٹی انسپکٹر جنرل جناب کیلاش نیگی ،’’ ہندوستان کی مشرقی رخ پالیسی -تصورات اور امکانات ‘‘ کے موضوع پر اپنا مقابلہ پیش کریں گے ۔ اور آئی این اے کے کیڈٹوں کے ایک سنڈیکیٹ کی جانب سے ، ’’ چولا نول فلیٹ - شپ بلڈنگ ، نیوی گیشن اینڈ میری ٹائم کیپینز ‘‘ کے موضوع پر ایک مقالہ پیش کیا جائے گا۔


    5۔ دلی سمینار کے دور 2017 سے انڈین نول اکیڈمی کے کیڈٹوں کو ہندوستان کی بیش قیمت بحری تاریخ کی واقفیت بہم کرانے اور ملک کی وراثت سے واقف کرانے کے مقصد کی بخوبی تکمیل کرنے کے ساتھ ساتھ ملک کے بحری تاریخی مطالعات / سمینار کے کلینڈر میں اپنی جگہ خصوصیت کے ساتھ محفوظ رکھے ہوئے ہے ۔


    م ن ۔س ش۔رم


    U- 5139

    
    
    (Release ID: 1505943) Visitor Counter : 2