      امور داخلہ کی وزارت

      مرکزی وزیر داخلہ راجناتھ سنگھ نے قومی تحقیقاتی ایجنسی این آئی اے کے نئے آفس کمپلیکس کا افتتاح کیا
      این آئی نے عالمی دہشت گردی سے ہندوستان کا دفاع کیا ہے:راجناتھ سنگھ

      Posted On: 10 OCT 2017 6:06PM by PIB Delhi

    نئی دہلی، 10 اکتوبر 2017، مرکزی وزیر داخلہ جناب راجناتھ سنگھ نے کہا ہے کہ قومی تحقیقاتی ایجنسی این آئی اے نے ملک کو ایک محفوظ مقام بنانے میں نمایاں رول ادا کیا ہے اور عالمی دہشت گردی کے خطرات سے ہندوستان کا دفاع کیا ہے آج یہاں این آئی اے کے نئے ہیڈ کواٹر آفس کمپلیکس کا افتتاح کرتے ہوئے جناب راجناتھ سنگھ نے کہا کہ این آئی اے دہشت گردی سے پیدا ہونے والے خطرے کو روکنے کے لئے اہم کام کر رہی ہے ۔


    مرکزی وزیر داخلہ نے کہا کہ این آئی اے نے حال ہی میں ایک دشمن پڑوسی ملک اور تیسرے ملکوں میں رہنے والے ان کے ساتھیوں کی اعانت سے چلنے والی دہشت گردی کی سرگرمیوں کا پردہ فاش کیا تھا اور کشمیر وادی میں دہشت گردی کی فنڈنگ کرنے کے سلسلے میں پکڑ دھکڑ شروع کی تھی ۔انہوں نےمربوط کوششوں کے لئے ،جس کے نتیجے میں بہت سے دہشت گردوں کا صفایا کرنے میں مدد ملی ، این آئی اے، دیگر سکیورٹی ایجنسیوں ، فوج ، سی اے پی ایف ایس اور ریاستی پولیس فورسز کی اے ٹی ایس کی ستائش کی ۔


    جناب راجناتھ سنگھ نے کہا کہ حکومت نے حال ہی میں تحقیقات کے سلسلے میں این آئی اے کو مکمل آزادی دے رکھی ہے ۔ انہوں نے مزید کہا کہ اس سے پہلے این آئی اے نے کارروائی کو آگے لے جانے کے لئے وزارت داخلہ کی منظوری حاصل کی تھی لیکن میں نے ہدایت دی کہ وزارت داخلہ کی منظوری کی کوئی ضرورت نہیں ہے۔اور این آئی اے کارروائی کرنے کے لئے پوری طرح آزاد ہے یہاں تک کہ این آئی اے کے اگلے ڈائریکٹر جنرل کا دو ماہ پہلے ہی تقرر کیا جا چکا ہے جس سے ان کی خوش اسلوبی سے منتقلی کی راہ ہموار ہوگی۔


    انہو ں نے کہا کہ دہشت گردی مہذب سماج کے لئے ایک لعنت ہے اور یہ دنیا بھر کے جمہوری ملکوں میں ترقیاتی کوششوں میں روڑا بنی ہوئی ہے۔وزیر داخلہ نے کہا کہ وزیر اعظم جناب نریندر مودی نے عالمی دہشت گردی کے خلاف لڑائی میں عالمی برادری کو بیدار کیا ہے۔


    وزیر داخلہ نے کہا کہ این آئی اے نے اپنے قیام کے مختصر 8 سال کے عرصے میں عام آدمی کا اعتماد اور بھروسہ حاصل کیا ہے ۔وہ بہت سے دہشت گردانہ حملوں کی منصفانہ ، ٹھوس اور پیش آور انداز میں تحقیقات انجام دے کر عوام کا دل جیت رہی ہے۔ جناب راجناتھ سنگھ نے کہا کہ این آئی اے کی تحقیقات کی وجہ سے 95 فیصد لوگوں کو سزا دلوائی جا سکی ہے۔ جناب راجناتھ سنگھ نے مزید کہا کہ مجھے بھروسہ ہے کہ این آئی اے اپنی ساکھ اور پیش آورانہ صلاحیت کو برقرار رکھے گی۔


    اس موقع پر اظہار خیال کرتے ہوئے این آئی اے کے ڈائریکٹر جنرل جناب شرد کمار نے بتایا کہ این آئی اے جلد ہی دسمبر 2017 میں گواہاٹی میں اور جون 2018 میں حیدر آباد میں اپنی نئی علاقائی آفس عمارتوں کا بھی افتتاح کرے گا۔


    داخلی امور کے وزراء مملکت جناب ہنس راج گنگا رام اہیر اور جناب کرن رجیجو اور سی اے پی ایف ایس کے سربراہان کے علاوہ وزارت داخلہ کے سینئر افسران بھی افتتاحی تقریب میں موجود تھے۔


    ***


    

    
    م ن۔ح ا۔ع ج


    (10- 10 -17)


    U: 5072

    
    
    (Release ID: 1505539) Visitor Counter : 2