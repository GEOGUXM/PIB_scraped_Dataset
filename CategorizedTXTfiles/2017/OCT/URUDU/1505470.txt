      وزارات ثقافت

      احمدآباد ایڈیشن آف راشٹریہ سنسکرتی مہوتسو اختتام پذیرہوا
      وڈودرا، راجکوٹ ، سوم ناتھ اور دوارکاکے لئے راشٹریہ مہوتسوکاسفرآج سے شروع ہوگا
      Posted On: 09 OCT 2017 8:43PM by PIB Delhi


    نئی دہلی، 10 ؍اکتوبر : وزارت ثقافت کے زیراہتمام 7اکتوبر، 2017سے گجرات میں راشٹریہ سنسکرتی مہوتسو(آرایس ایم ) کا احمدآباد عنصرتیجن بائی اور انکت چڈھاکی جاندارپرفامینس اور مختلف دیگرفنی نمونوں پرمشتمل شاندارچکاچوندکردینے والے اہتمام کے ساتھ اختتام پذیرہوا۔ وڈوردرا، راج کوٹ ، سوم ناتھ اور دوراکا کے لئے اس سلسلے کا اگلاسفر آج سے شروع ہورہاہے ۔


    ‘‘ایک بھارت سریشٹھ بھارت’’ کے بینرتلے ،منعقدہ اس تقریب کو ،احمدآباد کے ناظرین کو بڑے موثرطریقے سے بھارت کے مالامال اورگوناگوں اور اب تک کے ان چھوئے ثقافتی پہلووں سے واقف کرانے کے سلسلے میں ازحداہم کرداراداکرنے کے لئے لگاتارتوصیف وتعریف حاصل ہوتی رہی ہے ۔ اس تقریب نے ملک بھرسے آئے ہوئے 200سے زائد ماہرین فن 10سے زائد لوک رقص کی شکل میں اپنے فن کا مظاہرہ کرنے کا موقع فراہم کیا ، 40سے زائد ماہرصناعوں کو اپنے دستکا ری کے نمونے پیش کرنے کا بھی موقع دیا ، ساتھ ہی ساتھ ایک ہی چھت کے نیچے یا ایک ہی مقام پر روایتی طباخوں کے ذریعہ تیارکے گئے لذیذ کھانوں کو یہاں آنے والوں کی لذت کام ودہن کے لئے پیش کیاجاسکا۔


    یہ راشٹریہ سنسکرتی مہوتسوجو اپنی نوعیت کے لحاظ سے گوناگونی پرمشتمل ثقافتی میلہ ہے اور کثرت میں وحدت کا نمونہ پیش کرتا ہے ، حسن اتفاق سے ایسے موقع پرمنعقد ہواہے جب احمدآباد کے تاریخی شہرکو عالمی ورثے کا درجہ حاصل ہواہے اور اس خصوصی وقوعے نے اس میلے کے اہتمام کو ایک منفرد رونق بخشی ہے ۔


    ایک بھارت سریشٹھ بھارت کے بینر تلے منعقدہ مذکورہ راشٹریہ سنسکرتی مہوتسو متعدد دیومالائی بھجنوں ، لوک رقصوں ، مختلف قسم کے ادب اور سمعی فنون کو ایک چھت کے نیچے لایاہے ۔ ہتھ کرگھے پرمبنی ایک میلہ بھی اس مہوتسوکا ایک عنصرہے ۔ گجرات کی ثقافت کی انوکھی جھلک چھتیس گڑھ اوردیگر شرکائے کارریاستوں کی ثقافتی جھلک فوڈ فیسٹول کی شکل میں دیکھی جاسکتی ہے ۔احمدآباد کے عوام نے دستکاری مختلف قسم کے کھانوں رنگولی پینٹنگ مجسمہ سازی ، فوٹوگرافی ، چوبی آرٹ ،پرفارمنگ آرٹ ، تمام دیگرچیزوں کے نمونے ایک ہی چھت کے نیچے ملاحظہ کئے ۔


    راشٹریہ مہوتسوکے تیسرے دن پدم بھوشن تیجن بائی نے پنڈاونی کامظاہرہ کیا اور انکت چڈھانے کبیرپرمبنی داستان گوئی سے حاضرین کو مسحورکیا۔ اس میلے میں مختلف شہروں اور قصبات کے فنی نمونے بھی پیش کئے گئے جس میں لوک رقص ، موسیقی مثلاًکرما اور شیلا(چھیتس گڑھ ) کچی بھجن ( گجرات ) مغربی بنگال کا نٹوا اوراسٹک ،منی پورکا پنگ چولم شامل ہیں ۔


    راشٹریہ سنسکرتی مہوتسوکا اگلا سلسلہ جو وڈودرا ، راج کوٹ ، سوم ناتھ اور دوارکا کے لئے منعقد ہو گا آج سے شرو ع ہورہاہے اور یہی تمام ترلوک رقص 10سے 13اکتوبر 2017کے دوران گجرات کے مذکورہ چاروں شہروں میں درج ذیل مقامات پر منعقدہوں گے ۔

                                                                 
تاریخ      شہر       مقام                             وقت        
                                                                 
                                                                 
                                                                 
10 اکتوبر  وڈودرا    مہاتماگاندھی نگرگروہ، مانڈوی     7.00بجے شام
                                                                 
                                                                 
                                                                 
11اکتوبر   راج کوٹ   ہیموگادھوی نتیہ گروہ ، منہرپلاٹ  ایضاً      
                                                                 
                                                                 
                                                                 
12اکتوبر   سوم ناتھ  سوم ناتھ مندرکا احاطہ            ایضاً      
                                                                 
                                                                 
                                                                 
13اکتوبر   دوارکا    گومتی گھاٹ ، دوارکا              ایضاً      
                                                                 
                                                                 

    ***********


    U-5057


    

    
    (Release ID: 1505470) Visitor Counter : 3