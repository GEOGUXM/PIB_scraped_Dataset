      وزیراعظم کا دفتر

      وزیر اعظم کا دورہ ٔ ہماچل پردیش
      Posted On: 02 OCT 2017 6:30PM by PIB Delhi


    نئی دہلی،03۔اکتوبر ۔وزیر اعظم جناب نریندر مودی ہماچل پردیش کے علاقے بلاس پور کا دورہ کریں گے ۔ اس موقع پر وزیر اعظم بلاس پور میں آل انڈیا انسٹی ٹیوٹ آف میڈیکل سائنسیز (اے آئی آئی ایم ایس ) کی عمارت کا سنگ بنیاد بھی رکھیں گے۔ 1350 کروڑروپے کی لاگت سے تیار کیا جانے والے اس اسپتال میں 750 بسترہوں گے ۔اس کے ساتھ ہی اس اسپتال میں نہ صرف صحت کی دیکھ بھال کی خدمات فراہم کرائی جائیں گی بلکہ اس میں انڈر گریجویٹ اور پوسٹ گریجویٹ سطح کی طبی تعلیم فراہم کرائی جائے گی۔ اس کےساتھ ہی اس اسپتال میں نرسنگ کی تعلیم وتربیت دی جائے گی۔


    اپنے سفر ہماچل پردیش کے دوران وزیر اعظم اونہ میں انڈین انسٹی ٹیوٹ آف انفارمیشن ٹکنالوجی (آئی آئی آئی ٹی ) کی عمارت کا بھی سنگ بنیادر کھیں گے ۔اس کے ساتھ ہی وزیراعظم ریاست کے کانگڑہ خطے میں واقع کندروری میں اسٹیل اتھارٹی آف انڈیا لمٹیڈ (ایس اے آئی ایل ) کے پروسیسنگ یونٹ کا بھی افتتاح کریں گے ۔ بعد میں وزیر اعظم ایک عوامی جلسے سے خطاب کریں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-4915

    
    
    (Release ID: 1504587) Visitor Counter : 2