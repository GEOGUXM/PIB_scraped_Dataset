      وزیراعظم کا دفتر

      وزیر اعظم کا دورہ ٔ ہماچل پردیش بلاس پور میں اے آئی آئی ایم ایس کی عمارت کا سنگ بنیاد رکھا
      Posted On: 03 OCT 2017 3:39PM by PIB Delhi


    
    نئی دہلی،03۔اکتوبر ۔وزیر اعظم جناب نریندر مودی ہماچل پردیش کے سرکاری دورے پر ہیں ۔ انہوں نے ریاست کے علاقے بلاس پور میں آل انڈیا انسٹی ٹیوٹ آف میڈیکل سائنسیز (اے آئی آئی ایم ایس ) کی عمارت کا سنگ بنیاد رکھا ۔واضح ہوکہ 750 مریضوں کے بستر والے اس اسپتال کی تعمیر میں 1350 کروڑروپے کی لاگت آئے گی۔ اس کے علاوہ اس اسپتال میں صحت کی جانچ کے ساتھ ساتھ انڈر گریجویٹ اور پوسٹ گریجویٹ سطح کی طبی تعلیم بھی فراہم کرائی جائے گی۔ مزید برآں اس اسپتال میں نرسوں کی تعلیم وتربیت کا بھی انتظام کیا جائے گا۔ اس موقع پر وزیراعظم نے صحت کی ابتدائی جانچ کے لئے ڈجیٹل نرو سینٹر کے آغاز پر ایک کتبے کی بھی نقاب کشائی کی ۔
    وزیراعظم نے ہماچل پردیش کے شہر اونہ میں انڈین انسٹی ٹیوٹ آف انفارمیشن ٹکنالوجی کا بھی سنگ بنیادرکھا ۔اس کے ساتھ ہی وزیراعظم نے کانگڑہ کے کندروری علاقے میں اسٹیل اتھارٹی آف انڈیا لمٹیڈ (ایس اے آئی ایل ) کے پراسیسنگ یونٹ کا بھی افتتا ح کیا ۔


    
    م ن ۔س ش۔ رم
    U-4920

    
    
    (Release ID: 1504625) Visitor Counter : 2