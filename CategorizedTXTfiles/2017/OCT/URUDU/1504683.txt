      جہاز رانی کی وزارت

      نائب صدر جمہوریہ جناب ایم وینکیا نائیڈو نے متعدد قومی شاہراہوں کے پروجیکٹوں کا افتتاح کیا
      جناب گڈکری کی 2019 کے انتخابات سے قبل پولا ورم پروجیکٹ کی تکمیل کی یقین دہانی

      Posted On: 03 OCT 2017 6:56PM by PIB Delhi

    نئی دہلی، 3 اکتوبر 2017، نائب صدر جمہوریہ جناب ایم وینکیا نائیڈو نے آج وجے واڑہ میں منعقدہ ایک تقریب میں جہاز رانی، سڑک نقل و حمل و شاہراہوں اور آبی وسائل، دریاؤں کی ترقی اور گنگا باز آباد کاری کے مرکزی وزیر جناب نتن گڈکری کے ساتھ متعدد قومی شاہراہوں کے پروجیکٹ کا افتتاح کیااور کرشنا ندی کے مکتیالیہ سے وجے واڑہ کے درمیان کے گلیارے کے فروغ سے متعلق پروجیکٹ (قومی آبی راہ۔4) کا سنگ بنیاد رکھا۔ آندھرا پردیش کے وزیراعلی جناب این چندرا بابو نائیڈو بھی اس موقع پر موجود تھے۔


    آندھرا پردیش میں قومی شاہراہوں کے سات پروجیکٹوں کو قوم کے نام وقف کیا گیا اور قومی شاہراہوں کے 6 پروجیکٹوں کا سنگ بنیاد رکھا گیا۔ ان سبھی پروجیکٹوں کی مجموعی لاگت 4193 کروڑ روپے ہوگی۔ کرشنا ندی (نیشنل واٹر وے۔ 4) کے پہلے مرحلے کے فروغ کے کام کا بھی سنگ بنیاد رکھا گیا۔ پروجیکٹ کے پہلے مرحلے میں نقل و حمل کے لئے مکتیالیہ سے وجے واڑہ کے درمیان کے گلیارے کو فروغ دیا جائے گا۔ اس پروجیکٹ کی مجموعی لاگت 7015 کروڑ روپے اور اس واٹر وے کی لمبائی 315 کلومیٹر ہے۔


    اس موقع پر اظہار خیال کرتے ہوئے جناب گڈکری نے کہا کہ مرکزی حکومت آندھرا پردیش میں قومی شاہراہوں کو بہتر بنانے کے لئے ایک لاکھ کروڑ روپے سے زیادہ کی رقم خرچ کرے گی اور اس سے ریاست میں ترقیاتی کاموں کو زبردست تقویت ملے گی۔ انہوں نے کہا کہ نئے راجدھانی شہری امراوتی کو اننت پور سے جوڑنے کے لئے 6 لین والا ایک گرین فیلڈ امراوتی ایکسپریس وے تعمیر کیا جائے گا۔ اس کے علاوہ کرنول اور کڑپاکو بھی جوڑنے کا کام کیا جائے گا۔ اس منظور شدہ پروجیکٹ کی مجموعی لمبائی 557 کلومیٹر اور اس پر آنے والا صرفہ 25000 کروڑ روپے ہے۔ انہوں نے مزید کہا کہ آندھرا پردیش حکومت ڈی پی آر تیار کررہی ہے اور تحویل اراضی کا کام بھی جاری ہے۔


    جناب گڈکری نے یہ بھی کہا کہ نیشنل واٹر وے۔4 کے مکتیالیہ ۔ وجے واڑہ سیکشن کے فروغ سے متعلق پروجیکٹ علاقے میں اقتصادی ترقی کو تقویت دینے کے لئے ایک موثر لاجسٹکس کا کام کرے گا اور کپیٹل سٹی امراوتی کی ترقی کے ابتدائی مراحل میں معاون ثابت ہوگا کیونکہ تعمیرات سے متعلق اہم میٹریل کے اسی گلیارے سے پہنچائے جانے کی توقع ہے۔


    وزیر موصوف نے مزید کہا کہ ساگر مالا پروگرام کے تحت ریاست میں بندرگاہوں سے متعلق متعدد پروجیکٹوں پر کام کیا جائے گا۔ وشاکھا پٹنم بندرگاہ کی صلاحیت میں توسیع کی جائے گی۔ وشاکھا۔ چنئی صنعتی گلیارہ ایک ایسا دوسرا اہم پروجیکٹ ہے جس سے ریاست کو زبردست فائدہ ہوگا اور اس پروجیکٹ پر تیزی سے کام کیا جائے گا۔


    جناب گڈکری نے یقین دلایا کہ پولاورم سنچائی پروجیکٹ کو 2019 میں ہونے والے آئندہ عام انتخابات سے پہلے مکمل کرلیا جائے گا اور اس مقصد کے لئے مرکزی حکومت، ریاستی حکومت کو سبھی طرح ضروری تعاون دے گی۔


    آندھرا پردیش کے وزیراعلی نے مرکزی وزیر کا شکریہ ادا کیا اور کہا کہ انہیں یقین ہے کہ مرکز کی مدد سے پولا ورم پروجیکٹ وقت پر مکمل ہوجائے گا۔


    نائب صدر جمہوریہ ہند جناب ایم وینکیا نائیڈو نے ریاست میں ایک دن کے اندر اتنے پروجیکٹوں کے آغاز پر خوشی کا اظہار کیا۔ انہوں نے کہا کہ دریاؤں کو جوڑنا وقت کی ضرورت ہے۔


    ۔۔۔۔۔۔۔۔۔۔۔


    م ن۔ م م ۔ ن ا۔


    (03- 10 -17)


    U- 4934

    
    
    (Release ID: 1504683) Visitor Counter : 2