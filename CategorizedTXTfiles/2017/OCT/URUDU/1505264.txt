      وزارات ثقافت

      تہذیب کے موضوع پرچوتھی بین الاقوامی گفت وشنید کانفرنس (8تا15اکتوبر ،2017)
      Posted On: 08 OCT 2017 7:07PM by PIB Delhi


    نئی دہلی،9؍اکتوبر:وزارت ثقافت، حکومت ہند کے تحت ، آرکیالوجیکل سروے آف انڈیا،نیشنل جیوگریفک سوسائٹی آف انڈیاکے تعاون واشتراک سے ‘تہذیب کے موضوع پرچوتھی بین الاقوامی کانفرنس ۔ چوتھا دور ’کا اہتمام ، 8اکتوبر تا15اکتوبر ،2017کے دوران دہلی میں گاندھی نگراور دھولاویرمنعقد کررہاہے ۔ مذکورہ کانفرنس، اپنے سلسلے کی وہ چوتھی گفت وشنید کانفرنس ہے ،جس کا آغاز 2013میں نیشنل جیوگریفک سوسائٹی نے کیاتھا ، جس کا مقصد یہ تھا کہ اس نوعیت کے عالمانہ اور عوامی گفت وشنید کے سلسلے کی حوصلہ افزائی کی جائے ،جس کا تعلق دنیا کی پانچ قدیم ترین خواندہ تہذیبوں یعنی مصر،میسوپوٹامیا(عراق) ، جنوبی ایشیا، چین اورمیسوامریکہ سے ہے اوراس بات کا تعین کیاجائے کہ کس طریقے سے ،ماضی کی ان تہذیبوں کا مطالعہ، ہمارے حال اورمستقبل کو صحیح سمت دے سکتاہے ۔ اس سلسلے کی پہلی کانفرنس کا افتتاح گواتے مالا میں 2013میں ہواتھا، بعد ازاں اسی سلسلے کی دوسری کانفرنس 2014میں منعقد ہوئی اور اس سلسلے کی تیسری کانفرنس 2015میں چین میں منعقد ہوئی تھی ۔


    اس کانفرنس کی افتتاحی تقریب کا انعقاد 8اکتوبر ،2017کو نئی دہلی چانکیہ پوری ، میں واقع اشوک کے بینکٹ ہال میں 4.30 شام کو عمل میں آچکاہے ۔ ابتدائی تقریب کا افتتاح وزارت ثقافت اورماحولیات ، جنگلات وموسمیاتی تبدیلی کے وزیر مملکت ( آزادانہ چارج ) محترم ڈاکٹرمہیش شرما ، ثقافت اورسیاحت کی سکریٹری، محترمہ رشمی ورما ، نیشنل جیوگریفک سوسائٹی کے ایکسپلرولرپروگرام کے نائب صدر، ڈاکٹرالیکزینڈرموین ، آرکیالوجیکل سروے آف انڈیا کی ڈائرکٹرجنرل محترمہ اوشاشرما ، کوٹسن انسٹی آف آرکیالوجی ، لاس اینجلس کی پروفیسرمونیکا اسمتھ کی موجودگی میں کریں گے ۔


    افتتاحی تقریب کے انعقاد کے بعد پدم بھوشن ایوارڈ یافتہ پروفیسربی بی لال نے‘ ہڑپا تہذیب ’ پراپنا خطبہ پیش کیاتھا ۔جس نے جنوبی ایشیاکی قدیم ترین تہذیب کے سلسلے میں ان علمأ اور دانشوروں کو اس تہذیب کے ان گوناگوں پہلووں سے واقف کرایا جو دیگرقدیم تہذیبوں اور دیگرموضوعات پرکام کررہے ہیں ۔ پروفیسربی بی لعل کا خطبہ ایساتھا کہ جس میں ہڑپاتہذیب اور اس کی تاریخ کی تلاش کرنے کی کوشش کی گئی تھی اور اس کے تحت شہری منصوبہ بندی ، زراعت ، مویشی پالن ،فنی نمونے ، صنعت وحرفت ، تجارت ، (داخلی وخارجی) ، طرزتحریر ، مُردوں کو ٹھکانے لگانے کے طریقے ، مذہب ، سیاسی ڈھانچے پراحاطہ کیاگیاتھا۔ انھوں نے ان تمام پہلوؤں پرایک مختصر جائزہ پیش کیا۔


    اس کے علاوہ ،پروفیسرلعل نے کچھ اوربھی نئی معلومات اور نئے نکات اختصار سے پیش کئے جو دنیا کے باقی حصوں میں نہیں پائے جاتے ۔ مثال کے طورپر انھوں نے راجستھان میں کالی بانگن میں کھیتی کی جوتائی کے بارے میں بھی روشنی ڈالی ،اورکالی بانگن میں ہی زلزلے کے سلسلے میں سب سے قدیم اعداد وشمار پیش کئے ۔ انھوں نے دنیا کی قدیم ترین گودی پرروشنی ڈالی جس کی بازیافت لوتھل (گجرات ) میں کی گئی ہے ،اوردھولاویرا(گجرات ) میں دریافت کئے گئے دنیا کے قدیم ترین آبی انتظام کے نظام کے بارے میں بھی تفصیلات پیش کیں ۔


    پروفیسر لعل نے ہڑپاتہذیب کے نشوونما کے بارے میں روشنی ڈالتے ہوئے بتایاکہ دنیا کی اس قدیم ترین تہذیب اور ثقافت کی خاص بات یہ ہے کہ یہ ثقافت کلی طورپر دیسی اورملکی ثقافت تھی اور اس ثقافت پربیرون ملک کی تہذیب کے کوئی بھی اثرات مرتب نہیں ہوئے تھے ۔


    پروفیسرلعل نے زوردے کر یہ کہنے کی کوشش کی کہ ہڑپاتہذیب کے بارے میں مصنفین کی جورائے ہے، وہ اس سے متفق نہیں ہیں اور اس سلسلے میں انھوں نے اپنی جانب سے متعلق شواہد بھی پیش کئے اورکہاکہ اس سے یہ نتیجہ نکالاجاسکتاہے کہ آریائی یلغار کی تھیوری کو ختم کردیاجائے ۔ انھوں نے اس تہذیب کی نشوونمااور ابتدأ کو تلاش کرتے ہوئے بہت سارے رسم ورواج اور روایات کا ذکرکیاجو آج موجود ہیں اوران کی جڑیں ہڑپاتہذیب میں تلاش کی جاسکتی ہیں ۔


    ان کے خطبے کے بعد ایک پینل تبادلہ ٔ خیالات منعقد ہوا جس کی قیادت نیشنل میوزیم دہلی کے ڈائرکٹرجنرل ڈاکٹربی آرمنی نے کی۔ اس پینل تبادلہ خیالات میں پروفیسربی بی لعل(ہڑپاتہذیب ) ، ڈاکٹرفرانسسکو اسٹراڈا۔ بیلی (میان تہذیب) ، پروفیسرایم سی اگسٹا موہن ( میسوپوٹامیائی تہذیب ) ، ڈاکٹرانالطیفہ موراد ( مصری تہذیب)، اورپروفیسرژنوی لی (چینی تہذیب ) نے شرکت کی ۔ مذکورہ پینل تبادلہ خیالات کے دوران زیرغورپانچوں مذکورہ تہذیبوں کی مشترکہ باتوں اور ان تہذیبوں میں پائی جانے والی یکسانیت پرتبادلہ خیالات کیاگیا۔


    U-5031

    
    
    (Release ID: 1505264) Visitor Counter : 7