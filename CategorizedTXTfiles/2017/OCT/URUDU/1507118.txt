      وزارت سیاحت

      پریٹن پرو کی اختتامی تقریب میں جناب ارون جیٹلی نے ‘ایک ہیریٹیج اسکیم کو گود لیں’ کے تحت سات منتخبہ کمپنیوں کو اجازت نامے جاری کیے
      ملک بھر میں جاری تین ہفتے طویل پریٹن پرو اختتام پذیر ہوا
      
      Posted On: 26 OCT 2017 1:39PM by PIB Delhi


    نئی دہلی۔ 26 اکتوبر؛ خزانہ اور کارپوریٹ امور کے وزیر جناب ارون جیٹلی نے سیاحت کی وزارت کے تحت ‘‘ ایک ہیریٹیج اسکیم کو گود لیں’’ کے تحت سات منتخبہ کمپنیوں کو راج پتھ لان، واقع نئی دلی میں، منعقدہ پریٹن پرو کی اختتامی تقریب کے دوران، اجازت نامے تفویض کیے ہیں۔ انھوں نے بہترین مندوب مرکزی حکومت کی وزارت اور بہترین مندوب ریاستی حکومت کو بھی اسناد عطا کیں۔ سیاحت کے وزیر مملکت (آزادانہ چارج) جناب کے جے الفونس نے اس تقریب کی صدارت کی۔ واضح رہے کہ پریٹن پرو کا اہتمام ، سیاحت کی وزارت نے مرکزی وزارتوں، ریاستی حکومتوں اور شراکت داروں کے تعاون و اشتراک سے، پانچ سے 25 اکتوبر کے دوران کیا تھا۔


    نوجوانوں کے امور کی وزارت کو بہترین مندوب وزارت کی سند حاصل ہوئی اور ڈونر کی وزارت کو رنر اپ سند دی گئی۔ مدھیہ پردیش کو بہترین مندوب ریاست کی سند دی گئی جبکہ رنر اپ کے طور پر ریاست گجرات کا انتخاب کیا گیا۔


    اس موقع پر اظہار خیال کرتے ہوئے، جناب ارون جیٹلی نے کہا کہ پریٹن پرو، ایک ایسی تقریب ہے، جس کے ذریعے بھارت کے سیاحتی مضمرات کا اظہار ہوتا ہے اور یہ ظاہر ہوتا ہے کہ ہمارے ملک میں لائق دید کون کون سے مقامات ہیں۔ جغرافیائی لحاظ سے، بھارت میں متعدد دریافت شدہ اور غیر دریافت شدہ سیاحتی مقامات موجود ہیں۔ عام طور پر مذہب، فطرت اور تاریخ سیاحت کو متوجہ کرتے ہیں اور بھارت میں یہ تمام عناصر موجود ہیں۔ بھارت کا ثقافتی ورثہ اور زیارت گاہیں قابل ذکر ہیں۔ بھارت میں وسیع ساحل سمندر، جنگلات، جنگلی جانور اور متعدد تاریخی عمارتیں موجود ہیں۔ جبکہ دنیا کے بہت سے ممالک محض ایک یا دو تاریخی عمارتوں کے حامل ہیں، جنہیں سیاح دیکھنا چاہتے ہیں اس کے برعکس بھارت میں ایسی تاریخی عمارتوں کی بھرمار ہے۔ تاہم بھارت میں رابطہ کاری کا فقدان ہے اور بڑے سائز کے ہوائی اڈے بھی نہیں ہیں۔ تاہم بہت جلد شہری ہوابازی ی وزارت کے ذریعے علاقائی کینیکٹی وٹی کی اسکیم شروع کی جائے گی، جس سے ملک میں سیاحت کو فروغ حاصل ہوگا۔ انھوں نے خیال ظاہر کیا کہ تاریخی مقابر اور عمارتوں کا باقاعدہ رکھ رکھاؤ ہونا چاہئے۔ انھوں نے کہا کہ ایک ہیریٹیج اسکیم کو اختیار کریں، جیسی پہل قدمی، اس سمت میں ایک اہم قدم ہے۔ انھوں نے زور دے کر کہا کہ ہمیں اپنے ملک میں میزبانی کا ماحول پیدا کرنا چاہیے۔


    اس موقع پر جناب کے جے الفونس نے اظہار خیال کیا اور کہا کہ پریٹن پرو، فنون و ثقافت اور روایات کا جشن ہوتا ہے اور اس کے اہتمام کے دوران بھارت کے لاثانی پرفارمنگ آرٹس کی نمائش کی جاتی ہے۔ متعدد مرکزی وزارتوں اور ریاستی حکومتوں نے اس پریٹن پرو میں حصہ لیا ہے۔ انھوں نے کہا کہ سیاحت ملک کی مجموعی گھریلو پیداوار میں6.8 فیصد کا تعاون دیتی ہے۔ انھوں نے کہا کہ ملک میں گھریلو سیاحت کو فروغ دینے کے لیے وسیع امکانات موجود ہیں۔ انھوں نے اس امر پر تشویش کا اظہار کیا کہ ملک میں اب بھی ہوٹل کے کمروں کی تعداد کی قلت ہے۔ انھوں نے غیر ملکی افراد کو مدعو کیا کہ وہ بھارت آکر دیکھیں اور اس کا تجربہ حاصل کریں۔ انھوں نے بہترین مندوب وزارتوں اور ریاستی حکومتوں کے طور پر ایوارڈ حاصل کرنے والوں،‘‘دیکھو اپنا دیش’’ میں ایوارڈ حاصل کرنے والوں کو مبارکباد پیش کی۔


    وزارت سیاحت کی ’ ایک وراثت کو گود لیجے اسکیم‘ 27 ستمبر 2017 کو عالمی یوم سیاحت کے موقع پر صدر جمہوریہ ہند نے شروع کی تھی۔ لہٰذا سیاحت کی وزارت نے نجی شعبے کی کمپنیوں ، سرکاری شعبے کی کمپنیوں اور کارپوریٹ افراد کو دعوت دی تھی کہ وہ ان مقامات کو گود لیں اور اپنی وراثت اور سیاحت کو تحفظ اور ترقی کے ذریعے مزید پائیدار بنانے کیلئے ذمہ داری قبول کریں۔ یہ اسکیم، سیاحت کی وزارت کی اپنی نوعیت کی ایک منفرد کوشش ہے، جو ثقافت کی وزارت اور بھارت کے محکمہ آثار قدیمہ اے ایس آئی کے ساتھ مل کر عمل میں لائی جارہی ہے۔ اس اسکیم کے تحت، پورے بھارت میں یادگار تاریخی مقامات ، ہیریٹیج کی حیثیت رکھنے والے مقامات کو ترقی دینے اور سیاحوں کے لئے سازگار بنانے کی تجویز ہے تاکہ ان جگہوں کی سیاحت کی اہلیت اور ثقافتی اہمیت کو ایک منصوبہ بند اور مرحلے وار طریقے سے فروغ دیا جاسکے۔

     1. ایس بی آئی فاؤنڈیشن کو دلّی کے جنتر منتر کو گود لینے کے لئے چنا گیا ہے۔
     2. ٹی کے انٹرنیشنل لمیٹیڈ کو کونارک سن ٹمپل اور بھوبنیشور میں راجا رانی ٹمپل کو گود لینے کیلئے چنا گیا ہے۔
     3. یاترا آن لائن پرائیویٹ لمیٹیڈ کو کرناٹک میں ہمپی ، جموں وکشمیر میں لیہہ پلیس، دلّی میں قطب مینار اور مہاراشٹر میں اجنتاگپھاؤں کو گود لینے کے لئے چنا گیا ہے۔
     4. ٹریول کارپوریشن آف انڈیا لمیٹیڈ کو کوچی میں مٹّن چیری پیلس میوزیم اور دلّی میں صفدر جنگ مدرسے کو گود لینے کیلئے چنا گیا ہے۔
     5. ایڈوینچر ٹور آپریٹر ایسوسی ایشن آف انڈیا کو گنگوتری ٹمپل علاقہ اور گومکھ کا راستہ ، ماؤنٹ اسٹاک کانگڑی، لداخ وجموں وکشمیر کو گود لینے کیلئے چنا گیا ہے۔
     6. اسپیشل ہولی ڈیز ٹریویل پرائیویٹ لمیٹیڈ (اور) روٹری کلب آف انڈیا کو دلّی کی اگرسین کی باؤلی کو گود لینے کے لئے چنا گیا ہے۔ این بی سی سی کو دلّی کے پرانے قلعے کو گود لینے کیلئے چنا گیا ہے۔

    ************


    (م ن ۔ ۔ ن ر۔ 26.10 .2017 )


    U – 535 2

    
    
    (Release ID: 1507118) Visitor Counter : 3
    
    
    
    
    

6.