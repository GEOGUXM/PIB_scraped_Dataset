      وزیراعظم کا دفتر

      عالمی تیل اور گیس کے سی ای اوز اور ماہرین کے ساتھ وزیراعظم کی بات چیت
      Posted On: 09 OCT 2017 2:10PM by PIB Delhi


    نئی دہلی،9،اکتوبر/ وزیراعظم جناب نریندر مودی نے آج دنیابھر کے تیل اور گیس سی ای اوز اور ماہرین کے ساتھ بات چیت کی۔

    
    اس میٹنگ میں راس نیفٹ ، بی پی، ریلائنس ، سعودی ارامکو ، ایکسان موبل ، رائل ڈچ شیل، ویدانتا، ووڈ میکنزی، آئی ایچ ایس مرکٹ، شلمبرگر، ہالیبرٹن ، ایکسکول، او این جی سی ، انڈین آئل، گیل، پیٹرونیٹ ایل این جی، آئل انڈیا ، ایچ پی سی ایل ، ڈیلونیکس انرجی، این آئی پی ایف پی ، انٹرنیشنل گیس یونین ، ورلڈ بینک اور انٹرنیشنل انرجی ایجنسی کے سی ای اوز اور افسران موجود تھے۔
    
    میٹنگ میں مرکزی وزراء جناب دھرمیندر پردھان اور جناب آر کے سنگھ اور نیتی آیوگ ، پی ایم او، پیٹرولیم کی وزارت اور وزارت خزانہ کے اعلی عہدیداران بھی موجود تھے۔
    
    اس میٹنگ کا انعقاد نیتی آیوگ نے کیا تھا۔ اپنے افتتاحی خطاب میں پیٹرولیم اور قدرتی گیس کے وزیر جناب دھرمیندر پردھان اور نیتی آیوگ کے وائس چیئرمین جناب راجیو کمار نے اس شعبے میں کئے گئے کام کا جائزہ پیش کیا۔ انہوں نے ہندستان میں توانائی کی مانگ میں اضافہ کی توقع اور بجلی اور ایل پی جی کی توسیع میں ہونے والے قابل قدر ترقی کا بھی ذکر کیا۔
    
    ایک مختصر پریزینٹیشن میں نیتی آیوگ کے سی ای او جناب امیتابھ کانت نے ہندستان میں تیل اور گیس کے شعبے میں حالیہ ترقی اور چیلنجوں کا خاکہ پیش کیا۔
    
    مختلف شرکا نے گزشتہ تین برسوں کے دوران ہندستان میں ترقی اور اصلاحات کی تعریف کی۔ توانائی کے شعبے میں اصلاحات کے بارے میں وزیراعظم جناب نریندر مودی نےجس مہم جوئی کا مظاہر ہ کیا شرکا نے اس کی ستائش کی۔ اس کے علاوہ توانائی سےمتعلق مربوط پالیسی ، ٹھیکے کا فریم ورک اور انتظام، زلزلے سے متعلق اعدادوشمار کی ضرورت، بائیو ایندھن کی حوصلہ افزائی ، گیس کی سپلائی میں بہتری، گیس کے مرکز کا قیام اور ضابطے سے متعلق موضوعات پر بھی بات چیت کی گئی۔ کئی شرکا نے گیس اور بجلی کو بھی جی ایس ٹی کے دائرہ کار میں لانے کی زور دار سفارش کی ۔ ریونیو سکریٹری جناب ہسمکھ آدھیا نے تیل اور گیس کے شعبے تیل اور گیس کے شعبے کے بارے میں جی ایس ٹی کونسل کے حال ہی کے فیصلوں کا ذکر کیا۔
    
    وزیراعظم نے شرکا کا اس بات کے لئے شکریہ ادا کیا کہ انہوں نے اپنے خیالات شیئر کئے ہیں۔ وزیراعظم نے کہا کہ 2016 میں منعقدہ گزشتہ میٹنگ میں جو تجاویز موصول ہوئی تھیں انہوں نے پالیسی سازی میں بہت مدد کی ہے۔ انہوں نے کہا کہ بہت سے زمروں میں اصلاح کی گنجائش اب بھی موجود ہے۔ وزیراعظم نے شرکا کی موضوعات پر مرکوز تجاویز کی ستائش کی۔
    
    وزیراعظم نے اس بات کے لئے بھی شرکا کا شکریہ ادا کیا کہ انہوں نے اپنی متعلقہ تنظیموں کے سروکاروں تک ہی خود کو محدود رکھنے کی بجائے تیل اور گیس کے شعبے میں ہندستان کی منفرد صلاحیت اور ضرورتوں کو پیش نظر رکھتے ہوئے جامع تجاویز پیش کی ہیں۔
    
    وزیراعظم نے کہا کہ آج جو تجاویز پیش کی گئی ہیں وہ پالیسی، انتظامی امور اور ضابطوں سے متعلق تمام معاملات کا احاطہ کرتی ہیں۔
    
    وزیراعظم نے روس کے صدر ولادیمیر پوتن اور راس نیفٹ کا ہندستان کے توانائی کے شعبے کے بارے میں ان کی عہد بندی اور مدد کے لئے شکریہ ادا کیا۔ انہوں نے سعودی عرب کے 2030 ویژن ڈاکیومینٹ کی تعریف کی۔ سعودی عرب کے اپنے دورے کو یاد کرتے ہوئے انہوں نے کہا کہ وہاں پر توانائی کے شعبے کی ترقی کے لئے کئی فیصلے کئے جارہے ہیں۔ انہوں نے مستقبل قریب میں ہندستان اور سعودی عرب کے درمیان تعاون کےمختلف مواقع کی توقع کا اظہار کیا۔
    
    وزیراعظم نےکہا کہ ہندستان میں توانائی کے شعبہ کی راہ بہت زیادہ ناہموار ہے۔ ا نہوں نے توانائی کی جامع پالیسی کے لئے پیش کی گئی تجویز کا خیر مقدم کیا۔ انہوں نے مشرقی ہندستان میں توانائی کا بنیادی ڈھانچہ تیار کرنے اور توانائی تک رسائی کی ضرورت پر زور دیا۔ انہوں نے بائیو ماس توانائی کے امکانات کا ذکرکیا اور کول گیسی فکیشن کے معاملے میں شرکا اور جوائنٹ وینچرز کو بھی دعوت دی۔ انہوں نے تیل اور گیس کے شعبے میں اختراع اور تحقیق کے لئے تمام اقدامات کا خیر مقدم کیا ۔
    
    وزیراعظم نے اس عزم کا بھی اظہار کیا کہ ہندستان چونکہ صاف ستھری اور بہتر ایندھن والی معیشت کی طر ف بڑھ رہا ہے اس لئے اس کے فائدہ معاشرے کے تمام طبقات اور خصوصی طور پر سب سے غریب لوگوں تک بھی پہنچنے چاہئیں۔

    ***


    
    
    Uno-5040
    ( م ن۔ ا گ ۔ ج)

    
    
    (Release ID: 1505332) Visitor Counter : 2