      امور داخلہ کی وزارت

      مرکز نے جناب دنیشور شرما کوجموں وکشمیر میں اپنا نمائندہ مقرر کیا
      Posted On: 23 OCT 2017 7:07PM by PIB Delhi


    نئی دہلی۔23؍اکتوبر۔مرکز نے آج جموں وکشمیر میں منتخبہ نمائندوں ، مختلف تنظیموں اور متعلقہ افراد سے بات چیت شروع کرنے اور اس کو آگے بڑھانے کے لئے انٹیلی جینس بیورو کے سابق ڈائریکٹر جناب دنیشور شرما کو حکومت ہند کا نمائندہ مقرر کیا۔


    جناب دینشور شرما جموںو کشمیر میں سماج کے مختلف طبقوں اور خصوصی طور پر نوجوانوں کی جائز خواہشات کو سمجھنے کے لئے بات چیت شروع کریں گے اور اس معلومات کو ریاستی حکومت اور مرکزی حکومت تک پہنچائیں گے۔


    یہ اقدام جموںو کشمیر کے لوگوں کی ضرورتوں کو پورا کرنے کے لئے وزیراعظم جناب نریندر مودی کے مختلف اقدامات کے نتیجے میں کیا گیا ہے۔ یہ بات قابل ذکر ہے کہ 7 نومبر 2015 کو اپنے سری نگر کے دورے کے دوران وزیراعظم نے ریاست کی مجموعی ترقی کے لئے 80,068 کروڑ روپے کے ایک پیکج کا اعلان کیاتھا۔ انہوں نے وقتا ًفوقتاً سیاسی پارٹیوں کے لیڈروں سے بھی بات چیت کی اور جموںو کشمیر ریاست میں امن اور ترقی کے بارے میں ان کی تجاویز موصول کی ہیں۔


    اسی سلسلے میں اس سال 15 اگست کو قوم سے خطاب کرتے ہوئے وزیراعظم جناب نریندر مودی نے کہا تھا کہ کشمیر کے مسئلے کو ہم گولی اور گالی سے نہیں بلکہ گلے لگا کر حل کرسکتے ہیں۔


    بعد میں مرکزی وزیر داخلہ راجناتھ سنگھ نے بھی9 سے 12 ستمبر 2017 تک جموںو کشمیر کا دورہ کیا اور سماج کے مختلف طبقات کے بہت سے وفود سے ملاقات کی۔


    جناب دنیشور شرما کیرل کیڈر کے 1979 بیچ کے سبکدوش آئی پی ایس افسر ہے۔ اپنے شاندار کیرئیر کےد وران انہوں نے جموںو کشمیر ، کیرل ،اترپردیش، ناگا لینڈ اور منی پور میں ہیڈ کوارٹرز میں انٹیلی جنس بیورو کے ایڈیشنل ڈائیریکٹر اور اسپیشل ڈائریکٹر کے طور پر خدمات انجام دی ہیں۔ وہ سلامتی کے متعلق معاملات کے بارے میں گہری سمجھ بوجھ رکھتے ہیں اور جموںو کشمیر کے متعلق معاملات کا بھی ان کو کافی علم اور تجربہ حاصل ہے۔


    ************


    م ن۔ ا گ۔ رض


    (23-10-2017) Words-361


    U-5296

    
    
    (Release ID: 1506780) Visitor Counter : 3