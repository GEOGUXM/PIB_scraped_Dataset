      وزارت خزانہ

      وزیراعظم نے انٹینسی فائیڈ مشن اندر دھنش (آئی ایم آئی ) کا آغاز کیا
      ہر بچے کو ٹیکے سے علاج والے مرض سے بچایا جائے : وزیر اعظم
      ملک کے بچوں کی صحت میں بہتری سرکار کی اول ترین ترجیحات میں شامل : جے پی نڈا
      Posted On: 09 OCT 2017 3:18PM by PIB Delhi


    نئیدہلی، 09 ۔اکتوبر۔ وزیراعظم جناب نریندر مودی نے کہا ہے کہ ملک کے کسی بھی بچے کو ٹیکے سے علاج کی بیماری سے بچایا جائے ۔ وزیراعظم نے گجرا کے واڈ نگر میں انٹینسی فائیڈ مشن اندر دھنش (آئی ایم آئی ) کا افتتاح کرتے ہوئے کہی ۔ حالانکہ حکومت ہند کے اس پروگرام کا مقصد دو برس اور اس سے کم عمر تک کے تمام بچوں تک پہنچنا اور ان زچاؤں تک رسائی حاصل کرنا ہے ، جنہیں معمول کے ٹیکہ کاری پروگراموں میں شامل نہیں کیا گیا ہے ۔ لیکن اس پروگرام کے تحت ملک کے مخصوص ا ضلاع اور شہروں میں ٹیکہ کاری کے حالت میں بہتری پیدا کرنے پر توجہ مرکوز کی جائے گی تاکہ دسمبر 2018 تک ملک کے 90 فیصد افراد کو ٹیکہ کاری کی مکمل سہولت فراہم کرائی جاسکے ۔ مشن اندر دھنش کی کامیابی دراصل 2020 تک ملک میں 90 فیصد تک ٹیکہ کاری کے پروگرام کو یقینی بنانا ہے اور مشن اندر دھنش یعنی آئی ایم آئی کے آغازسے اس نشانے کی تکمیل وقت سے پہلے نظر آنے لگی ہے ۔


    اس موقع پر گجرات کے وزیر اعلیٰ جناب وجے بھائی روپانی ،صحت اور خاندانی بہبودکے مرکزی وزیر جناب جے پی نڈا ، گجرات کی سابق وزیر اعلیٰ محترمہ آنندی بین پٹیل ، گجرات کے نائب وزیر اعلیٰ جناب نتن بھائی پٹیل اورگجرات کے صحت اور خاندانی بہبود نیز طبی تعلیم وماحولیات اور شہر ی ترقی کے وزیر جناب شنکر بھائی چودھری بھی آئی ایم آئی کی تقریب آغاز میں شامل تھے۔


    سامعین سے کھچاکھچ بھرے ہال سے خطاب کرتے ہوئے وزیراعظم جناب نریندرمودی نے کہا کہ سرکار نے ٹیکہ کاری کو ایک عوامی اور سماجی تحریک بنادیا ہے ۔ انہوں نے اس موقع پرموجود تمام لوگوں سے اورعموماََ ملک کے عام لوگوں سے اپیل کی کہ اس پروگرام کو اپنا پروگرام سمجھ کرآگے بڑھایا جائے تاکہ دوران حمل اور نوزائدہ بچوں کی موت کی شرح اموات میں کمی کی جاسکے ۔


    اس موقع پر وزیراعظم نے سرکار کی متعدددیگر کامیابیوں کا بھی تذکر ہ کیا جن میں قومی صحت پالیسی 2017 بھی شامل ہے ۔ جسے 15 برس بعد دوبارہ شروع کیا گیا ہے اور اس میں عوام پرتوجہ مرکوز کی گئی ہے ۔ وزیر اعظم نے اس بات پر اطمینان کا اظہار کیا کہ پردھان منتری ماترتوا سرکشا ابھیان کو کامیاب بنایا گیا ہے جہاں پرائیویٹ ڈاکٹروں نے حاملہ خواتین کو مفت اے این سی خدمات فراہم کرانے کی ذمہ داری ادا کی ہے ۔ پرائیویٹ ڈاکٹر یہ خدمات ہر مہینے کی 9 تاریخ کو سرکاری ڈاکٹر وں کے ساتھ انجام دیں گے ۔


    اس موقع پر مرکزی وزر صحت وخاندانی بہبود جناب جے پی نڈا نے کہا کہ وزیر اعظم کی زبردست اور غیر مشروط حمایت ہمیشہ زبردست حوصلہ افزائ کا ذریعہ رہی ہے ۔ انہوں نے مزید کہا کہ ملک کے بچوں کی صحت میں سدھار سرکار کی اولین ترجیحات میں شامل ہے ۔ جناب نڈا نے مزیدبتایا کہ مشن اند ردھنش کے چار مرحلوں کے دوران 2.53 کروڑبچوں اور 68 لاکھ حاملہ خواتین کو زندگی بچانے والی دوائیں دستیاب کرائی جاچکی ہیں ، جن میں صرف گجرات میں 5.21 لاکھ بچوں کو ٹیکے کی دوائیں دی جاچکی ہیں اور 1.27 لاکھ حاملہ خواتین کو ٹیکہ کاری کی سہولت فراہم کرائی جاچکی ہے ۔ انہوں نے کہا کہ اس مشن کے تحت ہم نے مکمل ٹیکہ کاری کی 90 فیصد کا میابی حاصل کرلی ہے ۔


    واضح ہوکہ انٹینسی فائیڈ مشن اندر دھنش پر ضلع ،ریاست اور مرکزی سطح پر مسلسل نظر رکھی جائے گی اورقومی سطح پر کابینی سکریٹری اس کا جائزہ لیں گے ، ’’ پروایکٹو گورنمنٹ اینڈ ٹائملی امپلی مینٹیشن ‘‘ (پی آر اے جی اے ٹی آئی ) کے تحت اعلیٰ ترین سطح پر اس مشن کی عمل آوری پر نگاہ رکھی جائے گی ۔


    وزیراعظم جناب نریندر مودی نے اس موقع پر جی ایم ای آر ایس میڈیکل کالج واڈ نگر کو ملک وقو م کے نام وقف کیا اور انوویٹو موبائل فون ٹکنالوجی فار کمیونٹی ہیلتھ آپریشن ( آئی ایم ٹی ای سی ایچ او ) کی اسکیم کا آغاز کیا جس کا مقصد سماجی سطح پر مبنی دوران زچگی ، نوزائیدہ بچوں کی صحت کی خدمات کو محض نوزائیدہ بچوں اور شیر خوار بچوں کی خدمات تک محدود رکھا جائے اور گجرات میں اس کے لئے محکمہ صحت کے عملے کو انونویٹو موبائل فون ایپلی کیشن جی ایم ای آر ایس کے استعمال کے ذریعہ بااختیار بنایا جائے ۔ واضح ہوکہ جی ایم ای آر ایس میڈیکل کالج میں روزانہ تقریباََچار سے پانچ سو تک کے آؤٹ ڈور مریضوں اور 80 سے 100 تک داخلی مریضوں کا علاج کیا جاتا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U- 5038

    
    
    (Release ID: 1505297) Visitor Counter : 2