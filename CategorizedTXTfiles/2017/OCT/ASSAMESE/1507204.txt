      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীক সাক্ষাৎ মাৰ্কিন ৰাষ্ট্ৰীয় সচিব ৰেক্স ডব্লিউ. টিলাৰছনৰ
      Posted On: 25 OCT 2017 6:26PM by PIB Guwahati


    মাৰ্কিন ৰাষ্ট্ৰীয় সচিব ৰেক্স ডব্লিউ. টিলাৰছনে আজি আবেলি প্ৰধানমন্ত্ৰী শ্ৰী নৰেন্দ্ৰ মোদীক সাক্ষা ৎ কৰে।


    প্ৰধানমন্ত্ৰীয়ে প্ৰথম ভাৰত ভ্ৰমণলৈ অহা মাৰ্কিন সচিব টিলাৰচনক আদৰণী জনায়। প্ৰধানমন্ত্ৰীয়ে চলিতা বৰ্ষৰ জুন মাহত ৰাষ্ট্ৰপতি ট্ৰাম্পৰ সৈতে ইতিবাচক আৰু দূৰদৃষ্টিসম্পন্ন বাৰ্তাৰ পাছত দ্বিপাক্ষিক সামৰিক সহযোগিতাৰ ক্ষেত্ৰত গ্ৰহণ কৰা ভূমিকাৰ প্ৰশংসা কৰে।


    প্ৰধানমন্ত্ৰীয়ে সচিব টিলাৰছনৰ জৰিয়তে দ্বিপাক্ষিক সহযোগিতাৰ লগতে ইয়াক অধিক ক্ষীপ্ৰতৰ কৰিবলৈ এক শক্তিশালী পদক্ষেপ গ্ৰহণৰ সংকল্পৰ কথা দোঁহাৰে। তেওঁ দৃঢ়তাৰে বিশ্বাস কৰে যে ভাৰত-মার্কিন যুক্তৰাষ্ট্ৰৰ মাজত শক্তিশালী অংশীদাৰিত্বৰ জৰিয়তে কেৱল উভয় দেশৰে পাৰস্পৰিক লাভ নহয়, ইয়াৰ দ্বাৰা আঞ্চলিক আৰু বৈশ্বিক স্থিতিশীলতা আৰু সমৃদ্ধিৰ সম্ভাৱনাৰ ওপৰত ইতিবাচক প্রভাৱ পৰিব।


    ৰাষ্ট্ৰপতি ট্ৰাম্পৰ নতুন এছিয়া নীতিৰ প্ৰসংগত প্ৰধানমন্ত্ৰীয়ে কয় যে ভাৰতেও সন্ত্ৰাসবাদ, সন্ত্ৰাসৰ আন্তঃগাঁথনি নিৰ্মূল, সুৰক্ষিত পৃথিৱী আৰু সমৰ্থনৰ লগতে আফগানিস্তানৰ শান্তি আৰু সুস্থিৰতা কামনা কৰে।


    এই প্ৰসংগত সচিব টিলাৰছনে শেহতীয়াভাৱে সেই অঞ্চলটো ভ্ৰমণ কৰাৰ কথা প্ৰধানমন্ত্ৰীৰ সৈতে আলোচনা কৰে। তেওঁলোকে লগতে অঞ্চলটোৰ সুস্থিৰতা আৰু নিৰাপত্তাৰ প্ৰতি লক্ষ্য ৰাখি সন্ত্ৰাসবাদৰ বিৰুদ্ধে যুঁজ কৰিবলৈ এক ফলপ্ৰসূ সহযোগিতা আগবঢ়োৱাৰ সন্দৰ্ভত আলোচনা কৰে।


    পুৱাৰ ভাগত সচিব টিলাৰছনে বৈদেশিক পৰিক্ৰমা মন্ত্ৰী সুষমা স্বৰাজ আৰু ৰাষ্ট্ৰীয় নিৰাপত্তা উপদেষ্টা অজিত ডোভালৰ সৈতে বিস্তৃত আলোচনাত মিলিত হয়।


    ***


    AKT/HS/DB

    
    
    (Release ID: 1507204) Visitor Counter : 6