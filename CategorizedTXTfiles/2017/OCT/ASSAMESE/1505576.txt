      প্ৰধানমন্ত্ৰীৰ কাৰ্যালয়

      দ্বাৰকাধীশ মন্দিৰত পূজা অৰ্চনা প্ৰধানমন্ত্ৰীৰ; দ্বাৰকাৰ জনসভাত ৰাইজক সম্বোধন
      Posted On: 07 OCT 2017 2:13PM by PIB Guwahati


    দ্বাৰকাৰ দ্বাৰকাধীশ মন্দিৰত পূজা অৰ্চনাৰে গুজৰাটৰ দুদিনীয়া ভ্ৰমণসূচীৰ আৰম্ভ কৰিলে প্ৰধানমন্ত্ৰী শ্ৰী নৰেন্দ্ৰ মোদীয়ে।


    প্ৰধানমন্ত্ৰীয়ে ওখা আৰু বেইট দ্বাৰকাৰ মাজত নিৰ্মাণ কৰিবলগীয়া সেঁতুৰ লগতে অন্যান্য পথৰ উন্নয়নমুলক প্ৰকল্পৰ আধাৰশিলাৰ নামফলকো উন্মোচন কৰে।


    প্ৰধানমন্ত্ৰীয়ে কয় যে তেওঁ আজি দ্বাৰকাত নতুন শক্তি আৰু উৎসাহ দেখিছে। আজি এই সেঁতুৰ আধাৰশিলাৰ জৰিয়তে আমাৰ প্ৰাচীন ঐতিহ্যৰ সৈতে পুনৰ মিলন হৈছে। ই পৰ্যটন খণ্ডক উৎসাহিত কৰিব, যাৰফলত সংস্থাপন বৃদ্ধি পাব। প্ৰধানমন্ত্ৰীয়ে উন্নয়নেহে পৰ্যটনৰ বিকাশ ঘটায় বুলি কয়।


    কিছু বছৰৰ আগতে বেইট দ্বাৰকাৰ লোকসকলে আন্তঃগাঁথনিৰ অভাৱত কিমান যে সমস্যাৰ সন্মুখীন হৈছিল সেই কথাও দোঁহাৰে।


    প্ৰধানমন্ত্ৰীয়ে কয় যে পৰ্যটন খণ্ডৰ উন্নয়ন অকলে কেতিয়াও সম্ভৱ নহয়। তেওঁ কয় যে যদি আমি গিৰ বনাঞ্চললৈ আৰু অধিক পৰ্যটক আনিব বিচাৰো, আমি ইয়াৰ সমীপৰ দ্বাৰকাৰ দৰে স্থানলৈও তেওঁলোকক অহাৰ বাবে প্ৰেৰিত কৰিব পাৰো।


    আন্তঃগাঁথনিৰ নিৰ্মাণে অৰ্থনৈতিক কাম-কাজৰ বিকাশ ঘটায় আৰু উন্নয়নৰ পৰিৱেশ সৃষ্টি কৰে বুলি কয় প্ৰধানমন্ত্ৰীয়ে। তেওঁ লগতে বন্দৰ আৰু বন্দৰভিত্তিক উন্নয়ন বিচাৰে বুলি উল্লেখ কৰি নীল অৰ্থনীতিয়ে ভাৰতৰ প্ৰগতিত সহায় কৰিব বুলি কয়।


    প্ৰধানমন্ত্ৰীয়ে কয় যে ভাৰত চৰকাৰে মাছমৰীয়াসকলৰ সবলীকৰণৰ বাবে ব্যৱস্থা হাতত লৈছে। তেওঁ কয় যে কান্দলা বন্দৰ অভূতপূৰ্ব বিকাশ হৈছে কাৰণ ইয়াৰ সম্পদবোৰ বন্দৰটোৰ উন্নয়নত লগোৱা হৈছে। তেওঁ কয় যে আলাঙে নতুন জীৱন লাভ কৰিছে আৰু ইয়াত কৰ্মৰত শ্ৰমিকসকলৰ কল্যানৰ বাবে ব্যৱস্থা হাতত লোৱা হৈছে।


    প্ৰধানমন্ত্ৰীয়ে কয় যে চৰকাৰে সামূদ্ৰিক নিৰাপত্তাৰ আধূনিকীকৰণত গুৰুত্ব আৰোপ কৰিছে। এই উপলক্ষে দেৱভূমি দ্বাৰকাত এনে এটি প্ৰতিষ্ঠান স্থাপন কৰা হ ’ ব বুলি তেওঁ লগতে কয়।


    কালি অনুষ্ঠিত জিএছটি পৰিষদৰ বৈঠকত কেতবোৰ সামগ্ৰীৰ দাম হ্ৰাস কৰাৰ সন্দৰ্ভত প্ৰধানমন্ত্ৰীয়ে কয় যে যেতিয়া চৰকাৰৰ প্ৰতি দেশবাসীৰ বিশ্বাস জন্মে, তেতিয়াই উত্তম নীতি প্ৰণয়ন কৰা হয়, তেনেক্ষেত্ৰত দেশৰ স্বাৰ্থত আমাৰ প্ৰতি দেশবাসীৰ সমৰ্থন থকাতো স্বাভাৱিক।


    প্ৰধানমন্ত্ৰীয়ে কয় আশ্বাস দিয়ে যে চৰকাৰে দেশবাসীৰ আশা-আকাংক্ষা পুৰণত সহায় কৰিব আৰু দৰিদ্ৰতাৰ বিৰুদ্ধে যুঁজ দিব।


    প্ৰধানমন্ত্ৰীয়ে কয় যে ভাৰতৰ প্ৰতি বিশ্ববাসীৰ আকৰ্ষণ বৃদ্ধি পাইছে আৰু তেওঁলোকে ইয়াত বিনিয়োগ কৰিবলৈ লৈছে। “ মই দেখিছো যে ভাৰতৰ উন্নয়নত গুজৰাটে সক্ৰিয়ভাৱে বৰঙণি আগবঢ়াই আহিছে আৰু ইয়াৰ বাবে মই গুজৰাট চৰকাৰক অভিনন্দন জনাইছো। ” প্ৰধানমন্ত্ৰীয়ে এইদৰে কয়।


    ***


    AKT/SH/DB

    
    
    (Release ID: 1505576) Visitor Counter : 1