      প্ৰধানমন্ত্ৰীৰ কাৰ্যালয়

      আইএনএছভি তাৰিনীৰ নাবিকলৈ দেৱালীৰ শুভেচ্ছা প্ৰধানমন্ত্ৰীৰ
      Posted On: 19 OCT 2017 6:21PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি বিশ্ব পৰিভ্ৰমণত ব্যস্ত ইণ্ডিয়ান নেভেল ছেইলিং ভেছেল ( আইএনএছভি ) ৰ নাবিক দললৈ ভিডিঅ ’ ক ’ লৰ জৰিয়তে দেৱালীৰ শুভেচ্ছা জ্ঞাপন কৰে৷ লগতে তেওঁ নাবিক দলটোক তেওঁলোকৰ অভিযানৰ বাবে শুভেচ্ছা জনায়৷


    ইয়াৰ পূৰ্বে যোৱা ১৬ আগষ্টত আইএনএছভিৰ নাবিক দলক তেওঁলোকৰ ২২ , ১০০ সামুদ্ৰিক মাইল দীঘলীয়া যাত্ৰাৰ প্ৰাকমূহূৰ্তত প্ৰধানমন্ত্ৰীয়ে সাক্ষাৎ কৰি শুভেচ্ছা জনাইছিল৷ আইএনএছভি তাৰিনী সম্প্ৰতি অষ্ট্ৰেলিয়াৰ ফ্ৰেমাণ্টলীৰ সমীপ স্পৰ্শ কৰিছে আৰু ২২ অক্টোবৰৰ ভিতৰত উক্ত স্থানত উপস্থিত হোৱাৰ সম্ভাৱনা আছে৷


    প্ৰধানমন্ত্ৰীয়ে লগতে আইএনএছভি তাৰিণীৰ দুগৰাকী নাবিক ক্ৰমে ভাৰ্টিকা যোশী আৰু পায়ল গুপ্তাক আগতীয়াকৈ জন্মদিনৰ শুভেচ্ছা জনায়৷


    ****


    AKT/NT/MS

    
    
    (Release ID: 1506987) Visitor Counter : 3