      PIB Headquarters

      త‌పాలా విభాగం ఆధ్వ‌ర్యంలో
      2017 అక్టోబ‌ర్ 31న ‘రాష్ట్రీయ ఏక్‌తా దివ‌స్’
      
      - ప్ర‌త్యేక క‌వ‌రు కూడా విడుద‌ల‌
      Posted On: 31 OCT 2017 6:27PM by PIB Hyderabad


    స‌ర్దార్ వ‌ల్ల‌భ్ భాయ్ ప‌టేల్ జ‌యంతి సంద‌ర్భంగా మ‌న దేశ స‌మైక్య‌తను , స‌మ‌గ్ర‌తను, భ‌ద్ర‌తను ప‌రిర‌క్షించ‌డంతో పాటు వాటిని బ‌లోపేతం చేయ‌డంలో దేశ ప్ర‌జ‌లంద‌రూ పున‌రంకితం అయ్యేట‌ట్లుగా ఏటా అక్టోబ‌రు 31వ తేదీని దేశమంతటా ‘ రాష్ట్రీయ ఏక్‌తా దివ‌స్‌’ (జాతీయ స‌మైక్య‌త దినం) గా జ‌రుపుకోవాలన్న ప్ర భుత్వ విధానంలో భాగంగా భారత ప్రభుత్వ తపాలా విభాగం లోని తెలంగాణ పోస్ట‌ల్ స‌ర్కిల్.. ప్ర‌తిజ్ఞా స్వీకారం , ‘ ఏక్‌తా ర‌న్‌’ , ప్ర‌త్యేక క‌వ‌రు విడుద‌ల వంటి వేరు వేరు కార్య‌క్ర‌మాల‌ను నిర్వ‌హించింది. తెలంగాణ స‌ర్కిల్ చీఫ్ పోస్ట్ మాస్ట‌ర్ జ‌న‌ర‌ల్ కార్యాల‌యం ఈ విషయాన్ని మంగళవారం నాడు వెల్లడించింది. హైద‌రాబాద్ లోని ఆబిడ్స్ లో ‘డాక్ స‌ద‌న్’లో నిర్వహించిన ప్రతి జ్ఞా స్వీకారం కార్య‌క్ర‌మంలో తెలంగాణ స‌ర్కిల్ చీఫ్ పోస్ట్ మాస్ట‌ర్ జ‌న‌ర‌ల్ శ్రీ బ్రిగేడియ‌ర్ బి. చంద్ర‌శేఖ‌ర్ పాల్గొన్నారు. అలాగే ఆయన ‘రాష్ట్రీయ ఏక్‌తా దివ‌స్’ కు సంబంధించి ఒక ప్ర‌త్యేక క‌వ‌ర్‌ను కూడా విడుద‌ల చేశారు. హైద‌రాబాద్ ప్రాంత పోస్ట్ మాస్ట‌ర్ జ‌న‌ర‌ల్ క‌ర్న‌ల్ ఎం. ఎలీషా , హెచ్ క్యు రీజియ‌న్ పోస్ట‌ల్ స‌ర్వీసెస్ డైర‌క్ట‌ర్ డాక్ట‌ర్ వి. ఉపేంద‌ర్ , హెచ్ క్యు పోస్ట‌ల్ స‌ర్వీసెస్ డైర‌క్ట‌ర్ శ్రీ వి.వి. సత్య‌నారాయ‌ణ రెడ్డి లు ఈ కార్య‌క్ర‌మంలో పాల్గొన్నారు. హైద‌రాబాద్ కు చెందిన‌ ప్ర‌ముఖ త‌పాలా బిళ్ళ‌ల సేక‌ర్త‌లు శ్రీ ఎస్‌. శ్రీ‌నివాస‌రాజు , శ్రీ నాగ్‌పాల్‌ , శ్రీ ప్ర‌కాశ్ అగ‌ర్వాల్‌ , శ్రీ వేణుగోపాల్ తో పాటు శ్రీ ఎ. శ్రీ‌నివాస‌రావు లు కూడా ప్ర‌త్యేక క‌వ‌రు విడుద‌ల కార్య‌క్ర‌మంలో పాలు పంచుకొన్నారు.


    త‌పాలా విభాగం ‘ర‌న్ ఫ‌ర్ యూనిటీ’ కార్య‌క్ర‌మాన్ని కూడా నిర్వ‌హించింది. హైద‌రాబాద్ జూబ్లీ హెడ్ పోస్టాఫీస్ ( దీవాన్ దేవ్‌డీ) నుంచి చార్‌మినార్ వ‌ర‌కు సాగిన రన్ పర్ యూనిటీ, అక్క‌డి నుంచి మళ్లీ దీవాన్ దేవ్ డీ వ‌రకు కొన‌సాగింది. ఈ కార్య‌క్ర‌మంలో హైద‌రాబాద్ ప్రాంత పోస్ట్ మాస్ట‌ర్ జ‌న‌ర‌ల్ క‌ర్న‌ల్ ఎం. ఎలీషా, పోస్ట‌ల్ స‌ర్వీసెస్ ( హెచ్ క్యు ప్రాంతం) డైర‌క్ట‌ర్ డాక్ట‌ర్ వి. ఉపేంద‌ర్ లు పాల్గొన్నారు.


    ***

    
    
    (Release ID: 1507620) Visitor Counter : 29