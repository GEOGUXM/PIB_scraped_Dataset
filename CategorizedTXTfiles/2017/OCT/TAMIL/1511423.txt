      சிறுபான்மையினர் நலன் அமைச்சகம்

      ஹைதராபாத் பிரதான் மந்திரி முத்ரா யோஜனா திட்ட மேம்பாட்டு முகாமில் திரு.முக்தர் அப்பாஸ் நக்வி உரை
      Posted On: 05 OCT 2017 12:13PM by PIB Chennai


    ஹைதராபாத்தில் நடைபெற்ற பிரதான் மந்திரி முத்ரா யோஜனா திட்ட மேம்பாட்டு முகாமில் , மத்திய சிறுபான்மையினர் நலத் துறை அமைச்சர் திரு . முக்தர் அப்பாஸ் நக்வி கலந்துகொண்டு உரையாற்றினார் . முத்ரா யோஜனா திட்டம் தொடங்கப்பட்ட ஏப்ரல் 8, 2015 முதல் இதுவரை 9.13 கோடி ரூபாய் கடன் தொகைக்கு மத்திய அரசு அனுமதி வழங்கியிருப்பதாக தெரிவித்தார் . பொதுமக்கள் , வியாபாரிகள் மற்றும் தொழில்துறை பிரதிநிதிகள் கலந்துகொண்ட இந்தக் கூட்டத்தில் திரு . நக்வி தொடர்ந்து பேசுகையில் , முத்ரா யோஜனா திட்டத்தில் 76 சதவீதம் பெண்கள் பயன் அடைந்திருக்கிறார்கள் என்றும் , 55 சதவீதத்திற்கும் அதிகமான பயனாளிகள் தாழ்த்தப்பட்டோர் / பழங்குடியினர் / மிகவும் பிற்படுத்தபட்டோர் மற்றும் சிறுபான்மையினர் என்றும் தெரிவித்தார் .


    திரு . நக்வி மேலும் பேசுகையில் , உலகத்தில் உள்ள ஒவ்வொரு நாடும் இந்தியாவின் பொருளாதார வளர்ச்சியை இன்று ஏற்றுக்கொண்டுள்ளன . முதலீடு செய்வதற்கு பாதுகாப்பான , உறுதியான நாடாக இன்று இந்தியா விளங்குகிறது என்றும் தெரிவித்தார் . இந்திய பொருளாதாரத்தை கடந்த மூன்று ஆண்டுகளாக தேசிய ஜனநாயகக் கூட்டணி வலுப்படுத்தியுள்ளது . அதனால் கடந்த 3 ஆண்டுகளாக பொருளாதார வளர்ச்சி விகிதம் 7 சதவீதமாக இருக்கிறது என்றும் தெரிவித்தார் .


    திரு . நக்வி தொடர்ந்து பேசுகையில் , பண மதிப்பிழப்பு நடவடிக்கை பலன் கொடுக்கத் தொடங்கிவிட்டது . பயனாளிகளுக்கு ஆதாயம் நேரடியாக வங்கிக் கணக்கில் வழங்கப்படுவதால் வெளிப்படைத் தன்மை உறுதி செய்யப்பட்டுள்ளது என்றும் தெரிவித்தார் .


    முத்ரா யோஜனா திட்டத்துடன் இணைந்த ஸ்டார்ட் அப் இந்தியா , ஸ்டாண்ட் அப் இந்தியா போன்ற பல்வேறு நலத் திட்டங்களுக்கும் முத்ரா திட்டத்தின் கீழ் மக்களுக்கு பல்வேறு வகையில் கடன் வழங்கப்படுவதாக திரு . நக்வி தெரிவித்தார் . ஆரம்ப கட்டத்திலான சிசு வகையினருக்கு ரூ .50 ஆயிரம் , அடுத்த கட்டத்திலான கிஷோர் வகையினருக்கு ரூ .50 ஆயிரம் முதல் 5 லட்சம் , வளர்ச்சியடைந்த தருண் வகையினருக்கு 5 லட்சம் முதல் 10 லட்சம் வரையிலும் கடன் வழங்கப்படுவதாகவும் அமைச்சர் தெரிவித்தார் .


    *****

    
    
    (Release ID: 1511423) Visitor Counter : 22
    
    
      Read this release in: English