      விண்வெளித்துறை

      2018-ல் நிலவுக்கு சந்திரயான்-2 –டாக்டர்.ஜித்தேந்திர சிங்
      Posted On: 23 OCT 2017 8:02PM by PIB Chennai


    இந்திய விண்வெளி ஆய்வு நிறுவனம் ஒரு பகுதியாக , நிலவுக்கு சந்திரயான் -2 விண்கலம் ,2018- ம் ஆண்டு அனுப்பப்படும் என்று அணுசக்தி மற்றும் விண்வெளி ஆராய்ச்சி துறைக்கு பொறுப்பு வகிக்கும் பிரதமர் அலுவலக இணை அமைச்சர் டாக்டர் . ஜித்தேந்திர சிங் கூறியுள்ளார் அநேகமாக அடுத்த ஆண்டின் முதல் காலாண்டுக்குள் அனுப்பப்படலாம் என்று அவர் தெரிவித்துள்ளார் .


    தொலை உணர்வு குறித்த 5 நாள் ஆசிய மாநாட்டின் துவக்க நிகழ்ச்சியில் பேசிய டாக்டர் . ஜித்தேந்திர சிங் , விண்வெளி தொழில்நுட்பத்தில் உலகிலேயே முன்னணி நாடாக இந்தியா உருவெடுத்துள்ளதாக தெரிவித்தார் . விக்ரம் சாராபாய் , சதீஷ் தவான் போன்ற இந்திய விண்வெளி திட்டத்தின் முன்னோடிகள் கண்ட கனவை இது நனவாக்கியுள்ளதாக அவர் கூறினார் .


    விண்வெளி ஆராய்ச்சிக்கு பிரதமர் திரு. நரேந்திர மோடி அளித்த ஊக்கத்தின் பயனாக , கடந்த 3 ஆண்டுகளில் இந்தியாவால் தெற்கு ஆசிய செயற்கைக் கோளை அனுப்ப முடிந்தது என்று டாக்டர் ஜித்தேந்திர சிங் கூறினார் . இதன் மூலம் அண்டை நாடுகளும் பயன் அடைந்துள்ளதாக அவர் தெரிவித்தார் . அத்துடன் , பிரதமர் நேரடியாக தலையிட்டு , அரசின் ஒவ்வொரு அமைச்சகங்களுடனும் விண்வெளி விஞ்ஞானிகள் கலந்தாய்வு மேற்கொள்ள ஏற்பாடு செய்தார் . இதன் பயனாக உள்கட்டமைப்பு மற்றும் மேம்பாட்டு பணிகளில் விண்வெளி தொழில்நுட்பத்தை பயன்படுத்த முடிந்தது கடந்த 3 ஆண்டுகளில் நடந்த மிகப்பெரிய சாதனை என்று அமைச்சர் கூறினார் . ஸ்மார்ட் சிட்டி திட்டம் உள்ளிட்ட நகர்ப்புற வளர்ச்சி திட்டங்களுக்கு விண்வெளி தொழில்நுட்பம் பயன்படுத்தப்படுகிறது என்று அவர் தெரிவித்தார் . மகாத்மா காந்தி ஊரகப்பகுதி வேலை உறுதி திட்டம் , ரயில்வே கிராசிங் ஆகியவற்றுக்கும் இஸ்ரோவின் உதவி பெறப்படுகிறது என அவர் கூறினார் .


    நிகழ்ச்சியில் பேசிய இஸ்ரோ தலைவர் திரு. கிரண் குமார் , பேரிடர் நிர்வாகத்தில் இந்தியாவின் விண்வெளி ஆராய்ச்சி அடைந்துள்ள பல்வேறு சாதனைகளைப் பட்டியலிட்டார் . விண்வெளி துறையின் மூத்த விஞ்ஞானியும் , இந்திய தொலை யு ணர்வு சங்கத்தின் தலைவருமான டாக்டர் ஷைலேஷ் நாயக்கும் நிகழ்ச்சியில் பேசினார் . விண்வெளி ஆராய்ச்சியின் பல்வேறு பிரிவுகளைச் சேர்ந்த சிறந்த விஞ்ஞானிகளுக்கு விருதுகளும் வழங்கப்பட்டன . 5 நாள் மாநாட்டில் 500- க்கும் மேற்பட்ட வெளிநாட்டு பிரதிநிதிகள் , உலகின் தலைசிறந்த விண்வெளி அறிவியல் வல்லுநர்கள் கலந்துகொண்டனர் .


    

    ***


    

    
    (Release ID: 1507295) Visitor Counter : 63
    
    
      Read this release in: English