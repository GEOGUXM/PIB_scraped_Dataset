      சுற்றுலா அமைச்சகம்

      சுற்றுலாவை மேம்படுத்தும் பர்யாதன் பாரி
      Posted On: 22 OCT 2017 6:51PM by PIB Chennai


    இந்திய அரசின் சுற்றுலா அமைச்சகம் , மத்திய அரசின் இதர அமைச்சகங்கள் , மாநில அரசுகள் மற்றும் சம்பந்தப்பட்டவர்களுடன் இணைந்து பர்யாதன் பாரி என்னும் நாடு தழுவிய சுற்றுலா கொண்டாட்டத்தை அக்டோபர் 5 முதல் 25 வரை கொண்டாடுகிறது . நாட்டின் பன்முக கலாச்சாரத்தை பிரதிபலிக்கும் சுற்றுலாவின் பயன்பாடு மற்றும் அனைவருக்கும் சுற்றுலா என்பதை நோக்கமாக கொண்டு பல நிகழ்ச்சிகளுக்கு ஏற்பாடு செய்யப்பட்டன ..


    இந்த 21 நாள் நிகழ்ச்சியின் கோலாகல நிறைவு விழா புதிதில்லி ராஜ்பாத் புல்வெளியில் 21- ம் தேதி முதல் 3 நாட்கள் நடந்தது . இந்த விழாவின் நிகழ்ச்சிகளைக் காண பொது மக்கள் நண்பகல் 12 மணி முதல் இரவு 10 மணி வரை அனுமதிக்கப்பட்டனர் . கலாச்சார கலை நிகழ்ச்சிகள் , கைவினைப்பொருட்கள் கண்காட்சி , பலதரப்பட்ட உணவு நிலையங்கள் ஆகியவை பார்வையாளர்களுக்கு விருந்து அளித்தன .


    பல்வேறு மாநிலங்களின் சார்பில் 50 உணவு விடுதிகள் அமைந்திருந்தன . யூனியன் பிரதேசங்கள் தங்கள் பகுதி உணவு வகைகளை பரிமாறியதுடன் , இந்திய நடைபாதைக் கடைகள் சங்கத்தினர் பல்வேறு உணவு வகைகளை உண்டு மகிழ அளித்தனர் . இந்திய சுற்றுலா வளர்ச்சி கழகம் , ஹோட்டல் நிர்வாக நிறுவனம் ஆகியவை இணைந்து இதற்கு ஏற்பாடு செய்திருந்தன . கைவினைப் பொருட்கள் கண்காட்சியிலும் 50 அரங்குகள் இடம் பெற்றிருந்தன . வித , விதமான கைவினைப் பொருட்கள் , கைத்தறி ஆடைகள் ஆகியவற்றை உள்ளடக்கிய இந்த அரங்குகளை மாநில அரசுகளும் , ஜவுளி அமைச்சகம் , கைவினைப் பொருட்கள் மற்றும் கைத்தறி மேம்பாட்டு ஆணையமும் இதில் பங்கேற்றன . சுற்று லா இடங்களை இனம் காணும் 15 மாநில அரங்குகளும் இதில் இடம் பெற்றிருந்தன . இவற்றில் அந்தந்த மாநிலங்களின் கலாச்சார நிகழ்ச்சிகள் பிற்பகல் 1 மணி முதல் மாலை 4.30 மணி வரை 3 நாட்களும் நடைபெற்றன .


    . மாநிங்களின் கலாச்சார நிகழ்ச்சிகளுடன் , ஒவ்வொரு நாளும் மாலை 6 மணிக்கு சிறப்பு கலை நிகழ்ச்சிகள் இடம்பெற்றன . பேகம் ஸகியா ஜாகிர் , ஸ்யேதா ஹமீத் , ரினே சிங் , பிரசாந்த் , நிசாந்த் மல்லிக் சகோதரர்கள் , சவீதா தேவி ஆகியோரின் கலை நிகழ்ச்சிகள் முக்கியமானவை ஆகும் .


    நிறைவு விழாவின் துவக்க நிகழ்ச்சியின் சிறப்பு விருந்தாளியாக உள்துறை அமைச்சர் திரு. ராஜ்நாத் சிங் கலந்து கொண்டார் . சுற்றுலாத்துறை இணை அமைச்சர் திரு . கே . ஜே . அல்போன்ஸ் , சாலைப்போக்குவரத்து மற்றும் நெடுஞ்சாலைத்துறை அமைச்சர் நிதின் கட்கரி ஆகியோரும் பங்கேற்றனர் . 25- ம் தேதி மாலையில் நடைபெறும் நிறைவு விழாவில் நிதி அமைச்சர் திரு . அருண் ஜேட்லி கலந்து கொள்கிறார் . .
    
    பர்யாதன் பாரி நிகழ்ச்சிக்கு மத்திய அமைச்சகங்கள் மற்றும் மாநில அரசுகளிடம் இருந்து பெரும் ஆதரவும் , ஊக்கமும் கிடைத்துள்ளது . நிகழ்ச்சிகளின்போது நடத்தப்பட்ட கலை நிகழ்ச்சிகளுக்கு கிடைத்த வரவேற்பை பல்வேறு இடங்களில் வந்திருந்த கூட்டம் பறைசாற்றியது .


    ***

    
    
    (Release ID: 1507232) Visitor Counter : 52
    
    
      Read this release in: English