      உள்துறை அமைச்சகம்

      ஜம்மு-காஷ்மீருக்கான மத்திய அரசின் பிரதிநிதியாக திரு. தினேஷ்வர் சர்மா நியமனம்
      Posted On: 23 OCT 2017 1:11PM by PIB Chennai


    ஜம்மு - காஷ்மீர் மாநிலத்தில் , மிக முக்கிய நிகழ்வாக , புலனாய்வு பிரிவின் முன்னாள் இயக்குநர் திரு. தினேஷ்வர் சர்மா , மத்திய அரசின் பிரதிநிதியாக நியமிக்கப்பட்டுள்ளார் . மாநிலத்தின் மக்களால் தேர்ந்தெடுக்கப்பட்ட பிரதிநிதிகள் , பல்வேறு அமைப்புகள் மற்றும் மக்களுடன் பேச்சுவார்த்தையை முன்னெடுக்க இந்த நடவடிக்கை மேற்கொள்ளப்பட்டுள்ளது .


    மாநிலத்தின் அனைத்து பிரிவு மக்களுடனும் , குறிப்பாக இளைஞர்களுடனும் பேச்சுவார்த்தை மற்றும் கலந்தாய்வுக்கான முயற்சிகளை திரு. தினேஷ்வர் சர்மா மேற்கொவார் . அவர்களது கோரிக்கைகள் மற்றும் விருப்பத்தை அவர் மத்திய , மாநில அரசுகளுக்கு தெரிவிப்பார் .


    ஜம்மு - காஷ்மீர் மக்களின் தேவைகளைப் பூர்த்தி செய்ய பிரதமர் திரு. நரேந்திர மோடி மேற்கொண்ட பல்வேறு நடவடிக்கைகளின் பயனாக இந்த முடிவு எடுக்கப்பட்டுள்ளது . 2015- ம் ஆண்டு நவம்பர் 7- ம் தேதி ஶ்ரீநகருக்கு பயணம் மேற்கொண்ட பிரதமர் , மாநிலத்தின் ஒட்டுமொத்த வளர்ச்சிக்காக ரூ .80,068 கோடி சிறப்பு நிதியை அறிவித்தது நினைவிருக்கலாம் . ஜம்மு - காஷ்மீரில் அமைதியையும் , வளர்ச்சியையும் ஏற்படுத்த பல்வேறு அரசியல் கட்சிகளின் தலைவர்களைச் சந்தித்து அவர்களது கருத்துகளை பிரதமர் கேட்டறிந்து வருவது குறிப்பிடத்தக்கது .


    இதன் தொடர்ச்சியாக இந்த ஆண்டு தமது சுதந்திரதின உரையில் , பிரதமர் திரு. நரேந்திர மோடி , காஷ்மீர் பிரச்சினைக்கு குண்டுகள் மூலமோ , வசவுகள் மூலமாகவோ தீர்வு காண முடியாது என்றார் . ஒருவொருக்கொருவர் நட்புடன் தழுவிக்கொள்வதன் மூலமே பிரச்சினைக்கு தீர்வு காணமுடியும் என்று அவர் குறிப்பிட்டார் .


    அதன் பின்னர் , மத்திய உள்துறை அமைச்சர் திரு. ராஜ்நாத் சிங் , செப்டம்பர் 9 முதல் 12 வரை ஜம்மு - காஷ்மீருக்கு பயணம் செய்தார் . அங்கு சமுதாயத்தின் பல்வேறு பிரிவு பிரதிநிதுகளை அவர் சந்தித்தார் .


    திரு. தினேஷ்வர் சர்மா , கேரளாவின் 1979 பேட்ஜைச் சேர்ந்த ஓய்வு பெற்ற ஐ . பி . எஸ் . அதிகாரி ஆவார் . தமது நீண்ட கால அனுபவத்தில் , அவர் ஜம்மு - காஷ்மீர் , கேரளா , உ . பி ., நாகாலாந்து , மணிப்பூர் மாநிலங்களில் பணியாற்றியுள்ளார் . புலனாய்வு பிரிவு தலைமையகத்தில் கூடுதல் இயக்குநர் மற்றும் சிறப்பு இயக்குநர் பதவிகளையும் அவர் வகித்துள்ளார் . பாதுகாப்பு தொடர்பான விஷயங்களில் ஆழ்ந்த அறிவு கொண்ட அவர் , ஜம்மு - காஷ்மீர் பிரச்சினை பற்றி விரிவான அனுபவமும் , கூரிய மதிநுட்பமும் கொண்டு ஆராய்வார்.


    *****


    

    
    (Release ID: 1507749) Visitor Counter : 32
    
    
      Read this release in: English