      பாதுகாப்பு அமைச்சகம்

      குண்டு துளைக்காத ஆடைக்கான தொழில்நுட்ப பரிமாற்றம்
      Posted On: 04 OCT 2017 8:24PM by PIB Chennai


    இந்திய ராணுவம் மற்றும் துணை ராணுவப் படையினருக்கு குண்டு துளைக்காத சட்டை ( புல்லட் புரூஃப் ஜாக்கெட் – பி . பி . ஜெ .) தயாரிக்கும் தொழில்நுட்பத்தை , ராணுவ ஆராய்ச்சி மற்றும் அபிவிருத்திக் கழகம் ( டி . ஆர் . டி . ஓ .), கான்பூரைச் சேர்ந்த எம் . கே . யு . லிமிடெட் நிறுவனத்திற்கு வழங்கியுள்ளது .


    புதுடெல்லியில் நடைபெற்ற விழாவில் இந்த தொழில்நுட்பத்தை டி . ஆர் . டி . ஓ . தலைவரும் பாதுகாப்புத் துறை ஆராய்ச்சி மற்றும் அபிவிருத்திச் செயலாளருமான டாக்டர் எஸ் . கிறிஸ்டோபர் வழங்கினார் . இது தொடர்பான ஆவணங்கள் மற்றும் உரிம ஒப்பந்தங்கள் டி . ஆர் . டி . ஓ . மற்றும் எம் . கே . யு . லிமிடெட் நிறுவனங்களுக்கு இடையே பரிமாற்றம் செய்யப்பட்டன .


    இந்திய ராணுவத்தின் பொதுவான பணியாளர் தகுதித் தேவை ( ஜி . எஸ் . கியூ . ஆர் .) எண் .1438 படி , புல்லட் புரூஃப் ஜாக்கெட் தொழில்நுட்பம் டி . ஆர் . டி . ஓ - வின் கான்பூர் பிரதான பரிசோதனைக்கூடத்தில் , பாதுகாப்பு தளவாடங்கள் மற்றும் இருப்பு ஆய்வு மற்றும் மேம்பாட்டு நிறுவனம் ( டி . எம் . எஸ் . ஆர் . டி . இ .) மூலம் உருவாக்கப்பட்டது . டி . ஆர் . டி . ஓ . பயன்படுத்தும் இந்தத் தொழில்நுட்பம் இந்திய ராணுவத்தின் தனிப்பட்ட பாதுகாப்பு மற்றும் சவாலை உறுதி செய்யும் என் . ஐ . ஜே .3 பிளஸ் ( NIJ III+) தரம் கொண்ட , ஜி . எஸ் . கியூ . ஆர் . சின் பல்வேறு தயாரிப்புகளில் ஒன்றாகும் .


    டாக்டர் கிறிஸ்டோபர் தனது உரையில் , இந்திய ராணுவம் மற்றும் துணை ராணுவப் படையினருக்கான புல்லட் புரூஃப் ஆடைகளை கான்பூர் , எம் . கே . யு . நிறுவனமானது டி . ஆர் . டி . ஓ . வின் வளர்ச்சியடைந்த தொழில்நுட்பத்தைப் பயன்படுத்தி , டி . ஆர் . டி . ஓ . யுடன் இணைந்து மிகுந்த எச்சரிக்கையுடனும் உயர்ந்த தரத்தையும் தயாரிப்பை மேற்கொள்ள வேண்டும் என கேட்டுக்கொண்டார் .


    இந்த விழாவில் டி . ஆர் . டி . ஓ - வின் நேவல் சிஸ்டம் & மெட்டீரியல் க்ளஸ்டரின் பொது மேலாளர் டாக்டர் எஸ் . வி . காமத் , கான்பூர் , டி . எம் . எஸ் . ஆர் . டி . இ . இயக்குனர் டாக்டர் என் . ஈஸ்வர பிரசாத் , எம் . கே . யு . லிமிடெட் நிறுவனத்தின் நிர்வாக இயக்குனர் ஶ்ரீ நீரஜ் குப்தா மற்றும் டி . ஆர் . டி . ஓ . தலைமையகத்தைச் சேர்ந்த பல்வேறு இயக்குநர்களும் கலந்துகொண்டனர் .


    *****

    
    
    (Release ID: 1511421) Visitor Counter : 54
    
    
      Read this release in: English