      குடியரசுத் துணைத் தலைவர் செயலகம்

      துயர் துடைக்கும் கரங்களாக
      ஹரிஜன் சேவா சங்கம் போன்ற அமைப்புகள் சேவை செய்கின்றன..!
      
      -குடியரசு துணைத் தலைவர் பாராட்டு

      Posted On: 17 OCT 2017 3:55PM by PIB Chennai

    நன்கொடையாளர்கள் , தனியார் பெருநிறுவனங்கள் மற்றும் சேவையாளர்களிடம் இருந்து பொருளுதவி , நிதியுதவிகளைப் பெற்று , ஹரிஜன் சேவா சங்கம் போன்ற அமைப்புகள் , உதவி தேவைப்படும் நபர்களின் துயர் துடைக்கும் கரங்களாக சேவை செய்கின்றன என்று இந்தியக் குடியரசு துணைத் தலைவர் திரு . எம் . வெங்கய்யா நாயுடு பாராட்டு தெரிவித்தார் .


    இன்று தமிழக தலைநகர் சென்னையில் தக்கர் பாபா வித்யாலயாவில் நடைபெற்ற விழாவில் கலந்துகொண்ட இந்திய குடியரசு துணைத் தலைவர் , புதுப்பிக்கப்பட்ட தக்கர் பாபா சிலைக்கு திறப்பு விழா நடத்தினார் . மேலும் , நிர்மலா தேஷ்பாண்டே நிலையம் மகளிர் விடுதிக்கு அடிக்கல் நாட்டினார் . இந்த விழாவில் தமிழக ஆளுநர் திரு . பன்வாரிலால் புரோகித் , மீன் வளத்துறை , பணியாளர் மற்றும் நிர்வாக சீர்திருத்தத் துறை அமைச்சர் திரு . டி . ஜெயக்குமார் ஆகியோர் கலந்துகொண்டனர் .


    விழாவில் பேசிய குடியரசு துணைத் தலைவர் , ‘ இந்த நிறுவனத்தின் தலைமைப் பொறுப்பில் இருந்த சகோதரி நிர்மலா தேஷ்பாண்டே , தன் வாழ்நாளின் கடைசி மூச்சு வரை காந்தியின் கொள்கைகளுக்காக பாடுபட்டார் . அவர் பல்லாயிரக்கணக்கான இந்திய மக்களுக்கு மட்டுமின்றி , உலகிற்கே முன்மாதிரியாகத் திகழ்ந்தார் . பூமிதான இயக்கத்தில் பங்கேற்று , 40,000 கிலோமீட்டர் நாட்டின் அனைத்து பகுதிகளிலும் நடைபயணம் மேற்கொண்டு காந்திஜியின் கிராம சுவராஜ்யம் திட்டத்தைப் பரப்பினார் . அவர் உண்மையான சமாதானத் தூதராகவும் , இனவாத எதிர்ப்பாளராகவும் இருந்தார் ’ என்று குறிப்பிட்டார் .


    ஶ்ரீ கீதா பவன் அறக்கட்டளையின் மிகச்சிறந்த பங்களிப்புக்கு தனது மகிழ்ச்சியைத் தெரிவித்தார் குடியரசு துணைத் தலைவர் . மேலும் , நலத் திட்டங்களுக்கு உதவியவர்களுக்கு பாராட்டி , விருது வழங்கிய குடியரசு துணைத் தலைவர் , அனைவரும் மகாத்மா காந்தியடிகள் பாதையில் சேவையை தொடரவேண்டும் என்று கேட்டுக்கொண்டார் .


    பாரதப் பிரதமர் அறிமுகப்படுத்திய , தூய்மையான இந்தியா திட்டத்திற்கு ஹரிஜன் சேவா சங்கம் சிறந்த வகையில் பங்களிப்பு செய்தமைக்கு பாராட்டினார் . மேலும் , இந்த உன்னத இயக்கத்தில் உற்சாகமாக கலந்து கொண்டதற்கு தனது பாராட்டை குடியரசு துணைத் தலைவர் தெரிவித்துக் கொண்டார் .


    *****


    

    
    (Release ID: 1507131) Visitor Counter : 47
    
    
      Read this release in: English