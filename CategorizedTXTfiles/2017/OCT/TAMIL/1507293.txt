      நிதி அமைச்சகம்

      அக்டோபர் 23, 2017 அன்றுவரை சரக்கு சேவை வரி வசூல் ரூ.92,150 கோடி ஆகஸ்ட், செப்டம்பர் 2017 கணக்கு தாக்கல் செய்யாதவர்களுக்கு அபராதக் கட்டணம் தள்ளுபடி
      அக்டோபர் 23, 2017 வரை சரக்கு சேவை வரி (GST) வசூல் விபரம்

      Posted On: 24 OCT 2017 5:27PM by PIB Chennai

    செப்டம்பர் 2017 மாதத்திற்கான ஜி . எஸ் . டி . வரி ( அக்டோபர் 23, 2017 வரை ) பல்வேறு வகையில் ரூ .92,150 கோடி வசூலாகியுள்ளது . இதில் மத்திய ஜி . எஸ் . டி . வருமானம் ரூ .14,042 கோடி , மாநில ஜி . எஸ் . டி . வருமானம் ரூ .21,172 கோடி , ஒருங்கிணைந்த ஜி . எஸ் . டி . வருமானம் ரூ .48,948 கோடி ( இதில் இறக்குமதி மூலம் ஒருங்கிணைந்த ஜி . எஸ் . டி செப்டம்பர் 2017 வரை ரூ .23,951 கோடி ) இழப்பீடு செஸ் மூலமாக ரூ .7,988 கோடி கிடைத்துள்ளது . ( இதில் ரூ .722 கோடி செப்டம்பர் 2017 வரையிலான இழப்பீடு செஸ் மூலம் கிடைத்துள்ளது ).


    ஒட்டுமொத்தமாக ஜி . எஸ் . டி . ஆர் .–3 பி படிவம் மூலம் செப்டம்பர் 2017 மாதத்திற்கு , 42.91 லட்சம் வர்த்தகர்கள் (23-10-2017 வரை ) தாக்கல் செய்துள்ளனர் .


    செப்டம்பர் 2017 மாதம் வரையிலான ஜி . எஸ் . டி . வரியை , ஜி . எஸ் . டி . ஆர் . – 3 பி படிவம் மூலம் தாக்கல் செய்வதற்கு கடைசி தேதி அக்டோபர் 20, 2017 என அறிவிக்கப்பட்டிருந்தது . ஜி . எஸ் . டி . எனப்படும் சரக்கு சேவை வரி கடந்த ஜூலை 1, 2017 முதல் அமுல் படுத்தப்பட்டுள்ளது .


    ஆகஸ்ட் , செப்டம்பர் 2017 க்கு ஜி . எஸ் . டி . ஆர் . 3 பி படிவம் தாக்கல் செய்யாதவர்களுக்கு அபராதக் கட்டணம் தள்ளுபடி .


    ஆகஸ்ட் மற்றும் செப்டம்பர் 2017 மாதங்களுக்கு ஜி . எஸ் . டி . ஆர் . – 3 பி படிவம் மூலம் கணக்கு தாக்கல் செய்வதில் பல்வேறு சிக்கல்கள் இருப்பதாக வரி செலுத்துபவர்கள் தெரிவித்த கருத்துக்களின் அடிப்படையில் , சம்பந்தப்பட்ட துறை அதிகாரிகள் , தாக்கல் செய்யாதவர்களுக்கான அபராதக் கட்டணத்தை தள்ளுபடி செய்திருக்கிறார்கள் . இதற்குத் தேவையான மென்பொருள் மாற்றங்கள் தொழில்நுட்ப அமைப்பில் மேற்கொள்ளப்பட்டு வருகிறது .


    ஆகஸ்ட் , செப்டம்பர் 2017 மாதங்களுக்கு ஜி . எஸ் . டி . ஆர் .-3 பி படிவம் மூலம் கணக்கு தாக்கல் செய்யும்போது ஏற்கெனவே அபராதத் தொகை கட்டியவர்களுக்கு , அவர்கள் கட்டிய அபராதத் தொகையை திரும்பச் செலுத்தும் வகையில் தொழில்நுட்ப மாற்றங்கள் செய்யப்பட்டு விரைவில் அவர்கள் கணக்கில் வரவு வைக்கப்படும் . இதற்கான செயலாக்க அறிவிப்பு விரைவில் வெளியிடப்படும் .

    
    
    (Release ID: 1507293) Visitor Counter : 23
    
    
      Read this release in: English