      பெண்கள் மற்றும் குழந்தை நலன் அமைச்சகம்

      பங்கேற்கும் தொண்டு நிறுவனங்களின் முதலாவது மாநாட்டை திருமதி. மேனகா சஞ்சய் காந்தி புது தில்லியில் அக்டோபர் 9 –ம் தேதி தொடக்கி வைக்கிறார்
      Posted On: 06 OCT 2017 12:59PM by PIB Chennai


    பங்கேற்கும் தொண்டு நிறுவனங்களின் முதலாவது மாநாட்டை மத்திய மகளிர் மற்றும் குழந்தைகள் மேம்பாட்டு அமைச்சகம் 2017 அக்டோபர் 9 –ம் தேதி புதுதில்லியில் நடத்துகிறது. “மகளிர் மற்றும் குழந்தைகளுக்கான கொள்கை அமலாக்கம் மற்றும் திட்டங்கள்: சவால்களும் முன் எடுத்து செல்லும் வழிகளும்” என்பது இந்த மாநாட்டின் முக்கியப் பொருளாக இருக்கும்.


    இந்த மாநாட்டை மத்திய மகளிர் மற்றும் குழந்தைகள் மேம்பாட்டு அமைச்சர் திருமதி. மேனகா சஞ்சய் காந்தி தொடக்கி வைக்கிறார். இந்த துறையின் இணை அமைச்சர் டாக்டர். வீரேந்திரகுமார் முன்னிலையில் திறப்பு விழா நடைபெறும். பல்வேறு மகளிர் மற்றும் குழந்தைகள் மேம்பாட்டு திட்டங்களை அமல்படுத்துவதில் நாடெங்கிலும் உள்ள தொண்டு நிறுவனங்களுக்கு புத்துணர்வு ஊட்டுவதையும், அவற்றின் அனுபவங்களையும், கருத்துக்களையும் பகிர்ந்துக் கொள்ள வாய்ப்பு அளிப்பதையும் இந்த மாநாடு நோக்கமாகக் கொண்டது. மகளிர் மற்றும் குழந்தைகள் நலத்தில் அடித்தள நிலைகளில் எதிர்கொள்ளப்படும் சவால்கள் குறித்தும் மாநாட்டில் விவாதிக்கப்படும்.


    இந்த மாநாட்டில் பங்கேற்குமாறு நாடெங்கிலும் உள்ள 250 தொண்டு நிறுவனங்கள், சம்பந்தப்பட்ட அமைச்சகங்கள் மற்றும் நிபுணர்களுக்கு அழைப்பு விடுக்கப்பட்டது.


    கீழ்கண்ட முக்கிய கருத்துகள் குறித்து மாநாட்டில் விவாதிக்கப்படும்:

     1. பெண்களுக்கு எதிரான வன்முறைகள் : தடுப்பதற்கான நடவடிக்கைகள், நீதிக்கு முன் நிறுத்துவதற்கான வசதிகள்.
     2. மகளிருக்கான தேசிய கொள்கை : பால் இன சமத்துவத்துக்கு கொள்கை மூலம் வலு சேர்த்தல்.
     3. மகளிர் மற்றும் குழந்தைகளை கடத்துதல் : மாநில நிறுவனங்களின் பங்கு.
     4. கணிணிக் குற்றங்களும் குழந்தைகளும் : தவிர்ப்பதும் மோசமான விளைவுகளைக் குறைப்பதும்.
     5. இளம் குற்றவாளிகள் நீதிச் சட்ட அமலாக்கம் : அமைப்பு சார்ந்த சவால்களும், குழந்தைகளை முக்கிய நீரோட்டத்தில் இணைப்பதும்.

    மகளிர் மற்றும் குழந்தைகளின் நலன் மற்றும் பாதுகாப்பை உறுதி செய்வது அரசியல் சட்டக் கடமை மட்டுமன்றி, இயல்பான வளர்ச்சி மற்றும் மேம்பாட்டிற்கு மிகவும் அவசியமானது. மகளிருக்கு எதிரான குற்றங்களை தடுப்பதற்கான சட்டங்கள் இயற்றுதல், நிறுவன அமைப்புகளை உருவாக்குதல் போன்ற பல்வேறு நடவடிக்கைகளை மகளிர் மற்றும் குழந்தைகள் மேம்பாட்டு அமைச்சகம் எடுத்துவருகிறது. அதேபோல் குழந்தைகள் பாதுகாப்பு மற்றும் பத்திரத்துக்கு அமைச்சகம் நடவடிக்கை எடுத்து வருகிறது.


    மகளிர் மற்றும் குழந்தைகள் மேம்பாடு தொடர்பான பணிகளில் ஈடுபட்டுள்ள தொண்டு நிறுவனங்களுக்கு பல்வேறு நிலைகளில் வசதிகளை ஏற்படுத்திக் கொடுப்பதுடன் அவற்றுடன் இணைந்து பங்காளராக, மகளிர் மற்றும் குழந்தைகள் மேம்பாட்டு அமைச்சகம் செயல்பட்டு வருகிறது. இந்த மாநாட்டின் விளைவுகளாக கீழ்கண்டவை அமையும்: அடித்தள நிலையில் தற்போது உள்ள திட்ட நடைமுறை, சேவை வழங்கும் நடைமுறை ஆகியவற்றில் உள்ள பிரச்சனைகள் மற்றும் குறைபாடுகளைக் கண்டுபிடித்தல்: மாநாட்டின்போது விவாதிக்கப்பட்ட பிரச்சனைகளை மதிப்பீடு செய்து அதன் மூலம் ஆக்கப்பூர்வமான கொள்கை வரைவு மற்றும் திட்ட அமலாக்க வழிமுறைகளை ஏற்படுத்துதல்: மகளிருக்கு அதிகாரம் அளித்தல் மற்றும் குழந்தைகள் பாதுகாப்பு ஆகியவற்றை வலியுறுத்தும் நடவடிக்கைகளில் தொண்டு நிறுவனங்கள் ஈடுபடுவதை அதிகரித்தல்.


    *****

    
    
    (Release ID: 1511445) Visitor Counter : 97
    
    
    
    
    

5.