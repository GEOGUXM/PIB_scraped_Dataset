      எரிசக்தி அமைச்சகம்

      மின்சாரம் மற்றும் ஜவுளி அமைச்சகம் இணைந்து செயல்படுத்தும் புதிய ‘ஸாதி’ (SAATHI) திட்டம்
      Posted On: 24 OCT 2017 1:07PM by PIB Chennai


    மின்சாரம் மற்றும் ஜவுளி அமைச்சகம் இணைந்து , ஸாதி ( SAATHI - சிறிய தொழிற்சாலைகளுக்கு திறமையான ஜவுளி தொழில்நுட்பங்க ளை அறிமுகப்படுத்தி , அதனை நிலையாக செயல்படுத்த தீவிரப்படுத்துதல் ) திட்டத்தை அறிமுகம் செய்துள்ள து . இந்த திட்டத்தில் மின்சாரம் சேமிக்கும் விசைத்தறி , மின் மோட்டார் மற்றும் தளவாடங்கள் போன்றவற்றை மின்சாரத் துறை அமைச்சகத்தின் கட்டுப்பாட்டில் இயங்கும் எரிசக்தித் திறன் சேவை அமைப்பு (EESL), சிறு மற்றும் குறு விசைத்தறி தொழிற்சாலைகளுக்கு வெளிப்படையான விலையில் வழங்குகிறது .


    ஸாதி திட்டத்தை முன்னெடுத்துச் செல்ல அரசு எரிசக்தி திறன் சேவை அமைப்புடன் இணைந்து ஜவுளி ஆணையாளர் அலுவலகம் மூலம் , ஒரே நேரத்தில் பல இடங்களிலும் பான் - இந்தியா முறையில் செயல்படுத்துகிறது . இந்தத் திட்டத்தை செயல்படுத்துவதற்கு அறிமுகத் திட்டங்கள் , பயிற்சி வகுப்புகள் போன்றவை ஈரோடு , சூரத் , இச்சல்காரஞ்சி போன்ற பல இடங்களில் நடத்தப்பட உள்ளன ..


    திறனுள்ள உபகரணங்களை பயன்படுத்துவதன் மூலம் மின்சார சேமிப்பு , உற்பத்தி விலையில் சேமிப்பு உண்டாவதால் , 4 அல்லது 5 வருடங்களில் திருப்பிக் கட்டவேண்டிய தொகையை , எளிதாக கட்டிவிட முடியும் . எல் . இ . டி . மின்விளக்கு , மின்சார மீட்டர்கள் , மின்சார வாகனங்கள் போன்ற பொருட்களை எரிசக்தித் திறன் சேவை அமைப்பு மூலம் மொத்தமாக கொள்முதல் செய்வதற்கும் இந்த திட்டத்தில் வழிவகை செய்யப்படுகிறது . தொழிற்சாலைகளின் உரிமையாளர்கள் தளவாடங்கள் வாங்குவதற்கு முழுமையாக முதல் போடவேண்டிய அவசியம் இல்லாமல் , தவணை முறையில் எரிசக்தித் திறன் சேவை அமைப்பு வழங்குகிறது . திறன் சேமிப்புத் தொகையில் இருந்தே பணம் எடுத்து கடன் தவணையைக் கட்டிவிட முடியும் என்பது இதன் தனிச்சிறப்பு . தேவை மற்றும் மொத்தக் கொள்முதல் ஒருங்கிணைப்பும் மூலதனச் செலவை குறைப்பதற்கு வழி வகுக்கிறது , இதனால் கிடைக்கும் நன்மையாக விசைத்தறி தொழிற்சாலைகள் திருப்பிச்செலுத்தும் தொகையும் , தவணை காலமும் குறைகிறது .


    விசைத்தறி அமைப்பானது , இந்தியாவின் முக்கியமான வகைப்படுத்தப்படாத துறையாக இருந்தாலும் , சின்னஞ்சிறு மற்றும் சிறிய தொழிற்சாலைகள் மூலம் நாட்டின் 57% ஜவுளி உற்பத்தி செய்யப்படுகிறது . இப்போது நாட்டில் 24.86 லட்சம் விசைத்தறி தொழிற்சாலைகள் இயங்குகின்றன . இவற்றில் பெரும்பாலானவை பழைய தொழில்நுட்பத்தில் இயங்குகின்றன . இந்த சாதாரண தொழில்நுட்பத்தை மேம்படுத்தும் திட்டத்தை இந்திய அரசு , இன்ஸ்டியூ ( INSITU) மூலம் செயல்படுத்துகிறது . சாதாரண விசைத்தறியை கூடுதல் தொழில்நுட்பத்துடன் மாற்றி செயல் படுத்தும்போது அதிக உற்பத்தி , நல்ல தரம் மற்றும் 50% கூடுதல் மதிப்புத் திறன் போன்றவற்றை அடைய முடியும் . இதுவரை 1.70 லட்ச சாதாரண விசைத்தறிகள் , இந்தத் திட்டத்தின் மூலம் மேம்படுத்தப்பட்டுள்ளன . இதற்கு மத்திய அரசு மானியமாக ரூ .186 கோடி வழங்கியுள்ளது .


    RM/VM

    
    
    (Release ID: 1507745) Visitor Counter : 119
    
    
      Read this release in: English