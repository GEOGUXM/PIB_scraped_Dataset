      குடியரசுத் துணைத் தலைவர் செயலகம்

      ஒருங்கிணைந்த பொருளாதார வளர்ச்சியே முன்னேற்றத்திற்கான அடித்தளம்- குடியரசு துணைத் தலைவர்
      Posted On: 25 OCT 2017 12:37PM by PIB Chennai


    ஹைதராபாத் நகரில் இன்று நடைபெற்ற தொழில்முனைவோர் அமைப்பின், உலக ப் பல்கலைக்கழக மாநாடு - 2017 இன் தொடக்கவிழா நிகழ்ச்சியில் குடியர சு துணைத் தலைவர் திரு .எம் வெங்கையா நாயுடு உரையாற்றினார். ஒருங்கிணைந்த பொருளாதார வளர்ச்சி யே முன்னேற்றத்திற்கான அடித்தளம் என்று அவர் கூறினார். தெலுங்கானா அரசின் தகவல் தொழில்நுட்பத்துறை, தொழில் மற்றும் வர்த்தகத்துறை , பொதுத்துறை நிறுவனங்கள் , சர்க்கரை , சுரங்கங்கள் மற்றும் நிலவி யல் , வெளிநாடு வாழ் இந்தியர்கள், நகராட்சி மற்றும் நகர்ப்புற மேம்பா ட் டு துறையின் அமைச்சர் திரு. கே.டி. ராமா ராவ், தொழில்முனைவோர் அமைப்பின் ஹைதராபாத் குளோபல் பல்கலைக்கழக இயக்குநர் டாக்டர் லூயிஸ் சாசி மற்றும் பலர் இந்த நிகழ்ச்சியில் பங்கேற்றனர்.

    
           அரசாங்கம் வேலைகளைத் தேடுவதைவிட, வேலைகளை உருவாக்குவதில் அதிக கவனம் செலுத்துகிறது என்றார் குடியரசுத் துணைத் தலைவர். மேலும் அவர், நீடித்திருக்கும் முன்னேற்றத்திற்கான இலக்குகளை அடைய வேண்டும் என்றால் வாய்ப்புகளில் உள்ள ஏற்றத்தாழ்வுகள் அகற்றப்பட வேண்டும் என்றார். வேகமான வளர்ச்சியை பேணுவதற்காக பிரதமர் திரு. நரேந்திர மோடி, "சீர்திருத்துதல், செய்துமுடித்தல், மாற்றம் பெறுதல்" என்ற மந்திரத்தை அளித்திருப்பதாக அவர் மேலும் கூறினார். 
    
           குடியரசுத் துணைத் தலைவர்,  'திறமையான இந்தியா', 'இந்தியாவில் தொடங்குதல்’ ’இந்தியாவில் உருவாக்குதல்’, போன்ற முன்முயற்சிகளே நாட்டில் தொழில்முனைவை வளர்த்தெடுக்கும் என்று  தெரிவித்தார். முதலீட்டாளர்களுக்கு  இங்கே சிவப்பு நாடா கிடையாது. சிவப்பு கம்பள வரவேற்பே உண்டு என்று இலேசான தொனியில் அவர் கூறினார். நாணய மதிப்பிழப்பும், பொருள் மற்றும் சேவை வரி அமுலாக்கமும் தேசத்தின் எதிர்காலத்திற்கு நன்மையை கொண்டுவரும் என்று மேலும் அவர் கூறினார்.  இந்தப் புரட்சிகர நடவடிக்கைகள் அரசுக்கு கூடுதலான வருவாயைத் தரும். அவை நலத்திட்டங்களுக்கு செலவிடப்படலாம் என்றார் அவர்.
    
    
     

    குடியரசு துணைத் தலைவர், ' தாராளமய ம், தனியார்மய ம், உலகமய ம்’ என்ற மூன்றும் இன்றைய உலகத்தின் நடைமுறை என்றும் இளைஞர்க ள், தைரியம் , திறமை , நம்பிக்கை , பொறுப்பு டன் பணியாற்ற வேண்டும் என்றும் அறிவுறுத்தினார்.


    
           இந்த மாநாட்டின் கருப்பொருள் 'ஜுகாத்' அல்லது நாம் கூறும் ''மேம்படுத்துதல்'' என்பதாகும். குறைவான வளங்களைக் கொண்டு அதிக வாய்ப்புகளை உருவாக்க வேண்டும் என்ற குடியரசு துணைத் தலைவர் சில எடுத்துக்காட்டுகளையும் கூறினார். இலங்கையை அடைவதற்கு கடலில் ‘இராம சேது’ பாலத்தை ஸ்ரீ இராமன் கட்டியதை எடுத்துரைத்தார். நானோ காரின் வடிவமைப்பு, ஒரு நாளைக்கு இரண்டு இலட்சம் உணவு டப்பாக்களை கொண்டு சேர்க்கும் மும்பையின் டப்பாவாலாக்கள், ஸ்ரீ சோனம் வாங்சுக்வின் பனியால் ஆன ஸ்தூபிகள், விவசாயிகளுக்கு மிகவும் தேவைப்படும்போது நீரை அளிக்கும் லடாக்கின் செயற்கை பனிப்பாறைகள் ஆகியவற்றையும் அவர் சுட்டிக்காட்டினார்.

    
    
     
    
           நிதித் துறை, புதுமைப் படைத்த நிகழ்ச்சி ஒன்றை கண்ணுற்றது என்ற அவர், மூன்று ஆண்டுகளுக்கு முன்னர் 1.2 பில்லியன் மக்கள் வசிக்கும் தேசத்தில் 15 மில்லியன் வங்கி கணக்குகளே இருந்தன என்றார்.  தேசம் மாற்றத்தை விரும்பியது. இன்று 50 மில்லியன் மக்களுக்கு மேல் வங்கிகளுடன் இணைக்கப்பட்டுள்ளனர்.  நவீன நிதித்துறை அமைப்பின் அங்கமாகவும் இருக்கின்றனர். இது எப்படி நிகழ்ந்தது?  "ஜுகாதாத்" என்றுதான் மீண்டும் கூறவேண்டும்; ஒரு சிறிய, உன்னதமானச் சிந்தனை அதன் பின்புலமாக இருந்தது.  "மக்கள் வங்கிகளுக்கு வரவில்லை என்றால், வங்கிகளை மக்களிடம் செல்ல அனுமதிக்க வேண்டும்" என்பதே அது என்று குடியரசு துணைத் தலைவர் கூறினார்.

    *****


    

    
    (Release ID: 1507737) Visitor Counter : 134
    
    
      Read this release in: English