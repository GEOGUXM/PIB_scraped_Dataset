      குடியரசுத் தலைவர் செயலகம்

      அறிவுத் திறன், கண்டுபிடிப்பு, புத்தாக்க சிந்தனை ஆகியவையே நாட்டை முன்னேற்றும் சக்கரங்கள்..!
      Posted On: 24 OCT 2017 9:02PM by PIB Chennai


    இந்திய குடியரசுத் தலைவர் திரு ராம் நாத் கோவிந் , இன்று ( அக்டோபர் 24, 2017) பெங்களூருவில் உள்ள இந்திய அறிவியல் கழகத்தின் (IISc) சோதனைக்கூடம் மற்றும் அதிநுண்ணியில் எனப்படும் நானோ அறிவியல் மற்றும் பொறியியல் மையத்தை பார்வையிட்டார் .


    அதன்பின்னர் குடியரசுத் தலைவர் , பெங்களூரு ஐ . ஐ . எஸ் . விஞ்ஞானிகளுடன் வட்ட மேஜை கலந்துரையாடல் நடத்தினார் . விஞ்ஞானிகளிடம் பேசுகையில் , அறிவுத் திறன் , கண்டுபிடிப்பு , புத்தாக்க சிந்தனை ஆகிய மூன்றும்தான் , நாட்டை முன்னேற்றும் நான்கு சக்கரங்கள் என்று குறிப்பிட்டார் . ஒவ்வொரு சக்கரமும் மற்ற சக்கரங்களுடன் ஒருங்கிணைந்து , சரியான திசையில் பயணிக்க வேண்டும் . ஒரு சக்கரத்தின் சிறிய தடுமாற்றம்கூட , நம்மை தவறான பாதைக்கு அழைத்துச் சென்றுவிடும் . இந்த பயணத்தின் முழு பொறுப்பும் விஞ்ஞானிகளிடம்தான் இருக்கிறது . அவர்கள்தான் மூன்று சக்கரங்களுக்கும் நேரடி பொறுப்பாளர்கள் . அவர்கள் நான்காவது சக்கரத்துடன் ஒருங்கிணைந்து பயணிக்கவில்லை என்றால் நமக்கும் , சமூகத்திற்கும் எதிர்காலம் கிடையாது என்று சொன்னார் .


    குடியரசுத் தலைவர் மேலும் பேசுகையில் , ‘’ நாட்டிற்கு ஏராளமான சவால்கள் உள்ளன . வறுமையில் இருந்து நம் மக்களை விடுவித்து , ஆரோக்கியம் , உணவு மற்றும் ஆற்றல் பாதுகாப்புக்கு உறுதி அளிக்கப்பட வேண்டும் . இந்தப் பிரச்னைகளுக்கு சமுதாயம் சரியான தீர்வை எதிர்நோக்குகிறது . அதே நேரம் விஞ்ஞானிகள் தங்கள் அறிவுத் தேடலுக்கு , அது அணு முதல் அண்டம் வரையிலான எதுவாக இருந்தாலும் , எவ்வித சமரசமும் செய்துகொள்ளாமல் முயற்சிக்க வேண்டும் . இந்த இரண்டு முயற்சிகளும் ஒன்றுக்கொன்று முரண்பாடானவை அல்ல .


    மறைந்த டாக்டர் சதீஷ் தவான் காட்டிய பாதையில் , இந்திய விண்வெளி ஆய்வு மையம் ( ISRO) விவசாயிகளுக்கு உதவும் வகையில் எத்தகைய சிறப்பான அறிவியல் சாதனை படைத்திருக்கிறது என்பதை நாம் அறிவோம் . இஸ்ரோவின் ஆராய்ச்சி , கண்டுபிடிப்புகளுடன் இணைந்து செயலாற்ற ஐ . ஐ . எஸ் . முன்வர வேண்டும் . இந்த நிறுவனங்களுக்கு இடையே ஒருங்கிணைப்பு ஏற்படுத்துவதும் , கூட்டு சாதனை மேற்கொள்வதும் சவால் நிரம்பியது ஆகும் .


    பெங்களூருவில் உள்ள அனைத்து அறிவியல் கழகங்களும் இணைந்து செயல்படும்போது , விஞ்ஞானிகளுக்கு , அறிவியல் புரட்சி உருவாக்குவதற்கான நல்ல வாய்ப்பு கிடைக்கும் என்று குடியரசுத் தலைவர் தெரிவித்தார் . அறிவியல் மற்றும் தொழில்நுட்பம் மூலம் நம்மை எத்தனை உயரத்துக்கு கொண்டுசெல்ல முடியும் என்பதில் விஞ்ஞானிகள் தங்கள் திறமையை எடுத்துக்காட்ட வேண்டும் . பெங்களூருவில் தோன்றும் நெருப்புப் பொறியின் வெளிச்சம் நாடு முழுவதும் பரவ வேண்டும் . இந்த அறிவியல் கலாச்சார மாற்றத்தை ஆழமாகவும் அகலமாகவும் பள்ளி வகுப்பறை , வியாபார தலங்கள் வரையிலும் கொண்டுசெல்ல முடியும் .


    பெங்களூருவைச் சேர்ந்த முன்னணி விஞ்ஞானிகள் ஒரு முன் மாதிரியான ஒருங்கிணைக்கப்பட்ட , ஆற்றல்மிகு திட்டத்தை வழங்கியுள்ளார்கள் . ஐ . ஐ . எஸ் . விஞ்ஞானிகள் , ஜவஹர்லால் நேரு மேம்பட்ட அறிவியல் ஆய்வு மைய விஞ்ஞானிகள் , இன்ஸ்டம் எனப்படும் இன்ஸ்டிடியூட் ஃபார் ஸ்டெம் செல் பயாலஜி ரிஜெனரேடிவ் மெடிசின் , நேஷனல் சென்டர் ஃபார் பயாலஜிகல் சென்டர் , தி ராமன் இன்ஸ்டிடியூட் மற்றும் இந்தியன் இன்ஸ்டிடியூட் ஆஃப் அஸ்ட்ரானமி போன்ற அமைப்புகளுடன் இணைந்து மெகா இயற்பியல் மற்றும் பொருட்கள் ஆராய்ச்சி நடைபெறுகிறது . உயிர் தொழில்நுட்பத் துறையிலும் நமது ஆராய்ச்சி உலகத் தரத்திற்கு இருக்கிறது . அறிவியல் தலைவர்கள் சொல்லியிருப்பது போன்று , ஒருங்கிணைப்பு மூலம் புதிய சவால்களை எதிர்கொள்ளவும் , 2022 ம் ஆண்டில் புதிய இந்தியா என்ற சாதனை படைக்கவும் முடியும் ’’ என்று கூறினார் .


    குடியரசுத் தலைவருடன் வட்ட மேஜை கலந்துரையாடலில் , இந்திய அரசின் முதன்மை அறிவியல் ஆலோசகர் டாக்டர் ஆ . சிதம்பரம் , இந்திய அறிவியல் கழகத்தின் இயக்குனர் பேராசிரியர் அனுராக் குமார் , உயிர் தொழில்நுட்பத் துறையின் செயலாளர் டாக்டர் கே . விஜயராகவன் , அறிவியல் மற்றும் தொழில்நுட்பத் துறையின் செயலாளர் டாக்டர் அஷுதோஷ் சர்மா , உயர் கல்வி , மனிதவள மேம்பாட்டு அமைச்சகத்தின் செயலாளர் திரு . கே . கே . சர்மா , இஸ்ரோ நிறுவனத் தலைவர் திரு . கிரண் குமார் , பாதுகாப்பு ஆராய்ச்சி மற்றும் அபிவிருத்தி அமைப்பின் தலைவர் டாக்டர் எஸ் . கிறிஸ்டோபர் மற்றும் பல விஞ்ஞானிகளும் கலந்துகொண்டு பேசினார்கள் .

    
    
    (Release ID: 1507744) Visitor Counter : 91
    
    
      Read this release in: English