      குடியரசுத் தலைவர் செயலகம்

      சகோதரி நிவேதிதாவின் 150 –வது பிறந்த ஆண்டுவிழா கொண்டாட்டத்தின்போது குடியரசுத் தலைவர் ஆற்றிய உரை
      Posted On: 28 OCT 2017 5:09PM by PIB Chennai


    புது தில்லியில் இன்று (அக்டோபர் 28, 2017) ராமகிருஷ்ணா மிஷன் ஏற்பாடு செய்திருந்த சகோதரி நிவேதிதாவின் 150 –வது பிறந்த ஆண்டுவிழா கொண்டாட்டத்தின்போது குடியரசுத் தலைவர் திரு ராம் நாத் கோவிந்த் உரையாற்றினார்.


    நிகழ்ச்சியில் பேசிய குடியரசுத் தலைவர் நவீன தேசிய மனப்பான்மையினை உருவாக்கியவர்களில் முக்கியமான ஒருவர் சுவாமி விவேகானந்தர் எனக் குறிப்பிட்டார். ராமகிருஷ்ணா மிஷனில், அவர் விட்டுச் சென்ற கொள்கைகளும் கோட்பாடுகளும் எதிரொலிக்கின்றன என்றும் ராமகிருஷ்ணா மிஷன் நிறுவனம் 120 ஆண்டுகாலப் பழமை வாய்ந்தது என்றும் இந்நிறுவனம் மென்மேலும் வலுவடைந்து வளர்ந்து வருவதாகவும் கூறினார். இதனை அடுத்து இந்த நிறுவனம் பல்வேறு சமூக, பொதுநலத் திட்டங்களை மிக கடுமையான இடங்களிலும் சூழ்நிலைகளிலும் மேற்கொள்ள இயலுகிறது என்று அவர் கூறினார்.


    ராமகிருஷ்ணா மிஷனில் கல்வி மற்றும் ஆரோக்கிய பராமரிப்புத் திட்டங்களான, பள்ளிகள் மற்றும் மருத்துவமனைகள் நாடெங்கிலும் உள்ளன என்று குடியரசுத் தலைவர் குறிப்பிட்டார். வடகிழக்கு பகுதிகளிலும் எல்லை மாநிலமான அருணாச்சலப் பிரதேசத்திலும் ராமகிருஷ்ணா மிஷன் பல முன்னோடி நிறுவனங்களை அமைத்திருப்பதாக அவர் கூறினார். மாவோயிஸ்டுகளால் பாதிக்கப்பட்டுள்ள சட்டிஷ்கர் மாநிலத்தின் நாராயண்பூரில் மிகவும் ஏழ்மையான, வாய்ப்பு வசதிகளற்ற பழங்குடியினர் சமூதாயத்தினரிடையே ராமகிருஷ்ணா மிஷன் அர்பணிப்புடன் ஆற்றிவரும் பணிகளை தாம் நேரில் கண்டிருப்பதாக அவர் தெரிவித்தார்.


    இந்தியாவின் பண்பாடும் ஆன்மீகமும் பல நூற்றாண்டுகளாக பல்வேறு நாட்டவர்களை கவர்ந்திருப்பதாகக் குடியரசுத் தலைவர் குறிப்பிட்டார். சீனாவிலிருந்து புத்த பிட்சுகள் நளந்தா வந்தனர்; ஆனால், யோகாவும் விபாசனாவும் உலகெங்கிலும் உள்ள மக்களை கவர்ந்திருப்பதாகவும் அவர் தெரிவித்தார். சர்வதேச யோகா தினத்திற்கு சர்வதேச அளவில் கிடைத்துள்ள நல்ல வரவேற்பை அவர் சுற்றிக்காட்டினார். சகோதரி நிவேதிதா இந்தப் பாரம்பரியத்தின் ஒரு பகுதியாக இந்தியாவுக்கு வந்து சுவாமிஜியிடம் ஞானம் பெற்றார். இருந்தபோதும் அவர் வித்தியாசமானவர் அவர் வெறுமனே வந்து கொஞ்சம் கற்று திரும்பிவிட்டவர் அல்ல. அவர் மிக அதிகமாகக் கற்றார் – இங்கேயே தங்கிவிட்டார். இந்தியாவை அவர் தனது வாழ்க்கையின் இயக்கக் குறிக்கோளாகக் கொண்டார். ஐயர்லாந்தில் பிறந்தாலும் அவர், இந்தியாவின் தேச நிர்மாணப் பணிகளில் தம்மை இணைத்துக் கொண்டார்.


    *****


    

    
    (Release ID: 1508047) Visitor Counter : 66
    
    
      Read this release in: English