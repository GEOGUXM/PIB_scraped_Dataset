      பெண்கள் மற்றும் குழந்தை நலன் அமைச்சகம்

      பெண்களுக்காக பெண்கள் – #IamThatWoman
      -மகளிர் மற்றும் குழந்தைகள் மேம்பாட்டு அமைச்சகத்தின்
      புதிய முழக்கம்.
      Posted On: 17 OCT 2017 5:13PM by PIB Chennai


    பெண்களுக்கு எதிரான பாலின பாகுபாட்டை களையும் புதிய முயற்சியாக , ‘ நான்தான் அந்தப் பெண் ’ எனப்படும் ( #IamThatWoman) இணையவழி முழக்கத்தை மகளிர் மற்றும் குழந்தைகள் மேம்பாட்டு அமைச்சகம் தொடங்கியுள்ளது


    இந்த முழக்கத்தின் மூலம் , பெண்களுக்காக பெண்கள் செய்யக்கூடிய பல்வேறு உதவி அம்சங்களை அமைச்சகம் முன்னிலைப்படுத்துகிறது . பெண்களுக்கு நிகழும் ஒரே மாதிரியான குற்றங்களைத் தடுப்பதற்கும் , பெண்களுக்கு தீங்கு விளைவிக்கும் மனிதர்களை விலக்கவும் அமைச்சகம் உறுதி எடுத்துள்ளது . இந்த வகையில் , பெண்களுக்கு பெண்கள் உதவி செய்த சம்பவங்களை எழுதி , புகைப்படத்துடன் #IamThatWoman என்ற கணக்கில் ஹேஸ்டேக் செய் வதற்கு முகநூல் மற்றும் டுவிட்டர் பயனாளிகள் ஊக்கம் அளிக்கப்படுகிறார்கள் .


    இந்த முழக்கம் குறித்துப் பேசிய மகளிர் மற்றும் குழந்தைகள் மேம்பாட்டு அமைச்சர் மேனகா காந்தி , ‘ பெண்ணிடம் இருந்து பெண்ணுக்கு உதவி கிடைக்கும்போது , அவளுக்கு யாராலும் தீங்கு நேராது . இந்த முழக்கத்தின் மூலம் பெண்களுக்குப் பெண்கள் உதவும் மகத்தான பங்களிப்பை வெளிச்சம் போட்டு காட்ட இருக்கிறோம் . ஒரு மருமகளின் மிகச்சிறந்த துணையாக அவளது மாமியார் இருக்க முடியும் . அண்ணிக்கும் மருமகளுக்கும் உள்ள இடைவெளியை குறைக்கும் நேரம் இது . ஒரு பெண் மேலாளரால் , அவருடைய பெண் ஊழியர்களுடன் இணைந்து மகிழ்வுடன் செயல்படவும் , வெற்றிக்கு வழி காட்டவும் முடியும் . அதேபோன்று வாடகை வீட்டில் இருக்கும் பெண் மீது , வீட்டு உரிமையாளரான பெண் அன்பு காட்டினால் , அவள் சொந்த ஊரைப் பிரிந்த சோகத்தை மறந்து , சொந்த வீட்டில் இருக்கும் உணர்வை பெற்றுவிடுவாள் . அதனால் அனைவரும் '#IamThatWoman' என்ற முழக்கத்தில் இணைவோம் . இந்த செய்தியை பரப்புவதன் மூலம் பெண்களுக்குத் தடையாக இருக்கும் மலையை இன்னொரு பெண்ணால் நிச்சயம் நகர்த்திவிட முடியும் ’ என்று தெரிவித்துள்ளார் .


    உங்கள் இடுகைகளை கீழ்க்கண்ட இணைப்புகளுக்கு அனுப்புங்கள் :


    Twitter Minister: @ManekaGandhiBJP;


    Twitter Ministry: @MinistryWCD;


    Facebook Minister: @ManekaGandhiOfficial;


    Facebook Ministry: @MinistryWCD

    
    
    (Release ID: 1507132) Visitor Counter : 130
    
    
      Read this release in: English