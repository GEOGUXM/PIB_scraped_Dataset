      வணிகம் மற்றும் தொழில்துறை அமைச்சகம்

      புதிய இணையதளத்தை தொடங்கி வைத்தார்,
      வர்த்தகம் மற்றும் தொழில் துறை அமைச்சர் திரு.சுரேஷ் பிரபு

      Posted On: 24 OCT 2017 5:24PM by PIB Chennai

    அறிவுசார் சொத்துரிமை ஊக்குவிப்பு மற்றும் மேலாண்மை நோக்கத்திற்காக , தொழிற்கொள்கை மற்றும் ஊக்குவிப்புத் துறை (DIPP) சார்பாக , ‘ சிபெம் ’ (CIPAM) இணையதளத்தை மத்திய வர்த்தகம் மற்றும் தொழில் துறை அமைச்சர் திரு . சுரேஷ் பிரபு தொடங்கி வைத்தார் . இந்த இணையதளம் , தொழிற்கொள்கை மற்றும் ஊக்குவிப்புத் துறையின் வழி காட்டுதலின் பேரில் , தேசிய அறிவுசார் சொத்துரிமை கொள்கையை சிறந்த முறை செயலாக்கத்திற்காக ஏற்படுத்தப்பட்டுள்ளது . இந்த விழாவில் தொழிற்கொள்கை மற்றும் ஊக்குவிப்புத் துறை செயலாளர் திரு . ரமேஷ் அபிஷேக் மற்றும் பலர் கலந்துகொண்டனர் .


    இந்த இணையதளத்தில் அறிவுசார் சொத்துரிமை தொடர்பான அனைத்து தகவல்கள் , விழிப்புணர்வுகள் , நிகழவிருக்கும் பயனுள்ள நிகழ்ச்சிகள் மற்றும் மேம்படுத்தப்படும் தகவல்கள் போன்றவை இடம் பிடிக்கும் . தற்போது அறிவுசார் சொத்துரிமையின் கீழ் சேகரிக்கப்பட்டிருக்கும் தகவல்கள் , தேர்ந்தெடுத்த பள்ளிகள் , பல்கலைக்கழகங்கள் , தொழில்துறை மற்றும் அமலாக்கத் துறையினர் குறித்த பல்வேறு தகவல்களும் அடங்கியிருக்கும் .


    அறிவுசார் உலகில் அவ்வப்போது நிகழும் செய்திகள் , மாற்றங்கள் , தேர்ந்தெடுக்கப்பட்ட சமீபத்திய நிகழ்ச்சிகள் , கல்வித் தகவல்களும் இந்த சிபெம் இணையதள வல்லுநர்களால் வழங்கப்படும் .


    அறிவுசார் துறையில் தொடர்ந்து நிகழும் நடவடிக்கைகளான விண்ணப்பத்திற்கான புள்ளிவிபர பதிவுகள் பரிசோதனைகள் , அனுமதிகள் , பல்வேறு அறிவுசார் சொத்துரிமையில் எடுக்கப்பட்ட முடிவுகள் போன்ற தகவல்களும் இணையதளத்தில் இடம் பெறும் . நாட்டில் அறிவுசார் சொத்துரிமை தொடர்பாக அரசு மேற்கொள்ளும் பல்வேறு ஆக்கபூர்வ நடவடிக்கை பற்றிய தகவல்களும் இந்த இணையதளத்தில் இடம் பெறும் .


    இந்த இணைய தளத்தை பார்வையிடுவதற்கான முகவரி : www.cipam.gov.in


    டுவிட்டர் மூலம் அன்றாட செய்திகளை அறிய இணைவதற்கான முகவரி : CIPAM on Twitter at @CIPAM_India

    
    
    (Release ID: 1507288) Visitor Counter : 49
    
    
      Read this release in: English