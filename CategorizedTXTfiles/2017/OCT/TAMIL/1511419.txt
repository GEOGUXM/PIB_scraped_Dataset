      குடியரசுத் தலைவர் செயலகம்

      இந்திய குடியரசுத் தலைவருக்கு ஜிபோட்டியில் சம்பிரதாய வரவேற்பு
      Posted On: 04 OCT 2017 11:32AM by PIB Chennai


    ஆப்பிரிக்க நாடுகளில் சுற்றுப்பயணம் மேற்கொண்டுள்ள , இந்தியக் குடியரசுத் தலைவர் திரு . ராம் நாத் கோவிந்த்துக்கு இன்று காலை ( அக்டோபர் 4, 2017) ஜிபோட்டி குடியரசுகளின் அதிபர் மாளிகையில் சம்பிரதாய முறைப்படி வரவேற்பு வழங்கப்பட்டது . அவர் தனக்கு அளிக்கப்பட்ட ராணுவ மரியாதையை , ஜிபோட்டி குடியரசுகளின் அதிபர் திரு . இஸ்மாயில் ஒமர் ஹெளல்லாவுடன் இணைந்து ஏற்றுக்கொண்டார் . குடியரசுத் தலைவர் தனது பிரதிநிதிகளுடன் மேல்மட்டக் குழுவுடன் பேச்சுவார்த்தை நடத்தினார் . இந்தியா - ஜிபோட்டி இடையிலான வெளியுறவுத் துறை அலுவலக அளவிலான அரசியல் ஆலோசனை மேற்கொள்வதற்கான ஒப்பந்தத்தில் இரண்டு நாட்டுத் தலைவர்களும் கையொப்பமிட்டனர் .


    ஜிபோட்டிக்கு விஜயம் செய்திருக்கும் முதல் இந்தியக் குடியரசுத் தலைவரான திரு . கோவிந்த் , அந்நாட்டு பிரதிநிதிகளுடன் விரிவான பேச்சுவார்த்தை மேற்கொண்டார் . அப்போது , இரண்டு நாடுகளுக்கும் பொதுவான தீவிரவாத எதிர்ப்பு , புதுப்பிக்கத்தக்க எரிசக்தி , தேசிய சூரிய ஒளிக் கூட்டணியில் உறுப்பினராவதற்கு ஜிபோட்டியின் ஆதரவு , இந்திய கடல் பிராந்தியத்தில் கடல் சார் ஒத்துழைப்பு , ஜிபோட்டி இளைஞர்களுக்கு வேலை வாய்ப்பு அதிகரிக்கும் இந்தியாவின் தொழில்நுட்ப மற்றும் திறன் மேம்பாட்டு உதவிகள் குறித்து பேசினார் .


    2015- ம் ஆண்டு , ஆபரேஷன் ராகத் என்ற பெயரில் ஏமன் நாட்டில் சிக்கியிருந்த இந்தியர்களை மீட்பதற்கு உதவி செய்த ஜிபோட்டி அதிபர் ஹெளல்லாவுக்கு சிறப்பு நன்றி தெரிவித்தார் .


    அதன்பிறகு ஜிபோட்டி குடியரசுகளின் அதிபர் அளித்த விருந்தில் குடியரசுத் தலைவர் கலந்துகொண்டு சிறப்பித்தார் . பின்னர் எத்தியோப்பியாவின் தலைநகரான அடிடிஸ் அபபாவுக்கு பயணம் மேற்கொண்டார் .


    அடிடிஸ் அபபாவின் போள் சர்வதேச விமான நிலையத்தில் இந்தியக் குடியரசுத் தலைவர் திரு. ராம் நாத் கோவிந்தை , எத்தியோப்பியா குடியரசுகளின் அதிபர் டாக்டர் முல்லட் தேஹோம் நேரில் வந்து வரவேற்றார் . பின்னர் நடந்த ராணுவ அணிவகுப்பு மரியாதையை ஏற்றுக்கொண்டதுடன் கலாச்சார இசை நிகழ்ச்சியிலும் இந்தியக் குடியரசுத் தலைவர் கலந்துகொண்டார் .


    கடந்த 45 ஆண்டுகளில் எத்தியோப்பியா சென்றுள்ள முதல் இந்திய குடியரசுத் தலைவர் திரு. ராம் நாத் கோவிந்த் ஆவார் . இதற்கு முன்பு 1965- ம் ஆண்டு குடியரசுத் தலைவர் ராதாகிருஷ்ணன் , 1972- ம் ஆண்டு வி . வி . கிரி ஆகியோர் சென்றுள்ள வகையில் , மூன்றாவது நபராக கோவிந்த் சென்றுள்ளார் .


    அன்றைய தினத்தின் இறுதி நிகழ்ச்சியாக அடிடிஸ் அபபாவில் இந்திய சமூகத்தினர் ஏற்பாடு செய்திருந்த வரவேற்பில் திரு . கோவிந்த் கலந்துகொண்டு பேசினார் . நாளையும் ( அக்டோபர் 5) குடியரசுத் தலைவரின் எத்தியோப்பியா பயணம் தொடர்கிறது .


    *****

    
    
    (Release ID: 1511419) Visitor Counter : 45
    
    
      Read this release in: English