      புதிய மற்றும் புதுப்பிக்கத்தக்க எரிசக்தி அமைச்சகம்

      இந்தியாவில் மிகக்குறைந்த காற்றாலைக் கட்டணம்
      Posted On: 05 OCT 2017 11:01AM by PIB Chennai


    இந்திய அரசின் , புதிய மற்றும் புத்தாக்க எரிசக்தி அமைச்சகத்தின் சார்பாக , இந்திய சூரிய சக்திக் கழகம் ( எஸ் . இ . சி . ஐ .) நடத்திய இரண்டாவது காற்றாலை ஏலத்தில் , ஒரு கிலோவாட் ரூ .2.64 என்ற , மிகக் குறைந்த காற்றாலைக் கட்டணம் நிர்ணயம் செய்யப்பட்டுள்ளது . இந்த ஆண்டு பிப்ரவரி மாதம் நடைபெற்ற முதல் காற்றாலை ஏலத்தில் முடிவு செய்யப்பட்ட ஒரு கிலோவாட் ரூ .3.46 என்பதைவிட , இந்தக் கட்டணம் மிகவும் குறைவு . தொழில்நுட்ப வளர்ச்சியாலும் , குறைக்கப்பட்ட மின் கட்டணத்தாலும் , குறிப்பிட்ட இலக்கான 175 ஜிகாவாட் என்பதை 2022- ம் ஆண்டு அடைந்துவிட முடியும் என்ற நம்பிக்கை உறுதி அடைந்துள்ளது .


    இந்திய சூரிய சக்திக் கழகத்தின் தேவையான 1,000 மெகாவாட் மின்சாரத்திற்கு , 12 ஒப்பந்ததாரர்களிடம் இருந்து 2,892 மெகாவாட்டுக்கான விண்ணப்பங்கள் வந்தன . இவற்றில் இருந்து 2142 மெகாவாட் உற்பத்திக்கு 9 ஒப்பந்ததாரர்கள் மின்னணு மாற்று ஏலத்திற்கு தேர்வு செய்யப்பட்டனர் . அக்டோபர் 4- ம் தேதி மதியம் 3 மணிக்கு தொடங்கப்பட்ட ஏலம் , 13 மணி நேரம் தொடர்ந்து நடைபெற்றது . இறுதியில் 1000 மெகாவாட் உற்பத்தி செய்வதற்கு 5 ஏலதாரர்கள் வெற்றிகரமாக தேர்வு செய்யப்பட்டனர் .


    ரீநியூ பவர் = 250 மெகாவாட் – ரூ .2.64/ கிலோவாட்


    ஆரஞ்ச் சிரான்ஜ் = 200 மெகாவாட் – ரூ .2.64/ கிலோவாட்


    ஐநாக்ஸ் விண்ட் = 250 மெகாவாட் – ரூ .2.65/ கிலோவாட்


    எம் . வி . புராஜெக்ட்ஸ் = 250 மெகாவாட் – ரூ .2.65/ கிலோவாட்


    அதானி கிரீன் = 50 மெகாவாட் – ரூ .2.65/ கிலோவாட்


    வெற்றியடைந்த ஏலதாரர்களுக்கு எஸ் . இ . சி . ஐ . உறுதிக் கடிதம் கொடுத்த 18 மாதங்களுக்குள் காற்றாலை திட்டம் செயல்பட வேண்டும் .


    இந்தத் திட்ட ஒதுக்கீட்டில் , கூடுதலாக 100 மெகாவாட் மின்சாரம் , மத்திய அரசுத் துறை நிறுவனங்கள் மூலம் மாநிலங்களுக்கு இடையிலான பகிர்ந்தளிப்பை ( ஐ . எஸ் . டி . எஸ் .) மேம்படுத்துவதற்கு குறைந்தபட்ட ஏலக் கட்டணமான 2.64/ கிலோவாட் விலையை பயன்படுத்த உள்ளது . இந்த திட்டம் மின்னணு மாற்று ஏலத்தில் சமர்ப்பிக்கப்பட்ட 30 நாட்களில் முடிவு அறிவிக்கப்படும் .


    இந்தத் திட்டங்களின் மூலம் பெறப்படும் மின்சாரமானது , சூரிய சக்தி இல்லாத மின்சக்தியாளர் தேவையை பூர்த்தி செய்யும் வகையில் தேர்ந்தெடுக்கப்பட்ட கொள்ளளவில் , குவிந்த விலையில் கொடுக்கப்படும் .


    *******


    

    
    (Release ID: 1511375) Visitor Counter : 26
    
    
      Read this release in: English