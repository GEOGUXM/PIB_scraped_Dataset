      ആഭ്യന്തരകാര്യ മന്ത്രാലയം

      ഒക്‌ടോബര്‍ 31 രാഷ്ട്രീയ ഏകതാ ദിവസമായി ആചരിക്കും
      Posted On: 27 OCT 2017 5:04PM by PIB Thiruvananthpuram


    
    സര്‍ദാര്‍ വല്ലഭായ് പട്ടേലിന്റെ ജന്മവാര്‍ഷികദിനമായ ഒക്‌ടോബര്‍ 31 ഗവണ്‍മെന്റ് രാഷ്ട്രീയ ഏകതാ ദിവസമായി ആചരിക്കും. ഡല്‍ഹിയില്‍ അന്നേ ദിവസം പ്രധാനമന്ത്രി ശ്രീ നരേന്ദ്ര മോദി പട്ടേല്‍ ചൗക്കിലെത്തി സര്‍ദാര്‍ പട്ടേലിന് പുഷ്പാര്‍ച്ചന അര്‍പ്പിക്കും. ഇതിനു ശേഷം ഏകതാ ദിവസ പ്രതിജ്ഞ ചൊല്ലിക്കൊടുക്കുകയും ഐക്യത്തിനായുള്ള കൂട്ടയോട്ടം ഫ്‌ളാഗ് ഓഫ് ചെയ്യുകയും ചെയ്യും. നാഷണല്‍ സ്റ്റേഡിയത്തില്‍ നിന്നാരംഭിക്കുന്ന കൂട്ടയോട്ടം സി-ഹെക്‌സഗണ്‍, ഷാജഹാന്‍ റോഡ് റേഡിയല്‍ വഴി 1.5 കിലോമീറ്റര്‍ താണ്ടി ഇന്ത്യാ ഗേറ്റില്‍ സമാപിക്കും. ബാഡ്മിന്റണ്‍ താരം പി. വി. സിന്ധു, ക്രിക്കറ്റ് താരം മിതാലി രാജ്, ഹോക്കി താരം സര്‍ദാര്‍ സിങ്ങ് എന്നിവര്‍ ഐക്യത്തിനായുള്ള ഓട്ടത്തില്‍ പങ്കെടുക്കും. സ്‌പോര്‍ട്‌സ് അതോറിറ്റി ഓഫ് ഇന്ത്യയിലെ പരിചയസമ്പന്നരായ പരിശീലകരാണ് ഓട്ടം സംഘടിപ്പിക്കുന്നത്. കേന്ദ്ര ആഭ്യന്തര മന്ത്രാലയം, ഭവനനിര്‍മ്മാണ, നഗരകാര്യ മന്ത്രാലയം, കായിക വകുപ്പ്, യുവജനകാര്യ വകുപ്പ്, റെയില്‍വേ മന്ത്രാലയം, വാര്‍ത്താവിതരണ പ്രക്ഷേപണ മന്ത്രാലയം, ജിഎന്‍സിറ്റിഡി, സിപിഡബ്യുഡി, എന്‍ഡിഎംസി, ഡിഡിഎ, സായ്, സിഎപിഎഫ്, ഡല്‍ഹി പോലീസ് തുടങ്ങിയ മന്ത്രാലയങ്ങളും വകുപ്പുകളും സ്ഥാപനങ്ങളും ഇതുമായി സഹകരിക്കുന്നുണ്ട്.
    സംസ്ഥാനങ്ങള്‍ അവരുടെ തലസ്ഥാനങ്ങളില്‍ സംസ്ഥാനതല പരിപാടികള്‍ സംഘടിപ്പിക്കും. കേന്ദ്ര യുവജനകാര്യ, സ്‌പോര്‍ട്‌സ് മന്ത്രാലയം പ്രാദേശിക ഭരണസംവിധാനങ്ങളുമായി സഹകരിച്ച് 623 ജില്ലകളില്‍ പരിപാടികള്‍ നടത്തും. കേന്ദ്ര മാനവവിഭവശേഷി വകുപ്പ് കേന്ദ്രീയ, നവോദയ വിദ്യാലയങ്ങളിലും, റെയില്‍വേ മന്ത്രാലയം 1500 റെയില്‍വേ സ്റ്റേഷനുകളിലും ഉരുക്ക്, ഊര്‍ജ്ജ, തൊഴില്‍, ടൂറിസം, ഭവനനിര്‍മ്മാണ, നഗരകാര്യ മന്ത്രാലയങ്ങള്‍ വിവിധ ടയര്‍ 1/2/സ്മാര്‍ട്ട്, അമൃത് നഗരങ്ങളിലും, വിനോദസഞ്ചാര കേന്ദ്രങ്ങളിലും, ഇപിഎഫ്/ഇഎസ്‌ഐ ഓഫീസുകളിലും അനുബന്ധ പൊതുമേഖലാ യൂണിറ്റുകളിലും പരിപാടികള്‍ സംഘടിപ്പിക്കും. കേന്ദ്ര സാംസ്‌കാരിക മന്ത്രാലയം വിവിധ നഗരങ്ങളില്‍ ഏകതാ ദിവസവുമായി ബന്ധപ്പെട്ട സാംസ്‌കാരിക പരിപാടികള്‍ നടത്തും. കേന്ദ്ര സായുധ പോലീസ് സേനകളും ഡല്‍ഹി പോലീസും ഇന്നേ ദിവസം മാര്‍ച്ച് പാസ്റ്റുകള്‍ സംഘടിപ്പിക്കും. വിദേശത്തെ ഇന്ത്യന്‍ എംബസികളിലും ദൗത്യങ്ങളിലും രാഷ്ട്രീയ ഏകതാ ദിവസം ആചരിക്കും.
    

    
    (Release ID: 1507278) Visitor Counter : 7
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in