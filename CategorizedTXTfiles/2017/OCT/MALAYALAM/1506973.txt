      ഊര്‍ജ്ജ മന്ത്രാലയം

      ചെറുകിട ഇടത്തരം യന്ത്രത്തറി യൂണിറ്റുകള്‍ക്ക് ഊര്‍ജ്ജക്ഷമതയുള്ള ഉപകരണങ്ങള്‍ നല്‍കുന്നതിനായി സാഥി സംരംഭം
      Posted On: 24 OCT 2017 3:31PM by PIB Thiruvananthpuram


    ഊര്‍ജ്ജ-ടെക്‌സ്‌റ്റൈയില്‍സ് മന്ത്രാലയങ്ങള്‍ സാഥിയെന്ന (സുസ്ഥിരവും അതിവേഗവുമായ ടെക്‌സ്‌റ്റൈയില്‍സ് സാങ്കേതിക വിദ്യയുടെ സ്വീകരിക്കല്‍) പുതിയ സംരംഭത്തില്‍ കൈകോര്‍ക്കുന്നു. ഈ സംരംഭത്തിന്റെ ഭാഗമായി ഊര്‍ജ്ജ മന്ത്രാലയത്തിന്റെ ഭരണനിയന്ത്രണത്തിലുള്ള പൊതുമേഖലാ സ്ഥാപനമായ എനര്‍ജി എഫിഷ്യന്‍സി സര്‍വീസ് ലിമിറ്റഡ് (ഇ.ഇ.എസ്.എല്‍) ഊര്‍ജ്ജ കാര്യക്ഷമതയുള്ള യന്ത്രത്തറികള്‍, മോട്ടോറുകള്‍, റേപ്പിയര്‍ കിറ്റുകള്‍ എന്നിവ വന്‍തോതില്‍ സംരഭിച്ച് ചെറുകിട ഇടത്തരം യന്ത്രത്തറി യൂണിറ്റുകള്‍ക്ക് മുന്‍കൂര്‍ പണം വാങ്ങാതെ വിതരണം ചെയ്യും.
    സാഥി സംരംഭം ഇ.ഇ.എസ്.എല്ലും ടെക്‌സ്‌റ്റൈല്‍സ് കമ്മിഷണര്‍ ഓഫീസും സംയുക്തമായി ഇന്ത്യയിലാകെ നടപ്പാക്കും. പദ്ധതി നടപ്പാക്കലിന് തുടക്കം കുറിച്ചുകൊണ്ട് പ്രധാനപ്പെട്ട ക്ലസ്റ്ററുകളായ ഈറോഡ്, സൂറത്ത്, ഇച്ചല്‍കരഞ്ചി തുടങ്ങിയിടങ്ങളില്‍ ക്ലസ്റ്റര്‍ അടിസ്ഥാനത്തില്‍ പ്രദര്‍ശനം, ശില്‍പ്പശാല എന്നിവ സംഘടിപ്പിക്കും.
    കാര്യക്ഷമതയുള്ള ഉപകരണങ്ങള്‍ ഉപയോഗിക്കുന്നതിലൂടെ ഊര്‍ജ്ജ സംരക്ഷണത്തിനും ചെലവ്കുറയ്ക്കാനും യൂണിറ്റ് ഉടമകള്‍ക്ക് കഴിയും. ഇതിലൂടെ അവര്‍ക്ക് ഇ.ഇ.എസ്.എല്ലിനുള്ള പണം നാല്, അഞ്ച് വര്‍ഷങ്ങള്‍ക്കുള്ളില്‍ അടച്ചുതീര്‍ക്കാനും കഴിയും. സമാഹരണം, വന്‍തോതിലുള്ള സംഭരണം, ധനകാര്യ മാതൃക എന്നിവയൊക്കെ ഇതിന് മുമ്പ് എല്‍.ഇ.ഡി ബള്‍ബ്, സ്മാര്‍ട്ട് മീറ്ററുകള്‍, ഇലക്ട്രിക്ക് വാഹനങ്ങള്‍ എന്നിവയിലൂടെ മുമ്പ് ഇ.ഇ.എസ്.എല്‍ വിജയകരമായി നടപ്പാക്കിയിട്ടുണ്ട്. ഈ ഉപകരണങ്ങള്‍ സംഭരിക്കുന്നതിന് യൂണിറ്റ് ഉടമകള്‍ക്ക് മുന്‍കൂറായി മൂലധനം നല്‍കേണ്ടെന്ന് മാത്രമല്ല, ഇ.ഇ.എസ്.എല്ലിനുള്ള തിരിച്ചടവിന് അധികചെലവ് അനുവദിക്കേണ്ടതുമില്ല. തിരിച്ചടവ് ഉയര്‍ന്നകാര്യശേഷിയുള്ള ഉപകരങ്ങളിലൂടെയും ചെലവ് കുറക്കുന്നതിലൂടെയും ശേഖരിക്കുന്ന തുകയിലൂടെ നടത്താനാകും. ആവശ്യത്തിനുള്ള സമാഹരണവും വന്‍തോതിലുള്ള സംഭരണവും മൂലധനചെലവ് കുറയ്ക്കുകയും ആ ആനുകൂല്യം യന്ത്രത്തറി യൂണിറ്റുകള്‍ക്ക് കൈമാറാനും കഴിയും. അതിലൂടെ അവര്‍ക്കുള്ള തിരിച്ചടവ് കാലാവധി കുറയ്ക്കാനുമാകും.
    ഇന്ത്യയിലെ യന്ത്രത്തറി മേഖല എന്നത് മുഖ്യമായും അസംഘടിത മേഖലയിലാണ്. വന്‍തോതില്‍ സൂക്ഷ്മ-ചെറുകിട യൂണിറ്റുകളുള്ള ഈ മേഖലയാണ് രാജ്യത്തെ 57 ശതമാനം തുണിയും ഉല്‍പ്പാദിപ്പിക്കുന്നത്. രാജ്യത്ത് 24.86 ലക്ഷം യന്ത്രത്തറി യൂണിറ്റുകളാണുള്ളത്, ഇവയില്‍ ഭൂരിഭാഗവും കാലഹരണപ്പെട്ട സാങ്കേതികവിദ്യയാണുപയോഗിക്കുന്നത്. സാങ്കേതികവിദ്യയുടെ നവീകരണം ലക്ഷ്യമാക്കി ഇന്ത്യാ ഗവണ്‍മെന്റ് പവര്‍ടെക് ഇന്ത്യയിലൂടെ രാജ്യത്തെ സാധാരണ യന്ത്രത്തറി പ്ലാന്റുകളുടെ നവീകരണം നടപ്പാക്കും. ഇതിലൂടെ സാധാരണ പവര്‍ലൂമുകളോടൊപ്പം പദ്ധതി നിയന്ത്രണ ഉപകരണങ്ങള്‍ കൂട്ടിച്ചേര്‍ക്കുകയും അതിലൂടെ ഉയര്‍ന്ന ഉല്‍പ്പാനക്ഷമതയും മികച്ച ഗുണനിലവാരവും 50 ശതമാനത്തിലേറെ മൂല്യവര്‍ദ്ധനവും കൈവരിക്കാനുമാകും. 1.70 ലക്ഷം സാധാരണ യന്ത്രത്തറികള്‍ ഇന്ത്യാ ഗവണ്‍മെന്റിന്റെ മൊത്ത സബ്‌സിഡിയായ 186 കോടി നല്‍കി ഇതിനകം തന്നെ നവീകരിച്ചിട്ടുണ്ട്.
    

    
    (Release ID: 1506973) Visitor Counter : 6
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in