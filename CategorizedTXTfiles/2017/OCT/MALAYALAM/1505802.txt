      പ്രധാനമന്ത്രിയുടെ ഓഫീസ്‌

      പ്രധാനമന്ത്രിയുടെ സാമ്പത്തിക ഉപദേശക സമിതിയുടെ ആദ്യയോഗം ത്വരിത സാമ്പത്തിക വളര്‍ച്ചയ്ക്കുള്ള മാര്‍ഗ്ഗരേഖ വിലയിരുത്തി
      Posted On: 11 OCT 2017 12:33PM by PIB Thiruvananthpuram


    അടുത്ത ആറ് മാസം കൊണ്ട് സാമ്പത്തിക വളര്‍ച്ചയും തൊഴിലവസരങ്ങളും വര്‍ദ്ധിപ്പിക്കുന്നതിനുള്ള പ്രധാന മുന്‍ഗണനകള്‍ നിതി ആയോഗ് അംഗം ഡോ. ബിബേക് ദെബ്രോയ് അദ്ധ്യക്ഷനായ പ്രധാനമന്ത്രിയുടെ സാമ്പത്തിക ഉപദേശക സമിതി നിര്‍ണ്ണയിച്ചു. നിലവിലെ സാമ്പത്തിക, ധനകാര്യ സാഹചര്യങ്ങളും ശ്രദ്ധ നല്‍കേണ്ട മേഖലകളും സമിതി യോഗം വേര്‍തിരിച്ചു.


    നിക്ഷേപവും, കയറ്റുമതിയും വര്‍ദ്ധിപ്പിച്ചുകൊണ്ട് സാമ്പത്തിക വളര്‍ച്ചയുടെ ഗതിവേഗം കൂട്ടുന്നതിന് ആവശ്യമായ നയപരമായ കാര്യങ്ങള്‍ക്ക് മുഖ്യ സാമ്പത്തിക ഉപദേഷ്ടാവ് ഡോ. അരവിന്ദ് സുബ്രഹ്മണ്യം ഊന്നല്‍ നല്‍കി. വിവിധ മന്ത്രാലയങ്ങള്‍, സംസ്ഥാനങ്ങള്‍, വിദഗ്ദ്ധര്‍, സ്വകാര്യ മേഖല മറ്റ് ബന്ധപ്പെട്ടവര്‍ തുടങ്ങിയവരുമായി വരും മാസങ്ങളില്‍ വിപുലമായ ചര്‍ച്ചകള്‍ നടത്തുന്നതിന് 10 വിഷയ ഗ്രൂപ്പുകള്‍ക്ക് യോഗം രൂപം നല്‍കി. ചര്‍ച്ച ചെയ്യപ്പെടുന്ന വിഷയങ്ങള്‍ ഇവയാണ്: സാമ്പത്തിക വളര്‍ച്ച, തൊഴില്‍ ഉല്‍പ്പാദനം, അനൗപചാരിക മേഖല, ധനകാര്യ ചട്ടക്കൂട്, സാമ്പത്തിക നയം, പൊതു ചെലവ്, സാമ്പത്തിക ഭരണ നിര്‍വ്വഹണ സ്ഥാപനങ്ങള്‍, കൃഷിയും മൃഗ സംരക്ഷണവും, ഉപഭോഗ മാതൃകകള്‍, ഉല്‍പ്പാദനം, സാമൂഹ്യ രംഗം.

    
    
    (Release ID: 1505802) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in