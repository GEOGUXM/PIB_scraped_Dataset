      പ്രത്യേക സേവനങ്ങളും ഫീച്ചറുകളും

      രാജസ്ഥാന്‍: ശൗചാലയം പ്രഥമാവശ്യമാകുന്നു
      ശുചിത്വ ഭാരതം – ഹ്യൂമന്‍ ഇന്ററസ്റ്റ് സ്റ്റോറി

      Posted On: 10 OCT 2017 1:09PM by PIB Thiruvananthpuram

    ദുഃഖവും സങ്കടവും ഭയവുമൊക്കെ മിക്കവാറും എല്ലാ ആളുകളുടെയും ജീവിതത്തില്‍ സാധാരണയാണ്. എന്നാല്‍ അറുപതുകാരിയായ മാംഗീ ദേവീയുടെ ജീവിതത്തില്‍ സങ്കടം എന്നത് നിത്യസംഭവമായിരുന്നു, എല്ലാദിവസവും ആശങ്കകള്‍ അവരെ മഥിച്ചിരുന്നു. തന്റെ നാലു പെണ്‍മക്കള്‍ പുലര്‍ച്ചെ വിസര്‍ജ്ജനത്തിനായി പുറത്തുപോകുമ്പോഴും അവര്‍ താമസിക്കുന്ന പകുതി നിര്‍മ്മാണം മാത്രം പൂര്‍ത്തിയായതും അവര്‍ വീടെന്നുവിളിക്കുന്നതുമായ സംരക്ഷണകേന്ദ്രത്തില്‍ ഈ യുവതികള്‍ കുളിക്കുമ്പോഴുമൊക്കെ ആരെങ്കിലും അവരെ ആക്രമിക്കുമോയെന്ന് മാംഗി ദേവിക്ക് ഭയപ്പെടാതിരിക്കാനാവില്ലായിരുന്നു.
    രാജസ്ഥാനിലെ ജയ്പൂര്‍ ജില്ലയിലെ ഗോവിന്ദഗ്രാഹ് ബ്ലോക്കിലെ മാലിക്പുര ഗ്രാമത്തിലെ ദിവസവേതനക്കാരിയായ ഈ സ്ത്രീയുടെ ജീവിതം വളരെ കഠിനവഴികളിലൂടെയാണ് കടന്നുപോയിരുന്നത്. ആകെ ആശ്രയമായ കുറച്ച് കാലികളില്‍ നിന്നും ഒരു കുട്ടിയെ വളര്‍ത്തുന്നതിനുള്ള വരുമാനം മാത്രമാണ് അവര്‍ക്ക് ലഭിച്ചിരുന്നത്. അടുത്തുള്ള കൃഷിയിടങ്ങളില്‍ പണിയെടുത്താണ് കൂടുതല്‍ വരുമാനം അവര്‍ കണ്ടെത്തിയത്.
    നാലു മക്കളും ഇപ്പോള്‍ വിവാഹിതരായെങ്കിലും മാംഗിയെ സംബന്ധിച്ചിടത്തോളം ജീവിതം ഒരു പോരാട്ടം തന്നെയായിരുന്നു. വെള്ളത്തിന്റെ ലഭ്യതകുറവ് മാലിക്പുര ഗ്രാമത്തിന്റെ ഏറ്റവും വലിയ ശാപമായിരുന്നു. അതോടൊപ്പം ജനനിബിഡമായ ഗ്രാമത്തില്‍ മറ്റാരും കാണാതെ വെളിയിടങ്ങളില്‍ വിസര്‍ജ്ജനം നടത്തുക അസാദ്ധ്യവുമായിരുന്നു.
    ഇതിനിടയില്‍ ശുചിത്വ ഭാരത ദൗത്യത്തെക്കുറിച്ച് കേള്‍ക്കാനിടയായ അവര്‍ മറ്റെന്തിനെക്കാളും അതില്‍ വളരെ താല്‍പര്യവതിയുമായി. അയല്‍പക്കത്ത് സംഘടിപ്പിച്ച പഞ്ചായത്ത് യോഗങ്ങളില്‍ അവര്‍ പങ്കെടുക്കുകയും ശൗച്യാലയത്തിന്റെ ആവശ്യകതയെക്കുറിച്ചുള്ള കാര്യങ്ങള്‍ അതീവ താല്‍പര്യത്തോടെ ശ്രവിക്കുകയും ചെയ്തു. കുറച്ച് സ്ഥലത്ത് എത്രയും വേഗത്തില്‍ എങ്ങനെ ഒരു ശൗച്യാലയം നിര്‍മ്മിക്കാമെന്നത് ജില്ലാഭരണകൂടം കാണിച്ചുകൊടുക്കുകയും ചെയ്തു. അതിനെക്കാളൊക്കെ ഉപരിയായി ശൗച്യാലയങ്ങളിലൂടെ സമൂഹത്തിനാകെ കൈവരിക്കാവുന്ന ആരോഗ്യനേട്ടങ്ങളെക്കുറിച്ചാണ് അവര്‍ വിശദമായി ചര്‍ച്ചചെയ്തത്.
    മാംഗിയെ സംബന്ധിച്ചിടത്തോളം ശൗച്യാലയം നല്‍കുന്ന സ്വകാര്യതയായിരുന്നു. ഏറ്റവും പ്രധാനം. അതോടൊപ്പം എല്ലാവരുടെയും സുഖത്തിലും അവര്‍ക്ക് താല്‍പര്യമുണ്ടായി. അതിന്റെ അടിസ്ഥാനത്തില്‍ തന്റെ അയല്‍ക്കാരനുമായി അവര്‍ ഒരു ശൗച്യാലയം നിര്‍മ്മിക്കുന്നതിനെക്കുറിച്ച് ചര്‍ച്ചചെയ്യുകയും അദ്ദേഹം അവരെ അതിനായി പ്രോത്സാഹിപ്പിക്കുകയും ചെയ്തു. അക്ഷരാര്‍ത്ഥത്തില്‍ അത് അവരുടെ എല്ലാ പ്രാര്‍ത്ഥനകളുടെയും മറുപടിയായി മാറി. അത് അവര്‍ക്കും ഇടയ്ക്കിടയ്ക്ക് അവരെ സന്ദര്‍ശിക്കുന്ന പെണ്‍മക്കള്‍ക്കും ചെറുമക്കള്‍ക്കും വളരെ അനിവാര്യമായിരുന്ന സംരക്ഷണവും മാന്യതയും അന്തസും സംഭാവനചെയ്യുകയും ചെയ്തു.
    ഭാഗികമായി മാത്രം പണിപൂര്‍ത്തിയായിരുന്ന തന്റെ വീട് നവീകരിക്കേണ്ടതിനെയും പൂര്‍ത്തീകരിക്കേണ്ടതിനെക്കുറിച്ചും അവര്‍ക്ക് വ്യക്തമായ ബോധമുണ്ടായിരുന്നു. എന്നാല്‍ ശൗച്യാലയത്തിന്റെ ആവശ്യകതയ്ക്കായിരുന്നു അവര്‍ പ്രഥമപരിഗണന നല്‍കിയിരുന്നത്. അതുകൊണ്ട് അവര്‍ തന്റെ പകുതിപപൂര്‍ത്തിയായ വീടിനോട് ചേര്‍ന്ന് ഒരു കോണ്‍ക്രീറ്റ് ശൗച്യാലയം തന്നെ നിര്‍മ്മിച്ചു. ശൗച്യാലയത്തില്‍ കുളിക്കാനുള്ള സൗകര്യവും കൂടി അവര്‍ ഒരുക്കുകയും ചെയ്തു.
    ശൗചാലയ നിര്‍മ്മാണാവശ്യത്തിന് പരിമിതമായ വിഭവങ്ങള്‍ മാത്രം കൈവശമുണ്ടായിരുന്ന മാംഗി ഗ്രാമ അധികാരികളെ സഹായത്തിനായി സമീപിച്ചു. അവരുടെ താല്‍പര്യവും ദൃഢനീശ്ചയവും കണ്ട സര്‍പഞ്ച് ശൗച്യാലയം നിര്‍മ്മിക്കുന്നതിന് ആവശ്യമായ തുക വ്യക്തിഗത വായ്പയായി നല്‍കുന്നതിന് വേണ്ട നടപടികള്‍ സ്വീകരിക്കുകയും ചെയ്തു. ഇപ്പോള്‍ വീട്ടില്‍ തന്നെ സ്വന്തമായി ശൗച്യാലയവും ഒപ്പം കുളിമുറിയുമുള്ള ഒരു അഭിമാനവതിയായ ഗ്രാമീണയാണ് മാംഗി.
    

    
    (Release ID: 1505656) Visitor Counter : 5
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in