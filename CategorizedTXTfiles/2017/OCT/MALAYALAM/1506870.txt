      ധനകാര്യ മന്ത്രാലയം

      ജിഎസ്ടി റവന്യൂ വരുമാനം 92,150 കോടി രൂപ
      Posted On: 24 OCT 2017 5:39PM by PIB Thiruvananthpuram


    ചരക്ക് സേവന നികുതി വഴി വിവിധ വകുപ്പുകളിലായി 2017 സെപ്റ്റംബര്‍ മാസത്തിലെ(2017 ഒക്‌ടോബര്‍ 23 വരെ) റവന്യൂ വരുമാനം 92,150 കോടി രൂപയാണ്. ഇതില്‍ 14,042 കോടി രൂപ സിജിഎസ്ടിയും 21,172 കോടി രൂപ എസ്ജിഎസ്ടിയും 48,948 കോടി രൂപ ഐജിഎസ്ടിയും 7988 കോടി രൂപ നഷ്ടപരിഹാര സെസ്സുമാണ്. 2017 സെപ്റ്റംബര്‍ മാസത്തില്‍ മാത്രം ഇറക്കുമതിയില്‍ നിന്നുള്ള ഐജിഎസ്ടി 23,951 കോടി രൂപയും നഷ്ടപരിഹാര സെസ്സ് 722 കോടി രൂപയുമാണ്.
    സെപ്റ്റംബര്‍ മാസത്തില്‍ ഫയല്‍ ചെയ്യപ്പെട്ട ജിഎസ്ടിആര്‍ 3 ബി റിട്ടേണുകളുടെ എണ്ണം 42.91 ലക്ഷമാണ്. 2017 സെപ്റ്റംബര്‍ മാസത്തിലെ ജിഎസ്ടി അടയ്ക്കാനും 3 ബി റിട്ടേണ്‍ ഫയല്‍ ചെയ്യാനുമുള്ള അവസാന തീയതി ഒക്‌ടോബര്‍ 20 ആയിരുന്നു. 2017 ജൂലൈ ഒന്നു മുതലാണ് ജിഎസ്ടി നടപ്പാക്കിയത്. റിട്ടേണ്‍ ഫയലിങ്ങ് പ്രക്രിയയിലെ ബുട്ടിമുട്ടുകള്‍ പരിഗണിച്ച് 2017 ഓഗസ്റ്റ്, സെപ്റ്റംബര്‍ മാസങ്ങളിലെ ജിഎസ്ടിആര്‍ 3 ബി റിട്ടേണ്‍ ഫയലിങ്ങ് വൈകിയാലുള്ള പിഴ ഇളവ് ചെയ്തു നല്‍കാന്‍ ബന്ധപ്പെട്ട അധികാരികള്‍ തീരുമാനിച്ചിരുന്നു. ഇതിനായി ഐടി സംവിധാനത്തില്‍ ആവശ്യമായ സോഫ്ട്‌വെയര്‍ മാറ്റങ്ങളും വരുത്തിയിരുന്നു.

    
    
    (Release ID: 1506870) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in