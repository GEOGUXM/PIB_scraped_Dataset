      PIB Headquarters

      ഡിഫന്‍സ് പെന്‍ഷന്‍ അദാലത്ത് പാലക്കാട്ട്
      Posted On: 06 OCT 2017 1:46PM by PIB Thiruvananthpuram


    
    സൈന്യത്തില്‍ നിന്ന് വിരമിച്ചവരുടെയും ഫാമിലി പെന്‍ഷന്‍കാരുടെയും പെന്‍ഷന്‍ സംബന്ധിച്ചുള്ള പരാതികള്‍ പരിഹരിക്കുന്നതിന് ചെന്നൈയിലെ കണ്‍ട്രോളര്‍ ഓഫ് ഡിഫന്‍സ് അക്കൗണ്ട്‌സിന്റെ ആഭിമുഖ്യത്തില്‍ സംസ്ഥാന തല അദാലത്ത് സംഘടിപ്പിക്കും. അടുത്ത മാസം 13, 14 (2017 നവംബര്‍ 13, 14) തീയതികളിലായി പാലക്കാട് ജൈനമേട് എന്‍.എന്‍ കണ്‍വന്‍ഷണ്‍ സെന്ററിലാണ് അദാലത്ത് നടക്കുക.
    
    ദേശസാല്‍കൃത ബാങ്കുകള്‍, ട്രഷറി, പെന്‍ഷന്‍ വിതരണ കാര്യാലയം എന്നിവ മുഖേന പെന്‍ഷന്‍ വാങ്ങുന്ന കേരളത്തിലെ വിമുക്ത ഭടന്‍മാര്‍, വിരമിച്ച ഡിഫന്‍സ്, സിവിലിയന്‍, കമ്മീഷന്‍ഡ് ഓഫീസര്‍മാര്‍, ഇവരുടെ കുടുംബ/വിധവാ പെന്‍ഷന്‍ പറ്റുന്ന അശ്രിതര്‍ എന്നിവര്‍ക്ക് പെന്‍ഷന്‍ സംബന്ധിച്ച എന്തെങ്കിലും പരാതിയുണ്ടെങ്കില്‍ അദാലത്ത് ഓഫീസിലേക്ക് അയ്ക്കണം. അപേക്ഷാ ഫോം www.cdachennai.nic.in എന്ന വെബ്‌സൈറ്റില്‍ ലഭ്യമാണ്. അപേക്ഷകള്‍ 2017 ഒക്‌ടോബര്‍ 31 വരെ സമര്‍പ്പിക്കാവുന്നതാണ്. അദാലത്ത് ഓഫീസര്‍, ഓഫീസ് ഓഫ് ദി കണ്‍ട്രോളര്‍ ഓഫ് ഡിഫന്‍സ് അക്കൗണ്ട്‌സ്, 618, അണ്ണാ ശാലൈ, തേനാംപേട്ട്, ചെന്നൈ - 600018 എന്ന വിലാസത്തില്‍ അയ്‌ക്കേണ്ടതാണ്. ഡിസ്ചാര്‍ജ് ബുക്ക്, PPO/Corr.PPO, ബാങ്ക് പാസ്ബുക്ക് (ബാങ്കിന്റെ വിവരങ്ങള്‍ അടങ്ങിയ ആദ്യപേജും 2017 സെപ്റ്റംബര്‍ വരെ അപ്‌ഡേറ്റ് ചെയ്ത അവസാന രണ്ട് പേജുകളും), മറ്റ് കത്തിടപാടുകള്‍ എന്നിവയുടെ പകര്‍പ്പും പൂരിപ്പിച്ച അപേക്ഷയോടോപ്പം സമര്‍പ്പിക്കേണ്ടതാണ്.


    കൂടുതല്‍ വിവരങ്ങള്‍ക്ക് 044-24349980 extn:135 (ഫാക്‌സ് : 044-24348142) എന്ന നമ്പറില്‍ ബന്ധപ്പെടുക.

    
    
    (Release ID: 1505479) Visitor Counter : 2