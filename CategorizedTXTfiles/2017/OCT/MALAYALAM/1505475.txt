      PIB Headquarters

      ദേശീയ രക്തദാന വാരാഘോഷം സമാപനം നാളെ
      Posted On: 06 OCT 2017 1:39PM by PIB Thiruvananthpuram


    ദേശീയ രക്തദാന വാരാഘോഷത്തോടനുബന്ധിച്ച് ഈ മാസം 1 മുതല്‍ തിരുവനന്തപുരത്തെ ശ്രീ.ചിത്രാ ഇന്‍സ്റ്റിറ്റ്യൂട്ട് ഓഫ് മെഡിക്കല്‍ സയന്‍സസ് ആന്റ് ടെക്‌നോളജിയില്‍ നടന്നു വരുന്ന ആഘോഷപരിപാടികളുടെ സമാപനം നാളെ (ഒക്ടോബര്‍ 7 ശനിയാഴ്ച) വൈകിട്ട് 4.30 ന് തിരുവനന്തപുരം മ്യൂസിയം പരിസരത്ത് നടക്കും. ഇതോടനുബന്ധിച്ച് നടക്കുന്ന റാലിയും സമ്മേളനവും ശ്രീചിത്ര ഡയറക്ടര്‍ പ്രൊ.ആശാ കിഷോര്‍ ഉദ്ഘാടനം ചെയ്യും. ഇന്‍സ്റ്റിറ്റ്യൂട്ട് മെഡിക്കല്‍ സൂപ്രണ്ട് ഡോ. സി. ശാരദ അധ്യക്ഷത വഹിക്കും. തിരുവനന്തപുരം സബ് കലക്ടര്‍ ഡോ. ദിവ്യാ എസ് അയ്യര്‍ മുഖ്യ പ്രഭാഷണം നടത്തും. ശ്രീചിത്ര രക്ത ബാങ്കിനെ 100% സന്നദ്ധ രക്ത ബാങ്കായി പ്രഖ്യാപിച്ചതിന്റെ ഒന്നാം വാര്‍ഷികാഘോഷവും ഇതോടൊപ്പം നടക്കും. തുടര്‍ച്ചയായി രക്തദാനം നടത്തുന്ന വ്യക്തികളെയും സംഘടനകളെയും ചടങ്ങില്‍ ആദരിക്കും.

    
    
    (Release ID: 1505475) Visitor Counter : 2
    
    
      Read this release in: English