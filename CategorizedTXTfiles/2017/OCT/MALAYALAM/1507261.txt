      PIB Headquarters

      കിഴങ്ങുവിള ഗവേഷണ കേന്ദ്രത്തില്‍ സാങ്കേതിക വിദ്യാ കോണ്‍ക്ലേവും അഗ്രി സ്റ്റാര്‍ട്ടപ്പ് മീറ്റും
      Posted On: 26 OCT 2017 2:34PM by PIB Thiruvananthpuram


    കേന്ദ്ര കിഴങ്ങു വിള ഗവേഷണ സ്ഥാപനവും (ഐ.സി.എ.ആര്‍- സി.ടി.സി.ആര്‍.ഐ) കെ.എസ്.ഐ.ഡി.സിയും അഗ്രി ഇന്നവേറ്റ് ഇന്ത്യയും സംയുക്തമായി സംഘടിപ്പിക്കുന്ന കിഴങ്ങു വര്‍ഗ സാങ്കേതിക വിദ്യാ കോണ്‍ക്ലേവും അഗ്രി സ്റ്റാര്‍ട്ടപ്പ് മീറ്റും നാളെ (ഒക്ടോബര്‍ 27) തിരുവനന്തപുരത്തെ ശ്രീകാര്യത്തുള്ള കിഴങ്ങു വിള ഗവേഷണ കേന്ദ്രത്തില്‍ ആരംഭിക്കും. രണ്ടു ദിവസം നീണ്ടു നില്‍ക്കുന്ന കോണ്‍ക്ലേവും അഗ്രി സ്റ്റാര്‍ട്ടപ്പ് മീറ്റും കൃഷിമന്ത്രി ശ്രീ.വി.എസ് സുനില്‍കുമാര്‍ ഉദ്ഘാടനം ചെയ്യും. സഹകരണ, ദേവസ്വം മന്ത്രി ശ്രീ. കടകംപള്ളി സുരേന്ദ്രന്‍ അധ്യക്ഷനായിരിക്കും. ഐ.സി.എ.ആര്‍ ഡയറക്ടര്‍ ജനറല്‍ ഡോ. ത്രിലോചന്‍ മഹാപാത്ര മുഖ്യ പ്രഭാഷണം നടത്തും.


    കാര്‍ഷിക സംരംഭകരേയും സാങ്കേതിക വിദഗ്ദ്ധരേയും നിക്ഷേപകരെയും ഒരു കുടക്കീഴില്‍കൊണ്ടുവന്ന് സാങ്കേതിക വിദ്യകളുടെ വാണിജ്യവത്കരണത്തെ പ്രോത്സാഹിപ്പിക്കുകയും അതുവഴി സുസ്ഥിര കാര്‍ഷിക വ്യവസായങ്ങള്‍ സൃഷ്ടിക്കുകയുമാണ് സമ്മേളനത്തിന്റെ ലക്ഷ്യം. നിലവില്‍ സംരംഭങ്ങള്‍ ഉള്ളവര്‍ക്കും ഇനി ഇത്തരം സംരംഭങ്ങള്‍ തുടങ്ങാനിരിക്കുന്നവര്‍ക്കും പ്രയോജനപ്പെടുന്നവിധത്തില്‍ കാര്‍ഷിക സാങ്കേതിക സ്ഥാപനങ്ങള്‍ വികസിപ്പിച്ചെടുത്ത വിവിധ സാങ്കേതിക വിദ്യകളുടെ പ്രദര്‍ശനം ഒരുക്കിയിട്ടുണ്ട്. കൃഷി, കന്നുകാലി വളര്‍ത്തല്‍, മത്സ്യബന്ധനം, എന്നീ മേഖലകളില്‍നിന്നുള്ള വിവിധ വ്യവസായികള്‍, നിക്ഷേപകര്‍, ധനകാര്യ സ്ഥാപനങ്ങളുടെ പ്രതിനിധികള്‍, വിദ്യാര്‍ത്ഥികള്‍, ശാസ്ത്രജ്ഞര്‍ തുടങ്ങി 200 ഓളം പേര്‍ ഈ പരിപാടിയില്‍ പങ്കെടുക്കും.

    
    
    (Release ID: 1507261) Visitor Counter : 3