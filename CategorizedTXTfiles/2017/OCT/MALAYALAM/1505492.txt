      പ്രധാനമന്ത്രിയുടെ ഓഫീസ്‌

      ഗുജറാത്തില്‍ 5825 കോടി രൂപയുടെ നാല് ദേശീയപാത പദ്ധതികള്‍ക്ക് പ്രധാനമന്ത്രി നാളെ തറക്കല്ലിടും
      Posted On: 06 OCT 2017 2:35PM by PIB Thiruvananthpuram


    ഗുജറാത്തിലെ ദ്വാരകയില്‍ നിര്‍മ്മിക്കുന്ന 5825 കോടി രൂപയുടെ നാല് ദേശീയപാതാ പദ്ധതികള്‍ക്ക് പ്രധാനമന്ത്രി നരേന്ദ്ര മോദി നാളെ തറക്കല്ലിടും. കേന്ദ്ര റോഡ് ഗതാഗത, ഷിപ്പിങ്, ജലവിഭവ, നദി വികസന, ഗംഗാ പുനരുജ്ജീവന മന്ത്രി ശ്രീ. നിതിന്‍ ഗഡ്കരി, കേന്ദ്ര റോഡ് ഗതാഗത, ഷിപ്പിംഗ്, രാസവസ്തു രാസവള സഹമന്ത്രി ശ്രീ. മന്‍സൂഖ് എല്‍ മാണ്ഡവ്യ എന്നിവരും പ്രധാനമന്ത്രിയെ അനുഗമിക്കും.


    ബെയ്ത്ത് ദ്വാരക മുതല്‍ ഓഖ വരെയുള്ള ദേശീയ പാത 51 ല്‍ കേബിള്‍ സ്‌റ്റേയ്ഡ് സിഗ്‌നേച്ചര്‍ പാലത്തിനും പ്രധാനമന്ത്രി തറക്കല്ലിടും. 962 കോടി രൂപയാണ് പദ്ധതിയുടെ ചെലവ്.
    തറക്കല്ലിടുന്ന മറ്റ് പദ്ധതികളില്‍ ദേശീയ പാത 51 ലെ പോര്‍ബന്ദര്‍ - ദ്വാരക ഭാഗത്തെ 116.24 കി.മീ ദൂരം രണ്ട് വരി / നാല് വരി ആക്കുന്ന 1600 കോടി രൂപയുടെ പദ്ധതി, ഗാഡു - പോര്‍ബന്ദര്‍ 93.56 കിലോമീറ്റര്‍ ദൂരം രണ്ട് വരി / നാല് വരി ആക്കുന്ന 370 കോടി രൂപയുടെ പദ്ധതി, ദേശീയ പാത 47 ലും ദേശീയ പാത 27 ലുമായി അഹ്മദാബാദ് -രാജ്‌കോട്ട് ഭാഗത്തെ 201.31 കിലോ മീറ്റര്‍ ആറ് വരിയാക്കുന്നതിനുള്ള 2893 കോടി രൂപയുടെ പദ്ധതിയും ഉള്‍പ്പെടും.

    
    
    (Release ID: 1505492) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in