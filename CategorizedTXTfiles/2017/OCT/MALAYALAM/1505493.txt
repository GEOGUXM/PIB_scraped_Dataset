      കോര്‍പ്പറേറ്റ്കാര്യ മന്ത്രാലയം

      നോട്ട് അസാധുവാക്കലിനെ തുടര്‍ന്ന് കടലാസ് കമ്പനികള്‍ നിക്ഷേപിച്ച് പിന്‍വലിച്ചത് 4,552 കോടി രൂപ ; 13 ബാങ്കുകളില്‍ നിന്നുള്ള സുപ്രധാന വിവരങ്ങള്‍ ഗവണ്‍മെന്റിന് ലഭിച്ചു
      Posted On: 06 OCT 2017 2:36PM by PIB Thiruvananthpuram


    രാജ്യത്ത് നോട്ട് അസാധുവാക്കലിന് ശേഷം 58,000 കടലാസ് കമ്പനികള്‍ വിവിധ അക്കൗണ്ടുകളിലായി വന്‍ തുക നിക്ഷേപിച്ചതിന് ശേഷം പിന്‍വലിച്ചതായി കണ്ടെത്തി. കള്ളപ്പണത്തിനെതിരെയുള്ള നീക്കത്തിന്റെ ഭാഗമായി രാജ്യത്തെ 13 ബാങ്കുകളില്‍ നിന്ന് ശേഖരിച്ച അക്കൗണ്ട് വിവരങ്ങളില്‍ നിന്നാണ് ഇത് കണ്ടെത്തിയത്. 2 ലക്ഷത്തിലേറെ വരുന്ന കടലാസ് കമ്പനികളുടെ രജിസ്‌ട്രേഷന്‍ കേന്ദ്ര ഗവണ്‍മെന്റ് നേരത്തെ റദ്ദാക്കിയിരുന്നു. 13,140 അക്കൗണ്ടുകളുമായി ബന്ധപ്പെട്ട വിവരങ്ങളാണ് പുറത്ത് വന്നിട്ടുള്ളത്. ചില കടലാസ് കമ്പനികള്‍ നൂറിലേറെ അക്കൗണ്ടുകള്‍ ഉപയോഗിച്ചിരുന്നതായും കണ്ടെത്തി. ഇതില്‍ ഒരു കമ്പനിക്ക് മാത്രം 2,134 അക്കൗണ്ടുകള്‍ ഉണ്ടായിരുന്നു. ബാലന്‍സ് ഇല്ലാത്തതോ, തുച്ഛമായ നിക്ഷേപം മാത്രമോ ഉള്ള അക്കൗണ്ടുകളിലാണ് നിക്ഷേപം നടത്തിയത്. നിക്ഷേപിച്ച ഉടനെ തന്നെയാണ് അതിന്റെ സിംഹഭാഗവും പിന്‍വലിക്കപ്പെട്ടതും. നോട്ട് അസാധുവാക്കല്‍ പ്രഖ്യാപനം വന്ന 2016 നവംബര്‍ 9 ന് ശേഷം രജിസ്‌ട്രേഷന്‍ റദ്ദാക്കപ്പെടുന്നതു വരെ ഈ കമ്പനികളില്‍ എല്ലാം കൂടി മൊത്തം 4,573.87 കോടി രൂപ തങ്ങളുടെ അക്കൗണ്ടുകളില്‍ നിക്ഷേപിക്കുകയുണ്ടായി. ഒപ്പം തന്നെ 4,552 കോടി രൂപ പിന്‍വലിക്കുകയും ചെയ്തു.
    ഒരു ബാങ്കില്‍ തന്നെ പതിവിലും കവിഞ്ഞ രൂപ നിക്ഷേപിച്ച 3,000 കമ്പനികളുടെ അക്കൗണ്ടുകള്‍ ശ്രദ്ധയില്‍പ്പെട്ടിട്ടുണ്ട്. നോട്ട് അസാധുവാക്കല്‍ നിലവില്‍ വന്ന നവംബര്‍ 8 ന് ഇവയില്‍ 13 കോടി രൂപയായിരുന്നു നിക്ഷേപം ഉണ്ടായിരുന്നുവെങ്കില്‍ അതിന് ശേഷം 3,800 കോടി രൂപയാണ് ഈ അക്കൗണ്ടുകളില്‍ നിക്ഷേപിച്ച് പിന്‍വലിച്ചത്.

    
    
    (Release ID: 1505493) Visitor Counter : 4
    
    
      This link will take you to a webpage outside this websiteinteractive page. Click OK to continue.Click Cancel to stop : pib.nic.in