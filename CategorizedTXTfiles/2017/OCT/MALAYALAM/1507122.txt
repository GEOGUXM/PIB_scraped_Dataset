      റോഡ് ഗതാഗത, ഹൈവേ മന്ത്രാലയം

      ഭാരത്മാല പദ്ധതിയുടെ ഭാഗമായി എട്ടുലക്ഷം കോടി രൂപയുടെ റോഡുപണികള്‍; 2018 അവസാനത്തിന് മുമ്പ് ആരംഭിക്കുമെന്ന് ശ്രീ നിതിന്‍ ഗഡ്കരി
      
      ഭാരത്മാല പദ്ധതി 550 ജില്ലകളെ ദേശീയപാതയുമായി ബന്ധിപ്പിക്കും; രാജ്യത്തിന്റെ സാമ്പത്തികവളര്‍ച്ചയ് വലിയ പങ്കുവഹിക്കും

      Posted On: 25 OCT 2017 7:51PM by PIB Thiruvananthpuram

    ഭാരത്മാല പദ്ധതിയുടെ ഭാഗമായുള്ള എട്ടുലക്ഷം കോടി രൂപയുടെ പാതവികസന പദ്ധതികള്‍ക്ക് 2018 അവസാനത്തിന് മുമ്പ് തുടക്കം കുറിയ്ക്കുമെന്ന് ഗതാഗത, ദേശീയപാത, ഷിപ്പിംഗ്, ജലവിഭവ, നദിവികസന, ഗംഗാ പുനരുദ്ധാരണ മന്ത്രി ശ്രീ നിതിന്‍ ഗഡ്കരി അറിയിച്ചു. രാജ്യത്തങ്ങോളാമിങ്ങോളം റോഡ് ഗതാഗതത്തിന്റെ കാര്യക്ഷമത വര്‍ദ്ധിപ്പിക്കുകയെന്ന ലക്ഷ്യത്തോടെ പശ്ചാത്തല സൗകര്യത്തിലുള്ള വിടവുകള്‍ അടയ്ക്കുന്നതിനുള്ള സമഗ്ര ദേശീയപാത വികസന പദ്ധതിയാണ് ഭാരത്മാല. ഇന്നലെ പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയില്‍ ചേര്‍ന്ന സാമ്പത്തികകാര്യങ്ങള്‍ക്കുള്ള മന്ത്രിസഭാ ഉപസമിതി ഭാരത്മാല പരിയോജനയ്ക്ക് അംഗീകാരം നല്‍കിയതിനെത്തുടര്‍ന്ന് ഇന്ന് മാധ്യമങ്ങളോട് കാര്യങ്ങള്‍ വിശദീകരിക്കുകയായിരുന്നു മന്ത്രി.
    രാജ്യത്തിന്റെ സാമ്പത്തിക വളര്‍ച്ചയ്ക്ക് ഏറ്റവും വലിയ പ്രേരകശക്തിയായിരിക്കും ഭാരത്മാലയെന്ന് വ്യക്തമാക്കിയ മന്ത്രി, പ്രധാനമന്ത്രി ശ്രീ മോദിയുടെ നവ ഇന്ത്യ എന്ന ലക്ഷ്യം സാക്ഷാത്കരിക്കുന്നതിന് സഹായകരമായിരിക്കുമെന്നും അറിയിച്ചു. നിലവിലെ ദേശീയപാതകളിലെ പശ്ചാത്തല സൗകര്യങ്ങളിലുള്ള വിടവുകള്‍ അടച്ച് മനുഷ്യരുടെയും സാധനങ്ങളുടെയും യാത്ര കൂടുതല്‍ കാര്യക്ഷമമാക്കുകയാണ് ഉദ്ദേശമെന്ന് മന്ത്രി പറഞ്ഞു. പിന്നോക്ക മേഖലകള്‍, ഗ്രോതമേഖലകള്‍, സാമ്പത്തിക പ്രവര്‍ത്തനങ്ങളുള്ള പ്രദേശങ്ങള്‍, മതപരമായും വിനോദസഞ്ചാരപരമായും പ്രാധാന്യമുള്ള പ്രദേശങ്ങള്‍, അതിര്‍ത്തിപ്രദേശങ്ങള്‍, തീരദേശ മേഖലകള്‍, അയല്‍ രാജ്യങ്ങളുമായി വ്യാപാര യാത്രയ്ക്കുള്ള മാര്‍ഗ്ഗങ്ങള്‍ എന്നിവിടങ്ങളിലെ ബന്ധിപ്പിക്കലിനായിരിക്കും പ്രത്യേക ഊന്നല്‍ നല്‍കുക.
    നിലവിലുള്ള 6ന് പകരം ഭാരത്മാലയിലൂടെ രാജ്യത്തിന് 50 ദേശീയ ഇടനാഴികള്‍ ലഭിക്കും. ഇതുമൂലം ഇന്നുള്ള 40 ശതമാനത്തിന് പകരം 70-80 ശതമാനം ചരക്കുകളും ദേശീയപാതകളിലൂടെ കൊണ്ടുപോകാനാകും. ഇതിലൂടെ നിലവില്‍ 300 ജില്ലകള്‍ക്ക് പകരം രാജ്യത്തെ 550 ജില്ലകളെ ദേശീയപാതകളുമായി ബന്ധിപ്പിക്കാന്‍ കഴിയും. രാജ്യത്തെ ചരക്ക് നീക്ക സൂചികയില്‍ ഗുണപരമായ പ്രത്യാഘാതങ്ങള്‍ ഉണ്ടാക്കാനും ഭാരത്മാല പദ്ധതിക്ക് കഴിയും. ഇവയ്‌ക്കൊക്കെ പുറമെ റോഡ് നിര്‍മ്മാണ പ്രവര്‍ത്തനങ്ങള്‍, ദേശീയപാത സൗകര്യ വികസനം എന്നി മേഖലകളില്‍ പ്രത്യക്ഷമായും പരോക്ഷമായും നിരവധി തൊഴിലവസരങ്ങള്‍ ലഭ്യമാക്കുന്നതിനോടൊപ്പം രാജ്യത്തിന്റെ വിവിധ ഭാഗങ്ങളിലെ സാമ്പത്തികപ്രവര്‍ത്തനങ്ങളും ശക്തിപ്പെടുത്തും. അത് രാജ്യത്തെ റോഡ് ബന്ധിപ്പിക്കല്‍ കൂടുതല്‍ മെച്ചമാക്കുമെന്നും മന്ത്രി അഭിപ്രായപ്പെട്ടു.
    ഭാരത്മാലയുടെ ആദ്യഘട്ടത്തില്‍ 24,800 കിലോമീറ്ററാണ് പരിഗണിക്കുന്നത്. അതിന് പുറമെ എന്‍.എച്ച്.ഡി.പിയില്‍ ബാക്കിവന്ന 10,000 കിലോമീറ്റര്‍ റോഡുപണികൂടി ഏറ്റെടുക്കും എല്ലാം കൂടി ചേര്‍ന്ന് മൊത്തത്തില്‍ 34,800 കിലോമീറ്റര്‍ റോഡ് പണിയാണ് നടത്തുക. ഏകദേശം 5,35,000 കോടി രൂപയാണ് ഇതിന് കണക്കാക്കുന്നത്. 2017-18 മുതല്‍ 2021-22 വരെയുളള്ള അഞ്ചുവര്‍ഷം കൊണ്ട് ആദ്യഘട്ടം നടപ്പാക്കാനാണ് ഉദ്ദേശിക്കുന്നത്.
    ഇതിന് വേണ്ടിവരുന്ന ചെലവ് ഇങ്ങനെയാണ് കണക്കാക്കിയിരിക്കുന്നത്. 9000 കിലോമീറ്റര്‍ വരുന്ന ധനകാര്യ ഇടനാഴികളുടെ വികസനത്തിന് 1,20,000 കോടി രൂപ. 6000 കിലോമീറ്റര്‍ വരുന്ന അന്തര്‍ ഇടനാഴികള്‍ക്കും സമീപ റോഡുകള്‍ക്കും-80,000 കോടി, 5000 കിലോമീറ്റര്‍ ദേശീയ ഇടനാഴികള്‍ക്കും കാര്യക്ഷമത വര്‍ദ്ധിപ്പിക്കലിനു-1,00,000 കോടി, 2,000 കിലോമീറ്റര്‍ വരുന്ന അതിര്‍ത്തി-അന്താരാഷ്ട്ര ബന്ധിപ്പിക്കല്‍ റോഡുകള്‍-25,000 കോടി, 2000 കിലോമീറ്റര്‍ തീരദേശ-തുറമുഖ റോഡുകളുടെ ബന്ധിപ്പിക്കല്‍-20,000 കോടി, 800 കിലോമീറ്റര്‍ എക്പ്രസ് വേയ്ക്ക്-40,000 കോടി അങ്ങനെ മൊത്തം 24,000 കിലോമീറ്ററിന് 3,85,000 കോടി രൂപയാണ് ചെലവ്. എന്‍.എച്ച്.ഡി.പിയില്‍ ബാക്കിയുളള 10,000 കിലോമീറ്റര്‍ റോഡിന് 1,50,000 കോടി. എല്ലാം ചേര്‍ത്ത് 5,35,000 കോടി ഇങ്ങനെയാണ് തുകയുടെ വിഭജനം.
    ദേശീയ ഇടനാഴികളില്‍ തിരക്ക് കൂടിയ ഭാഗങ്ങളില്‍ (സുവര്‍ണ്ണ ചതുഷ്‌കോണം വടക്ക് കിഴക്ക്-കിഴക്ക്-പടിഞ്ഞാര്‍ ഉള്‍പ്പെടെ) തെരഞ്ഞെടുത്ത ഭാഗങ്ങളില്‍ പാത വികസനം റിംഗ് റോഡുകള്‍, ബൈപാസുള്‍, എലവേറ്റര്‍ കോറിഡോറുകള്‍, ചരക്ക് പാര്‍ക്കുകള്‍ എന്നിവ നിര്‍മ്മിച്ച് തിരക്ക് കുറയ്ക്കുകയാണ്ഇതുകൊണ്ട് ഉദ്ദേശിക്കുന്നത്. ആദ്യഘട്ടത്തില്‍ 10,000 കോടിയുടെ മുതല്‍മുടക്കല്‍ ഏകദേശം 5000 കിലോമീറ്റര്‍ വരുന്ന ദേശീയ ഇടനാഴികളാണ് ഏറ്റെടുക്കുക.
    പദ്ധതിയുടെ ഭാഗമായി നല്ല ഗതാഗത തിരക്കുള്ള ഏകദേശം 26,200 കിലോമീറ്റര്‍ ധനകാര്യ ഇടനാഴിയോ പാതകളോ കണ്ടെത്തുകയും അതില്‍ 1,20,000 കോടി രൂപ ചെലവുവരുന്ന 9,000 കിലോമീറ്റര്‍ ആദ്യഘട്ടത്തില്‍ ഏറ്റെടുക്കുകയും ചെയ്യും. ഒരറ്റം മുതല്‍ മറ്റേ അറ്റം വരെ ഒരേ തരത്തില്‍ വികസിപ്പിച്ച് തടസമില്ലാതെ അതിവേഗത്തിലുള്ള ഒരേ നിലവാരത്തില്‍ നല്‍കാന്‍ കഴിയുന്ന വിധം ഈ ഇടനാഴികളെ വികസിപ്പിക്കും. ഇതിന് പുറമെ അന്തര്‍ ഇടനാഴികളും സഹായക പാതകളുമായി ഏകദേശം 7,500 കിലോമീറ്ററും കണ്ടെത്തിയിട്ടുണ്ട്. അതില്‍ 80,000 കോടി മുടക്കി 6000 കിലോമീറ്റര്‍ ഭാരത്മാലയുടെ ആദ്യഘട്ടത്തില്‍ ഏറ്റെടുക്കും. രണ്ടുറോഡുകളില്‍ കൂടുതലിനെ ബന്ധിപ്പിക്കുന്ന പാതകളെയാണ് അന്തര്‍ ഇടനാഴികളായി കണക്കാക്കുന്നത്. ഒന്നോ രണ്ടോ റോഡുകളെ ബന്ധിപ്പിക്കുന്നതിനെ സഹായക (ഫീഡര്‍) റോഡുകളായും പരിഗണിക്കും. ഇന്ന് നിലവില്‍ പലേടത്തും പശ്ചാത്തല സൗകര്യ വികസനത്തില്‍ നിലനില്‍ക്കുന്ന അസമത്വങ്ങള്‍ പരിഹരിക്കുന്നതരത്തിലായിരിക്കും ഇത് വികസിപ്പിക്കുക.
    ഭാരത്മാല തന്ത്രപ്രധാനമുള്ള 3300 കിലോമീറ്റര്‍ അന്തര്‍ദേശീയ പ്രാധാന്യമുള്ള റോഡുകളോടൊപ്പം നേപ്പാള്‍, ഭൂട്ടാന്‍, ബംഗ്ലാദേശ്, മ്യാന്‍മര്‍ എന്നിവിടങ്ങളുമായുള്ള വ്യാപാരം പ്രോത്സാഹിപ്പിക്കുന്നതിനുള്ള 2000 കിലോമീറ്റ അന്താരാഷ്ട്ര ബന്ധിപ്പിക്കല്‍ റോഡുകളും നിര്‍മ്മിക്കും. ഇതില്‍ 2000 കിലോമീറ്റര്‍ 25,000 കോടി മുടക്കി ആദ്യഘട്ടത്തില്‍ നിര്‍മ്മിക്കും.
    ഇതിന് പുറമെ 2000 കിലോമീറ്റര്‍ തീരദേശ റോഡുകളും 2000 കിലോമീറ്റര്‍ ബന്ധിപ്പിക്കല്‍ റോഡുകളും ഏറ്റെടുക്കുകയും അതില്‍ 2000 കിലോമീറ്റര്‍ ആദ്യഘട്ടമായി ഭാരത്മാലയുടെ ഭാഗമായി ഏറ്റെടുക്കുകയും ചെയ്യും. ഗ്രീന്‍ഫീല്‍ഡ് എക്‌സ്പ്രസ് ഹൈവേയുടെ വികസനത്തിനായി 1,900 കിലോമീറ്റര്‍ സ്ട്രച്ചുകള്‍ കണ്ടെത്തുകയും അതില്‍ ആദ്യഘട്ടമായി 40,000 കോടി ചെലവുവരുന്ന 800 കിലോമീറ്റര്‍ ഏറ്റെടുക്കുകയും ചെയ്യും. എന്‍.എച്ച്.ഡി.പിയുടെ ഭാഗമായി നടന്നുവരുന്ന റോഡുപണികളിലെ ബാക്കിയുള്ളവ 1,50,000 കോടിയുടെ ചെലവില്‍ ഏറ്റെടുക്കും.
    വിശദമായ പഠനത്തിന്റെയും ഉപഗ്രഹ ചിത്രങ്ങളുടെയും ഭാസ്‌ക്കരാചാര്യ ഇന്‍സ്റ്റിറ്റ്യൂട്ട് ഓഫ് സ്‌പേസ് ആപ്ലിക്കേഷന്‍ ആന്റ് ജിയോ ഇന്‍ഫോമാറ്റിക്‌സിന്റെയും അതുപോലുള്ള മറ്റ് സ്രോതസുകളുടെയും സഹായത്തോടെയാണ് പദ്ധതികള്‍ കണ്ടെത്തുന്നത്. ഈ തുടക്ക-ലക്ഷ്യപഠനത്തിലൂടെ സാമ്പത്തിക ഇടനാഴികളെ ഇപ്പോള്‍ നടന്നുവരുന്ന എന്‍.എച്ച്.ഡി.പിയുമായി ബന്ധിപ്പിക്കാനും പ്രമുഖ ഇടനാഴികളില്‍ നിലനില്‍ക്കുന്ന പശ്ചാത്തല അസമത്വങ്ങള്‍ ഇല്ലാതാക്കുകയും ചെയ്യും.
    ഭാരത്മാല പദ്ധതിയിലെ ആദ്യഘട്ടത്തെ 5,35,000 കോടിക്ക് പുറമെ ദേശീയപാത വകുപ്പിന്റെ ഭാഗമായി ഇപ്പോള്‍ നടന്നുവരുന്ന വിവിധ പദ്ധതികള്‍ക്കായി 1,57,324 കോടിയും ആവശ്യമുണ്ട്. ഇതെല്ലാം ചേര്‍ക്കുമ്പോള്‍ അഞ്ചുവര്‍ഷത്തേക്ക് ഭാരത്മാലയ്ക്ക് വേണ്ടിവരുന്ന മൊത്തം ചെലവ് 6,92,324 കോടി രൂപയായിരിക്കും.
    ഭാരത്മാലയ്ക്കും മറ്റ് വിവിധ പദ്ധതികള്‍ക്കും അടുത്ത അഞ്ചുവര്‍ഷത്തേക്കുള്ള ബജറ്റ് വിഹിതത്തിനായി കേന്ദ്ര റോഡ് ഫണ്ടില്‍ നിന്നും വിവിധ പദ്ധതികള്‍ക്കുള്ള 2,37,024 കോടി രൂപയും, ബജറ്റ് സഹായമായുള്ള 59,973 കോടിയും ടി.ഒ.ടി റൂട്ടിലൂടെയുള്ള പണസമാഹരണത്തിലൂടെ പ്രതീിക്ഷിക്കുന്ന 34,000 കോടിയും ടോള്‍ പിരിവിലൂലെടയുള്ള 46,048 കോടിയും ചേര്‍ന്നായിരിക്കും.
    ഭാരത്മാലയുടെ ആദ്യഘട്ടം, എന്‍.എച്ച്.എ.ഐ, എന്‍.എച്ച്.ഐ.ഡി.സി.ല്‍, എം.ഒ. ആര്‍.ടി.എച്ച്. സംസ്ഥാന പൊതുമരാമത്ത് എന്നിവയിലൂടെ നടപ്പാക്കും. ഓരോ പദ്ധതിയും വിലയിരുത്തി അംഗീകാരം നല്‍കുന്നതിന് ഏറ്റവും മികച്ച ടീമിനെ നിയോഗിക്കും.
    1. ഗ്രാന്റ്(വി.ജി.എഫ്) ഇല്ലാത്ത എല്ലാ പി.പി.പി, ബി.ഒ.ടി പദ്ധതികള്‍ക്ക് പരിഗണന നല്‍കുകയും നിര്‍മ്മാണ പരിപാലന സാമ്പത്തിക സഹായത്തിനുള്ള ടോള്‍ വരുമാനം വിലയിരുത്തി, എന്‍.എച്ച്.എ.ഐ ബോര്‍ഡ് അംഗീകാരം നല്‍കും.
    2. എന്‍.എച്ച്.എ.ഐ നടപ്പാക്കിയ എല്ലാ ഇ.പി.സി പദ്ധതികള്‍ക്കും ശരിയായ വിലയിരുത്തലുകള്‍ക്ക് ശേഷം ബജറ്റില്‍ അംഗീകരിച്ചിട്ടുള്ള സാമ്പത്തിക വിഭവങ്ങള്‍ക്കനുസരണമായി എന്‍.എച്ച്.എ.ഐ ബോര്‍ഡ് അംഗീകാരം നല്‍കും.
    3. ഈ പദ്ധതികള്‍ ശരിയായി വിലയിരുത്തി അനുമതി നല്‍കുന്നതിന് വേണ്ട അനുയോജ്യമായ പ്രതിനിധികളെ എന്‍.എച്ച്.എ.ഐയില്‍ നിന്നും തന്നെ വേണ്ട അധികാരം നല്‍കി നിയോഗിക്കും.
    ഭാരത്മാല പദ്ധതിക്ക് കീഴില്‍ വരുന്ന എല്ലാ പദ്ധതികളും എന്‍.എച്ച്.എ.ഐ, എം.ഒ.ആര്‍.ടി.എച്ച് എന്നിവര്‍ അധികാരപ്പെടുത്തുന്ന പ്രോജക്ട് അപ്രൈസല്‍ ആന്റ് ടെക്‌നിക്കല്‍ സ്‌ക്രൂട്ടണി കമ്മിറ്റി സാങ്കേതികമായും സാമ്പത്തികമായും വിലയിരുത്തും.
    നിതി ആയോഗില്‍ നിന്നുള്ള വിദഗ്ധര്‍ ഉള്‍പ്പെടുന്ന ഒരു അര്‍പ്പിത യൂണിറ്റ് അവരുടെ വിലയിരുത്തലിന്റെ അടിസ്ഥാനത്തിലുള്ള ശിപാര്‍ശകള്‍ എന്‍.എച്ച്.എ.ഐ ബോര്‍ഡിനോ, എം.ഒ.ആര്‍.ടി.എച്ച് സെക്രട്ടറിക്ക് മുന്നിലോ ആവശ്യാനുസരണം സമര്‍പ്പിക്കും.
    ഓരോ പദ്ധതികള്‍ക്കും വേണ്ട മാര്‍ഗ്ഗനിര്‍ദ്ദേശങ്ങള്‍ തയാറാക്കിയിട്ടുണ്ട്. അത് എല്ലാ നടപ്പാക്കാല്‍ ഏജന്‍സികളും പാലിക്കണം.
    പദ്ധതി നടപ്പാക്കുന്നതിന് സംസ്ഥാന സര്‍ക്കാരുകളുടെ പ്രാതിനിധ്യം ഉറപ്പാക്കുന്നതിനായി വലിയ വെല്ലുവിളി സംവിധാനം നടപ്പാക്കും. അനുകൂലരീതിയില്‍ സംസ്ഥാനങ്ങള്‍ പിന്തുണയ്ക്കുന്ന പദ്ധതികള്‍ മുന്‍ഗണനാടിസ്ഥാനത്തില്‍ ഏറ്റെടുക്കും.
    ഭാരത്മാലയുടെ വിഭാഗങ്ങളുടെ അടിസ്ഥാനത്തില്‍ ഏകശേദം 600 പദ്ധതികള്‍ കശണ്ടത്തിയിട്ടുണ്ട്. അതില്‍ 19,500 കിലോമീറ്ററിന്റെ വിദശമായ പദ്ധതിരേഖ തയാറായി വരികയാണ്.
    

    
    (Release ID: 1507122) Visitor Counter : 7
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in