      ഭവന, നഗരദാരിദ്ര ലഘൂകരണ മന്ത്രാലയം

      നിര്‍മ്മാണ തൊഴിലാളികള്‍ക്ക് മാന്യമായ ജീവിത സാഹചര്യം ഒരുക്കണം: കേന്ദ്രമന്ത്രി ശ്രീ ഹര്‍ദീപ് സിങ്ങ് പുരി
      Posted On: 17 OCT 2017 5:13PM by PIB Thiruvananthpuram


    
    നിര്‍മ്മാണ തൊഴിലാളികള്‍ക്ക് അടിസ്ഥാന സൗകര്യങ്ങള്‍ നല്‍കി അവര്‍ക്ക് മാന്യമായ ജീവിത സാഹചര്യങ്ങള്‍ ഉറപ്പു വരുത്തണമെന്ന് കേന്ദ്ര ഭവനനിര്‍മ്മാണ, നഗരകാര്യ മന്ത്രി ശ്രീ ഹര്‍ദീപ് സിങ്ങ് പുരി കെട്ടിടനിര്‍മ്മാതാക്കളോട് ആവശ്യപ്പെട്ടു. ഇന്ത്യന്‍ ബില്‍ഡേഴ്‌സ് കോണ്‍ഗ്രസിന്റെ 25-ാം വാര്‍ഷികത്തോട് അനുബന്ധിച്ച് അനുസ്മരണ സ്റ്റാപ് പുറത്തിറക്കുന്ന ചടങ്ങില്‍ പങ്കെടുക്കുകയായിരുന്നു അദ്ദേഹം.
    ജനറല്‍ കോണ്‍ട്രാക്റ്റ് കണ്ടീഷന്‍സ് ആന്‍ഡ് കോണ്‍ട്രാക്റ്റ് ലേബര്‍(റഗുലേഷന്‍) ആക്ടിന്റെ വകുപ്പ് 19 എച്ച് പ്രകാരം പാചകം ചെയ്യുന്നതിനും കുളിക്കുന്നതിനും ശൗചലയത്തിനുമുള്ള സൗകര്യങ്ങള്‍ നിര്‍മ്മാണ സൈറ്റുകളില്‍ ഒരുക്കേണ്ടത് കെട്ടിടനിര്‍മ്മാതാക്കളുടെ ഉത്തരവാദിത്തമാണെന്നും അദ്ദേഹം പറഞ്ഞു. നിര്‍മ്മാണ തൊഴിലാളികള്‍ രാജ്യത്തിന്റെ സാമ്പത്തിക വളര്‍ച്ചയ്ക്ക് മികച്ച സംഭാവ നല്‍കുന്നവരാണെന്നും അവരോട് അന്തസ്സോടെ പെരുമാറേണ്ടതുണ്ടെന്നും അദ്ദേഹം പറഞ്ഞു.
    നിയന്ത്രണ സംവിധാനത്തിന്റെ അഭാവം മൂലം റിയല്‍ എസ്റ്റേറ്റ് മേഖലയില്‍ ചില തടസ്സങ്ങളുണ്ടായിട്ടുണ്ടെന്നും ഇതാണ് റിയല്‍ എസ്റ്റേറ്റ് നിയമം ആവശ്യകമാക്കിയതെന്നും അദ്ദേഹം പറഞ്ഞു. നിര്‍ദ്ദേശിക്കപ്പെട്ട് എട്ട് വര്‍ഷത്തിനു ശേഷം ഈ ഗവണ്‍മെന്റ് റിയല്‍ എസ്റ്റേറ്റ് നിയമം യാഥാര്‍ത്ഥ്യമാക്കി. റിയല്‍ എസ്റ്റേറ്റ് മേഖലയിലെ നിലവിലെ പ്രശ്‌നങ്ങള്‍ പരിഹരിച്ച് സാധാരണ സ്ഥിതി വൈകാതെ കൈവരിക്കുമെന്നും മന്ത്രി കൂട്ടിച്ചേര്‍ത്തു.

    
    
    (Release ID: 1506383) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in