      PIB Headquarters

      ഏഷ്യന്‍ ബയോമെറ്റീരിയല്‍സ് കോണ്‍ഗ്രസ് തുടങ്ങി
      Posted On: 25 OCT 2017 7:41PM by PIB Thiruvananthpuram


    ആറാമത് ഏഷ്യന്‍ ബയോമെറ്റീരിയല്‍സ് കോണ്‍ഗ്രസിന് തിരുവനന്തപുരത്ത് തുടക്കമായി. ഏഷ്യന്‍ രാജ്യങ്ങളിലെ ബയോമെറ്റീരിയല്‍രംഗത്തുള്ളവരുടെഈ ദ്വിവാര്‍ഷികയോഗം ഇന്ത്യയില്‍ ആദ്യമായിട്ടാണ് ചേരുന്നത്.'നവീന ബയോമെറ്റീരിയലുകള്‍ - ജീവിതത്തിനും സമൂഹത്തിനുമുള്ളസാങ്കേതികവിദ്യകള്‍' എന്നതാണ് ഈ വര്‍ഷത്തെ സമ്മേളനത്തിന്റെമുഖ്യ പ്രമേയം.
    ഹാനി സംഭവിച്ച ശരീരകോശങ്ങള്‍ക്ക് പകരംവെയ്ക്കുന്നതിനും, യോജിപ്പിക്കുന്നതിനും മനുഷ്യശരീരവുമായിചേര്‍ന്നുപോകുന്ന ബയോമെറ്റീരിയലുകള്‍ ഉപയോഗിക്കാം. മെഡിക്കല്‍ ഉപകരണങ്ങളും, ഇംപ്‌ളാന്റുകളും നിര്‍മ്മിക്കാനുപയോഗിക്കുന്ന അനുയോജ്യ ബയോമെറ്റീരിയലുകള്‍ ചികിത്സയിലും, രോഗനിര്‍ണയത്തിലും പ്രയോജനപ്പെടുത്തുന്നുണ്ട്.


    ഡോ.ശശി തരൂര്‍ എം.പി ആറാമത് ഏഷ്യന്‍ ബയോമെറ്റീരിയല്‍സ് കോണ്‍ഗ്രസ് ഉദ്ഘാടനം ചെയ്തു. വരും വര്‍ഷങ്ങളില്‍ ആരോഗ്യപരിരക്ഷാരംഗത്ത് വിപ്ലവകരമായ മാറ്റങ്ങള്‍ വരുത്താന്‍ ബയോമെറ്റീരിയല്‍സിനാവുമെന്ന് അദ്ദേഹം പറഞ്ഞു. ഗുണമേന്‍മയുള്ള വൈദ്യോപകരണങ്ങള്‍ പ്രാപ്യമായവിലയില്‍ സാധാരണക്കാരന് ലഭ്യമാക്കാന്‍ ശ്രീചിത്രാ ഇന്‍സ്റ്റിറ്റ്യൂട്ട് നടത്തുന്ന ശ്രമങ്ങളെശ്രീ. തരൂര്‍ പ്രശംസിച്ചു. കോക്ലിയാര്‍ ഇംപ്ലാന്റ് അടക്കമുള്ളമേഖലകളില്‍മികവുറ്റ ഉപകരണങ്ങള്‍ പുറത്തിറക്കാന്‍ ശ്രീചിത്രക്ക് സാധിക്കുമെന്നുംഅതുവഴിതിരുവനന്തപുരത്തെ നാഷണല്‍ ഇന്‍സ്റ്റിറ്റ്യൂട്ട് ഓഫ്‌സ്പീച്ച്ആന്റ് ഹീയറിംഗ്ഉള്‍പ്പെടെയുള്ളസ്ഥാപനങ്ങളുടെ പ്രവര്‍ത്തനത്തിന് ഏറെസംഭാവനകള്‍ നല്‍കാന്‍ കഴിയുമെന്നും ശ്രീ.തരൂര്‍ചൂണ്ടിക്കാട്ടി.


    മുന്‍ കേന്ദ്ര കാബിനറ്റ്‌സെക്രട്ടറിയും, ശ്രീചിത്ര ഇന്‍സ്റ്റിറ്റ്യൂട്ട് പ്രസിഡന്റുമായ ശ്രീ.കെ. എം.ചന്ദ്രശേഖര്‍ അധ്യക്ഷനായിരുന്നു. വൈദ്യശാസ്ത്ര, ബയോമെറ്റീരിയല്‍രംഗങ്ങളിലെ പ്രമുഖര്‍ തങ്ങളുടെ നവീന ആശയങ്ങളുംകണ്ടുപിടുത്തങ്ങളും പങ്കുവെക്കുന്ന കോണ്‍ഗ്രസ് ഈ മേഖലയില്‍വൈവിധ്യമാര്‍ന്ന പ്രവര്‍ത്തനങ്ങള്‍ക്ക്തുടക്കം കുറിക്കുമെന്ന്അദ്ദേഹംഅഭിപ്രായപ്പെട്ടു.


    ശ്രീചിത്രാ ഇന്‍സ്റ്റിറ്റ്യൂട്ട് ഡയറക്ടര്‍ പ്രൊഫസര്‍. ആശാകിഷോര്‍, ശ്രീചിത്ര ബയോമെഡിക്കല്‍ ടെക്‌നോളജിവിഭാഗം തലവന്‍ ഡോ. ഘരികൃഷ്ണവര്‍മ, സൊസൈറ്റിഫോര്‍ടിഷ്യൂഎഞ്ചിനീയറിംഗ്ആന്റ്‌റീജനറേറ്റീവ് മെഡിസിന്‍ അധ്യക്ഷ ഡോ. പ്രഭാ ഡി. നായര്‍, ഏഷ്യന്‍ ബയോമെറ്റീരിയല്‍സ്‌ഫെഡറേഷന്റെ പ്രസിഡന്റും ക്വീന്‍സ്‌ലാന്‍ഡ് സര്‍വകലാശാല പ്രൊഫസറുമായ ജസ്റ്റിന്‍ കൂപ്പര്‍വൈറ്റ്, സൊസൈറ്റിഫോര്‍ആര്‍ട്ടിഫിഷ്യല്‍ ഓര്‍ഗന്‍സ് -ജപ്പാന്‍ സെക്രട്ടറി പ്രൊഫസര്‍തോരുമസൂസാവാതുടങ്ങിയവര്‍ഉദ്ഘാടനച്ചടങ്ങില്‍ സംബന്ധിച്ചു.


    ഏഷ്യന്‍ ബയോമെറ്റീരിയല്‍സ്‌കോണ്‍ഗ്രസിന് ആശംസകളര്‍പ്പിച്ചുള്ള പ്രധാനമന്ത്രി ശ്രീ.നരേന്ദ്ര മോദിയുടെസന്ദേശം എഷ്യന്‍ ബയോമെറ്റീരിയല്‍സ്‌കോണ്‍ഗ്രസ്‌ഹോണററി പ്രസിഡന്റുംസൊസൈറ്റിഫോര്‍ ബയോമെറ്റീരിയല്‍സ്ആന്റ്ആര്‍ട്ടിഫിഷല്‍ ഓര്‍ഗന്‍സ്, സൊസൈറ്റിഫോര്‍ടിഷ്യൂഎഞ്ചിനീയറിംഗ്ആന്റ്‌റീജനറേറ്റീവ് മെഡിസിന്‍ എന്നിവയുടെസ്ഥാപകനുമായഡോ. ചന്ദ്രാ പി. ശര്‍മ്മ സദസ്സിനെ വായിച്ചുകേള്‍പ്പിച്ചു.
    സമ്മേളനത്തോടനുബന്ധിച്ച് പുറത്തിറക്കിയസുവനീര്‍ഡോ. ശരിതരൂരിന് ആദ്യകോപ്പി നല്‍കിശ്രീ. കെ.എം ചന്ദ്രശേഖര്‍ പ്രകാശനം ചെയ്തു.


    വിവിധരാജ്യങ്ങളില്‍ നിന്നുള്‍പ്പെടെയുള്ള 350 ഓളം പ്രതിനിധികള്‍ മൂന്ന്ദിവസത്തെ സമ്മേളനത്തില്‍ പങ്കെടുക്കുന്നുണ്ട്. 30 ശാസ്ത്രസെഷനുകളുള്ള സമ്മേളനത്തില്‍ 85 ലധികം വിദഗ്ദ്ധര്‍ പ്രഭാഷണം നടത്തും. ശാസ്ത്ര ഗവേഷകരുടെ 200 പ്രബന്ധങ്ങളുടെ അവതരണമാണ് സമ്മേളനത്തിന്റെ പ്രധാന സവിശേഷത.


    വ്യവസായ, അക്കാദമികരംഗത്ത് നിന്നുള്ളവരുടെ സമ്പര്‍ക്കപരിപാടിയും സമ്മേളനത്തോടനുബന്ധിച്ച്‌സംഘടിപ്പിച്ചിട്ടുണ്ട്. പ്രതിനിധികള്‍ക്ക് തങ്ങളുടെഗവേഷണ ആശയങ്ങള്‍ പങ്കുവെയ്ക്കാനും, ഗവേഷണ ഫലങ്ങള്‍ ഉപയോഗപ്രദമായഉത്പന്നങ്ങളായിമാറ്റുന്നതിനുള്ള ചര്‍ച്ചകള്‍ക്കും, ബയോമെഡിക്കല്‍ ഉത്പന്നങ്ങളുടെ നിര്‍മ്മാണത്തില്‍ പണംമുടക്കാന്‍ വ്യവസായസംരംഭകരെ പ്രോത്സാഹിപ്പിക്കാനും വേദിയൊരുക്കിയിട്ടുണ്ട്.
    ശ്രീചിത്രതിരുനാള്‍ ഇന്‍സ്റ്റിറ്റ്യൂട്ട് ഫോര്‍മെഡിക്കല്‍ സയന്‍സസ് ആന്റ്‌ടെക്‌നോളജി (എസ്.സി.ടി.ഐ.എം.എസ്.ടി), സൊസൈറ്റിഫോര്‍ ബയോമെറ്റീരില്‍സ്ആന്റ്ആര്‍ട്ടിഫിഷ്യല്‍ ഓര്‍ഗന്‍സ് (ഇന്ത്യ), സൊസൈറ്റിഫോര്‍ടിഷ്യൂ ഇന്‍ജിനീയറിംഗ്ആന്റ്‌റീജനറേറ്റീവ് മെഡിസിന്‍ (ഇന്ത്യ), പസഫിക്‌സൊസൈറ്റിഫോര്‍ആര്‍ട്ടിഫിഷ്യല്‍ ഓര്‍ഗന്‍സ് -ജപ്പാന്‍ എന്നിവസംയുക്തമായാണ് ബയോമെറ്റീരിയല്‍സ്‌കോണ്‍ഗ്രസ്‌സംഘടിപ്പിച്ചിട്ടുള്ളത്.

    
    
    (Release ID: 1507120) Visitor Counter : 3
    
    
      Read this release in: English