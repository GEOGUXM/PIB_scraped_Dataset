      PIB Headquarters

      പര്യടന്‍ പര്‍വ് : കോവളത്ത് വാക്കത്തോണ്‍
      Posted On: 06 OCT 2017 1:50PM by PIB Thiruvananthpuram


    
    ഇന്ത്യയെ അറിയുവാന്‍ എന്ന് പരിപാടിയുടെ ഭാഗമായി കേന്ദ്ര ടൂറിസം മന്ത്രാലയം തുടക്കമിട്ട പര്യടന്‍ പര്‍വിനോടനുബന്ധിച്ച് തിരുവനന്തപുരത്തെ ഇന്‍സ്റ്റിറ്റ്യൂട്ട് ഓഫ് ഹോട്ടല്‍ മാനേജ്‌മെന്റ് ആന്റ് കേറ്ററിംഗ് ടെക്‌നോളജിയുടെ ആഭിമുഖ്യത്തില്‍ കോവളത്ത് വാക്കത്തോണ്‍ സംഘടിപ്പിച്ചു. ഇന്‍സ്റ്റിറ്റ്യൂട്ട് പ്രിന്‍സിപ്പല്‍ ശ്രീ. എല്‍.വി. കുമാര്‍ ഉദ്ഘാടനം ചെയ്തു. ചെന്നൈയിലെ ഇന്ത്യ ടൂറിസം അസിസ്റ്റന്റ് ഡയറക്ടര്‍ ശ്രീ. എസ്. രാമകൃഷ്ണന്‍, വിവിധ ഫാക്കല്‍റ്റി മേധാവികള്‍, ജീവനക്കാര്‍, വിദ്യാര്‍ത്ഥികള്‍ തുടങ്ങിയവര്‍ വാക്കത്തോണില്‍ അണിചേര്‍ന്നു.


    പര്യടന്‍ പര്‍വിന്റെ ഭാഗമായി കാസര്‍കോട് ബേക്കല്‍ കോട്ടയില്‍ ഈ മാസം 25 ന് മണിപ്പൂരി നൃത്തം അവതരിപ്പിക്കും. വിദ്യാര്‍ത്ഥികള്‍ക്കായി പ്രശ്‌നോത്തരി, ഉപന്യാസ, ചിത്രരചനാ മത്സരങ്ങളും ഉണ്ടായിരിക്കും. രാജ്യത്തെ 25 പ്രധാന ടൂറിസം കേന്ദ്രങ്ങളെ കൂട്ടിയോജിപ്പിച്ച് കൊണ്ടാണ് പര്യടന്‍ പര്‍വ് സംഘടിപ്പിക്കുക.

    
    
    (Release ID: 1505482) Visitor Counter : 6
    
    
      Read this release in: English