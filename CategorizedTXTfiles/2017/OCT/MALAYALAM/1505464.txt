      PIB Headquarters

      ഇന്ത്യന്‍ വ്യോമസേന 85-ാം വാര്‍ഷികം ആഘോഷിക്കുന്നു
      Posted On: 05 OCT 2017 12:38PM by PIB Thiruvananthpuram


    
    1932 ഒക്‌ടോബര്‍ 08 ന് രൂപീക്രതമായ ഇന്ത്യന്‍ വ്യോമസേനയുടെ 85-ാം വാര്‍ഷികാഘോഷങ്ങളുടെ ഭാഗമായി പരമ്പരാഗത രീതിയിലുള്ള വിവിധ പരിപാടികള്‍ ഒക്‌ടോബര്‍ 8 ന് തിരുവനന്തപുരം ദക്ഷിണ വ്യോമസേന ആസ്ഥാനത്ത് സംഘടിപ്പിക്കുന്നു.


    ആഘോഷങ്ങളുടെ ഭാഗമായി സേനയില്‍ നിന്നും വിരമിച്ചവര്‍ക്കും ഇപ്പോള്‍ സേവനത്തിലുള്ള വ്യോമസേനാംഗങ്ങള്‍ക്കും അവരുടെ കുടുംബാഗങ്ങള്‍ക്കും ഒത്തുചേരുവാനും ആശയവിനിമയം നടത്തുവാനുമുള്ള അവസരം ഒരുക്കുന്നു.


    ദക്ഷിണ വ്യോമസേനാ മേധാവി എയര്‍ മാര്‍ഷല്‍ ആര്‍ കെ എസ്സ് ബദൂരിയ സേനാംഗങ്ങള്‍ക്കും സിവിലയന്‍മാര്‍ക്കും ഒക്‌ടോബര്‍ 08 ന് പ്രതിജ്ഞാവാചകം ചൊല്ലിക്കൊടുക്കും.


    രാജ്യത്തിന്റെ വ്യോമസുരക്ഷയോടൊപ്പം, ഇന്ത്യന്‍ ഉപദ്വീപിന്റെ തെക്കന്‍ പ്രദേശങ്ങളില്‍ ഉണ്ടാകുന്ന വിവിധ അടിയന്തിര സാഹചര്യങ്ങളില്‍, സംസ്ഥാന ഭരണകൂടത്തിനോടൊപ്പം ദുരിതാശ്വാസ പ്രവര്‍ത്തനങ്ങളിലും രക്ഷാ- പ്രവര്‍ത്തനങ്ങളിലും, തിരുവനന്തപുരം ആസ്ഥാനമായി പ്രവര്‍ത്തിക്കുന്ന ദക്ഷിണ വ്യോമ കമാന്‍ഡ് സജീവ സാന്നിദ്ധ്യമാണ്. ചെന്നൈ വെള്ളപ്പൊക്കം, പുറ്റിങ്ങല്‍ വെടിക്കെട്ട് അപകടം, മുക്കുന്നിമലയില്‍ ഉണ്ടായ കാട്ടുതീ അണയ്ക്കല്‍ തുടങ്ങിയവ വ്യോമസേനയുടെ സേവന പ്രവര്‍ത്തനങ്ങളുടെ മികച്ച ഉദാഹരണങ്ങളാണ്.

    
    
    (Release ID: 1505464) Visitor Counter : 3