      PIB Headquarters

      ഐ സി എ ആർ ദക്ഷിണ മേഖല സ്‌പോർട്‌സ് മീറ്റ്: സിഎംഎഫ്ആർഐക്ക് ഹാട്രിക്ക് കിരീടം
      Posted On: 19 OCT 2017 3:59PM by PIB Thiruvananthpuram

      കൊച്ചി: ഇന്ത്യൻ കാർഷിക ഗവേഷണ കൗൺസിൽ (ഐസിഎആർ) ദക്ഷിണ മേഖല സ്‌പോർട്‌സ് മീറ്റിൽ തുടർച്ചയായി മൂന്നാം തവണയും കേന്ദ്ര സമുദ്രമത്സ്യ ഗവേഷണ സ്ഥാപനത്തിന് (സിഎംഎഫ്ആർഐ) കിരീടം.
      കോയമ്പത്തൂരിൽ നടന്ന സ്‌പോർട്‌സ് മീറ്റിൽ 38 മത്സരയിനങ്ങളിൽ നിന്നായി 92 പോയിന്റ് നേടിയാണ് സിഎംഎഫ്ആർഐ ഓവറോൾ ചാംപ്യൻമാരായത്. ഐസിഎആറിന് കീഴിൽ കേരളം, തമിഴ്‌നാട്, കർണാടക, ആന്ധ്രപ്രദേശ്, തെലുങ്കാന എന്നീ സംസ്ഥാനങ്ങളിൽ നിന്നും 24 സ്ഥാപനങ്ങളാണ് മീറ്റിൽ പങ്കെടുത്തത്. 74 പോയിന്റ് നേടിയ കാസർകോട് ആസ്ഥാനമായ കേന്ദ്ര നാണ്യവിള ഗവേഷണ സ്ഥാപനത്തിനാണ് രണ്ടാം സ്ഥാനം.
      ഫുട്‌ബോൾ, വോളിബോൾ, ബാഡ്മിന്റൺ, സൈക്ലിംഗ്, ചെസ്സ്, റിലേ, ഡിസ്‌കസ് ത്രോ, ജാവലിംഗ് ത്രോ എന്നീ മത്സരയിനങ്ങളിൽ സി എം എഫ് ആർ ഐ ഒന്നാം സ്ഥാനം നേടി. സി എം എഫ് ആർ ഐക്ക് വേണ്ടി 10 വിവിധ സെന്ററുകളിൽ നിന്നുൾപ്പെടെ 54 പേർ സ്‌പോർട്‌സ് മീറ്റിൽ പങ്കെടുത്തു.
    
    
    (Release ID: 1506576) Visitor Counter : 2