      PIB Headquarters

      ഡാക്ക് അദാലത്ത് നവംബര്‍ 13 ന്
      Posted On: 12 OCT 2017 6:13PM by PIB Thiruvananthpuram


    കേരള പോസ്റ്റല്‍ സര്‍ക്കിളിന്റെ 92-ാമത് ഡാക്ക് അദാലത്ത് അടുത്ത മാസം 13-ാം തീയതി (2017 നവംബര്‍ 13, ഞായര്‍) തിരുവനന്തപുരത്തെ ചീഫ് പോസ്റ്റ് മാസ്റ്റര്‍ ജനറലിന്റെ ഓഫീസില്‍ വച്ച് നടക്കും.


    കൗണ്ടര്‍ സര്‍വ്വീസ്, സേവിങ്ങ്‌സ് ബാങ്ക്, മണി ഓര്‍ഡര്‍ തുടങ്ങിയ തപാല്‍ സേവനങ്ങളെക്കുറിച്ചുള്ള പൊതുജനങ്ങളുടെ പരാതികളും നിവേദനങ്ങളും തര്‍ക്കങ്ങളും അദാലത്ത് പരിഗണിക്കും.


    അദാലത്തില്‍ കേസ് ഫയല്‍ ചെയ്യാന്‍ ആഗ്രഹിക്കുന്നവര്‍ തങ്ങളുടെ ഹര്‍ജികള്‍ / പരാതി അടുത്ത മാസം 3-ാം തീയതിയോ (2017 നവംബര്‍ 3) അതിന് മുമ്പോ ആയി സമര്‍പ്പിക്കണം.


    ശ്രീ. എം സലീം കുമാര്‍, അസിസ്റ്റന്റ് ഡയറക്ടര്‍ (കസ്റ്റമര്‍ സര്‍വ്വീസ്), പോസ്റ്റ് മാസ്റ്റര്‍ ജനറലിന്റെ ഓഫീസ്, കേരള സര്‍ക്കിള്‍, തിരുവനന്തപുരം 695 5033 എന്ന വിലാസത്തിലാണ് പരാതികള്‍ അയയ്‌ക്കേണ്ടത്. കവറിന് മുകളില്‍ സര്‍ക്കിള്‍ ഡാക്ക് അദാലത്ത് - 2017 എന്ന് വ്യക്തമായി രേഖപ്പെടുത്തണം. മുന്‍ അദാലത്തുകളില്‍ പരിഗണിച്ച പരാതികള്‍ ഈ അദാലത്തില്‍ സ്വീകരിക്കില്ല.

    
    
    (Release ID: 1505929) Visitor Counter : 2