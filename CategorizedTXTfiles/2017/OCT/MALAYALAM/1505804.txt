      PIB Headquarters

      കരകൗശല കലാകാരന്മാര്‍ക്കായി ക്യാമ്പ്
      Posted On: 11 OCT 2017 12:38PM by PIB Thiruvananthpuram


    
    പണ്ഡിറ്റ് ദീനദയാല്‍ ഉപാദ്ധ്യായ ദരിദ്ര ക്ഷേമ വര്‍ഷാചരണത്തിന്റെ ഭാഗമായി കേന്ദ്ര ടെക്സ്റ്റയില്‍സ് മന്ത്രാലയത്തിന് കീഴിലുള്ള കേന്ദ്ര കരകൗശല കമ്മിഷണറേറ്റിന്റെ ആഭിമുഖ്യത്തില്‍ കരകൗശല കലാകാരന്മാര്‍ക്കായി തിരുവനന്തപുരം ജില്ലയിലെ പാറശ്ശാലയ്ക്കടുത്തുള്ള ഇടിച്ചക്കപ്ലാമൂട്ടിലെ ശ്രീലക്ഷ്മി മണ്ഡപം ആഡിറ്റോറിയത്തില്‍ നാളെ (ഒക്‌ടോബര്‍ 12, വ്യാഴം) ഒരു ക്യാമ്പ് സംഘടിപ്പിക്കും.


    കരകൗശല പണിക്കാര്‍ക്കുള്ള വായ്പാ സൗകര്യങ്ങള്‍ സാങ്കേതിക നവീകരണ സൗകര്യങ്ങള്‍, തിരിച്ചറിയല്‍ കാര്‍ഡ്, മെച്ചപ്പെട്ട നിര്‍മ്മാണ സാമഗ്രികള്‍, ഹാബി സ്‌കോളര്‍ഷിപ്പ്, ജി.എസ്.റ്റി, ജി.ഐ. രജിസ്‌ട്രേഷന് വേണ്ട ഉപദേശങ്ങള്‍ മുതലായവ ക്യാമ്പില്‍ നിന്ന് ലഭിക്കും.


    രാവിലെ 10 മണി മുതല്‍ വൈകുന്നേരം 5 മണിവരെ നീണ്ടുനില്‍ക്കുന്ന ക്യാമ്പില്‍ അഞ്ഞൂറോളം കരകൗശല വിദഗ്ദ്ധന്‍മാരും നെയ്ത്തുകാരും പങ്കെടുക്കും.

    
    
    (Release ID: 1505804) Visitor Counter : 2