      PIB Headquarters

      ഒക്ടോബര്‍ 9 മുതല്‍ 14 വരെ ദേശീയ തപാല്‍ വാരമായി ആചരിക്കും
      Posted On: 05 OCT 2017 12:39PM by PIB Thiruvananthpuram


    ലോക തപാല്‍ ദിനമായ ഒക്ടോബര്‍ 9 മുതല്‍ ഒക്‌ടോബര്‍ 14 വരെ തപാല്‍ വകുപ്പ് ദേശീയ തപാല്‍ വാരമായി ആചരിക്കും. പൊതുജനങ്ങളുടെയും കമ്പനികളുടെയും ദൈനംദിന ജീവിതത്തിലും രാജ്യത്തിന്റെ സാമൂഹിക സാമ്പത്തിക വികസനത്തിലും തപാല്‍ മേഖലയ്ക്കുള്ള പങ്കിനെക്കുറിച്ച് അവബോധമുണ്ടാക്കുകയാണ് വാരാചരണത്തിന്റെ ലക്ഷ്യം.

    താഴെ പറയുന്ന പ്രകാരമാണ് ദേശീയ തപാല്‍ വാരം ആചരിക്കുന്നത്
    2017 ഒക്ടോബര്‍ 9, തിങ്കള്‍- ലോക തപാല്‍ ദിനം
    2017 ഒക്ടോബര്‍ 10, ചൊവ്വ- ബാങ്കിങ്ങ് ദിനം
    2017 ഒക്ടോബര്‍ 11, ബുധന്‍-പോസ്റ്റല്‍ ലൈഫ് ഇന്‍ഷൂറന്‍സ്(പിഎല്‍ഐ) ദിനം
    2017 ഒക്ടോബര്‍ 12, വ്യാഴം- സ്റ്റാമ്പ് ശേഖരണ ദിനം
    2017 ഒക്ടോബര്‍ 13, വെള്ളി- ബിസിനസ്സ് വികസന ദിനം
    2017 ഒക്ടോബര്‍ 14, ശനി- മെയില്‍ ദിനം
    ആഘോഷങ്ങളുടെ ഭാഗമായി കേരള തപാല്‍ സര്‍ക്കിള്‍ പോസ്റ്റ് ഓഫീസ് പരിസരങ്ങളില്‍ പോസ്റ്റ് ഫോറം യോഗങ്ങള്‍, പോസ്റ്റ് ഓഫീസുകളിലേക്കുള്ള സ്‌കൂള്‍ വിദ്യാര്‍ത്ഥികളുടെ സന്ദര്‍ശനം, തപാല്‍ ശേഖരണ ക്യാമ്പുകള്‍ എന്നിവ സംഘടിപ്പിക്കും. ഒക്ടോബര്‍ 9ന് കേരള തപാല്‍ സര്‍ക്കിള്‍ 'പോസ്റ്റത്തോണ്‍ 2017' എന്ന പേരില്‍ 'റണ്‍ ഫോര്‍ ഇന്ത്യാ പോസ്റ്റ്' എന്ന പ്രമേയവുമായി ചീഫ് പോസ്റ്റ് മാസ്റ്റര്‍ ജനറലിന്റെ ഓഫീസ് മുതല്‍ തിരുവനന്തപുരം ജനറല്‍ പോസ്റ്റ് ഓഫീസ് വരെ മിനി മാരത്തോണ്‍ സംഘടിപ്പിക്കും. തപാല്‍ വകുപ്പുമായുള്ള ഉപഭോക്താക്കളുടെ ദീര്‍ഘകാലത്തെ ബന്ധത്തെ അംഗീകരിക്കാനും ആശംസകളര്‍പ്പിക്കാനും 2017 ഒക്ടോബര്‍ 13ന് ബിസിനസ്സ് വികസന ദിനത്തോടനുബന്ധിച്ച് കോര്‍പ്പറേറ്റ് കസ്റ്റമര്‍ മീറ്റും സംഘടിപ്പിക്കും.


    
    

    
    (Release ID: 1505465) Visitor Counter : 2