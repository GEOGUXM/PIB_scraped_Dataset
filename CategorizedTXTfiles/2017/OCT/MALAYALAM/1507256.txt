      PIB Headquarters

      സമ്പൂര്‍ണ്ണ തപാല്‍ ലൈഫ് ഇന്‍ഷൂറന്‍സ് ഗ്രാമം പദ്ധതി ഉദ്ഘാടനം നാളെ അഴൂരില്‍
      Posted On: 26 OCT 2017 2:28PM by PIB Thiruvananthpuram


    കേന്ദ്ര ഗവണ്‍മെന്റിന്റെ സമ്പൂര്‍ണ്ണ തപാല്‍ ലൈഫ് ഇന്‍ഷൂറന്‍സ് ഗ്രാമം പദ്ധതിയുടെ ഭാഗമായി തിരുവനന്തപുരം ജില്ലയിലെ അഴൂര്‍ ഗ്രാമത്തെ തെരഞ്ഞെടുത്തു. ഇതിന്റെ ഉദ്ഘാടനം നാളെ (ഒക്ടോബര്‍ 27) വെള്ളിയാഴ്ച ഉച്ചക്ക് 2.30 ന് അഴൂര്‍ ഗ്രാമ പഞ്ചായത്ത് കമ്മ്യൂണിറ്റി ഹാളില്‍ നിയമസഭാ ഡെപ്യൂട്ടി സ്പീക്കര്‍ ശ്രീ. വി ശശി നിര്‍വഹിക്കും. തപാല്‍ സര്‍വീസ് ഡയറക്ടര്‍ ശ്രീ. സയ്യീദ് റാഷിദ് അധ്യക്ഷനായിരിക്കും. ചടങ്ങില്‍ പോസ്റ്റല്‍ ലൈഫ് ഇന്‍ഷൂറന്‍സ് പോളിസികളുടെ വിതരണവും നടക്കും.


    അഴൂര്‍ ഗ്രാമത്തിലെ മുഴുവന്‍ ജനങ്ങളെയും കേന്ദ്ര സര്‍ക്കാരിന്റെ കീഴിലുളള ഗ്രാമീണ തപാല്‍ ലൈഫ് ഇന്‍ഷുറന്‍സ് പദ്ധതിയില്‍ ഉല്‍പ്പെടുത്തി മികച്ച സാമ്പത്തിക ഭദ്രതയും, ജീവിത സുരക്ഷയും ഉറപ്പാക്കുക എന്ന ലക്ഷ്യത്തോടെയുള്ളതാണ് സമ്പൂര്‍ണ്ണ തപാല്‍ ലൈഫ് ഇന്‍ഷൂറന്‍സ് ഗ്രാമം പദ്ധതി (സമ്പൂര്‍ണ ഡാക് ജീവിന്‍ ഭീമാ ഗ്രാം യോജന).


    ഗ്രാമസുരക്ഷ (ആജീവനാന്ത അഷ്വറന്‍സ് പദ്ധതി) ഗ്രാമ സന്തോഷ് (എന്‍ഡോവ്‌മെന്റ് അഷ്വറന്‍സ് പദ്ധതി), ഗ്രാമ സുവിധ (പരിവര്‍ത്തനീയ ആജീവനാന്ത അഷ്വറന്‍സ് പദ്ധതി) ഗ്രാമസുംഗല്‍/ ഗ്രാമപ്രിയ( ആന്റിസിപേറ്റഡ് എന്‍ഡോവ്‌മെന്റ് അഷ്വറന്‍സ് പദ്ധതി) എന്നിവയാണ് ഇതില്‍ ഉള്‍ക്കൊള്ളിച്ചിട്ടുള്ളത്. ഗ്രാമങ്ങളിലെ സ്ഥിരതാമസക്കാരും പ്രായപൂര്‍ത്തിയായവരുമായ എല്ലാ ഇന്ത്യന്‍ പൗരന്മാര്‍ക്കും ഈ പദ്ധതിയില്‍ ചേരാം.

    
    
    (Release ID: 1507256) Visitor Counter : 4
    
    
      Read this release in: English