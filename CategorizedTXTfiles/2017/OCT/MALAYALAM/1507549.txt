      രാജ്യരക്ഷാ മന്ത്രാലയം

      മലയാളിയായ വൈസ്അഡ്മിറല്‍അജിത് കുമാര്‍ നാവികസേന ഉപമേധാവിയായിചുമതലയേറ്റു
      Posted On: 30 OCT 2017 7:26PM by PIB Thiruvananthpuram


    നാവികസേന ഉപമേധാവിയായി വൈസ്അഡ്മിറല്‍ പി.അജിത് കുമാര്‍ ചുമതലയേറ്റു. വൈസ്അഡ്മിറല്‍ കരം ബീര്‍സിംഗ് ചുമതലഒഴിഞ്ഞ പദവിയിലേയ്ക്കാണ് അജിത് കുമാര്‍ നിയമിതനായത്. ന്യൂഡല്‍ഹിയില്‍ സൗത്ത്‌ബ്ലോക്കില്‍ ഇന്ന്‌ രാവിലെ നടന്ന ഔപചാരികചടങ്ങില്‍ വൈസ്അഡ്മിറല്‍ അജിത് കുമാര്‍ ചുമതലയേറ്റെടുത്തു. ഏഴിമല നാഷണല്‍ ഡിഫന്‍സ് അക്കാഡമി മേധാവിയായിരുന്ന അജിത് കുമാര്‍ എറണാകുളം സ്വദേശിയാണ്. 1981 ജൂലൈ 1 നാണ് ഇന്ത്യന്‍ നാവികസേനയില്‍ ചേര്‍ന്നത്. മിസൈല്‍, പീരങ്കിഅഭ്യാസത്തില്‍ പ്രാവീണ്യം നേടിയഅദ്ദേഹത്തിന് 2009 ല്‍ ഫ്‌ളാഗ്‌റാങ്ക്‌ ലഭിച്ചു. തുടര്‍ന്ന്‌ റിയര്‍അഡ്മിറല്‍ എന്ന നിലയ്ക്ക് ദക്ഷിണ നാവികകമാന്റിന്റെയും കിഴക്കന്‍ ഫ്‌ളീറ്റിന്റെയും മേധാവിയായിഇരുന്നിട്ടുണ്ട്.ഐ.ഐ.എസ്. ദ്രോണാചാര്യയുടെ കമാന്റിംഗ്ഓഫീസര്‍, മുംബൈ പശ്ചിമ നാവികകമാന്റ് ചീഫ് നാവിക ഓഫീസര്‍, മാരിടൈംവാര്‍ഫയര്‍സെന്റര്‍ഡയറക്ടര്‍, നാവികആസ്ഥാനത്തെ എച്ച്.ആര്‍. മേധാവിയായുംസ്ഥാനം വഹിച്ചിട്ടുണ്ട്.

    
    
    (Release ID: 1507549) Visitor Counter : 3
    
    
      This link will take you to a webpage outside this websiteinteractive page. Click OK to continue.Click Cancel to stop : www.pib.nic.in