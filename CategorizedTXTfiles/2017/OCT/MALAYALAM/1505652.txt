      PIB Headquarters

      ട്രായിയുടെ ഉപഭോക്തൃ സമ്പര്‍ക്ക പരിപാടി നെയ്യാറ്റിന്‍കരയില്‍
      Posted On: 10 OCT 2017 12:58PM by PIB Thiruvananthpuram


    
    ടെലികോം റഗുലേറ്ററി അതോറിറ്റി ഓഫ് ഇന്ത്യ (ട്രായി) സംഘടിപ്പിക്കുന്ന ടെലികോം ഉപഭോക്തൃ സമ്പര്‍ക്ക പരിപാടി തിരുവനന്തപുരം ജില്ലയിലെ നെയ്യാറ്റിന്‍കരയിലുള്ള സ്വദേശാഭിമാനി ടൗണ്‍ ഹാളില്‍ നാളെ (ഒക്‌ടോബര്‍ 11, 2017) ഉച്ചതിരിഞ്ഞ് 2.30 ന് നടക്കും.


    മൊബൈല്‍ ഫോണ്‍, ലാന്‍ഡ് ഫോണ്‍, കേബിള്‍ ടി.വി എന്നിവയുമായി ബന്ധപ്പെട്ട് ഉപഭോക്താക്കള്‍ക്കുള്ള അവകാശങ്ങള്‍, ചുമതലകള്‍ മുതലായവ സംബന്ധിച്ച് ടെലികോം റഗുലേറ്ററി അതോറിറ്റി ഓഫ് ഇന്ത്യ മേഖലാ ഓഫീസിലെ ഉദ്യോഗസ്ഥര്‍ ഉപഭോക്താക്കള്‍ക്ക് പരിപാടിയില്‍ വിശദീകരിച്ച് കൊടുക്കും.


    കേരളത്തില്‍ 40.2 ദശലക്ഷം മൊബൈല്‍ ഉപഭോക്താക്കളും, 2.27 ദശലക്ഷം ലാന്റ് ലൈന്‍ഡ് വരിക്കാരുമാണ് ഉള്ളത്. കേരളാ സര്‍വ്വീസ് ഏര്യയില്‍ 9 സര്‍വ്വീസ് പ്രൊവൈഡര്‍മാരാണ് ഉള്ളത്. ഉപഭോക്താക്കളുടെ താല്‍പര്യങ്ങള്‍ സംരക്ഷിക്കുന്നതിന് ട്രായി പുറപ്പെടുവിച്ചിട്ടുള്ള നിയന്ത്രണങ്ങളെ കുറിച്ച് മിക്ക ഉപഭോക്താക്കള്‍ക്കും അറിയില്ല. പരാതി പരിഹരിക്കല്‍ സംവിധാനം, അപ്പീല്‍ നല്‍കുന്നതിനുള്ള നടപടിക്രമങ്ങള്‍, ഒരേ നമ്പര്‍ നിലനിറുത്തിക്കൊണ്ട് സര്‍വ്വീസ് പ്രൊവൈഡറെ മാറ്റല്‍, അനാവശ്യ കോളുകളും, വാണിജ്യ വിവരങ്ങളും തടയല്‍, മൂല്യവര്‍ദ്ധിത സേവനം തുടങ്ങിയവ സംബന്ധിച്ച ചട്ടങ്ങള്‍ സംബന്ധിച്ച് പരിപാടിയില്‍ അറിവ് പകരും. 2017 മാര്‍ച്ച് 31 മുതല്‍ രാജ്യമൊട്ടാകെ ഡിജിറ്റലൈസ് ചെയ്തിരിക്കുകയാണ്. ഇതിന്റെ പ്രയോജനവും വിശദീകരിച്ച് കൊടുക്കും. മലയാളത്തിലുള്ള ടെലികോം ഉപഭോക്തൃ കൈപ്പുസ്തകവും പരിപാടിയില്‍ ലഭിക്കും. രജിസ്‌ട്രേഷന്‍ സമയം ഉച്ച തിരിഞ്ഞ് 2 മണി മുതല്‍ 2.30 വരെയാണ്.

    
    
    (Release ID: 1505652) Visitor Counter : 3