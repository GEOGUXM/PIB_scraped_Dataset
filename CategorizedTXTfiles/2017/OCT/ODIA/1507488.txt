      ରାଷ୍ଟ୍ରପତିଙ୍କ ସଚିବାଳୟ

      ଅନ୍ୟମାନଙ୍କୁ ସେମାନଙ୍କ ସାମର୍ଥ୍ୟ ହାସଲର ସୁଯୋଗ ଦେବା ହିଁ ସର୍ବଶ୍ରେଷ୍ଠ ସେବା : ରାଷ୍ଟ୍ରପତି
      Posted On: 08 OCT 2017 7:17PM by PIB Bhubaneshwar


    କେରଳର କୋଲମ୍ବସ୍ଥିତ ମାତା ଅମୃତାନନ୍ଦମୟୀ ମଠରେ ଆୟୋଜିତ ଆଜି ( ଅକ୍ଟୋବର 8 , 2017 ) ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ କେତେ ଗୁଡିଏ ଜନକଲ୍ୟାଣ କାର୍ଯ୍ୟକ୍ରମରେ ଯୋଗ ଦେଇଛନ୍ତି । ଏହି ଅବସରରେ ସେ ଉପସ୍ଥିତ ଶ୍ରଦ୍ଧାଳୁ ଓ ଜନ ସମୁଦାୟଙ୍କୁ ଉଦବୋଧନ ଦେଇଥିଲେ ।


    କାର୍ଯ୍ୟକ୍ରମରେ ଉଦବୋଧନ ଦେଇ ରାଷ୍ଟ୍ରପତି କହିଲେ ଯେ ଦେଶର ଆଧ୍ୟାତ୍ମିକ ଭାବନାରେ କେରଳର ଏକ ବିଶେଷ ଭୂମିକା ରହିଛି । ଏହା ଆମ ବିବିଧ ସଂସ୍କୃତିର ଗନ୍ତାଘର । ଆମ ସୈନିକ ମାନଙ୍କର ବୀରତ୍ୱ ଏବଂ ଆମ ଆଧାତ୍ମିକ ଗୁରୁମାନଙ୍କ ପ୍ରଜ୍ଞା ଓ କରୁଣାର ଦୁଇ ଖୁଣ୍ଟ ଉପରେ ଆମ ସଂସ୍କୃତି ଆଧାରିତ । ଏହା ହିଁ ଏଯାବତ୍ ଆମ ସଭ୍ୟତାକୁ ସୁରକ୍ଷିତ ରଖିଆସିଛି । ଆଧ୍ୟାତ୍ମିକତାର ଅଗ୍ନିଶିଖା କେରଳର ଜାଜ୍ଜଲ୍ୟମାନ ପୁଣି ଏହା ହଜାର ହଜାର ବର୍ଷ ଧରି ପ୍ରଜ୍ଜଳିତ ରହି ଆସିଛି । ଆଜି ଶଙ୍କରାଚାର୍ଯ୍ୟଙ୍କ ଠାରୁ ଆରମ୍ଭ କରି ଶ୍ରୀ ନାରାୟଣ ଗୁରୁ ଓ ଆୟାଙ୍କଲିଙ୍କ ପରି ପୂଜ୍ୟ ମହାତ୍ମାମାନେ ଏ ରାଷ୍ଟ୍ରକୁ ଆଧ୍ୟାତ୍ମିକତାର ରାଷ୍ଟ୍ରରେ ବାନ୍ଧି ଏକଜୁଟ କରି ଆସିଛନ୍ତି । ପୁଣି ସେମାନେ ବହୁ ଆକାଂକ୍ଷିତ ସାମାଜିକ ସଂସ୍କାରକୁ ଆଗକୁ ଆଗେଇ ନେବାରେ ସହାୟକ ହୋଇଛନ୍ତି ।


    ରାଷ୍ଟ୍ରପତି କହିଲେ ଯେ , ଆଧ୍ୟାତ୍ମିକ ସଚେତନତା ସବୁ ଧର୍ମ ଓ ଧର୍ମୀୟ ବିଭେଦର ଉର୍ଦ୍ଧ୍ଵରେ । ଏଠାରେ ବସବାସ କରୁଥିବା ଖ୍ରୀଷ୍ଟିଆନ ସଂପ୍ରଦାୟ କେବଳ ଭାରତରେ ନୁହଁନ୍ତି ବରଂ ସମଗ୍ର ବିଶ୍ୱରେ ବସବାସ କରୁଥିବା ଖ୍ରୀଷ୍ଟୀଆନ ସଂପ୍ରଦାୟଙ୍କ ମଧ୍ୟରେ ସର୍ବ ପ୍ରାଚୀନ । ଭାରତରେ ନିର୍ମିତ ପ୍ରଥମ ମସଜିଦ ଏଇ କେରଳ ଭୂଇଁରେ ହିଁ ହୋଇ ଥିଲା । ପୁଣି କେରଳରେ ଇହୁଦୀମାନଙ୍କର ଏକ ଉନ୍ନତ ଐତିହ୍ୟ ରହିଛି । ଏଭଳି ଐତିହାସିକ ଉଦାହରଣ ପାରସ୍ପରିକ ସହାବସ୍ଥାନ ଓ ବିଭିନ୍ନ ଧର୍ମକୁ ବୁଝିବା ତଥା କେରଳର ଭିନ୍ନଭିନ୍ନ ଧର୍ମୀୟ ଗୋଷ୍ଠୀଙ୍କ ଏକତ୍ର ଜିଇଁବାର ବ୍ୟବସ୍ଥାକୁ ପ୍ରତିଫଳିତ କରେ । ଏହା ଏପରି ଏକ ରାଜ୍ୟ ଯେଉଁଠି ଗୋଟିଏ ସଂପ୍ରଦାୟ ଅନ୍ୟ ସଂପ୍ରଦାୟକୁ ଜୀବନ ବଂଚିବା ପାଇଁ ସ୍ଥାନ ଓ ସୁଯୋଗ ପ୍ରଦାନ କରିଛି ଏଭଳି ଏକ ଇତିହାସକୁ ଆମେ କଦାପି ଭିଲିପାରିବା ନାହିଁ ଏବଂ ଏଥିରୁ ଆମକୁ ଶିକ୍ଷାଲାଭ କରିବାରେ ଅଛି । ଏହା ଏପରି ଏକ ପାରସ୍ପରିକ ସହାବସ୍ଥାନ ଓ ବୁଝାମଣାର ଉଦାହରଣ । ତାହା ହେଉଛି ଆଧ୍ୟାତ୍ମିକତାର ସାରମର୍ମ ।


    ମାତା ଅମୃତାନନ୍ଦମୟୀଙ୍କ ସାମାଜିକ କାର୍ଯ୍ୟକ୍ରମକୁ ଭୂୟସୀ ପ୍ରଶଂସା କରି ରାଷ୍ଟ୍ରପତି କହିଲେ ଯେ , ସେ କେରଳର ବାସ୍ତବ ଆଧ୍ୟାତ୍ମିକ ଚିନ୍ତନ ପରମ୍ପରାକୁ ପ୍ରତିନିଧିତ୍ୱ କରିନ୍ତି । ଆଜି ଶଙ୍କର ଅଥବା ଆୟାଙ୍କଲିଙ୍କ ପରି ରାଷ୍ଟ୍ରଗଠନ ପ୍ରତି ଅବଦାନକୁ ହିଁ ସେ ନିଜର ଆଧ୍ୟାତ୍ମିକ ଅଭିଯାନ ରୂପେ ଗ୍ରହଣ କରି ଆସିଛନ୍ତି । ଜଣେ ସଚ୍ଚା ଆଧ୍ୟାତ୍ମିକ ଆତ୍ମା ପରି ସେ ବିଶ୍ୱାସ କରନ୍ତି ଯେ ଇଶ୍ୱରଙ୍କ ପ୍ରତି ସର୍ବଶ୍ରେଷ୍ଠ ସେବା ହେଉଛି ମାନବ ସେବାରେ ନିଜକୁ ସମର୍ପିତ କରିବା । ତେଣୁ ଆମେ ମାନବ ଜାତିର ସେବା ପାଇଁ ନିଜକୁ ସମର୍ପିତ କରିବା ହିଁ ସର୍ବଶ୍ରେଷ୍ଠ ଇଶ୍ୱର ସେବା ହେବ । ବିଶେଷ କରି ଯେଉଁମାନେ ସମାଜରେ ଅବହେଳିତ ସେମାନଙ୍କ ସେବାରେ ନିଜକୁ ନୟୋଜିତ କରିବା ଉଚିତ୍ । ତାହା ହେଲେ ସେମାନେ ନିଜର ପ୍ରକୃତ ସାମର୍ଥ୍ୟ ହାସଲ କରିବେ ଏବଂ ତାହା ହେବ ସର୍ବଶ୍ରେଷ୍ଠ ସେବା । ଏଭଳି ସହାୟତା ଶିକ୍ଷା ଓ ସ୍ୱାସ୍ଥ୍ୟର କ୍ଷେତ୍ରରେ ହେଉ ଅଥବା ସେମାନଙ୍କୁ ଅନ୍ୟମାନଙ୍କ ସହ ସମାନ ହେବାର ସୁଯୋଗ ପ୍ରଦାନ କରିବା ମାତା ଅମୃତନନ୍ଦମୟୀ ସେହି କ୍ଷେତ୍ରରେ ସେବା ଦାନରେ ନିଜକୁ ସଂପୂର୍ଣ୍ଣ ନିୟୋଜିତ କରିଛନ୍ତି ବୋଲି ରାଷ୍ଟ୍ରପତି କହିଛନ୍ତି ।


    ************

    
    
    (Release ID: 1507488) Visitor Counter : 3