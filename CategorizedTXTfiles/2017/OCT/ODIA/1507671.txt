      କୋଇଲା ମନ୍ତ୍ରଣାଳୟ

      କୋଲ ଇଣ୍ଡିଆ କର୍ମଚାରୀଙ୍କୁ ଦିୱାଲୀ ଭେଟି ଦେଲେ ପୀୟୁଷ ଗୋୟଲ
      • କେନ୍ଦ୍ରୀୟ କୋଇଲା ମନ୍ତ୍ରୀ କୋଲ ଇଣ୍ଡିଆ ଲିମିଟେଡ ଏବଂ ଏହାର ସହାୟକ କମ୍ପାନୀମାନଙ୍କର ପ୍ରତ୍ୟେକ କର୍ମଚାରୀଙ୍କୁ 40 ହଜାର ଟଙ୍କା ସ୍ଥାନରେ 51 ହଜାର ଟଙ୍କାର ଉଚ୍ଚତର ଏକକାଳୀନ ଅଗ୍ରୀମ ରାଶି ଘୋଷଣା କଲେ
      • ଟ୍ରେଡ ୟୁନିଅନ କର୍ମଚାରୀ କୋଇଲା ମନ୍ତ୍ରୀଙ୍କ ଉଦାରତାର ପ୍ରଶଂସା କଲେ
      • କୋଇଲା ଉତ୍ପାଦନରେ 2017 ସେପ୍ଟେମ୍ବରରେ 10.1 ପ୍ରତିଶତ ଏବଂ 2017 ଅକ୍ଟୋବରରେ 13 ପ୍ରତିଶତ ବୃଦ୍ଧି ହାସଲ କରାଯାଇଛି
      • ଶ୍ରୀ ଗୋୟଲ କୋଇଲା ଉତ୍ପାଦନରେ ବୃଦ୍ଧି ଜାରି ରଖିବା ତଥା ପୂର୍ବ ସମସ୍ତ ରେକର୍ଡ ଭାଙ୍ଗିବା ପାଇଁ କର୍ମଚାରୀଙ୍କୁ ପ୍ରେରିତ କଲେ
      • ମନ୍ତ୍ରୀ ଏହି ଅବସରରେ ସମସ୍ତ କର୍ମଚାରୀଙ୍କୁ ଦୀପାବଳିର ଶୁଭକାମନା ଜଣାଇଲେ
      Posted On: 13 OCT 2017 9:14PM by PIB Bhubaneshwar


    କେନ୍ଦ୍ରୀୟ କୋଇଲା ଏବଂ ରେଳ ମନ୍ତ୍ରୀ ଶ୍ରୀ ପୀୟୁଷ ଗୋୟଲ କୋଲ ଇଣ୍ଡିଆ ଏବଂ ଏହାର ସହାୟକ କମ୍ପାନୀମାନଙ୍କର ପାଖାପାଖି 3 ଲକ୍ଷ ଅଣ କର୍ମଚାରୀଙ୍କୁ ଦୀପାବଳି ଭେଟି ପ୍ରଦାନ କରି ଘୋଷଣା କଲେ ଯେ ଦୀପାବଳି ପୂର୍ବରୁ ଏବଂ ଅକ୍ଟୋବର 17 ଧନତେରାସ ପୂର୍ବରୁ ପ୍ରତ୍ୟେକ କର୍ମଚାରୀଙ୍କୁ 40 ହଜାର ପରିବର୍ତ୍ତେ 51 ହଜାର ଟଙ୍କାର ଏକକାଳୀନ ଅଗ୍ରୀମ ରାଶି ପ୍ରଦାନ କରାଯିବ ।


    ଶ୍ରୀ ଗୋଏଲଙ୍କ ଏହି ଉଦାରତାକୁ ଟ୍ରେଡ ୟୁନିଅନ ପ୍ରଶଂସା କରିଥିଲେ ଏବଂ ଏହା ଫଳରେ ଦିୱାଲୀ ଅବସରରେ କୋଇଲା କର୍ମଚାରୀଙ୍କ ମଧ୍ୟରେ ଏକ ନୂତନ ଆଶାର ସଂଚାର ହୋଇଛି । କମ୍ପାନୀର ନାମାବଳୀରେ ଥିବା କର୍ମଚାରୀଙ୍କୁ ଏକକାଳୀନ ଅଗ୍ରୀମ ରାଶି ପ୍ରଦାନ କରାଯିବ ।


    2017 ସେପ୍ଟେମ୍ବରରେ କୋଇଲା ଉତ୍ପାଦନରେ 10.1 ପ୍ରତିଶତ ଏବଂ ଅକ୍ଟୋବରରେ 13 ପ୍ରତିଶତ ବୃଦ୍ଧି ପାଇଁ କେନ୍ଦ୍ରୀୟ କୋଇଲା ମନ୍ତ୍ରୀ ସିଆଇଏଲର କର୍ମଚାରୀଙ୍କ କର୍ମଠତା ଓ କାର୍ଯ୍ୟଦକ୍ଷତାକୁ ପ୍ରଶଂସା କରିଥିଲେ । ସେ କର୍ମଚାରୀଙ୍କୁ ଏହି ମାର୍ଗରେ ଆଗକୁ ବଢ଼ିବା ପାଇଁ ତଥା ଉତ୍ପାଦନର ଅତୀତ ରେକର୍ଡକୁ ଭାଙ୍ଗିବା ପାଇଁ ପ୍ରେରିତ କରିଥିଲେ ।


    ଶ୍ରୀ ଗୋୟଲ କୋଇଲା ଶ୍ରମିକମାନଙ୍କୁ କହିଲେ ସେ ସେ ଏହା ଜାଣି ଆନନ୍ଦିତ ହୋଇଛନ୍ତି କି ବିଜୁଳୀ କ୍ଷେତ୍ରକୁ କୋଇଲା ପ୍ରଦାନରେ 2017 ସେପ୍ଟେମ୍ବର ସୁଦ୍ଧା 21 ପ୍ରତିଶତ ତଥା ଅକ୍ଟୋବର 12 ସୁଦ୍ଧା 22 ପ୍ରତିଶତ ବୃଦ୍ଧି ଘଟିଛି । ସେ ଦୀପାବଳି ଅବସରରେ ସମସ୍ତ କର୍ମଚାରୀଙ୍କୁ ଅଭିନନ୍ଦନ ଜଣାଇଥିଲେ ।


    **********

    
    
    (Release ID: 1507671) Visitor Counter : 3