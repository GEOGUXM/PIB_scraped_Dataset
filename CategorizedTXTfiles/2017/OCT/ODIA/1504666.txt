      ରାଷ୍ଟ୍ରପତିଙ୍କ ସଚିବାଳୟ

      ଗାନ୍ଧୀ ଜୟନ୍ତୀ ଅବସରରେ ରାଷ୍ଟ୍ରପତିଙ୍କ ବାର୍ତ୍ତା
      Posted On: 01 OCT 2017 5:11PM by PIB Bhubaneshwar


    ପବିତ୍ର ଗାନ୍ଧୀ ଜୟନ୍ତୀ ଅବସରରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଦେଶବାସୀଙ୍କ ଉଦ୍ଦେଶ୍ୟରେ ଏକ ବାର୍ତ୍ତା ଦେଇଛନ୍ତି ।


    ରାଷ୍ଟ୍ରପତି ଶ୍ରୀ କୋବିନ୍ଦ ନିଜ ବାର୍ତ୍ତାରେ କହିଛନ୍ତି ଯେ ପବିତ୍ର ଗାନ୍ଧୀ ଜୟନ୍ତୀ ଆମ ସମସ୍ତଙ୍କ ପାଇଁ ଜାତିର ପିତା ମହାତ୍ମା ଗାନ୍ଧୀଙ୍କ ଆଦର୍ଶରେ ଅନୁପ୍ରାଣୀତ ହେବା ସକାଶେ ପୁନଃପ୍ରତିବଦ୍ଧତା ପ୍ରକଟ କରିବାର ଏକ ଅବସର । ନିରଳସ ଜୀବନଯାପନ କରୁଥିବା ଏବଂ ଉଚ୍ଚ ଆଦର୍ଶର ଅଧିକାରୀ ଗାନ୍ଧୀଜୀ ତାଙ୍କର ନେତୃତ୍ୱ ମାଧ୍ୟମରେ ଦେଶକୁ ଏକ ନୂଆ ଦିଶା ପ୍ରଦାନ କରିଥିଲେ । ଅହିଂସା ଓ ଶାନ୍ତିପୂର୍ଣ୍ଣ ସହାବସ୍ଥାନ ସକାଶେ ତାଙ୍କର ଚିନ୍ତାଧାରା ବର୍ତ୍ତମାନ ସମୟରେ ଦେଶପାଇଁ ଅଧିକ ପ୍ରଯୁଜ୍ୟ ହେବାପରି ମନେହୁଏ । ଚରଖା ଏବଂ ଖଦୀର ସଂକେତ ମାଧ୍ୟମରେ ସେ ଆତ୍ମନିର୍ଭରଶୀଳତା ଏବଂ କର୍ମର ମର୍ଯ୍ୟାଦା ଉପରେ ଗୁରୁତ୍ୱ ଆରୋପ କରିଥିଲେ ।


    ସ୍ୱଚ୍ଛତା ରକ୍ଷା କେବଳ ସଫେଇ କର୍ମଚାରୀମାନଙ୍କର ଅଥବା ସରକାରୀ ବିଭାଗର ଦାୟିତ୍ୱ ନୁହେଁ । ଆଜି , ଭାରତ ସ୍ୱଚ୍ଛତା ଏବଂ ସ୍ୱାସ୍ଥ୍ୟରକ୍ଷା କ୍ଷେତ୍ରରେ ଏକ ନିର୍ଣ୍ଣାୟକ ସଂଗ୍ରାମ କରୁଛି । ’ ସ୍ୱଚ୍ଛତା ହିଁ ସେବା ’ କାର୍ଯ୍ୟକ୍ରମ ମାଧ୍ୟମରେ ଏହାକୁ କାର୍ଯ୍ୟକାରୀ କରାଯାଉଛି । ଗାନ୍ଧୀଜୀ ବିଶ୍ୱାସ କରୁଥିଲେ ଯେ ସ୍ୱଚ୍ଛତା ହିଁ ଈଶ୍ୱରସେବାର ଅନ୍ୟରୂପ । ସ୍ୱଚ୍ଛତାର ସେ ତିନୋଟି ଦିଗ ରହିଛି ବୋଲି ଭାବୁଥିଲେ । ତାହାହେଲା - ନିର୍ମଳ ହୃଦୟ , ପରିସ୍କାର ଶରୀର , ଏବଂ ସ୍ୱଚ୍ଛ ପରିବେଶ । ତେଣୁ ସର୍ବସାଧାରଣ ସ୍ଥାନରେ ସ୍ୱଚ୍ଛତା ରକ୍ଷା , ବ୍ୟକ୍ତିଗତ ସ୍ୱଚ୍ଛତା ରକ୍ଷା , ଏବଂ ପରିବେଶର ସୁରକ୍ଷା ନିମନ୍ତେ ସମସ୍ତେ ପ୍ରତିବଦ୍ଧ ହେବାକୁ ରାଷ୍ଟ୍ରପତି ଆହ୍ୱାନ ଜଣାଇଛନ୍ତି ।


    ଏହା ଏକ ଜାତୀୟ ଆନ୍ଦୋଳନ । ତୁରନ୍ତ ସ୍ୱଚ୍ଛ ଭାରତ ଅଭିଯାନକୁ ସାକାର କରିବା ହେଲା ଗାନ୍ଧୀଜୀଙ୍କ ଜନ୍ମଦିନରେ ତାଙ୍କ ପ୍ରତି ପ୍ରକୃତ ଶ୍ରଦ୍ଧାଞ୍ଜଳି ଜ୍ଞାପନର ଅମୂଲ୍ୟ ଅବସର ।


    ***********

    
    
    (Release ID: 1504666) Visitor Counter : 2