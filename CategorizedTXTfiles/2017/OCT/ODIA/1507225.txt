      ଉପରାଷ୍ଟ୍ରପତିଙ୍କ ସଚିବାଳୟ

      ସାମଗ୍ରୀକ ଅର୍ଥନୈତିକ ପ୍ରଗତି ବିକାଶ ଲାଗି ମହତ୍ତ୍ୱପୂର୍ଣ୍ଣ: ଭେଙ୍କେୟା
      ଉଦ୍ୟୋଗ ସଂଗଠନ ବୈଶ୍ୱିକ ବିଶ୍ୱବିଦ୍ୟାଳୟ ସମ୍ମିଳନୀ 2017 ଉଦଘାଟନ କଲେ ଉପରାଷ୍ଟ୍ରପତି

      Posted On: 25 OCT 2017 8:15PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ . ଭେଙ୍କେୟା ନାଇଡୁ କହିଛନ୍ତି ଯେ ସାମଗ୍ରୀକ ଅର୍ଥନୈତିକ ପ୍ରଗତି ବିକାଶ ଲାଗି ମହତ୍ତ୍ୱପୂର୍ଣ୍ଣ । ସେ ଆଜି ହାଇଦ୍ରାବାଦଠାରେ ଉଦ୍ୟୋଗ ସଙ୍ଗଠନ ବୈଶ୍ୱିକ ବିଶ୍ୱବିଦ୍ୟାଳୟ ସମ୍ମିଳନୀ 2017ର ଉଦଘାଟନ କରିବା ଅବସରରେ ଏହା ପ୍ରକାଶ କରିଛନ୍ତି । ଏହି ଅବସରରେ ତେଲଙ୍ଗାନା ସରକାରଙ୍କ ଆଇଟି , ମୁନିସପାଲ ପ୍ରଶାସନ ଏବଂ ସହରାଂଚଳ ଉନ୍ନୟନ , ବାଣିଜ୍ୟ ଓ ଉଦ୍ୟୋଗ , ସାର୍ବଜନୀନ ଉଦ୍ୟୋଗ , ଚିନି , ଖଣି , ଭୁତତ୍ତ୍ୱ , ଏନଆରଆଇ ବ୍ୟାପାର ମନ୍ତ୍ରୀ ଶ୍ରୀ କେଟି ରାମା ରାଓ , ଉଦ୍ୟୋଗ ସଙ୍ଗଠନ ହାଇଦ୍ରାବାଦ ବୈଶ୍ୱିକ ବିଶ୍ୱବିଦ୍ୟାଳୟର ନିର୍ଦ୍ଦେଶକ ଡଃ ଲୁଇସ ଚାସି ଏବଂ ଅନ୍ୟ ପଦସ୍ଥ ଅଧିକାରୀମାନେ ଉପସ୍ଥିତ ଥିଲେ ।


    ସମ୍ମିଳନୀକୁ ସମ୍ବୋଧିତ କରି ଉପରାଷ୍ଟପ୍ରତି କହିଲେ ଯେ ସରକାର ନିଯୁକ୍ତି ଅନ୍ୱେଷଣ ଅପେକ୍ଷା ନିଯୁକ୍ତି ସୃଷ୍ଟି ଉପରେ ଅଧିକ ଗୁରୁତ୍ୱ ପ୍ରଦାନ କରୁଛନ୍ତି । ସେ ପୁନଶ୍ଚ କହିଲେ ଯେ ସ୍ଥାୟୀ ପ୍ରଗତି ହାସଲ କରିବା ପାଇଁ ପ୍ରଦାନ କରାଯାଉଥିବା ସୁଯୋଗରେ ଅସମାନତା ଦୂର କରିବାକୁ ପଡିବ । ସେ ପ୍ରକାଶ କରିଥିଲେ ଯେ ଏ ସମ୍ବନ୍ଧରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ - “ ସଂସ୍କାର , ପ୍ରଦର୍ଶନ ଏବଂ ରୂପାନ୍ତରଣ ” ମନ୍ତ୍ର ପ୍ରଦାନ କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ‘ ସ୍କିଲ ଇଣ୍ଡିଆ ’, ଷ୍ଟାର୍ଟ ଅପ ଇଣ୍ଡିଆ ’ ଏବଂ ‘ ମେକ ଇନ ଇଣ୍ଡିଆ ’ ଆଦି ପଦକ୍ଷେପ ମାଧ୍ୟମରେ ଦେଶରେ ଉଦ୍ୟୋଗର ବିକାଶ ହୋଇପାରିବ । ଏହାଦ୍ୱାରା ପ୍ରଶାସନିକ ବିଳମ୍ବ ଦୂର ହେବ ଏବଂ ପ୍ରଶାସନ ତରଫରୁ ପୁଞ୍ଜିନିବେଶଙ୍କୁ ଏ ଦିଗରେ ସ୍ୱାଗତ କରାଯିବ ବୋଲି ସେ କହିଥିଲେ । ସେ ପୁନଶ୍ଚ କହିଲେ ଯେ ବିମୁଦ୍ରାକରଣ ଏବଂ ବସ୍ତୁ ଓ ସେବା କର ( GST ) ଫଳରେ ଦେଶକୁ ଭବିଷ୍ୟତରେ ଲାଭ ମିଳିବ । ଏହି ବିପ୍ଳବାତ୍ମକ ପଦକ୍ଷେପ ଫଳରେ ସରକାରଙ୍କୁ ଅଧିକ ରାଜସ୍ୱ ମିଳିବ ଏବଂ ଏହାକୁ ଉନ୍ନୟନ ମୂଳକ ଯୋଜନାରେ ବିନିଯୋଗ କରାଯାଇ ପାରିବ ।


    ଉପରାଷ୍ଟ୍ରପତି କହିଲେ ଯେ , ଏଲପିଜି - ‘ ଉଦାରୀକରଣ , ଘରୋଇକରଣ ଏବଂ ଜଗତୀକରଣ ’ ସାମ୍ପ୍ରତିକ ସମୟର ଆହ୍ୱାନ । ସାହସ , ଆତ୍ମବିଶ୍ୱାସ ଏବଂ ସଂକଳ୍ପର ସହିତ କାର୍ଯ୍ୟ କରିବା ଲାଗି ସେ ଯୁବସମାଜକୁ ଆହ୍ୱାନ ଦେଇଥିଲେ ।


    ଉପରାଷ୍ଟ୍ରପତି କହିଲେ ଯେ ଏହି ସମ୍ମିଳନୀର ବିଷୟ ହେଉଛି ‘Jugaad’ । ଏହାକୁ ତତ୍କାଳ ପ୍ରସ୍ତୁତି ମଧ୍ୟ କୁହାଯାଇପାରେ । ଆମକୁ ସ୍ୱଳ୍ପ ସମ୍ପଦ ମାଧ୍ୟମରେ ଅଧିକ ସୁଯୋଗ ସୃଷ୍ଟି କରିବାକୁ ପଡିବ । ସେ ସମୁଦ୍ର ପାରିହୋଇ ଲଙ୍କାରେ ପ୍ରବେଶ କରିବା ପାଇଁ ଶ୍ରୀରାମଙ୍କ ଦ୍ୱାରା ନିର୍ମିତ ‘ ରାମ ସେତୁ ’ ର ଉଦାହରଣ ଦେଇଥିଲେ । ସେ ନାନୋ କାରର ଡିଜାଇନ , ମୁମ୍ବାଇର ଡବାବାଲା ଯେଉଁମାନେ କି ପ୍ରତିଦିନ 2 ଲକ୍ଷ ମଧ୍ୟାହ୍ନଭୋଜନ ପ୍ୟାକେଟ ଡେଲିଭରି ଦେଇଥାନ୍ତି , ଶ୍ରୀ ସୋନମ ୱାଙ୍ଗଚୁକଙ୍କ ବରଫ ସ୍ତୁପ ବା କୃଷକମାନଙ୍କ ସର୍ବାଧିକ ଆବଶ୍ୟକତା ସମୟରେ ସେମାନଙ୍କୁ ଜଳ ପ୍ରଦାନ ପାଇଁ ଲଦାଖର କୃତ୍ରିମ ଗ୍ଲାସିଅର ଆଦି ସମ୍ବନ୍ଧରେ ପ୍ରକାଶ କରିଥିଲେ ।


    ଉପରାଷ୍ଟ୍ରପତି କହିଲେ ଯେ ତିନି ବର୍ଷ ପୂବେ ଆର୍ଥିକ କ୍ଷେତ୍ରରେ ନବାଚାର ଦେଖିବାକୁ ମିଳିଛି । 1.2 ବିଲିଅନ ଜନସଂଖ୍ୟା ଦେଶରେ ମାତ୍ର 15 ମିଲିଅନ ବ୍ୟାଙ୍କ ଆକାଉଂଟ ରହିଛି । ଦେଶ ଏକ୍ଷେତ୍ରରେ ପରିବର୍ତ୍ତନ ଚାହିଁଲା ଏବଂ ଆଜି 50 ମିଲିଅନ ଜନ ସାଧାରଣ ଆଧୁନିକ ଆର୍ଥିକ ବ୍ୟବସ୍ଥା ସହିତ ସଂଯୁକ୍ତ ହେବା ସହ ଏହାର ଅଂଶବିଶେଷ ହୋଇପାରିଛନ୍ତି । ଏହା କିପରି ହୋଇପାରିଲା ? ଏହା କେବଳ ‘Jugaad’ ଦ୍ୱାରା ସମ୍ଭବ ହୋଇପାରିଛି । ଏହା ପଛରେ ଏକ ଛୋଟ ତଥା ମହାନ ଭାବନା ରହିଛି ଯେ , “ ଯଦି ଜନସାଧାରଣ ବ୍ୟାଙ୍କ ପାଖକୁ ଆସିପାରୁ ନାହାନ୍ତି ତେବେ ବ୍ୟାଙ୍କ ଜନସାଧାରଣଙ୍କ ପାଖକୁ ଯିବ । ”


    ***********

    
    
    (Release ID: 1507225) Visitor Counter : 4