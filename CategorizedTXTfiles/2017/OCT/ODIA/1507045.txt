      ଇସ୍ପାତ ମନ୍ତ୍ରଣାଳୟ

      ଭିଲାଇସ୍ଥିତ ନୂତନ ରେଳ କାରଖାନାର ଉତ୍ପାଦନ ବୃଦ୍ଧି ନେଇ ଜୋର ଦେଲେ ଇସ୍ପାତ ମନ୍ତ୍ରୀ ବୀରେନ୍ଦ୍ର ସିଂ
      Posted On: 24 OCT 2017 6:39PM by PIB Bhubaneshwar


    କେନ୍ଦ୍ର ଇସ୍ପାତ ମନ୍ତ୍ରୀ ଶ୍ରୀ ବୀରେନ୍ଦ୍ର ସିଂ ଉଦ୍ୟୋଗ ଭବନରେ ସେଲର ଶୀର୍ଷ ଅଧିକାରୀମାନଙ୍କ ସହିତ ଏକ ସମୀକ୍ଷା ବୈଠକରେ ଅଧ୍ୟକ୍ଷତା କରିଛନ୍ତି । ଏହି ବୈଠକରେ କେନ୍ଦ୍ର ଇସ୍ପାତ ରାଷ୍ଟ୍ରମନ୍ତ୍ରୀ ଶ୍ରୀ ବିଷ୍ଣୁଦେଓ ସାଇ , ସଚିବ ଶ୍ରୀ ଅରୁଣ ଶର୍ମା , ଅନେକ ବରିଷ୍ଠ ଅଧିକାରୀ ଏବଂ ସେଲର ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ପ୍ରମୁଖ ଭାଗ ନେଇଥିଲେ ।


    ମହତ୍ତ୍ୱପୂର୍ଣ୍ଣ କ୍ଷେତ୍ରରେ ମନ୍ଥର ଗତିରେ ଉତ୍ପାଦନ ହେଉଥିବା କାରଣରୁ ଶ୍ରୀ ବୀରେନ୍ଦ୍ର ସିଂ ଅପ୍ରସନ୍ନତା ବ୍ୟକ୍ତ କରି କହିଥିଲେ ଯେ ଭିଲାଇସ୍ଥିତ ରେଳ କାରଖାନାକୁ ବିନା ସମୟ ନଷ୍ଟ କରି ନିଜର ଉତ୍ପାଦନରେ ବୃଦ୍ଧି ଆଣିବା ଆବଶ୍ୟକ । ଇସ୍ପାତ ମନ୍ତ୍ରୀ କମ୍ପାନୀ ପ୍ରବନ୍ଧନକୁ ତ୍ରୈମାସିକ ଯୋଜନା ଏବଂ ଲକ୍ଷ୍ୟ ପ୍ରସ୍ତୁତ କରିବା ପାଇଁ ନିର୍ଦ୍ଦେଶ ଦେଇଥିଲେ । ପ୍ରତି ତିନିମାସରେ ଏହାର ସମୀକ୍ଷା କରାଯିବ । ଇସ୍ପାତ ମନ୍ତ୍ରୀ ଆସନ୍ତା ମାସରେ କାରଖାନାର ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ଏବଂ ନିର୍ଦ୍ଦେଶକମାନଙ୍କ ସହ ବୈଠକ କରି ସମ୍ବନ୍ଧିତ ବିଷୟ ଉପରେ ମତାମତ ନେବେ ।


    ଶ୍ରୀ ବୀରେନ୍ଦ୍ର ସିଂ କହିଲେ ଯେ ନୂତନ ବୈଷୟିକ ଜ୍ଞାନକୌଶଳର ପ୍ରୟୋଗ ଏବଂ ଗୁଣବତ୍ତାପୂର୍ଣ୍ଣ ଉତ୍ପାଦ ଆଧାରରେ ସେଲର ବିକାଶଶୀଳ ନୂତନ ବଜାରରେ ସମ୍ଭାବନାର ଅନ୍ୱେଷଣ କରିବା ଆବଶ୍ୟକ ।


    ବୈଠକରେ ମହତ୍ତ୍ୱପୂର୍ଣ୍ଣ ବୈଷୟିକ - ବାଣିଜ୍ୟିକ ମାନକ ଉପରେ ସେଲର ସାମଗ୍ରୀକ ପ୍ରଦର୍ଶନ ଏବଂ ଏକୀକୃତ ଇସ୍ପାତ ସଂୟନ୍ତ୍ର ( ISP ) ର ସମୀକ୍ଷା କରାଯାଇଥିଲା ।


    ସେଲର ଅଧ୍ୟକ୍ଷ ଶ୍ରୀ ପିକେ ସିଂ ଇସ୍ପାତ ମନ୍ତ୍ରଣାଳୟ ଦ୍ୱାରା ନିଯୁକ୍ତ ବିଶେଷଜ୍ଞ ସମୂହଙ୍କ ସୁପାରିଶ ଉପରେ ଉଠାଯାଇଥିବା ପଦକ୍ଷେପ ସମ୍ବନ୍ଧରେ ଏକ ପ୍ରସ୍ତୁତି ପ୍ରଦାନ କରିଥିଲେ ।


    ************

    
    
    (Release ID: 1507045) Visitor Counter : 3