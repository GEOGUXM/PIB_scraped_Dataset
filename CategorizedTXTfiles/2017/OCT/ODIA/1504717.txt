      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସ୍ୱଚ୍ଛ ଭାରତ ମିଶନର ତୃତୀୟ ବର୍ଷ ପୂର୍ତ୍ତି ସମାରୋହରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 02 OCT 2017 9:06PM by PIB Bhubaneshwar


    ଉପସ୍ଥିତ ସମସ୍ତ ସ୍ୱେଚ୍ଛାଗ୍ରହୀ ଭାଇ ଓ ଭଉଣୀମାନେ ।


    ଆଜି ଅକ୍ଟୋବର 2 ତାରିଖ ; ପୂଜ୍ୟ ବାପୁଙ୍କର ଜୟନ୍ତୀ , ଲାଲ ବାହାଦୁର ଶାସ୍ତ୍ରୀଙ୍କର ଜନ୍ମ । ତିନି ବର୍ଷ ଭିତରେ ଆମେ କେଉଁଠାରୁ କେଉଁଠି ପହଞ୍ଚିଗଲେ । ମୋର ସ୍ପଷ୍ଟ ମନେ ଅଛି କି ମୁଁ ଆମେରିକାରେ ଥିଲି ସଂଯୁକ୍ତ ରାଷ୍ଟ୍ରର ସଭା ପାଇଁ ; ଆଉ ଅକ୍ଟୋବର 1 ତାରିଖରେ ଡେରିରେ ଆସିଲି , ଆଉ ଅକ୍ଟୋବର 2 ତାରିଖ ସକାଳୁ ଝାଡ଼ୁ ମାରିବା ପାଇଁ ବାହାରି ପଡ଼ିଥିଲି । କିନ୍ତୁ ସେହି ସମୟରେ ସମସ୍ତ ଖବରକାଗଜ , ଗଣମାଧ୍ୟମ , ଆମର ସମସ୍ତ ସହଯୋଗୀଦଳର ସାଥୀମାନେ , ଅର୍ଥାତ ରାଜନୈତିକ ଦଳ ସମସ୍ତେ , ମୋର ଏତେ ସମାଲୋଚନା କରିଥିଲେ , ଏତେ ସମାଲୋଚନା କରିଥିଲେ ଯେ ଅକ୍ଟୋବର 2 ତାରିଖ ଛୁଟି ଦିନ ହୋଇଥାଏ ; ଆମେ ପିଲାମାନଙ୍କର ଛୁଟି ଖରାପ କରିଦେଲୁ । ପିଲାମାନେ ସ୍କୁଲ ଯିବେ କି ଯିବେ ନାହିଁ , ପିଲାମାନଙ୍କୁ ଏହି କାମରେ କାହିଁକି ଲଗାଇଲେ ; ବହୁତ , ବହୁତ କିଛି ହେଲା ।


    ଏବେ ମୋର ସ୍ୱଭାବ ହେଉଛି କି ଚୁପଚାପ ବହୁତ କିଛି କଥାକୁ ସହି ନିଏ କାରଣ ଦାୟିତ୍ୱ ମଧ୍ୟ ଏଭଳି ରହିଛି କି ସହ୍ୟ କରି ନେବା ଆବଶ୍ୟକ ଆଉ ଧୀରେ-ଧୀରେ ମୋର ସହିବାର ସାମର୍ଥ୍ୟ ମଧ୍ୟ ବଢ଼ୁଅଛି । କିନ୍ତୁ ଆଜି ତିନି ବର୍ଷ ପରେ ଅସ୍ଥିର ନ ହୋଇ , କୁଣ୍ଠିତ ନ ହୋଇ ଏହି କାମରେ ଆମେ ଲାଗି ରହିଲୁ ଆଉ ଏଇଥିପାଇଁ ଲାଗି ରହିଲୁ କାରଣ ମୋର ପୂର୍ଣ୍ଣ ବିଶ୍ୱାସ ଥିଲା କି ମହାତ୍ମା ଗାନ୍ଧୀ ଯାହା କହିଛନ୍ତି , ବାପୁ ଯେଉଁ କଥା କହିଛନ୍ତି , ସେହି ରାସ୍ତା କେବେ ହେଲେ ମଧ୍ୟ ଭୁଲ ହୋଇ ନ ପାରେ ।


    ସେହି ଗୋଟିଏ ଶ୍ରଦ୍ଧା , ଏହାର ଅର୍ଥ ଇଏ ନୁହେଁ କି କୌଣସି ଆହ୍ୱାନ ନାହିଁ । ଆହ୍ୱାନ ରହିଛି , କିନ୍ତୁ ଆହ୍ୱାନ ରହିଥିବାରୁ ଦେଶକୁ ଏହିଭଳି ଭାବରେ ରହିବାକୁ ଦିଆଯିବ କି ? ଆହ୍ୱାନ ରହିଛି ସେଥିପାଇଁ ସେହି କାମ ଗୁଡ଼ିକରେ ହାତ ଲଗା ଯିବ ଯେଉଁଠାରେ ବାଃ ବାଃ ରହିଥାଏ , ଜୟଗାନ କରା ଯାଇଥାଏ ? କ ’ ଣ ଏଭଳି କାମରୁ ଦୌଡ଼ି ପଳାଇବା ଦରକାର କି ? ଆଉ ମୋତେ ଲାଗୁଛି ଆଉ ଆଜି ଯେଉଁ ଦେଶବାସୀ ଗୋଟିଏ ସ୍ୱରରେ ସେହି କଥାରେ ନିଜର ଅଭିବ୍ୟକ୍ତି ପ୍ରକାଶ କରୁ ଅଛନ୍ତି । ଏଭଳି ନୁହେଁ କି ଆବର୍ଜନା ଆମ ଆଖି ସାମ୍ନାରେ ନ ଥିଲା । ଏଭଳି ନୁହେଁ କି ଆବର୍ଜନା ପାଇଁ ଆମେ କିଛି ଯୋଗଦାନ ଦେଉ ନ ଥିଲେ ; ଆଉ ଏଭଳି ମଧ୍ୟ ନୁହେଁ କି ଆମକୁ ପରିଷ୍କାର ପରିଚ୍ଛନ୍ନତା ପସନ୍ଦ ନୁହେଁ । କୌଣସି ମନୁଷ୍ୟ ଏଭଳି ହୋଇ ନ ପାରେ ଯାହାଙ୍କୁ ସ୍ୱଚ୍ଛତା ପସନ୍ଦ ହୋଇ ନ ଥିବ ।


    ଯଦି ଆପଣ ରେଳ ଷ୍ଟେସନକୁ ଯିବେ , ଚାରୋଟି ବେଞ୍ଚ ପଡ଼ିଛି , କିନ୍ତୁ ଦୁଇଟି କିଛି ଅପରିଷ୍କାର ହୋଇଛି ତ ଆପଣ ସେଠି ବସନ୍ତି ନାହିଁ , ଯେଉଁଠାରେ ଭଲ ଜାଗା ଥାଏ , ସେହିଠାରେ ଯାଇ ବସନ୍ତି , କାହିଁକି ? ମୂଳତଃ ଆମର ପ୍ରକୃତି ହେଉଛି ସ୍ୱଚ୍ଛତାକୁ ପସନ୍ଦ କରିବା । କିନ୍ତୁ ଆମ ଦେଶରେ ଗୋଟିଏ ହିଁ ବ୍ୟବଧାନ ରହିଗଲା ଆଉ ସେହି ବ୍ୟବଧାନ ଏହା ରହିଗଲା କି ଏହା ମୋତେ କରିବାର ଅଛି । ସ୍ୱଚ୍ଛତା ହେବା ଦରକାର ଏଥିରେ ଦେଶ ମଧ୍ୟରେ କାହାରି ମତଭେଦ ନାହିଁ । ସମସ୍ୟା ଏହା ରହିଲା କି କିଏ କରିବ ? ଆଉ ଗୋଟିଏ କଥା ମୁଁ କହି ଦିଏ ଆଉ ମୋତେ ଏହା ନିଃସଂକୋଚ ଭାବେ କହିବାରେ କୌଣସି ସଂକୋଚ ନାହିଁ , ଏହି ମୋର ବାକ୍ୟଟି କହିଲା ପରେ ହୋଇ ପାରେ କାଲି ମୋର ଅଧିକ ସମାଲୋଚନା (ଧୁଲେଇ) ମଧ୍ୟ ହୋଇ ଯାଇପାରେ , କିନ୍ତୁ ଏବେ ଦେଶବାସୀଙ୍କୁ କ ’ ଣ ଲୁଚେଇବାର ଅଛି ? ଯଦି 1000 ମହାତ୍ମା ଗାନ୍ଧୀ ଆସିଯିବେ , ଏକ ଲକ୍ଷ ନରେନ୍ଦ୍ର ମୋଦୀ ଆସି ଯିବେ , ସମସ୍ତ ମୁଖ୍ୟମନ୍ତ୍ରୀ ମିଶିଯିବେ , ସମସ୍ତ ସରକାର ମିଶିଯିବେ , ତା ’ ହେଲେ ମଧ୍ୟ ସ୍ୱଚ୍ଛତାର ସ୍ୱପ୍ନ କେବେ ବି ପୂରଣ ହୋଇ ପାରିବ ନାହିଁ , ବିଲକୁଲ ହୋଇ ପାରିବ ନାହିଁ । କିନ୍ତୁ ଯଦି ଶହେ ପଚିଶ କୋଟି ଦେଶବାସୀ ଆସିଯିବେ , ତ ଚାହୁଁ ଚାହୁଁ ସ୍ୱପ୍ନ ପୂରଣ ହୋଇଯିବ ।


    ଦୁର୍ଭାଗ୍ୟ ବଶତଃ ଆମେ ବହୁତଗୁଡ଼ିଏ ଜିନିଷ ପାଇଁ ସରକାରଙ୍କୁ ଚାବି କରି ଦେଇଛେ , ସରକାରୀ କରି ଦେଇଛେ । ଯେ ପର୍ଯ୍ୟନ୍ତ ତାହା ଜନସାଧାରଣଙ୍କ ରହିଥାଏ , କଷ୍ଟ ଆସି ନଥାଏ ଏହିଭଳି । ଏବେ ଆପଣ ଦେଖନ୍ତୁ କୁମ୍ଭ ମେଳା ହୋଇଥାଏ । ପ୍ରତ୍ୟେକ ଦିନ ଗଙ୍ଗା କୂଳରେ କୁମ୍ଭ ମେଳାରେ ୟୁରୋପର ଗୋଟିଏ ଛୋଟିଆ ଦେଶ ଏକାଠି ହୋଇ ଥାଏ । କିନ୍ତୁ ସେମାନେ ହିଁ ସବୁକିଛି ସମ୍ଭାଳି ନିଅନ୍ତି , ନିଜର ଜିନିଷ ସବୁ କରି ଚାଲନ୍ତି ଆଉ ଶତାବ୍ଦୀ ଶତାବ୍ଦୀ ଧରି ଏହା ଚାଲି ଆସୁଛି ।


    ସମାଜର ଶକ୍ତିକୁ ଯଦି ଆମେ ସ୍ୱୀକାର କରି ଚାଲିବା , ଜନ-ଭାଗିଦାରୀକୁ ସ୍ୱୀକାର କରି ଚାଲିବା , ସରକାରଙ୍କୁ କମ୍ କରି ଚାଲିବା , ସମାଜକୁ ବଢ଼ାଇ ଚାଲିବା ; ତ ଏହି ଆନ୍ଦୋଳନ କୌଣସି ମଧ୍ୟ ପ୍ରଶ୍ନ ଚିହ୍ନ ପରେ , ଏହା ବାଦ ମଧ୍ୟ ସଫଳ ହୋଇ ହିଁ ଚାଲିବ ଏହା ହେଉଛି ମୋର ବିଶ୍ୱାସ । ଆଉ ଆଜି ମୁଁ ଖୁସି , କିଛି ଲୋକ ଅଛନ୍ତି ଯେଉଁମାନେ ଆଜି ମଧ୍ୟ ଏହାକୁ ଥଟ୍ଟା କରୁଛନ୍ତି , ଆଲୋଚନା କରୁଛନ୍ତି , ସେମାନେ କେବେ ସ୍ୱଚ୍ଛତା ଅଭିଯାନରେ ହିଁ ଯାଇ ନାହାଁନ୍ତ । ସେମାନଙ୍କର ଇଚ୍ଛା , ତାଙ୍କର ହୁଏତ କିଛି ଅସୁବିଧା ଥିବ । ଆଉ ମୋର ବିଶ୍ୱାସ ରହିଛି , ଆପଣ ଦେଖନ୍ତୁ 5 ବର୍ଷ ଆସୁ-ଆସୁ ଦେଶର ଗଣମାଧ୍ୟମ ଏହି ଖବର ଛାପିବ ନାହିଁ କି ସ୍ୱଚ୍ଛତାରେ କିଏ କାମ କରୁଛନ୍ତି , କିଏ ଭାଗ ନେଉଛନ୍ତି । ଖବରରେ ତାଙ୍କ ଛବି ଛାପିବ କି କେଉଁମାନେ ଏହାଠାରୁ ଦୂରକୁ ପଳାଉଥିଲେ , ଏହା ବିରୁଦ୍ଧରେ କେଉଁମାନେ ଥିଲେ ? ତାଙ୍କ ଛବି ଛାପିବ । କାରଣ ଯେତେବେଳେ ଦେଶ ସ୍ୱୀକାର କରି ନିଏ ତ ଆପଣ ଚାହାଁନ୍ତୁ ବା ନ ଚାହାଁନ୍ତୁ , ଆପଣଙ୍କୁ ତାହା ସହିତ ଯୋଡ଼ି ହେବା ପାଇଁ ପଡ଼ିଥାଏ ।


    ଆଜି ସ୍ୱଚ୍ଛତା ଅଭିଯାନ , ଏହା ନା ପୂଜ୍ୟ ବାପୁଙ୍କର ହୋଇ ରହିଛି , ନା ଇଏ ଭାରତ ସରକାରଙ୍କର ହୋଇ ରହିଛି , ନା ଇଏ ରାଜ୍ୟ ସରକାରଙ୍କର କାର୍ଯ୍ୟକ୍ରମ ହୋଇ ରହିଛି , ନା ଇଏ ପୌର ସଂସ୍ଥାର ହୋଇ ରହିଛି । ଆଜି ସ୍ୱଚ୍ଛତା ଅଭିଯାନ , ଦେଶର ସାଧାରଣ ନାଗରିକର ନିଜର ସ୍ୱପ୍ନ ହୋଇଯାଇଛି । ଆଉ ଏ ପର୍ଯ୍ୟନ୍ତ ଯେଉଁ ସିଦ୍ଧି ମିଳିଛି , ସେହି ସିଦ୍ଧି ହେଉଛି ସରକାରଙ୍କର , ଏଭଳି ସାମାନ୍ୟତମ ଦାବି ମୋର ନୁହେଁ । ନା ଏହା ହେଉଛି ଭାରତ ସରକାରଙ୍କ ସିଦ୍ଧି , ନା ଏହା ରାଜ୍ୟ ସରକାରଙ୍କ ସିଦ୍ଧି , ଯଦି ଏହା ସିଦ୍ଧି ହୁଏ ତ ତାହା ହେଉଛି ସ୍ୱେଚ୍ଛାଗ୍ରହୀ ଦେଶବାସୀଙ୍କର ସିଦ୍ଧି ଓ ସଫଳତା ।


    ଆମକୁ ସ୍ୱରାଜ୍ୟ ମିଳିଛି , ସ୍ୱରାଜ୍ୟର ଅସ୍ତ୍ର ଥିଲା ସତ୍ୟାଗ୍ରହ । ଶ୍ରେଷ୍ଠ ଭାରତର ଅସ୍ତ୍ର ହେଉଛି ସ୍ୱଚ୍ଛତା , ସ୍ୱେଚ୍ଛାଗ୍ରହୀ । ଯଦି ସ୍ୱରାଜ୍ୟର କେନ୍ଦ୍ରରେ ସତ୍ୟାଗ୍ରହୀ ଥିଲେ ତ ଶ୍ରେଷ୍ଠ ଭାରତର କେନ୍ଦ୍ରରେ ସ୍ୱେଚ୍ଛାଗ୍ରହୀ ଅଛନ୍ତି । ଆଉ ଆମେ ମଧ୍ୟ ଜାଣୁ ଦୁନିଆର ଯେ କୌଣସି ଦେଶକୁ ଯାଉଛୁ , ସେଠାକାର ପରିସ୍କାର ପରିଚ୍ଛନ୍ନତା ଦେଖୁଛୁ , ତ ଆସି ଚର୍ଚ୍ଚା କରୁଛୁ , ଆରେ ସାଙ୍ଗ କେତେ ସଫା-ସୁତୁରାରେ ଭାଇ ମୁଁ ତ ଦେଖି ଆଶ୍ଚର୍ଯ୍ୟ ହୋଇ ରହିଗଲି । ଏଭଳି ଲୋକ ମୋତେ କୁହନ୍ତି ମୁଁ ପଚାରେ , ସେଠାରେ ସଫା ସୁତୁରା ଦେଖିଲେ ଆପଣଙ୍କୁ ଆନନ୍ଦ ଲାଗିଲା , କିନ୍ତୁ କାହାକୁ ଅଳିଆ ଆବର୍ଜନା ଫୋପାଡ଼ୁଥିବାର ଦେଖିଲେ କି ? କହିଲେ ତାହା ଦେଖିନାହିଁ । ମୁଁ କହିଲି ତାହା ହେଉଛି ଆମର ସମସ୍ୟା ।


    ଆଉ ଏଥିପାଇଁ ଖୋଲାଖୋଲି ଭାବରେ ଚର୍ଚ୍ଚା , ଆମେ ଡରୁଥିଲେ , ଜଣା ନାହିଁ କାହିଁକି ଚର୍ଚ୍ଚା କରୁ ନ ଥିଲେ । ରାଜନେତା ଏଥିପାଇଁ ଚର୍ଚ୍ଚା କରୁ ନଥିଲେ , ସରକାରମାନେ ଏଥିପାଇଁ ଚର୍ଚ୍ଚା କରୁ ନଥିଲେ , ସେମାନଙ୍କୁ ଡର ଲାଗୁଥିଲା କି ଏହା କାଳେ ଆମ ମୁଣ୍ଡ ଉପରେ ପଡ଼ି ନ ଯିବ । ଆରେ ଭାଇ , ପଡ଼ିବ ତ ପଡ଼ିବ , କ ’ ଣ ହେଉଛି ଆଜ୍ଞା ? ଆମେ ହେଉଛେ ଉତ୍ତରଦାୟୀ , ଆମର ଦାୟିତ୍ୱବୋଧ ରହିଛି ।


    ଆଉ ଆଜି ସ୍ୱଚ୍ଛତା କାରଣରୁ ପରିସ୍ଥିତି କ ’ ଣ ହୋଇଛି । ଏହି ଯେଉଁ ସ୍ୱଚ୍ଛତା ପାଇଁ ତାଲିକା (Ranking) ହେଉଅଛି ଆଉ ସବୁଠାରୁ ସ୍ୱଚ୍ଛ ସହର କେଉଁଟି , ଦ୍ୱିତୀୟ କେଉଁଟି , ତୃତୀୟ କିଏ ହେଲା ; ଆଉ ଯେବେ ତାହାର ନମ୍ବର ସାମ୍ନାକୁ ଆସୁଛି ତ ସେହି ପ୍ରତ୍ୟେକ ସହରରେ ଚର୍ଚ୍ଚା ହେଉଛି । ଚାପ ସୃଷ୍ଟି ହେଉଛି ତଳୁ ରାଜନେତାଙ୍କ ଉପରେ ମଧ୍ୟ , ସରକାରଙ୍କ ଉପରେ ମଧ୍ୟ କି ଦେଖ ସେହି ସହରକୁ ତ ସ୍ୱଚ୍ଛତାର ନମ୍ବର ଲାଗିଗଲା , ତୁମେ କ ’ ଣ କରୁଅଛ ? ପୁଣି ନାଗରିକ ସମାଜ ମଧ୍ୟ ମଇଦାନକୁ ଚାଲିଆସେ କି ଭାଇ ଇଏ ତ ଆମଠାରୁ ପଛରେ ଥିଲା , ଆଗକୁ ଚାଲିଗଲା ; ଚାଲ ଆମେ ମଧ୍ୟ କିଛି କରିବା । ଗୋଟିଏ ସକରାତ୍ମକ ପ୍ରତିଯୋଗିତା , ଏକ ପରିବେଶ ସୃଷ୍ଟି ହୋଇଛି । ଆଉ ତାହାର ମଧ୍ୟ ଗୋଟିଏ ଭଲ ପରିଣାମ ଏହି ସମସ୍ତ ବ୍ୟବସ୍ଥା ମଧ୍ୟରେ ଦୃଷ୍ଟିକୁ ଆସିଛି ।


    ଏହି କଥାଟି ଠିକ୍ ଯେ ଶୌଚାଳୟ ତିଆରି କରୁଛନ୍ତି କିନ୍ତୁ ବ୍ୟବହାର କରୁ ନାହାଁନ୍ତି । କିନ୍ତୁ ଯେବେ ଏହି ଖବର ସବୁ ଆସେ ତାହା ଖରାପ ନୁହେଁ । ଏହା ମାଧ୍ୟମରେ ଆମକୁ ଜାଗ୍ରତ କରନ୍ତି ଏହା ଦ୍ୱାରା ମନଦୁଃଖ କରିବା ଉଚିତ ନୁହେଁ । ହଁ , ସେଥିରେ ଯଦି ଏହା ଆସିବ ତ ଭଲ ହେବ କି ଭାଇ ଏହା ହେଉଛି ସମାଜର ଦାୟିତ୍ୱ , ପରିବାରର ଦାୟିତ୍ୱ , ବ୍ୟକ୍ତିର ଦାୟିତ୍ୱ କି ସେ ଏହି ଶୌଚାଳୟକୁ ନେଇ ଆଗ୍ରହୀ ହୁଅନ୍ତୁ ।


    ମୁଁ ବାରମ୍ବାର ଅଛି , ମୁଁ ତ ଆଗେ ସାମାଜିକ ସଂଗଠନରେ କାମ କରୁଥିଲି , ରାଜନୀତିକୁ ବହୁତ ଡେରିରେ ଆସିଲି । ମୁଁ ଗୁଜରାଟରେ କାମ କରୁଥିଲି , ସେଠାରେ ମୋର୍ଭିରେ ମାଚୁ Dam ର ବନ୍ଧ ଭାଙ୍ଗି ଯାଇଥିଲା , ହଜାର ହଜାର ଲୋକ ମରି ଯାଇଥିଲେ , ସଂପୂର୍ଣ୍ଣ ସହର ପାଣିରେ ବୁଡ଼ି ଯାଇଥିଲା , ତ ପରେ ସେଠାରେ ସଫେଇ ସେବା କାମ ପାଇଁ ଦରକାର ହେଉଥିବା କାମ କରୁଥିଲି । ସଫେଇ-ସ୍ୱଚ୍ଛତା , ଏହି ସବୁ କାମ ଚାଲୁ ରହିଥିଲା , ପାଖାପାଖି ମାସେ ଯାଏଁ କାମ ଚାଲୁ ରହିଥିଲା । ପରେ ଆମେ ମାନେ କିଛି ନାଗରିକ ସମାଜ , ଏନଜିଓ ମାଧ୍ୟମରେ ସ୍ଥିର କଲୁ ଯେଉଁମାନଙ୍କ ଘର-ବାରି ନଷ୍ଟ ହୋଇ ଯାଇଛି , କିଛି ଘର ତିଆରି କରିବୁ , ତ ଆମେ ଗୋଟିଏ ଗାଁକୁ ପୋଷ୍ୟ ଗ୍ରାମ ଭାବେ ଗ୍ରହଣ କଲୁ । ଲୋକମାନଙ୍କ ଠାରୁ ଧନ ସଂଗ୍ରହ କଲୁ ଆଉ ଗାଁର ପୁନଃନିର୍ମାଣ କରିବାକୁ ଥିଲା , ଛୋଟିଆ ଗାଁ ଥିଲା , 350 ରୁ 400 ପାଖାପାଖି ଘର ହେବ । ତ ନକ୍ସା ତିଆରି କରୁଥିଲୁ , ମୋର ବଡ଼ ଇଚ୍ଛା ଥିଲା ଶୌଚାଳୟ ରହିବା ଦରକାର । ଗାଁ ବାଲା କହୁଥିଲେ ନାଇଁ ଆଜ୍ଞା ଶୌଚାଳୟର ଆବଶ୍ୟକତା ନାହିଁ , ଆମର ଏଠି ତ ଖୋଲାରେ ବହୁତ ପଡ଼ିଆ ଅଛି , ଶୌଚାଳୟ କରନ୍ତୁ ନାହିଁ ଟିକେ ବଖରା ବଡ଼ କରି ଦିଅନ୍ତୁ । ମୁଁ କହିଲି ସେହି ବୁଝାମଣା କରିବି ନାହିଁ । ଆମ ପାଖରେ ଯେତିକି ପଇସା ଅଛି ସେତିକିରେ ବଖରା ତିଆରି କରି ଦେବୁ କିନ୍ତୁ ଶୌଚାଳୟ ହେବ । ସେ ଯାହା ହେଉ , ତାଙ୍କୁ ତ ମାଗଣାରେ ମିଳିବାକୁ ଥିଲା ତେଣୁ କରି ସେମାନେ ଅଧିକ ଗଣ୍ଡଗୋଳ କଲେ ନାହିଁ , ତିଆରି ହୋଇଗଲା ।


    ପାଖାପାଖି 10 - 1 2 ବର୍ଷ ପରେ ମୁଁ ସେଠାକୁ ଗଲି ତ ମୋତେ ଲାଗିଲା ଚାଲ ବନ୍ଧୁ ପୁରୁଣା ଲୋକଙ୍କ ସହିତ ଦେଖା କରି ଆସିବି କି ମୁଁ କେତେ ମାସ ଯାଏଁ ସେଠାରେ ରହି କାମ କରିଥିଲି , ତ ଦେଖା କରିବାକୁ ଚାଲିଗଲି । ଆଉ ଯାଇ କରି ମୁଁ ମୋ ମୁଣ୍ଡରେ ହାତ ଦେଇ ଦେଲି । ଯେତିକି ଶୌଚାଳୟ ତିଆରି ହୋଇଥିଲା , ସବୁଠାରେ ଛେଳି ବନ୍ଧା ହୋଇଥିଲେ । ଏବେ ଏହା ହେଉଛି ସମାଜର ସ୍ୱଭାବ , ନା ତିଆରି କଲାବାଲାଙ୍କର ଦୋଷ , ନା ସରକାରଙ୍କ ଦୋଷ କେହି ଆଗ୍ରହ ପ୍ରକାଶ କରନ୍ତି ନାହିଁ । ସମାଜର ହେଉଛି ଏହା ଏକ ସ୍ୱଭାବ । ଏହି ମର୍ଯ୍ୟାଦାଗୁଡ଼ିକୁ ବୁଝି ମଧ୍ୟ ଆମକୁ ପରିବର୍ତ୍ତନ ଆଣିବାର ଅଛି ।


    କେହି ମୋତେ କୁହନ୍ତୁ କ ’ ଣ ହିନ୍ଦୁସ୍ଥାନରେ ଏବେ ଆବଶ୍ୟକତା ଅନୁସାରେ ବିଦ୍ୟାଳୟ ତିଆରି ହୋଇଛି କି ହୋଇନାହିଁ ? ଆବଶ୍ୟକତା ଅନୁସାରେ ଶିକ୍ଷକ ନିଯୁକ୍ତ ହୋଇଛନ୍ତି କି ହୋଇ ନାହାଁନ୍ତି ? ଆବଶ୍ୟକତା ଅନୁସାରେ ବିଦ୍ୟାଳୟରେ ସୁବିଧାଗୁଡିକ - ବିଦ୍ୟାଳୟ ଭିତରେ ବହି , ଅନ୍ୟାନ୍ୟ ସବୁ ଅଛି ନା ନାହିଁ ? ବହୁତ ମାତ୍ରାରେ ରହିଛି । ତା ’ ତୁଳନାରେ ଶିକ୍ଷାର ସ୍ଥିତି ପଛରେ ରହିଛି । ଏବେ ସରକାର ଏହି ଚେଷ୍ଟା କରିବା ପରେ ମଧ୍ୟ , ଧନ ଖର୍ଚ୍ଚ କରିବା ପରେ ମଧ୍ୟ , ଘର ତିଆରି କରିବା ପରେ ମଧ୍ୟ , ଶିକ୍ଷକ ରଖିବା ପରେ ମଧ୍ୟ , ସମାଜର ଯଦି ସହଯୋଗ ମିଳିବ ତା ’ ହେଲେ ଶିକ୍ଷା ଶତ-ପ୍ରତିଶତ ହେବା ପାଇଁ ଡେରି ଲାଗିବ ନାହିଁ । ଏହି ଭିତ୍ତିଭୂମି , ଏତିକି ହିଁ ଶିକ୍ଷକ ଶତ-ପ୍ରତିଶତ ଆଡ଼କୁ ଯାଇ ପାରିବେ । ସମାଜର ଭାଗିଦାରୀ ବିନା ଏହା ସମ୍ଭବ ନୁହେଁ ।


    ସରକାର ଭାବନ୍ତୁ କି ଆମେ କୋଠାଘର ତିଆରି କରିଦେବୁ , ଶିକ୍ଷକଙ୍କୁ ଦରମା ଦେଇ ଦେବୁ ତ କାମ ହୋଇଯିବ । ଆମକୁ ସନ୍ତୋଷ ହେବ କି , ହଁ ଆଗରୁ ଏତିକି ଥିଲା ଆମେ ଏତିକି କରି ଦେଲୁ । କିନ୍ତୁ ଜନ-ଭାଗିଦାରୀ ହେବ , ଗୋଟିଏ-ଗୋଟିଏ ବିଦ୍ୟାଳୟରେ ଏବେ ପିଲା ନାଁ ଲେଖାଉଛନ୍ତି ପୁଣି ଆସିବା ବନ୍ଦ କରି ଦେଉଛନ୍ତି । ଆଉ ମାଆ ବାପା ତାକୁ ପଚାରୁ ନାହାଁନ୍ତି । ଏହି ଶୌଚାଳୟର ବିଷୟ ମଧ୍ୟ ସେହିଭଳି ଆଜ୍ଞା । ଏବେ ସେଥିପାଇଁ ସ୍ୱଚ୍ଛତା ଗୋଟିଏ ଦାୟିତ୍ୱ ଭାବରେ , ଗୋଟିଏ ଦାୟିତ୍ୱ ରୂପରେ , ଯେମିତି ଆମେ ଗୋଟିଏ ପରିବେଶ ସୃଷ୍ଟି କରି ପାରିବା ତ ପ୍ରତ୍ୟେକଙ୍କୁ ଲାଗିବ କି ହଁ ଭାଇ ଟିକେ 50 ଥର ଭାବ ।


    ଆଉ ଆପଣ ଦେଖନ୍ତୁ ଆମର ଯେଉଁ ଶିଶୁ ଅଛନ୍ତି , ଛୋଟ ପିଲା ଯେଉଁ ଘରେ ଅଛନ୍ତି , ପୁଅ ଅଛନ୍ତି , ନାତି ନାତୁଣୀ ଅଛନ୍ତି , ସେମାନେ ହେଉଛନ୍ତି ଗୋଟିଏ ପ୍ରକାରରେ ମୋର ସ୍ୱଚ୍ଛତାର ସବୁଠାରୁ ବଡ଼ ରାଜଦୂତ (Ambassador) । ଏହି ପିଲାମାନେ ଘରେ ଜେଜେ ମଧ୍ୟ କେଉଁଠି କିଛି ଫୋପାଡ଼ି ଦିଅନ୍ତି , ଜେଜେ ଉଠେଇ ଦିଅନ୍ତୁ , ଜେଜେ ଏଠାରେ ଏହା ପକାନ୍ତୁ ନାହିଁ , ଏହାକୁ ପ୍ରତିଟି ଘରର ପରିବେଶ କରାନ୍ତୁ । ଯଦି ଯେଉଁ କଥାଟି ପିଲାଙ୍କ ଦ୍ୱାରା ଆଦୃତ ହୋଇ ଯାଇଛି , ଆମେ କାହିଁକି ଗ୍ରହଣ କରି ପାରୁ ନାହୁଁ ?


    କେବଳ ହାତ ଧୋଇବା-ହାତ ନ ଧୋଇବା , କେତେ ପିଲାଙ୍କର ଖାଇବା ପୂର୍ବରୁ ସାବୁନରେ ହାତ ନ ଧୋଇ କାରଣରୁ କେତେ ବାଳକଙ୍କର ମୃତ୍ୟୁ ହେଉଅଛି । କିନ୍ତୁ ଏହି ବିଷୟ ଯେମିତି ଆପଣ କହିବେ , ଲୋକ ସାବୁନ କେଉଁଠୁ ଆଣିବେ , ଲୋକ ପାଣି କେଉଁଠୁ ଆଣିବେ ? ମୋଦୀଙ୍କୁ ତ ଭାଷଣ ଦେବାର ଅଛି । ଲୋକେ ହାତ କେଉଁଠାରେ ଧୋଇବେ ? ଆରେ ଭାଇ ଧୋଇ ନ ପାରିବ ତ ନାହିଁ କିନ୍ତୁ ଯିଏ ଧୋଇ ପାରିବେ ତାଙ୍କୁ ତ ଧୋଇବାକୁ ଦିଅନ୍ତୁ । ମୋଦୀଙ୍କୁ ଗାଳି ଦେବା ପାଇଁ ଏବେ ହଜାରେ ବିଷୟ ଅଛି । ଆପଣଙ୍କୁ ପ୍ରତି ଦିନ କିଛି ନା କିଛି ଦେଉଛି , ଆପଣ ତା ’ ର ଉପଯୋଗ କରନ୍ତୁ ବନ୍ଧୁ । କିନ୍ତୁ ସମାଜରେ ଯେଉଁ ପରିବର୍ତ୍ତନ ଆଣିବାର ଆବଶ୍ୟକତା ରହିଛି , ତାହାକୁ ଏଭଳି ଆମେ ମଜାଳିଆ ବିଷୟ କିମ୍ବା ରାଜନୀତିର କାଠଗଡ଼ାରେ ଠିଆ କରିବା ନାହିଁ । ଆମେ ଏକ ସାମୁହିକ ଦାୟିତ୍ୱ ଆଡ଼କୁ ଚାଲିବା , ଆପଣ ଦେଖିବେ ପରିବର୍ତ୍ତନ ଦେଖାଯିବ ।


    ଆପଣ ଦେଖନ୍ତୁ ଏହି ପିଲାମାନେ ଯେଉଁ କାମ କଲେ । ମୁଁ ପ୍ରତିଦିନ ଏହି ପିଲାମାନଙ୍କର ଫଟୋକୁ ସୋସିଆଲ ମିଡିଆରେ ପୋଷ୍ଟ୍ କରୁଥିଲି , ବଡ଼ ଗୌରବର ସହିତ ପୋଷ୍ଟ୍ କରୁଥିଲି । ମୁଁ ସେହି ପିଲାମାନଙ୍କୁ ଜାଣି ମଧ୍ୟ ନଥିଲି । କିନ୍ତୁ ମୁଁ ଚିତ୍ର ଦେଖିଲି , ପିଲାମାନେ ସ୍ୱଚ୍ଛତା ପାଇଁ ଉତ୍ସାହ ଦେଖାଇଲେ , ମୁଁ ତାକୁ ପୋଷ୍ଟ୍ କରୁଥିଲି ଆଉ କୋଟି କୋଟି ଲୋକଙ୍କ ପାଖରେ ତାହା ପହଁଚୁଥିଲା , ଚାଲ ଭାଇ । ଏହା କାହିଁକି କରୁଛନ୍ତି , ଏହି ପ୍ରବନ୍ଧ ପ୍ରତିଯୋଗିତା , ପ୍ରବନ୍ଧ ପ୍ରତିଯୋଗିତା ଦ୍ୱାରା ସ୍ୱଚ୍ଛତା ହୋଇଥାଏ ? ସଙ୍ଗେ ସଙ୍ଗେ ଏହା ଲାଗିବ କି ହୋଇ ନଥାଏ , ଚିତ୍ରାଙ୍କନ ପ୍ରତିଯୋଗିତା ଦ୍ୱାରା ସ୍ୱଚ୍ଛତା ହୋଇଥାଏ , ନାହିଁ ।


    ସ୍ୱଚ୍ଛତା ପାଇଁ ମଧ୍ୟ ବିଚାରଗତ ଆନ୍ଦୋଳନ ହେଉଛି ଜରୁରୀ । ବ୍ୟବସ୍ଥାଗୁଡ଼ିକର ବିକାଶ ଦ୍ୱାରା ହିଁ ପରିବର୍ତ୍ତନ ଆସି ନ ଥାଏ ଯେ ପର୍ଯ୍ୟନ୍ତ କି ବିଚାରଗତ ଆନ୍ଦୋଳନ ସୃଷ୍ଟି ହୋଇ ନଥାଏ । ଏହି ଯେଉଁ ପ୍ରୟାସ , ଚଳଚ୍ଚିତ୍ର ତିଆରି କରନ୍ତୁ , ସୃଜନଶୀଳତା ଆଣନ୍ତୁ , ପ୍ରବନ୍ଧ ଲେଖନ୍ତୁ ; ଏ ସମସ୍ତ ଜିନିଷ ଏହାକୁ ଏକ ବିଚାରଗତ ଅଧିଷ୍ଠାନ ଦେବାର ହେଉଛି ଏକ ପ୍ରୟାସ । ଆଉ ଯେତେବେଳେ କୌଣସି କଥା ଆମ ହୃଦୟରେ ବିଚାର ରୂପରେ ପଶି ଯାଏ , ତତ୍ତ୍ଵ ରୂପରେ ସ୍ଥାନ ପାଇଯାଏ , ପୁଣି ତାକୁ କରିବା ବଡ଼ ସରଳ ହୋଇ ଯାଏ । ତ ଏ ଯେଉଁ ଅନ୍ୟ କାର୍ଯ୍ୟକଳାପ ସହିତ ଯୋଡ଼ା ଯାଏ , ତା ’ ପଛରେ ମଧ୍ୟ ଏହି ଉଦ୍ଦେଶ୍ୟ ରହିଛି । ଆଉ ମୁଁ ଚାହିଁବି , ଏବେ ଆପଣ ଦେଖନ୍ତୁ , ଗୋଟିଏ ସମୟ ଏଭଳି ଥିଲା ଆଉ ମୋତେ ସେତେବେଳେ ଏହା ବହୁତ କଷ୍ଟ ହେଉଥିଲା ; ଦୋଷ ଏଭଳି କରିବାବାଲାଙ୍କର ଟିକେ ବି ନୁହେଁ , ଆଉ ସେଥିପାଇଁ ମୁଁ ସେମାନଙ୍କର ଦୋଷ ଦେଉନାହିଁ । କିନ୍ତୁ ହେଉଛି ବ୍ୟବସାୟିକ ଦୁନିଆ , ଯେଉଁଥିରୁ ରୋଜଗାର ହୋଇଥାଏ ତାହାକୁ ଟିକେ ଆଗକୁ ବଢ଼ାଇବା ପ୍ରତ୍ୟେକଙ୍କର ସଉକ ରହିଥାଏ , ପ୍ରତ୍ୟେକଙ୍କୁ ରୋଜଗାର ପାଇଁ ଆଗ୍ରହ ରହିବ ହିଁ ରହିବ ।


    ଆଜକୁ ଚାରି-ପାଂଚ ବର୍ଷ ପୂର୍ବେ ଆପଣ ଯଦି କୌଣସି ଟିଭିରେ ଏଭଳି କାର୍ଯ୍ୟକ୍ରମ ଦେଖିଥିବେ ଯେଉଁଥିରେ କୌଣସି ବିଦ୍ୟାଳୟର ପିଲାମାନେ ଯଦି ସଫେଇ କରିବାର ଜଣା ପଡ଼ିଲା ତ ବଡ଼ କାହାଣୀ ହେଉଥିଲା , ଶିକ୍ଷକଙ୍କ ଉପରେ ଆକ୍ରମଣ ହେଉଥିଲା କି ପିଲାଙ୍କ ଦ୍ୱାରା ବିଦ୍ୟାଳୟରେ ସଫେଇ କରାଉଛ ? ଆଉ ପୁଣି ତ ଅଭିଭାବକମାନଙ୍କୁ ମଧ୍ୟ ମଜା ଆସୁଥିଲା ମଉକା ମିଳିଛି , ସେ ମଧ୍ୟ ପହଂଚି ଯାଉଥିଲେ । କ ’ ଣ ମୋ ପିଲାମାନଙ୍କୁ ପଢ଼ାଇବ ନା ପରିଷ୍କାର ପରିଚ୍ଛନ୍ନ କରାଇବ ? ଆଜି ଏତେ ପରିବର୍ତ୍ତନ ଆସିଛି କି କୌଣସି ବିଦ୍ୟାଳୟର ପିଲାମାନେ ଯଦି ପରିଷ୍କାର ପରିଚ୍ଛନ୍ନ କାର୍ଯ୍ୟ କରୁଛନ୍ତି ତ ଟିଭିର ମୁଖ୍ୟ ଖବର ହୋଇ ଯାଉଛି ଆଜ୍ଞା । ଏହା ଛୋଟିଆ କଥା ନୁହେଁ ଆଜ୍ଞା ।


    ଆଉ ମୁଁ ମାନୁଛି ଏହି ସମଗ୍ର ଆନ୍ଦୋଳନକୁ ଏହି ଦେଶର ଗଣ ମାଧ୍ୟମ ନିଜର କାନ୍ଧ ଉପରେ ଉଠାଇ ନଥା ’ ନ୍ତେ ; ତିନି ବର୍ଷ ହୋଇଗଲା ଦେଶର ମୁଦ୍ରଣ ଓ ବୈଦ୍ୟୁତିକ ଗଣମାଧ୍ୟମ , ସମ୍ପୂର୍ଣ୍ଣ ରୂପେ ସ୍ୱଚ୍ଛତା ସହିତ ନିଜକୁ ନିଜେ ଯୋଡ଼ି ଦେଇଛନ୍ତି , କେବେ କେବେ ଆମଠାରୁ ଦୁଇ ପାଦ ଆଗରେ ଚାଲୁଛନ୍ତି ।


    ମୁଁ ଦେଖିଛି ଏହି ପିଲାମାନଙ୍କର , ପିଲାମାନଙ୍କ ପାଇଁ ଫିଲ୍ମ ଦେଖାଉଥିବା କିଛି ଟିଭି ଚାନେଲ କ୍ରମାଗତ ଭାବେ ନିଶ୍ଚିତ ସମୟ ଦେଲେ । ଏହା ହେଉଛି ସବୁ ଲୋକ କିପରି ଯୋଡ଼ି ହୋଇଥିଲେ , ଯେତେ ଅଧିକ ଲୋକ ଯୋଡ଼ି ହେବେ , ଆପଣ ଦେଖନ୍ତୁ ଦୁନିଆ ଭିତରେ ଯଦି ଆମକୁ ଏବେ ସୁଯୋଗ ଅଛି ଦେଶକୁ ଆଗକୁ ବଢ଼ାଇବା ପାଇଁ ଆଜ୍ଞା , 2 0 22 ପର୍ଯ୍ୟନ୍ତ ଆମକୁ ଦେଶକୁ ଏମିତି ସ୍ଥାନ ପର୍ଯ୍ୟନ୍ତ ପହଂଚାଇବାର ଅଛି , ଏଭଳି ଚୁପ ବସିବାର ନାହିଁ ଆଜ୍ଞା । ଯଦି ଏହା କରିବାର ଅଛି ତ ଏହା ଏକ ବଡ଼ କଥା ଆଜ୍ଞା । କୌଣସି ମଧ୍ୟ ବ୍ୟକ୍ତି , ଯଦି ଆମ ଘରେ ଅଳିଆ ପଡ଼ିଛି ଆଉ ବନ୍ଧୁ ଆସିଗଲେ । ବାହାଘର ପାଇଁ ମଧ୍ୟ ଆସିଛନ୍ତି କିନ୍ତୁ ଟିକେ ଏଠି ସେଠି ପଡ଼ିଥିବ ତ ଭାବିବେ ସାଙ୍ଗ ସବୁ ତ ଠିକ୍ ଅଛି , ପୁଅ ବହୁତ ପଢ଼ାଲେଖା କିନ୍ତୁ ଘରର ଅବସ୍ଥା ଏହିଭଳି , ଏଠାରେ ଆମେ ଝିଅ ଦେଇ କ ’ ଣ କରିବା , ଫେରି ଚାଲିଯିବ । ଯଦି କେହି ବାହାରୁ ଆସିବେ ତ ହିନ୍ଦୁସ୍ଥାନକୁ ଦେଖିବେ , ଆଗ୍ରା-ତାଜମହଲ ଏତେ ବଢ଼ିଆ , ଆଉ ଯାଇକରି ଆଖ-ପାଖରେ କିଏ ଦେଖିବ ତ ବ୍ୟସ୍ତ ହୋଇଯିବ ତ କେମିତି ହେବ ଆଜ୍ଞା ?


    କିଏ ହେଉଛି ଦୋଷୀ ଏହା ମୋର ପ୍ରସଙ୍ଗ ନୁହେଁ । ଆମେ ସମସ୍ତେ ମିଳିମିଶି କରିବା ତ ଏହା ହୋଇ ପାରିବ ; ଏହା ବିଗତ ତିନି ବର୍ଷରେ ମୋ ଦେଶବାସୀମାନେ ଦେଖାଇ ଦେଇଛନ୍ତି ଆଜ୍ଞା , ନାଗରିକ ସମାଜ ଦେଖାଇ ଦେଇଛନ୍ତି , ଗଣମାଧ୍ୟମ ଦେଖାଇ ଦେଇଛନ୍ତି । ଆଉ ଯଦି ଏତିକି ସହଯୋଗ-ସମର୍ଥନ ରହିଥିବ ଆଉ ପୁଣି ମଧ୍ୟ ଆମେ ଜିନିଷଗୁଡ଼ିକରେ ଗତି ଆଣି ପାରିବା ନାହିଁ , ପୁଣି ତ ଆମ ସମସ୍ତଙ୍କୁ ନିଜକୁ ନିଜେ ଉତ୍ତର ଦେବାକୁ ପଡ଼ିବ ।


    ମୁଁ ଚାହୁଁଛି ଏହି କଥାଗୁଡ଼ିକ ଉପରେ ଆମେ ଗରୁତ୍ୱ ଦେବା , ଏହାକୁ ଆଗକୁ ବଢ଼ାଇବା । ସଂଖ୍ୟାରେ ତ ଆପଣଙ୍କୁ କହିଲି , କେଉଁଠାରୁ କେଉଁଠାରେ ପହଂଚିଛେ , କିନ୍ତୁ ଏବେ ମଧ୍ୟ , ତିଆରି ହେବା ପରେ ମଧ୍ୟ ଏହା ହେଉଛି ଏକ ଲଗାତାର କରିବାର କାମ , ତେବେ ଯାଇ କରି ହୋଇଥାଏ ।


    ଗାଁ ମାନଙ୍କରେ ମନ୍ଦିର ଥାଏ କିନ୍ତୁ ସବୁ ଲୋକ କ ’ ଣ ମନ୍ଦିର ଯାଆନ୍ତି ଆଜ୍ଞା । ମନୁଷ୍ୟର ହେଉଛି ସ୍ୱଭାବ , ଯାଆନ୍ତି ନାହିଁ । ମନ୍ଦିର ଥିବା ପରେ ମଧ୍ୟ ଯାଆନ୍ତି ନାହିଁ । ମସଜିଦ ଅଛି ତା ’ ହେଲେ ମଧ୍ୟ ଯାଆନ୍ତି ନାହିଁ , ଗୁରୁଦ୍ୱାରା ଥିବ ତେବେ ମଧ୍ୟ ଯିବେ ନାହିଁ , ଗୋଟିଏ ଅଧେ ଉତ୍ସବରେ ଚାଲିଯିବେ । ତ ଏହା ହେଉଛି ସମାଜର ସ୍ୱଭାବ , ଦୁନିଆ ଚାଲିଥାଏ ସେମାନେ ନିଜ ଦୁନିଆରେ ଚାଲିଥା ’ ନ୍ତି । ଆମକୁ ତାହାଙ୍କୁ ଯୋଡ଼ିବାକୁ ପଡ଼ିଥାଏ , ଚେଷ୍ଟା କରିବାକୁ ପଡ଼ିଥାଏ । ଯେତେବେଳେ ଚେଷ୍ଟା କରିଥାଉ ତ ଗାଡ଼ି ଠିକ୍ ଠାକ୍ ଚାଲିଥାଏ ।


    ପରିସଂଖ୍ୟାନ ହିସାବରେ ତ ଲାଗୁଛି କି ଗତି ମଧ୍ୟ ଠିକ୍ ଅଛି , ଦିଗ ମଧ୍ୟ ଠିକ୍ ଅଛି । ସ୍କୁଲରେ ଶୌଚାଳୟ ତିଆରି କରିବା ଦିଗରେ ଅଭିଯାନ ଆରମ୍ଭ କଲୁ । ଏବେ ଝିଅମାନେ ସ୍କୁଲକୁ ଯାଉଛନ୍ତି ତ ’ ଏହି କଥାକୁ ନେଇ ବଡ଼ ସଚେତନ ରହୁଛନ୍ତି । ପଚାରୁଛନ୍ତି , ବ୍ୟବସ୍ଥା ଦେଖୁଛନ୍ତି , ତା ପରେ ନାମ ଲେଖାଉଛନ୍ତି । ପ୍ରଥମେ ନ ଥିଲା ଆଜ୍ଞା , ଠିକ୍ ଅଛି , ଯାହା ଅଛି ଚଳେଇନେବା । କାହିଁକି , ଚଳେଇନେବା କାହିଁକି ? ଆମ ଝିଅମାନେ ଚଳେଇନେବେ କାହିଁକି ?


    ଆଉ ଏହି ସ୍ୱଚ୍ଛତା ବିଷୟକୁ ଯେ ପର୍ଯ୍ୟନ୍ତ ଆପଣ ସେହି ମହିଳାଙ୍କ ଦୃଷ୍ଟିରେ ନ ଦେଖିବେ , କେବେ ଏହି ସ୍ୱଚ୍ଛତାର ଶକ୍ତି ସମ୍ପର୍କରେ ଅନୁମାନ ଆସିବ ନାହିଁ । ଆପଣ ସେହି ମାଆକୁ ଦେଖନ୍ତୁ ଯିଏ ଘରେ ସମସ୍ତଙ୍କୁ ଅଳିଆ ଆବର୍ଜନା , ଜିନିଷ ଏଠି-ସେଠି ପକାଇବାର ଅଧିକାର ଅଛି । ସେହି ଏକୁଟିଆ ମାଆ , ସମସ୍ତେ ଚାକିରିକୁ , ସ୍କୁଲକୁ ଚାଲି ଯାଆନ୍ତି , ଦୁଇ ଘଣ୍ଟା ପର୍ଯ୍ୟନ୍ତ ସେ ପରିଷ୍କାର କରିବାରେ ଲାଗିଥାଏ । ଅଣ୍ଟା ଭାଙ୍ଗି ଯାଏ ତେବେ ମଧ୍ୟ କରି ଚାଲିଥାଏ , ସେଇ ମାଆକୁ ପଚାରନ୍ତୁ ଯେବେ ଆମେମାନେ ଯିବା ପୂର୍ବରୁ ନିଜ ନିଜ ଜିନିଷ ଠିକ ଭାବେ ରଖିଥାଉ , ତ ମାଆ ତୁମକୁ କିପରି ଲାଗେ ? ମାଆ ନିଶ୍ଚୟ କହିବେ କି ପୁଅ ମୋର ଅଣ୍ଟା ଭାଙ୍ଗି ଯାଉଥିଲା , ଭଲ ହେଲା ଏବେ ତୁମେ ସବୁ ଜିନିଷ ଯେଉଁଠି ରଖିବା ଦରକାର , ସେଠାରେ ରଖୁଛ ତ ମୋ କାମ ଦଶ ମିନିଟରେ ଶେଷ ହୋଇ ଯାଉଛି । ମୋତେ କୁହନ୍ତୁ ପ୍ରତ୍ୟେକ ମଧ୍ୟମ ବର୍ଗର ହୁଅନ୍ତୁ , ନିମ୍ନ ମଧ୍ୟବର୍ଗର ହୁଅନ୍ତୁ , ଗରିବ ମାଆ ହୁଅନ୍ତୁ , ଯାହାଙ୍କୁ ଘର ପରିଷ୍କାର କରିବାରେ ଅଧା ଦିନ ଚାଲି ଯାଉଥାଏ , ଯଦି ପରିବାରର ସବୁ ଲୋକ ନିଜ ଜିନିଷ ନିଜ ଜାଗାରେ ରଖନ୍ତେ , ମାଆଙ୍କୁ ଅଳିଆ ସଫା କରିବାରେ ସାହାଯ୍ୟ କରନ୍ତୁ ବା ନ କରନ୍ତୁ ; ଖାଲି ନିଜ ଜିନିଷ ନିଜ ଜାଗାରେ ରଖନ୍ତି ତ ତେବେ ମଧ୍ୟ ସେହି ମାଆକୁ କେତେ ଆଶ୍ୱସ୍ତି ମିଳିଥାଏ , କ ’ ଣ ଏହି କାମ ଆମେ କରି ପାରି ନଥା ’ ନ୍ତେ ?


    ଆଉ ଏଥିପାଇଁ ସ୍ୱଚ୍ଛତାର ଏକ ସମ୍ପୂର୍ଣ୍ଣ ତରାଜୁ ମୋ ମୁଣ୍ଡରେ ଅଛି । ଆପଣ କଳ୍ପନା କରି ପାରିବେ ଆଜ୍ଞା । ପୁରୁଷମାନଙ୍କୁ ମୁଁ ଟିକେ ପଚାରିବାକୁ ଚାହୁଁଛି । ଆପଣମାନଙ୍କୁ କେଉଁଠାରେ ମଧ୍ୟ ଚଉତରା ମିଳି ଯାଏ ତ ଠିଆ ହୋଇ ଯାଆନ୍ତି । କ୍ଷମା କରିବେ ମୋତେ ଏ ପ୍ରକାର କଥା ପାଇଁ । ସେହି ମାଆର , ଝିଅର , ଭଉଣୀଙ୍କର ଅବସ୍ଥା ଦେଖିଥିବେ , ସେ ମଧ୍ୟ କେବେ ବଜାର ଯାଇଥାଆନ୍ତି କିଛି କିଣିବାକୁ ଯାଇଥାଆନ୍ତି , କ ’ ଣ ତାଙ୍କୁ ମଧ୍ୟ ପ୍ରାକୃତିକ ଆବଶ୍ୟକତା ରହିଥାଏ ? କିନ୍ତୁ ସେ କେବେ ମଧ୍ୟ ଖୋଲା ଜାଗାରେ କୌଣସି କ୍ରିୟା କରି ନଥା ’ ନ୍ତି , ଘରେ ପହଂଚିବା ପର୍ଯ୍ୟନ୍ତ ନିଜ ଶରୀରକୁ ଦବାଇ କରି ରଖିଥାଆନ୍ତି , ସମ୍ଭାଳି ନିଅନ୍ତି । ତାହା ହେଉଛି କେଉଁ ପ୍ରକାରର ସଂସ୍କାର ? ଯଦି ସେଇ ମାଆଙ୍କର ନିଜ ଘରେ ନିଜ ଭଉଣୀ ନିଜ ଝିଅଙ୍କ ମଧ୍ୟରେ ସଂସ୍କାର ଅଛି , ମୋଠାରେ କାହିଁକି ନାହିଁ ? କାରଣ ପୁରୁଷ ହିସାବରେ ଆମେ ମାନି ଚାଲିବା , ଏସବୁ ପାଇଁ ତ ଆମକୁ ଅନୁମତି ମିଳିଛି ? ଯେ ପର୍ଯ୍ୟନ୍ତ ଏହି ପରିବର୍ତ୍ତନ ଆସିବ ନାହିଁ ଆମେ ସ୍ୱଚ୍ଛତାକୁ ଭଲ ଭାବେ ବୁଝି ପାରିବା ନାହିଁ ।


    ଆପଣ କଳ୍ପନା କରନ୍ତୁ ଗାଁରେ ରହୁଥିବା ମାଆ-ଭଉଣୀ , ଏପରିକି ସହରରେ ମଧ୍ୟ ବସ୍ତିରେ ରହୁଥିବା ମାଆ-ଭଉଣୀ ସକାଳେ ଶୀଘ୍ର ଉଠି ଯାଆନ୍ତି ଆଉ ସୂର୍ଯ୍ୟ ଉଦୟ ହେବା ପୂର୍ବରୁ ପ୍ରାକୃତିକ କାର୍ଯ୍ୟ ପାଇଁ ବାହାରକୁ ଯାଆନ୍ତି , ଜଙ୍ଗଲକୁ ଯାଆନ୍ତି । ଡର ରହିଥାଏ ଏଥିପାଇଁ ପାଞ୍ଚ-ସାତ ଜଣ ବାନ୍ଧବୀଙ୍କୁ ନେଇ ଯାଆନ୍ତି । ଆଉ ଯଦି ଥରେ ସକାଳ ହୋଇଗଲା ପୁଣି ମଧ୍ୟ କେବେ ଆବଶ୍ୟକତା ରହିଲା , ଅନ୍ଧାର ହେବା ପର୍ଯ୍ୟନ୍ତ ଅପେକ୍ଷା କରନ୍ତି ; ଶରୀର ଉପରେ କେତେ ଚାପ ପଡିଥାଏ , ଆପଣ କଳ୍ପନା କରନ୍ତୁ ଆଜ୍ଞା । ସେହି ମାଆର ସ୍ୱାସ୍ଥ୍ୟର ଅବସ୍ଥା କ ’ ଣ ହେଉଥିବ , ତାକୁ ସକାଳ 9-10 ଟା ବେଳେ ଶୌଚ ହେବା ପାଇଁ ଇଚ୍ଛା ହେଲା କିନ୍ତୁ ଦିନ ହୋଇ ଯାଇଥାଏ ଏଥିପାଇଁ ଯାଇ ପାରି ନଥାଏ ଆଉ ସନ୍ଧ୍ୟା 7 ଟା ପର୍ଯ୍ୟନ୍ତ ଅପେକ୍ଷା କରି ଥାଆନ୍ତି , ଟିକେ ଅନ୍ଧାର ହୋଇଯିବ ତେବେ ଯାଇ ଯିବି । ସେହି ମାଆର ଅବସ୍ଥା କ ’ ଣ ହେଉଥିବ , ମୋତେ କୁହନ୍ତୁ । ଯଦି ଏତିକି ମାତ୍ର ସମ୍ବେଦନା ଥିବ ତ ସ୍ୱଚ୍ଛତା ବିଷୟରେ ଆପଣଙ୍କୁ କୌଣସି ଟିଭି ଚାନେଲ ଦେଖିବାକୁ ପଡ଼ିବ ନାହିଁ , କୌଣସି ଟିଭିବାଲାଙ୍କ ସମ୍ବୋଧନକୁ ବୁଝିବାକୁ ପଡ଼ିବ ନାହିଁ , କୌଣସି ପ୍ରଧାନମନ୍ତ୍ରୀଙ୍କର ଆବଶ୍ୟକତା ପଡ଼ିବ ନାହିଁ , କୌଣସି ରାଜ୍ୟ ସରକାରଙ୍କର ଆବଶ୍ୟକତା ପଡ଼ିବ ନାହିଁ , ଏହା ନିଜକୁ ନିଜ ମଧ୍ୟରେ ଗୋଟିଏ ଦାୟିତ୍ୱର ଅଂଶ ହୋଇଯିବ ।


    ଆଉ ଏଥିପାଇଁ ମୁଁ ସମସ୍ତ ଦେଶବାସୀଙ୍କୁ ଅନୁରୋଧ କରୁଛି । ଏବେ ୟୁନିସେଫ୍ ଗୋଟିଏ ରିପୋର୍ଟ ଦେଇଛି , ସେ ଭାରତରେ ପାଖାପାଖି 10 ହଜାର ପରିବାରଙ୍କର ସର୍ଭେ କରିଛି , ଯେଉଁମାନେ ଏବେ ଶୌଚାଳୟ ତିଆରି କରିଛନ୍ତି , ଆଉ ପୂର୍ବର ତୁଳନା କରିଛି । ଆଉ ତାଙ୍କର ଆକଳନ ଏହା ହେଉଛି ଯେ ଗୋଟିଏ ପରିବାରରେ ଶୌଚାଳୟ ନ ଥିବା କାରଣରୁ , ସ୍ୱଚ୍ଛତା ପ୍ରତି ଜାଗ୍ରତ , ସଚେତନ ନ ଥିବା କାରଣରୁ ରୋଗ ବାବଦରେ ବାର୍ଷିକ ହାରାହାରି 50 ହଜାର ଟଙ୍କା ଖର୍ଚ୍ଚ ହୋଇଥାଏ । ପରିବାରର ଜଣେ ମୁଖିଆ ରୋଗଗ୍ରସ୍ତ ହୋଇ ଗଲେ , ବାକି ସମସ୍ତ କାମ ବନ୍ଦ ହୋଇଯାଏ । ଅଧିକ ରୋଗଗ୍ରସ୍ତ ହୋଇ ଗଲେ ତ ପରିବାରର ଅନ୍ୟ ଦୁଇ ଜଣଙ୍କୁ ତାଙ୍କ ସେବାରେ ଲାଗିବାକୁ ପଡ଼େ । ରୋଗରୁ ରକ୍ଷା ପାଇବା ପାଇଁ କାହାଠାରୁ , ସାହୁକାର ଠାରୁ ଅଧିକ ସୁଧ ଦେଇ ପଇସା ଆଣିବାକୁ ପଡ଼ିଥାଏ । ଗୋଟିଏ ପ୍ରକାରରେ 50 ହଜାର ଟଙ୍କାର ବୋଝ ଗୋଟିଏ ଗରିବ ପରିବାର ଉପରେ ପଡିଥାଏ ।


    ଯଦି ଆମେ ସ୍ୱଚ୍ଛତାକୁ ନିଜର ଧର୍ମ ବୋଲି ମାନି ନେବା , ସ୍ୱଚ୍ଛତାକୁ ନିଜର କାର୍ଯ୍ୟ ବୋଲି ମାନି ନେବା , ଗୋଟିଏ-ଗୋଟିଏ ଗରିବ ପରିବାରରେ 50 ହଜାର ଟଙ୍କାର , ଆଉ ରୋଗ କାରଣରୁ ଯେଉଁ ଅସୁବିଧା ଆସିଥାଏ , ତାହାଠାରୁ ଆମେ ବଂଚାଇ ପାରିବା । ତା ’ ପକେଟରେ ଆମେ ଟଙ୍କା ରଖୁ ନ ରଖୁ , କିନ୍ତୁ ତା ’ ଜୀବନରେ ଏହି 50 ହଜାର ଟଙ୍କା ବହୁତ କାମରେ ଆସିଥାଏ ଆଜ୍ଞା । ଆଉ ଏଥିପାଇଁ ଏହି ଯେଉଁ ସର୍ଭେ ଆସିଥାଏ , ଯେଉଁ ତଥ୍ୟ ଆସିଥାଏ , ତାହାକୁ ଏକ ସାମାଜିକ ଦାୟିତ୍ୱ ଭାବରେ ଆମ ସମସ୍ତଙ୍କୁ ନିର୍ବାହ କରିବା ଆବଶ୍ୟକ ।


    ମୁଁ ଯେବେଠାରୁ ପ୍ରଧାନମନ୍ତ୍ରୀ ହୋଇଛି ବହୁତ ଲୋକ ଆସି ମୋ ସହିତ ଦେଖା କରିଛନ୍ତି । ରାଜନୈତିକ କାର୍ଯ୍ୟକର୍ତ୍ତା ଦେଖା କରନ୍ତି , ଯେଉଁ ଅବସରପ୍ରାପ୍ତ ଅଧିକାରୀ ଅଛନ୍ତି ସେମାନେ ଦେଖା କରନ୍ତି , କିଛି ସାମାଜିକ ଜୀବନରେ କାମ କଲାବାଲା ମଧ୍ୟ ଦେଖା କରନ୍ତି । ଆଉ ବହୁତ ବିବେକ ଏବଂ ନମ୍ରତାର ସହିତ ଦେଖା କରନ୍ତି , ବହୁତ ଭଲ ପାଇବା ନେଇ ଦେଖା କରନ୍ତି । ଆଉ ଯାଉ-ଯାଉ ପୁଣି ଏକ ବାୟୋଡାଟା ମୋତେ ଧରେଇ ଦିଅନ୍ତି ଆଉ ଧୀର ଭାବରେ କୁହନ୍ତି କି ମୁଁ ଯଦି କୌଣସି ସେବା କରି ପାରିବି ତ କହିବେ । ଆପଣ ଯାହା ମଧ୍ୟ କହିବେ ମୁଁ ହାଜର ହୋଇଯିବି । ଏତେ ଶ୍ରଦ୍ଧାର ସହିତ କହୁଛନ୍ତି ଆଜ୍ଞା , ତ ମୁଁ ଧୀର ଭାବରେ କୁହେ , ଏମିତି କରନ୍ତୁ ସ୍ୱଚ୍ଛତା ପାଇଁ କିଛି ସମୟ ଦିଅନ୍ତୁ ନା ; ସେ ଦ୍ୱିତୀୟ ଥର ଆଉ ଆସନ୍ତି ନାହିଁ ।


    ଏବେ ମୋତେ କୁହନ୍ତୁ ମୋଠାରୁ କାମ ମାଗିବାକୁ ଆସୁଛନ୍ତି , ବଢ଼ିଆ ବାୟୋଡାଟା ନେଇ ଆସୁଛନ୍ତି , ଆଉ ଏସବୁ ଦେଖି ମୁଁ କହୁଛି ଏହା କରନ୍ତୁ ତ ଆସୁ ନାହାଁନ୍ତି । ଦେଖନ୍ତୁ କୌଣସି କାମ ଛୋଟ ହୋଇ ନ ଥାଏ ଆଜ୍ଞା , କୌଣସି କାମ ଛୋଟ ହୋଇ ନ ଥାଏ । ଯଦି ଆମେ ହାତ ଲଗାଇବା ତ କାମ ବଡ଼ ହେଇଯିବ ଆଜ୍ଞା ଆଉ ଏଥିପାଇଁ ଆମେ ବଡ଼ ହେବା ଦରକାର ।


    ମୁଁ ସେହି ସମସ୍ତଙ୍କୁ ହୃଦୟର ସହିତ ଶୁଭେଚ୍ଛା ଦେବାକୁ ଚାହୁଁଛି , ଏହି 15 ଦିନରେ ପୁଣି ଥରେ ଏଥିରେ ଗତି ଦେବାରେ ବହୁତ ବଡ଼ କାମ କରିଛନ୍ତି । କିନ୍ତୁ ଏ ସମସ୍ତ ଜିନିଷ , ଏବେ ମଧ୍ୟ ମୁଁ କହୁଛି ଏହା ହେଉଛି ଆରମ୍ଭ , ବହୁତ କିଛି କରିବାକୁ ବାକି ଅଛି । ଯେଉଁ ବାଳକମାନେ ଉତ୍ସାହର ସହିତ ଭାଗ ନେଇଛନ୍ତି , ଯେଉଁ ବିଦ୍ୟାଳୟର ଶିକ୍ଷକମାନେ ସେମାନଙ୍କୁ ପ୍ରୋତ୍ସାହିତ କଲେ-କେହି ଚଳଚ୍ଚିତ୍ର ନିର୍ମାଣ କରିଥିବେ , କେହି ପ୍ରବନ୍ଧ ଲେଖିଥିବେ , କିଛି ଲୋକ ନିଜେ ସ୍ୱଚ୍ଛତା ମଧ୍ୟରେ ଯୋଡ଼ି ହେଲେ , କିଛି ବିଦ୍ୟାଳୟରେ ତ କ୍ରମାଗତ ସକଳୁ-ସକାଳୁ ଅଧ ଘଂଟା ଗାଁର ଅଲଗା-ଅଲଗା ଅଂଚଳରେ ଯାଇ କରି ସ୍ଵଚ୍ଛ ପରିବେଶ ସୃଷ୍ଟି କଲେ ।


    କିଛି ଲୋକମାନେ ତ ମହାପୁରୁଷଙ୍କ ପ୍ରତିମା , ମୁଁ ତ ଆଶ୍ଚର୍ଯ୍ୟ ହେଉଛି ଆଜ୍ଞା । ମହାପୁରୁଷଙ୍କ ପ୍ରତିମା ଲଗାଇବା ପାଇଁ ଆମେ ଏତେ ଝଗଡ଼ା କରୁ , ସବୁ ରାଜନେତା , ସବୁ ରାଜନୈତିକ ଦଳ , ସବୁ ଲୋକ । କିନ୍ତୁ ପରେ ସଫା ରଖିବାର ଦାୟିତ୍ୱ କେହି ନେବା ପାଇଁ ରାଜି ନୁହଁନ୍ତି । ସମସ୍ତଙ୍କୁ ଲାଗେ ମୁଁ ତାଙ୍କୁ ମାନୁଛି ତାଙ୍କର ପ୍ରତିମା ଲଗାଇବା ଦରକାର , ମୁଁ ତାଙ୍କୁ ମାନୁଛି ତାଙ୍କର ପ୍ରତିମା ଲଗାଇବା ଦରକାର । କିନ୍ତୁ ସେହି ସମାଜର , ତାଙ୍କର ପଛରେ ଲାଗିଥିବା ଲୋକ ତାକୁ , ତାହାର ସଫା କରିବାରେ କୌଣସି ଆଗ୍ରହ ରଖି ନ ’ ଥାଆନ୍ତି , ପୁଣି ତା ’ ଉପରେ ଆସି ପାରା ବସି ଯାହା କରିବା କଥା କରୁ , ପଡ଼ିଆ ଖୋଲା ଅଛି ।


    ଏହା , ଏହା ହେଉଛି ସମାଜ ଜୀବନର ଦୋଷ । ଆଉ ଏଥିପାଇଁ ଏହା ଆମ ସମସ୍ତଙ୍କର ହେଉଛି ଦାୟିତ୍ୱ । କେହି ଭଲ କେହି ଖରାପ ଏଥିରେ ମୋର କୌଣସି ମତ ଦେବାର ନାହିଁ , ଆମ ସମସ୍ତଙ୍କୁ ଭାବିବାକୁ ପଡ଼ିବ । ଆଉ ଯଦି ଆମେ ସମସ୍ତେ ଭାବିବା ତ ନିଶ୍ଚୟ ପରିଣାମ ମିଳିବ । ଆଉ ଏଥିପାଇଁ ମୁଁ ସତ୍ୟାଗ୍ରହୀ ସ୍ୱେଚ୍ଛାଗ୍ରହୀ , ସ୍ୱେଚ୍ଛାଗ୍ରହୀ ସମସ୍ତ ମୋର ଦେଶବାସୀଙ୍କୁ ହୃଦୟର ସହିତ ବହୁତ-ବହୁତ ଶୁଭକାମନା ଦେଉଛି । ପୂଜ୍ୟ ବାପୁ ଆଉ ଲାଲ ବାହାଦୁର ଶାସ୍ତ୍ରୀଙ୍କର ଜୟନ୍ତୀରେ ଆମେମାନେ ପୁଣି ଥରେ ନିଜକୁ ନିଜେ ଦେଶକୁ ସମର୍ପିତ କରିବା , ସ୍ୱଚ୍ଛତାକୁ ଆମେ ପ୍ରାଥମିକତାର ସହିତ ନେବା ଆଉ ଏହି ସ୍ୱଚ୍ଛତା ଏଭଳି ଏକ କାମ , କିଛି କରି ପାରିବା ନାହିଁ , ଯିଏ ଦେଶର ସେବା ପାଇଁ ଆଉ କିଛି କରିବାର ଶକ୍ତି ରଖି ନଥାଏ , ଏହା କରି ପାରିବ । ଏହା ଏତେ ସରଳ କାମ ଆଜ୍ଞା । ଯେପରି ସ୍ୱାଧୀନତା ଆନ୍ଦୋଳନରେ ଗାନ୍ଧିଜୀ କହିଥିଲେ , ‘ କିଛି କରି ପାରିବ ନାହିଁ , ତକଲି ନେଇ କେବଳ ବସ ’ ଏହା ହେଉଛି ସ୍ୱାଧୀନତାର କାର୍ଯ୍ୟ । ମୋତେ ଲାଗୁଛି ଶ୍ରେଷ୍ଠ ଭାରତ ଗଢ଼ିବା ପାଇଁ ଏହି ଛୋଟିଆ କାମ ପ୍ରତ୍ୟେକ ହିନ୍ଦୁସ୍ଥାନୀ କରି ପାରିବେ । ଚାଲନ୍ତୁ ପ୍ରତ୍ୟେକ ଦିନ 5 ମିନିଟ , 10 ମିନିଟ , 15 ମିନିଟ , ଅଧ ଘଂଟା , କିଛି ନା କିଛି ମୁଁ କରିବି । ଆପଣ ଦେଖିବେ , ଦେଶରେ ପରିବର୍ତ୍ତନ ସ୍ୱାଭାବିକ ଭାବେ ଆସିବ ଆଉ ଏହି କଥା ପରିଷ୍କାର ଅଟେ ଆଜ୍ଞା ଦୁନିଆ ସାମ୍ନାରେ ଆମକୁ ଭାରତକୁ ଦୁନିଆର ଦୃଷ୍ଟିଭଙ୍ଗୀରେ ଦେଖିବାର ଅଭ୍ୟାସ ରଖିବାକୁ ପଡ଼ିବ , ସେହିଭଳି କରିବାକୁ ହିଁ ହେବ ଆଉ ତାହା କରି ଦେଖାଇବା ।


    ବହୁତ-ବହୁତ ଧନ୍ୟବାଦ


    **********

    
    
    (Release ID: 1504717) Visitor Counter : 4