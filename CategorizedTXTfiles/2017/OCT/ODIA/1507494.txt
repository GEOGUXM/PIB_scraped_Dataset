      ପ୍ରତିରକ୍ଷା ମନ୍ତ୍ରଣାଳୟ

      ମୁଦ୍ରା ଯୋଜନା ପ୍ରଚାର ଅଭିଯାନ ପାଇଁ ପ୍ରତିରକ୍ଷା ରାଷ୍ଟ୍ରମନ୍ତ୍ରୀଙ୍କ ଶିଲଂ ଗସ୍ତ
      Posted On: 09 OCT 2017 7:27PM by PIB Bhubaneshwar


    ପ୍ରଧାନମନ୍ତ୍ରୀ ମୁଦ୍ରା ଯୋଜନା ଏବଂ ପୂର୍ବ ବାୟୁ କମାଣ ( EAC ) ହେଡକ୍ୱାର୍ଟର କାର୍ଯ୍ୟଧାରାର ପ୍ରସ୍ତୁତି ସମୀକ୍ଷା କରିବା ଲାଗି ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ଭାମରେ ଶିଲଂକୁ ଆଜି ଦିନିକିଆ ଗସ୍ତରେ ଯାଇଛନ୍ତି । ଶିଲଂରେ ପହଂଚିବା ପରେ ମନ୍ତ୍ରୀ ମେଘାଳୟ ସରକାର ଓ ରାଜ୍ୟସ୍ତରୟ ବ୍ୟାଙ୍କର କମିଟି ( SLBC ) ଦ୍ୱାରା ଆୟୋଜିତ ‘ ମୁଦ୍ରା ପ୍ରଚାର ଅଭିଯାନ ’ କାର୍ଯ୍ୟକ୍ରମରେ ମୁଖ୍ୟ ଅତିଥି ଭାବେ ଯୋଗଦେବା ପାଇଁ ସିଧାସଳଖ ୟୁ ସୋସା ଥାମ ଅଡିଟୋରିୟମକୁ ଯାଇଥିଲେ । ଏହି ଅବସରରେ ମେଘାଳୟ ସରକାରଙ୍କ ରାଜସ୍ୱ ମନ୍ତ୍ରୀ ଶ୍ରୀ ଜେନିଥ ସାଙ୍ଗମା ସମ୍ମାନିତ ଅତିଥି ଭାବେ ଯୋଗଦେଇଥିଲେ ।


    କାର୍ଯ୍ୟକ୍ରମରେ ନିଜର ବକ୍ତବ୍ୟ ରଖି ଡଃ ଭାମରେ ଭାରତୀୟ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା କଲ୍ୟାଣକାରୀ କାର୍ଯ୍ୟକ୍ରମ ପ୍ରଧାନମନ୍ତ୍ରୀ ମୁଦ୍ରା ଯୋଜନାର ମୁଖ୍ୟ ଦିଗ ଉପରେ ଆଲୋଚନା କରିଥିଲେ । ଏହି ଯୋଜନାର ଉଦ୍ଦେଶ୍ୟ ହେଉଛି ଆତ୍ମନିଯୁକ୍ତି ସୁଯୋଗ ପ୍ରଦାନ କରିବା ପାଇଁ ଛୋଟ ବ୍ୟବସାୟୀମାନଙ୍କୁ ଆର୍ଥିକ ସହାୟତା ପ୍ରଦାନ । ସେ କହିଥିଲେ ଯେ 2015 ଏପ୍ରିଲ 8 ତାରିଖରୁ ଏହି ଯୋଜନା ଆରମ୍ଭ ହେବା ପରଠାରୁ ପିଏମଏମୱାଇ ଅଧୀନରେ 9.13 କୋଟି ଟଙ୍କାର ଋଣ ପ୍ରଦାନ କରାଯାଇଛି । ଏଥିପାଇଁ ମୋଟରେ 3.96 କୋଟି ଟଙ୍କାର ଅନୁଦାନ ପ୍ରଦାନ କରାଯାଇଛି । ମୋଟ ପ୍ରଦାନ କରାଯାଇଥିବା ଲୋନ ମଧ୍ୟରୁ ମହିଳାମାନଙ୍କୁ 6.89 କୋଟି ( 76% ) , ତଫସିଲ ଭୁକ୍ତ ଜାତି ଏବଂ ଉପଜାତିଙ୍କୁ 5.97 କୋଟି ( 55% ) ଋଣ ପ୍ରଦାନ କରାଯାଇଛି । ଏହିପରି ଆତ୍ମନିଯୁକ୍ତି ସୃଷ୍ଟି କରାଯାଇଛି ଏବଂ କେତେକ ଉଦ୍ୟୋଗୀ ନିଯୁକ୍ତି ସୁଯୋଗ ମଧ୍ୟ ସୃଷ୍ଟି କରିଛନ୍ତି ।


    ମନ୍ତ୍ରୀ ମଧ୍ୟ କହିଲେ ଯେ ଡିଜିଟାଲ ପେମେଣ୍ଟକୁ ପ୍ରୋତ୍ସାହିତ କରିବା ପାଇଁ ସରକାର ଜାତୀୟ ଡିଜିଟାଲ ପେମେଣ୍ଟ ମିଶନ ଆରମ୍ଭ କରିଛନ୍ତି । ୟୁପିଆଇ , ୟୁଏସଏସଡି , ଆଇଏମପିଏସ , ଆଧାର ପେ ଓ ରୁପେ ଡେବିଟ କାର୍ଡ ଆଦି ଡିଜିଟାଲ ପେମେଣ୍ଟ ମୋଡ ପ୍ରଦାନ କରି ଏ ଦିଗରେ ଏନସିପିଆଇ ସହାୟତା ପ୍ରଦାନ କରୁଛି । ଡିଜିଟାଲ ପେମେଣ୍ଟ ମୋଡ ଅତ୍ୟନ୍ତ ସହଜ ଓ ନିରାପଦ । ଡିଜିଟାଲ ପେମେଣ୍ଟ ପଦ୍ଧତି ଗ୍ରହଣ କରି ଭାରତକୁ ଏକ ଡିଜିଟାଲି ସମର୍ଥ ସମାଜରେ ପରିଣତ କରିବାରେ ସହାୟକ ହେବାକୁ ସେ ସମସ୍ତଙ୍କୁ ଅନୁରୋଧ କରିଥିଲେ ।


    ଆକ୍ଟ ଇଷ୍ଟ ପଦକ୍ଷେପ ମାଧ୍ୟମରେ ସରକାର ପୂର୍ବୋତ୍ତର ଅଞ୍ଚଳରେ ବିକାଶ ଦିଗରେ କାର୍ଯ୍ୟ କରୁଛନ୍ତି । ଏହା ଫଳରେ ଏହି ଅଞ୍ଚଳରେ ଶାନ୍ତି ଓ ସମୃଦ୍ଧିର ଏକ ନୂତନ ଯୁଗ ଆରମ୍ଭ ହେବା ସହ ଭାରତକୁ ଏକ ଅର୍ଥନୈତିକ ମହାଶକ୍ତିରେ ପରିଣତ କରିବାରେ ଏକ ପ୍ରମୁଖ ଭୂମିକା ହେବ । ଡଃ ଭାମରେ ମଧ୍ୟ ଶିଲଂର ଇଏସି ହେଡକ୍ୱାର୍ଟର ଗସ୍ତ କରି କମାଣର କାର୍ଯ୍ୟଧାରାର ପ୍ରସ୍ତୁତିକୁ ସମୀକ୍ଷା କରିଥିଲେ । ଇଏସି ହେଡକ୍ୱାର୍ଟରର ବରିଷ୍ଠ ଏୟାର ଷ୍ଟାଫ ଅଧିକାରୀ ଏୟାର ମାର୍ଶାଲ ରାଜେଶ କୁମାର ମନ୍ତ୍ରୀଙ୍କୁ ସ୍ୱାଗତ କରିଥିଲେ ଏବଂ ପୂର୍ବ କମାଣର କାର୍ଯ୍ୟଧାରା ପ୍ରସ୍ତୁତିର ସମସ୍ତ ଦିଗ ଉପରେ ତାଙ୍କୁ ପୁଙ୍ଖାନୁପୁଙ୍ଖ ସୂଚନା ପ୍ରଦାନ କରିଥିଲେ ।


    ମନ୍ତ୍ରୀ ମଧ୍ୟ ଇଏସି ହେଡକ୍ୱାର୍ଟରର ବିଭିନ୍ନ ୟୁନିଟ ଓ ବ୍ରାଞ୍ଚକୁ ଗସ୍ତ କରିଥିଲେ ଏବଂ ସେଠାକାର କାର୍ଯ୍ୟଧାରା ପ୍ରସ୍ତୁତି ଏବଂ ବିଭିନ୍ନ ପ୍ରକଳ୍ପର ପରିକଳ୍ପନା ଓ କାର୍ଯ୍ୟାନ୍ୱୟନ ସମ୍ବନ୍ଧରେ ଅବଗତ ହୋଇଥିଲେ । ସେ ସମସ୍ତ ପ୍ରସ୍ତୁତିକୁ ପ୍ରଶଂସା କରିବା ସହ ବାୟୁସେନାର ଯୋଦ୍ଧାମାନଙ୍କ ଉଚ୍ଚସ୍ତରୀୟ ସଂକଳ୍ପବଦ୍ଧତାକୁ ମଧ୍ୟ ପ୍ରଶଂସା କରିଥିଲେ ଓ ଏହିପରି ଉତ୍ତମ କାର୍ଯ୍ୟଧାରା ବଜାୟ ରଖିବାକୁ ସେମାନଙ୍କୁ ପ୍ରେରିତ କରିଥିଲେ । ସରକାର ସେମାନଙ୍କର ସମସ୍ତ ପ୍ରୟାସକୁ ନେଇ ପ୍ରୋତ୍ସାହନ ପ୍ରଦାନ କରିବା ଲାଗି ପ୍ରସ୍ତୁତ ବୋଲି ସେ ଆଶ୍ୱାସନା ପ୍ରଦାନ କରିଥିଲେ ।


    ************

    
    
    (Release ID: 1507494) Visitor Counter : 3