      ଭୂବିଜ୍ଞାନ ମନ୍ତ୍ରଣାଳୟ

      ଘୂର୍ଣ୍ଣିଝଡ଼ ଚେତାବନୀ - ଗାଙ୍ଗେୟ ଉପକୂଳରେ ତୀବ୍ର ଅବପାତ, ଉତ୍ତର ଓଡ଼ିଶାରେ ପ୍ରବଳ ବର୍ଷାର ସମ୍ଭାବନା
      Posted On: 09 OCT 2017 7:54PM by PIB Bhubaneshwar


    ପଶ୍ଚିମ ବଙ୍ଗର ଗାଙ୍ଗେୟ କ୍ଷେତ୍ର ଉପରେ ସୃଷ୍ଟ ଅବପାତ ଉତ୍ତର - ପଶ୍ଚିମ ଦିଗରେ ଗତିକରୁଛି । ଧୀରେ ଧୀରେ ଏହା ତୀବ୍ର ଅବପାତର ଆକାର ଧାରଣ କରୁଛି ଏବଂ ଆଜି ( ଅକ୍ଟୋବର 9 , 2017 ) ସକାଳ ସାଢ଼େ ଆଠଟା ବେଳେ ପଶ୍ଚିମବଙ୍ଗର ଗାଙ୍ଗେୟ କ୍ଷେତ୍ର ନିକଟରେ 22 . 5 ’ ଦ୍ରାଘିମା ଏବଂ 88 . 4 ’ ଅକ୍ଷାଂଶ ମଧ୍ୟରେ କେନ୍ଦ୍ରୀଭୂତ ହୋଇଥିଲା । ଏହି ଅବପାତ ଆଗାମୀ 24 ଘଂଟା ମଧ୍ୟରେ ଧୀରେ ଧୀରେ ପଶ୍ଚିମ - ଉତ୍ତର ଦିଗକୁ ଅଗ୍ରସର ହୋଇ ଉତର ଦିଗକୁ ଗତିକରିବାର ସମ୍ଭାବନା ରହିଛି ।


    ଚେତାବନୀ :


    ଅତି ପ୍ରବଳ ବର୍ଷା ଚେତାବନୀ : ଗାଙ୍ଗେୟ ପଶ୍ଚିମବଙ୍ଗ କ୍ଷେତ୍ରର ଅଧିକାଂଶ ସ୍ଥାନରେ ଆଗାମୀ 24 ଘଂଟା ମଧ୍ୟରେ ପ୍ରବଳରୁ ଅତି ପ୍ରବଳ ବର୍ଷା ଏବଂ କେତେକ ସ୍ଥାନରେ ଭୀଷଣ ବର୍ଷା ହେବାର ସମ୍ଭାବନା ରହିଛି ।


    ଆଗାମୀ 48 ଘଂଟା ମଧ୍ୟରେ ଉତ୍ତର ଓଡ଼ିଶା ଓ ଝାଡ଼ଖଣ୍ଡର କେତେକ ସ୍ଥାନରେ ପ୍ରବଳରୁ ଅତି ପ୍ରବଳ ବର୍ଷା ହେବାର ଆଶଙ୍କା ରହିଛି ।


    ଅକ୍ଟୋବର 10 ତାରିଖ ଦିନ ଛତିଶଗଡ଼ ଏବଂ ଦକ୍ଷିଣ ଓଡ଼ିଶା ଏବଂ 10 ଓ 11 ତାରିଖ ଦିନ ବିହାରର ଅନେକ ସ୍ଥାନରେ ଅତି ପ୍ରବଳ ବର୍ଷା ହେବାର ସମ୍ଭାବନା ରହିଛି ।


    ବାୟୁପ୍ରବାହ ଚେତାବନୀ :


    ଆଗାମୀ 24 ଘଂଟା ମଧ୍ୟରେ ଉତର ଓଡ଼ିଶା ଏବଂ ପଶ୍ଚିମ ବଙ୍ଗ ଉପକୂଳରେ ଘଂଟାପ୍ରତି 45 - 55 କିଲୋମିଟର ବେଗରେ କୋହଲା ପବନ ଏବଂ 65 କିଲୋମିଟର ପବନ ସହ ବର୍ଷା ହେବାର ସମ୍ଭାବନା ରହିଛି ।


    ପଶ୍ଚିମ ବଙ୍ଗର ଗାଙ୍ଗେୟ କ୍ଷେତ୍ରରେ 45-55 କିଲୋମିଟର ବେଗରେ ପବନ ବହିବା ସହିତ ଘଂଟାକୁ 65 କିଲୋମିଟର ବେଗରେ ପବନ ସହ ବର୍ଷା ହେବାକୁ ଥିବା ବେଳେ ଓଡ଼ିଶା ଏବଂ ଝାଡ଼ଖଣ୍ଡର ପାଶ୍ୱର୍ବର୍ତ୍ତୀ କ୍ଷେତ୍ରରେ ଘଂଟାକୁ 50 କିଲୋମିଟର ବେଗରେ ପବନ ବହିବାର ଆଶଙ୍କା ରହିଛି ।


    ସମୁଦ୍ର ପରିସ୍ଥିତି : ଆଗାମୀ 24 ଘଂଟା ମଧ୍ୟରେ ଉପକୂଳ ଓ ଉତ୍ତର ଓଡ଼ିଶା ଓ ପଶ୍ଚିମ ବଙ୍ଗ ଉପକୂଳ ସମୁଦ୍ର ଅଶାନ୍ତରୁ ଅତି ଅଶାନ୍ତ ରହିବାର ସମ୍ଭାବନା ରହିଛି ।


    ମତ୍ସ୍ୟଜୀବୀଙ୍କୁ ଚେତାବନୀ : ଆଗାମୀ 24 ଘଂଟା ମଧ୍ୟରେ ଉତ୍ତର ଓଡ଼ିଶା ଓ ପଶ୍ଚିମ ବଙ୍ଗ ଉପକୂଳରେ ବସବାସ କରୁଥିବା ମତ୍ସ୍ୟଜୀବୀମାନଙ୍କୁ ସମୁଦ୍ରକୁ ମାଛଧରି ନଯିବା ପାଇଁ ଚେତାବନୀ ଦିଆଯାଉଛି ।


    **********

    
    
    (Release ID: 1505415) Visitor Counter : 2