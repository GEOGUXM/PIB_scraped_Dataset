      ଇସ୍ପାତ ମନ୍ତ୍ରଣାଳୟ

      ଇସ୍ପାତ ଶିଳ୍ପର ମୁଖ୍ୟ ଅଂଶୀଦାରମାନଙ୍କର ଦ୍ୱିତୀୟ ବିଚାର ବିମର୍ଷ ବୈଠକର ଆୟୋଜନ କରିବ ଇସ୍ପାତ ମନ୍ତ୍ରଣାଳୟ
      Posted On: 15 OCT 2017 8:22PM by PIB Bhubaneshwar


    ତିନି ବର୍ଷର ସ୍ୱଳ୍ପ ସମୟ ମଧ୍ୟରେ କିପରି ଭାବରେ ଏକ କ୍ଷେତ୍ରର ସମ୍ପୂର୍ଣ୍ଣ ପରିବର୍ତ୍ତନ ଘଟେ ଭାରତରେ ତା ’ ର ଏକ ସ୍ପଷ୍ଟ ଉଦାହରଣ ହେଉଛି ଇସ୍ପାତ କ୍ଷେତ୍ର । ଏହି କ୍ଷେତ୍ରର ବିକାଶ ପାଇଁ ଏହି ଶିଳ୍ପ ତଥା ଭାରତ ସରକାର ସମାନ ପରିମାଣର ପ୍ରୟାସ କରୁଛନ୍ତି ।


    ଇସ୍ପାତ ମନ୍ତ୍ରୀ ଶ୍ରୀ ବୀରେନ୍ଦ୍ର ସିଂ ତାଙ୍କ ଆହ୍ୱାନ ‘ ମେକ ଇନ ଷ୍ଟିଲ ଫର ମେକ ଇନ ଇଣ୍ଡିଆ ’ ଜରିଆରେ ଇସ୍ପାତ ଶିଳ୍ପକୁ ଶକ୍ତିଶାଳୀ କରିଛନ୍ତି । ଇସ୍ପାତ ଶିଳ୍ପର ସମସ୍ତ ପ୍ରମୁଖ ଅଂଶୀଦାର ଦେଶଗଠନ କ୍ଷେତ୍ରରେ ଆଗ୍ରହୀ ଅଛନ୍ତି । ଏହି ଶକ୍ତିର ଉପଯୁକ୍ତ ପ୍ରବାହ ପାଇଁ ଇସ୍ପାତ ମନ୍ତ୍ରୀ ଏବଂ ଇସ୍ପାତ ମନ୍ତ୍ରଣାଳୟର ବରିଷ୍ଠ ପଦାଧିକାରୀମାନେ ଇସ୍ପାତ ଶିଳ୍ପର ପ୍ରମୁଖ ଅଂଶୀଦାରମାନଙ୍କ ସହ ଆନୁଷ୍ଠାନିକ ଓ ଅଣଆନୁଷ୍ଠାନିକ ବୈଠକମାନ ଆୟୋଜନ କରିଛନ୍ତି । ଏହି ପ୍ରକ୍ରିୟାକୁ ଚାଲୁ ରଖି 2017 ଅକ୍ଟୋବର 16 ତାରିଖରେ ଚଣ୍ଡିଗଡଠାରେ ଇସ୍ପାତ ମନ୍ତ୍ରଣାଳୟ ଅଧୀନରେ ପିଏସୟୁମାନଙ୍କ ସହିତ ପ୍ରମୁଖ ଅଂଶୀଦାରମାନଙ୍କୁ ନେଇ ଏହି କ୍ରମରେ ଦ୍ୱିତୀୟ ବିଚାର ବିମର୍ଶ ବୈଠକର ଆୟୋଜନ କରାଯାଇଛି ।


    ଅର୍ଥନୀତିର ପ୍ରମୁଖ କ୍ଷେତ୍ରରେ ବିକାଶ ପାଇଁ ଉଭୟ ପିଏସୟୁ ଏବଂ ଘରୋଇ କମ୍ପାନୀର ଇସ୍ପାତ କମ୍ପାନୀମାନେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଆସୁଛନ୍ତି । ଅନ୍ୟପକ୍ଷେ ଦ୍ରୂତ ପ୍ରାଦ୍ୟୋଗିକୀ ପରିବର୍ତ୍ତନ ତଥା ପରିବର୍ତ୍ତିତ ଅର୍ଥନୈତିକ ପରିସ୍ଥିତିରେ ପ୍ରତିଦ୍ୱନ୍ଦ୍ୱିତା ବୃଦ୍ଧିପାଉଛି ଏବଂ ଏହା ଫଳରେ ସେମାନଙ୍କୁ ବିବିଧ ଆହ୍ୱାନର ସମ୍ମୁଖୀନ ହେବାକୁ ପଡୁଛି । ନୂତନ ଭାରତ - 2022 ଅନ୍ତର୍ଦ୍ଦୁଷ୍ଟିକୁ ଆଖିଆଗରେ ରଖି ସମସ୍ତ ଆହ୍ୱାନ ସମ୍ବନ୍ଧରେ ଜାଣି ଏବଂ ଦ୍ରୂତ ସାମାଜିକ ଓ ଅର୍ଥନୈତିକ ପରିବର୍ତ୍ତନ ଆଣିବା ପାଇଁ ସେମାନଙ୍କର କାର୍ଯ୍ୟଧାରାରେ ପରିବର୍ତ୍ତନ ଆଣିବାକୁ ପଡିବ ଏବଂ ବିଭିନ୍ନ ନୂତନ ପଦକ୍ଷେପ ଗ୍ରହଣ ଓ ନୀତି ନିର୍ଦ୍ଧାରଣ ମାଧ୍ୟମରେ ଏହାକୁ ଗୁରୁତ୍ୱ ଦେବାକୁ ପଡିବ ।


    ପୂର୍ବରୁ ସୁରଜକୁଣ୍ଡଠାରେ ଏହିପରି ଏକ ଦିନିକିଆ ବିଚାର ବିମର୍ଷ ବୈଠକର ଆୟୋଜନ କରାଯାଇଥିଲା । ଏହାର ଦୁଇମାସ ପରେ ଚଣ୍ଡୀଗଡରେ ଦ୍ଵିତୀୟ ବୈଠକର ଆୟୋଜନ କରାଯାଉଛି ।


    ଏହି କମ୍ପାନୀଗୁଡ଼ିକର ବିଭିନ୍ନ ଦିଗରେ ପ୍ରଦର୍ଶନରେ ଉନ୍ନତି ଆଣିବା ପାଇଁ ଏକ ସ୍ଥାୟୀ ପରିବର୍ତ୍ତନ ଲାଗି ଭବିଷ୍ୟତ ନୀତି ନିର୍ଦ୍ଧାରଣ ପାଇଁ ଅଭିନବ ପନ୍ଥା ବାହାର କରିବା ନେଇ ଏହି ବିଚାର ବିମର୍ଷ ବୈଠକର ଏଜେଣ୍ଡା ପ୍ରସ୍ତୁତ କରାଯାଇଛି ।


    ଏହି କମ୍ପାନୀଗୁଡ଼ିକର ବିଭିନ୍ନ ଦିଗରେ ପ୍ରଦର୍ଶନରେ ଉନ୍ନତି ଆଣିବା ପାଇଁ ଏବଂ ସ୍ଥାୟୀ ପରିବର୍ତ୍ତନ ଲାଗି ଭବିଷ୍ୟତ ନୀତି ନିର୍ଦ୍ଧାରଣ ପାଇଁ ଅଭିନବ ପନ୍ଥା ବାହାର କରିବା ନେଇ ଏହି ବିଚାର ବିମର୍ଶ ବୈଠକରେ ଏଜେଣ୍ଡା ପ୍ରସ୍ତୁତ କରାଯାଇଛି ।


    ସୂଚନା ଯୋଗ୍ୟ ଯେ ଦେଶରେ ଇସ୍ପାତ ବ୍ୟବହାର କ୍ଷେତ୍ରରେ ସଚେତନତା ବୃଦ୍ଧି ଲାଗି ଇସ୍ପାତ ଉପଭୋକ୍ତା ପରିଷଦ , ଭାରତରେ ଇସ୍ପାତ ଖର୍ଚ୍ଚ ବୃଦ୍ଧି ନିମନ୍ତେ ରିଜିଓନାଲ କନଫରେନ୍ସ , ନ୍ୟାସନାଲ କନଫରେନ୍ସ ଅଫ ସେକେଣ୍ଡୋରୀ ଷ୍ଟିଲ ପ୍ରଡ୍ୟୁସର୍ ଉପଭୋକ୍ତା - ଡିଲର ବୈଠକ ଆଦି ଫୋରମ ତଥା ପନ୍ଥାଗୁଡ଼ିକ ଇସ୍ପାତ ମନ୍ତ୍ରଣାଳୟ ଦ୍ୱାରା ବ୍ୟବହାର କରାଯାଉଛି ।


    ************

    
    
    (Release ID: 1506528) Visitor Counter : 2