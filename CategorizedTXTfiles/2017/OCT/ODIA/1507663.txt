      ଅର୍ଥ ମନ୍ତ୍ରଣାଳୟ

      ସରକାରଙ୍କ ଦ୍ୱାରା କାର୍ଯ୍ୟକାରୀ କରାଯାଉଥିବା ଢାଞ୍ଚାଗତ ସଂସ୍କାର ଯୋଗୁ ଭାରତୀୟ ଅର୍ଥନୀତି ମଜଭୂତ, ନିରନ୍ତର ଓ ସନ୍ତୁଳିତ ବିକାଶ ଦିଗରେ ଅଗ୍ରସର ହେଉଛି : ଅର୍ଥମନ୍ତ୍ରୀ ଅରୁଣ ଜେଟଲୀ ବିମୁଦ୍ରୀକରଣ ଏବଂ ଜିଏସଟି ଯୋଗୁ ମାନ୍ଦାବସ୍ଥା ଖୁବଶୀଘ୍ର ଶେଷ ହେବାକୁ ଯାଉଛି : ଅର୍ଥମନ୍ତ୍ରୀ
      Posted On: 13 OCT 2017 9:04PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ଫିକ୍କି ଦ୍ୱାରା ଆୟୋଜିତ ‘ ଇଣ୍ଡିଆ ଅପରଚ୍ୟୁନିଟି ’ କର୍ମଶାଳାରେ ଭାଗ ନେଇଥିଲେ । ଅର୍ଥମନ୍ତ୍ରୀ ଭାରତରେ ଜାରି ରହିଥିବା ଗୁରୁତ୍ୱପୂର୍ଣ୍ଣ ସଂସ୍କାର ସମ୍ପର୍କରେ ଉଦ୍ବୋଧନ ଦେଇ କହିଥିଲେ ଯେ ଏହି ସଂସ୍କାର ଦ୍ୱାରା ଢାଞ୍ଚାଗତ ପରିସମ୍ପତ୍ତିରେ ଅନେକ ସୁଯୋଗ ସୃଷ୍ଟି ହୋଇଛି । ସେ କହିଥିଲେ ଯେ ଭାରତ ସରକାରଙ୍କ ଦ୍ୱାରା କାର୍ଯ୍ୟକାରୀ କରାଯାଉଥିବା ଢାଞ୍ଚାଗତ ସଂସ୍କାର ଆଧାରରେ ଭାରତୀୟ ଅର୍ଥନୀତି ମଜଭୂତ , ନିରନ୍ତର ଏବଂ ସନ୍ତୁଳିତ ବିକାଶ ଦିଗରେ ଅଗ୍ରସର ହେଉଛି । ଏହାବ୍ୟତୀତ ଏପରି ପ୍ରମାଣ ମଧ୍ୟ ମିଳୁଛି ଯେ ବିମୁଦ୍ରୀକରଣ ଏବଂ ଜିଏସଟିର ମାନ୍ଦାବସ୍ଥା ପ୍ରଭାବ ଖୁବଶୀଘ୍ର ଶେଷ ହେବାକୁ ଯାଉଛି । ଭାରତ ସରକାରଙ୍କ ଦ୍ୱାରା ନିଆଯାଇଥିବା ସଂସ୍କାରମୂଳକ ପଦକ୍ଷେପ କାରଣରୁ ଭାରତୀୟ ଅର୍ଥନୀତିର ବିକାଶ ଗତି ଦ୍ରୁତ ହୋଇସାରିଛି । ଶ୍ରୀ ଜେଟଲୀ କହିଥିଲେ ଯେ 2015-16 ତୁଳନାରେ 2016-17 ସମୟରେ ପ୍ରତ୍ୟକ୍ଷ ବିଦେଶୀ ନିବେଶ ବଢ଼ିଛି । ଏଥିରୁ ସ୍ପଷ୍ଟ ପ୍ରତୀୟମାନ ହେଉଛି ଯେ ଭାରତୀୟ ଅର୍ଥବ୍ୟବସ୍ଥା ପ୍ରତି ବିଶ୍ୱର ଭରସା ବୃଦ୍ଧି ପାଉଛି ।


    ଉଲ୍ଲେଖଯୋଗ୍ୟ ଯେ ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଅନ୍ୟ ପ୍ରତିଷ୍ଠାନଗୁଡ଼ିକ ସହିତ ବିଶ୍ୱ ବ୍ୟାଙ୍କ ଏବଂ ଅନ୍ତର୍ଜାତୀୟ ମୁଦ୍ରା ପାଣ୍ଠିର ବାର୍ଷିକ ବୈଠକରେ ସାମିଲ ହେବା ଲାଗି ବର୍ତ୍ତମାନ ଏକ ସପ୍ତାହ ପାଇଁ ଆମେରିକା ଗସ୍ତରେ ଅଛନ୍ତି । ତାଙ୍କ ସହିତ ରିଜର୍ଭ ବ୍ୟାଙ୍କ ଗଭର୍ଣ୍ଣର ଡ . ଉର୍ଜିତ ପଟେଲ , ଆର୍ଥିକ ବ୍ୟାପାର ସଚିବ ଶ୍ରୀ ସୁଭାଷ ଚନ୍ଦ୍ର ଗର୍ଗ ଏବଂ ଅନ୍ୟ ଅଧିକାରୀମାନେ ସାମିଲ ଅଛନ୍ତି ।


    **********


    

    
    (Release ID: 1507663) Visitor Counter : 3