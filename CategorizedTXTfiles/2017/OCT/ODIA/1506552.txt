      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟକୁ ଆନ୍ତଃ - ମନ୍ତ୍ରଣାଳୟ ସ୍ୱଚ୍ଛ ଭାରତ ପୁରସ୍କାର ପ୍ରଦାନ
      Posted On: 18 OCT 2017 9:03PM by PIB Bhubaneshwar


    ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟକୁ ଆନ୍ତଃ - ମନ୍ତ୍ରଣାଳୟସ୍ତରୀୟ ସ୍ୱଚ୍ଛ ଭାରତ ପୁରସ୍କାର ପ୍ରଦାନ କରାଯାଇଛି । କେନ୍ଦ୍ର ପାନୀୟ ଜଳ ଓ ପରିମଳ ବିଭାଗ ରାଷ୍ଟ୍ରମନ୍ତ୍ରୀ ଶ୍ରୀ ଏସ ଏସ ଆଲୁୱାଲିଆ ଏହି ପୁରସ୍କାର ପ୍ରଦାନ କରିଛନ୍ତି । ଏହି କାର୍ଯ୍ୟକ୍ରମରେ ଗୃହନିର୍ମାଣ ମନ୍ତ୍ରୀ ଶ୍ରୀ ହରଦୀପ ସିଂହ ପୁରୀ , ପାନୀୟ ଜଳ ଓ ପରିମଳ ରାଷ୍ଟ୍ରମନ୍ତ୍ରୀ ଶ୍ରୀ ଆର ସି ଜୀଗାଜିନାଗୀ ଉପସ୍ଥିତ ଥିଲେ । ଗାନ୍ଧୀ ଜୟନ୍ତୀ ଅବସରରେ ନୂଆଦିଲ୍ଲୀଠାରେ ଏହି ସ୍ୱଚ୍ଛ ଭାରତ ଜାତୀୟ ପୁରସ୍କାର ପ୍ରଦାନ କରାଯାଇଥିଲା । ଗତ ତିନି ବର୍ଷ ମଧ୍ୟରେ ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ଗ୍ରହଣ କରାଯାଇଥିବା ବିଭିନ୍ନ ସ୍ୱଚ୍ଛତା କାର୍ଯ୍ୟକ୍ରମ ଆଧାରରେ ଏହି ପୁରସ୍କାର ନିମନ୍ତେ ମନ୍ତ୍ରଣାଳୟକୁ ଚୟନ କରାଯାଇଥିଲା । ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ବରିଷ୍ଠ ଉପଦେଷ୍ଟା ( PNG ) ଏହି ପୁରସ୍କାର ଗ୍ରହଣ କରିଥିଲେ । ସ୍ୱଚ୍ଛ ଭାରତ ଅଭିଯାନ କାର୍ଯ୍ୟକ୍ରମର ତୃତୀୟ ବାର୍ଷିକୀ ଅବସରରେ ସ୍ୱଚ୍ଛ ଭାରତ ଦିବସ ପାଳନ ତଥା ସ୍ୱଚ୍ଛତା ହିଁ ସେବା ପକ୍ଷ ପାଳନ ଅବସରରେ ଏହି ପୁରସ୍କାର ପ୍ରଦାନ କରାଯାଇଥିଲା ।


    ନିୟମିତ ଭାବେ ସ୍ୱଚ୍ଛତା କାର୍ଯ୍ୟକ୍ରମକୁ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ସକାରାତ୍ମକ ଭାବେ ଏହାର ବିଭିନ୍ନ କାର୍ଯ୍ୟକ୍ରମରେ ସାମିଲ କରାଯାଇଛି । ଦେଶର ସାଧାରଣ ଜନତାଙ୍କୁ ସ୍ୱଚ୍ଛତା ଅଭିଯାନରେ ସାମିଲ କରିବା ନିମନ୍ତେ ସେମାନଙ୍କ ଚିନ୍ତନ ଓ କାର୍ଯ୍ୟଧାରାରେ ପରିବର୍ତ୍ତନ ଘଟାଇବା ସକାଶେ ମନ୍ତ୍ରଣାଳୟ ପକ୍ଷରୁ ସ୍ୱଚ୍ଛ ଭାରତ ଅଭିଯାନକୁ ଅଭିନବ ଉପାୟରେ ତଥା ଅଣପାରମ୍ପରିକ ଢ଼ଙ୍ଗରେ କାର୍ଯ୍ୟକାରୀ କରାଯାଉଛି । ସେହିସବୁ କାର୍ଯ୍ୟକ୍ରମମାନଙ୍କ ମଧ୍ୟରେ ତୈଳ ଓ ବାଷ୍ପ କ୍ଷେତ୍ରର ରାଷ୍ଟ୍ରାୟତ ଉଦ୍ୟୋଗମାନଙ୍କ ପକ୍ଷରୁ ପ୍ରକଳ୍ପ ସରସ୍ୱତୀ ପ୍ରବର୍ତ୍ତନ କରାଯାଇ ଭୂତଳ ଜଳ ସଂପଦକୁ ସଂଗ୍ରହ କରିବାର କାର୍ଯ୍ୟକ୍ରମ ଗ୍ରହଣ କରଯାଇଛି । ହରିଆନାରେ ସରସ୍ୱତୀ ନଦୀରୁ ପାଲିଓ ଚାନେଲରେ ଜଳ ସଂଗ୍ରହ କରାଯାଇ ଗ୍ରୀଷ୍ମ ଦିନେ ଜଳସଂକଟର ମୁକାବିଲା କରାଯାଇପାରିବ । ସେହିଭଳି ଜିରୋଶକ୍ତି ବ୍ୟବହାରଭିତ୍ତିକ ପନିପରିବା ସେଲାର ଲେହର ନାଙ୍ଗ ଗ୍ରାମ ନିକଟରେ ସ୍ଥାପନ କରାଯାଇ ଆଳୁଚାଷୀଙ୍କୁ ସହାୟତା ଯୋଗାଇ ଦିଆଯାଉଛି । ତଦ୍ୱାରା ଉତ୍ତାପ ବୃଦ୍ଧି ଯୋଗୁ ସେମାନଙ୍କର ଆଳୁ ନଷ୍ଟ ହେବାରୁ ରକ୍ଷା କରାଯାଇପାରୁଛି । ଅନ୍ୟ ପକ୍ଷରେ ଲେହ ( ଜାମ୍ମୁ ଓ କାଶ୍ମୀର ) , ମହାନନ୍ଦପୁର ( ବିହାର ) ରେ ବାୟୋ ଶୌଚାଗାର ନିର୍ମାଣ ; ଭରତନଗର ( ମହାରାଷ୍ଟ୍ର ) , ଗାନ୍ଧୀଗାଓଁ ( ଆସାମ ) ଆଦି ସ୍ଥାନରେ ସ୍ଥାନୀୟ ଅଂଚଳକୁ ଖୋଲା ଶୌଚମୁକ୍ତ କରାଯାଇପାରିଛି : ଭାରତୀୟ ପର୍ବତାରୋହଣ ନ୍ୟାସ ସହଯୋଗରେ ହିମାଳୟ କ୍ଷେତ୍ରରେ ସଫେଇ ଅଭିଯାନ କାର୍ଯ୍ୟକାରୀ କରାଯାଉଛି ଓ ବିଭିନ୍ନ ସ୍ଥାନରେ ସ୍ୱଚ୍ଛତା ଆପ୍ ମାଧ୍ୟମରେ ପ୍ରତିଯୋଗିତାର ଆୟୋଜନ କରାଯାଉଛି ।


    ସ୍ୱଚ୍ଛ ବିଦ୍ୟାଳୟ ଅଭିଯାନ ମାଧ୍ୟମରେ ବିଦ୍ୟାଳୟମାନଙ୍କରେ ସେମାନଙ୍କ ପାଇଁ ପୃଥକ୍ ଶୌଚାଗାର ନଥିବା ହେତୁ ଛାତ୍ରୀମାନଙ୍କ ଉପସ୍ଥାନ ହ୍ରାସ ରୋକିବା ନିମନ୍ତେ ପୃଥକ୍ ସିପିଏସୟୁ ତୈଳ / ଯୁଗ୍ମ ଅଭିଯାନ କାର୍ଯ୍ୟକ୍ରମ ଦ୍ୱାରା 20,187 ରୁ ଅଧିକ ବିଦ୍ୟାଳୟରେ ଶୌଚାଗାର ନିର୍ମାଣ କରାଯାଇଛି । ଏହସବୁ ଶୌଚାଗାର ପ୍ରାୟ ପାଂଚ ଲକ୍ଷରୁ ଉର୍ଦ୍ଧ୍ଵ ଛାତ୍ରୀମାନଙ୍କ ଦ୍ୱାର ବ୍ୟବହୃତ ହେଉଛି । ପୁଣି ସେସବୁର ପ୍ରାୟ 95 ପ୍ରତିଶତରୁ ଅଧିକ ଶୌଚାଗାର କେବଳ ଗ୍ରାମାଂଚଳ ବିଦ୍ୟାଳୟମାନଙ୍କରେ ନିର୍ମାଣ କରାଯାଇଛି । ବର୍ଯ୍ୟରୁ ଇନ୍ଧନ ପ୍ରସ୍ତୁତ କାର୍ଯ୍ୟକ୍ରମ ମାଧ୍ୟମରେ ତୈଳ ଓ ବାଷ୍ପ ସିପିଏସଇମାନେ ପାଇଲଟ ପ୍ରକଳ୍ପ ମାଧ୍ୟମରେ ଏବେ ସାତଟି ରାଜ୍ୟରେ ଏହି କାର୍ଯ୍ୟକ୍ରମ ଆରମ୍ଭ କରିଛନ୍ତି ।


    ସେହିଭଳି ପର୍ଯ୍ୟଟନ / ଧର୍ମପୀଠମାନଙ୍କୁ ତୈଳ ଓ ବାଷ୍ପ ସିପିଏସଇମାନେ ଚିହ୍ନଟ କରି ଏହା ଉପରେ ଗୁରୁତ୍ୱ ପ୍ରଦାନ ପୂର୍ବକ ବିଶେଷ ସଫେଇ ଓ ସ୍ୱଚ୍ଛତା ଅଭିଯାନ କରିବା ସହ ସେହିସବୁ ସ୍ଥାନମାନଙ୍କରେ ସ୍ୱଚ୍ଛତା ରକ୍ଷା କରାଯାଉଛି । ସେହିସବୁ ପ୍ରସିଦ୍ଧ ସ୍ଥାନମାନଙ୍କ ମଧ୍ୟରେ ଅମୃତସରର ସ୍ୱର୍ଣ୍ଣ ମନ୍ଦିରକୁ ଶ୍ରେଷ୍ଠ ସ୍ଥଳୀ , ଏବଂ ଜାମ୍ମୁ କାଶ୍ମୀରର ମାତା ବୈଷ୍ଣୋଦେବୀ ମନ୍ଦିର ଏବଂ ତାମିଲନାଡ଼ୁର ମୀନାକ୍ଷୀ ମନ୍ଦିରକୁ ସ୍ୱତନ୍ତ୍ର ପୁରସ୍କାର ପ୍ରଦାନ କରାଯାଇଛି । ଏହି ସବୁ ସ୍ଥଳୀକୁ ଯଥାକ୍ରମେ ଏଚପିସିଏଲ , ଆଇଓସିଏଲ ଏବଂ ବିପିସିଏଲ ଗ୍ରହଣ କରିଛନ୍ତି ।


    ସ୍ୱଚ୍ଛ ଭାରତ ଅଭିଯାନକୁ ଏକ ଜନ ଆନ୍ଦୋଳନରେ ପରିଣତ କରିବା ସକାଶେ ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ସଂପୂର୍ଣ୍ଣ ସଂକଳ୍ପବଦ୍ଧ ଏବଂ ଏକ ନୂତନ ଭାରତକୁ ସ୍ୱଚ୍ଛ , ସବୁଜ , ସୁସ୍ଥ ତଥା ସମାବେଶୀ କରିବା ସକାଶେ ପ୍ରତିଶ୍ରୁତିବଦ୍ଧ ।


    *************

    
    
    (Release ID: 1506552) Visitor Counter : 4