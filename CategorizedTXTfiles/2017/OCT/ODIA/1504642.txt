      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କ ଗୁଜରାଟ ଗସ୍ତ
      Posted On: 01 OCT 2017 4:34PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆସନ୍ତାକାଲି ( ଅକ୍ଟୋବର 2, 2017 ) ରେ ଗୁଜରାଟ ଗସ୍ତରେ ଯିବେ ।


    ମହାତ୍ମା ଗାନ୍ଧୀଙ୍କ ଜନ୍ମସ୍ଥାନ ପୋରବନ୍ଦରର କୀର୍ତ୍ତି ମନ୍ଦିରଠାରେ ମହାତ୍ମା ଗାନ୍ଧୀଙ୍କୁ ଶ୍ରଦ୍ଧାଞ୍ଜଳି ଜ୍ଞାପନ କରି ରାଷ୍ଟ୍ରପତି ତାଙ୍କର ଗୁଜରାଟ ଗସ୍ତ କାର୍ଯ୍ୟ ଆରମ୍ଭ କରିବେ । ପରେ ସେ ଗୁଜରାଟ ସରକାରଙ୍କ ଦ୍ୱାରା ଆୟୋଜିତ ଏକ କାର୍ଯ୍ୟକ୍ରମ ମୁକ୍ତାକାଶ ଶୌଚମୁକ୍ତ ଗୁଜରାଟରେ ଯୋଗଦେବେ । ଗୁଜରାଟର ଗ୍ରାମାଞ୍ଚଳ ପାଇଁ ଉଦ୍ଦିଷ୍ଟ ଏହି କାର୍ଯ୍ୟକ୍ରମ ମଧ୍ୟ କୀର୍ତ୍ତି ମନ୍ଦିରଠାରେ ଆୟୋଜନ କରାଯାଇଛି ।


    ଏହା ବ୍ୟତୀତ ରାଷ୍ଟ୍ରପତି ଆହୁରି ଅନେକ କାର୍ଯ୍ୟକ୍ରମର ଶୁଭାରମ୍ଭ / ଶିଳାନ୍ୟାସ କରିବେ । ସେଗୁଡ଼ିକ ମଧ୍ୟରେ ଜଫରାବାଦ ମାଛଧରା ବନ୍ଦରଠାରେ ଏକ ଜେଟ୍ଟି ଓ ଅନ୍ୟ ବ୍ୟବସ୍ଥା , ଭେରାଭାଲ ଓ ପୋରବନ୍ଦର ମାଛଧରା ବନ୍ଦରର ଉନ୍ନତିକରଣର ଶୁଭାରମ୍ଭ , ନଭୀବନ୍ଦର , ମିୟାନି ଓ ସଲାୟା ମାଛ ଲାଣ୍ଡିଂ କେନ୍ଦ୍ରର ଉନ୍ନତିକରଣ , ମଙ୍ଗ୍ରୋଲ ତୃତୀୟ ପର୍ଯ୍ୟାୟ ବିକାଶ କାର୍ଯ୍ୟକ୍ରମର ଭିତ୍ତିପ୍ରସ୍ତର ସ୍ଥାପନ , ଭେରାଭାଲ ଦ୍ୱିତୀୟ ପର୍ଯ୍ୟାୟ ବିକାଶ କାର୍ଯ୍ୟକ୍ରମର ଘୋଷଣା , ପୋରବନ୍ଦର ଦ୍ୱିତୀୟ ପର୍ଯ୍ୟୟ ନଭବନ୍ଦର , ମାନ୍ଧାବାଦ ଓ ସୂତ୍ରପାଡ଼ା ମାଛଧରା ବନ୍ଦରର ବିକାଶ , ଏବଂ ମଙ୍ଗ୍ରୋଲ ଠାରେ ସେହି ଅଞ୍ଚଳର 45 ଟି ଗ୍ରାମକୁ ପାନୀୟ ଜଳ ଯୋଗାଣ ନିମନ୍ତେ ମଙ୍ଗ୍ରୋଲ ଗ୍ରାମୀଣ ଜଳଯୋଗାଣ ଉନ୍ନତିକରଣ କାର୍ଯ୍ୟକ୍ରମର ଶୁଭାରମ୍ଭ ରାଷ୍ଟ୍ରପତି କରିବାର କାର୍ଯ୍ୟକ୍ରମ ରହିଛି ।


    **************

    
    
    (Release ID: 1504642) Visitor Counter : 2