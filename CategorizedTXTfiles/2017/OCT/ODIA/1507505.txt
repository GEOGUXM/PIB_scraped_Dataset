      ଉପରାଷ୍ଟ୍ରପତିଙ୍କ ସଚିବାଳୟ

      ଯୋଗ ସମସ୍ତ ବ୍ୟାୟାମର ଜନନୀ: ଉପ ରାଷ୍ଟ୍ରପତି ତୃତୀୟ ଆନ୍ତର୍ଜାତିକ ଯୋଗ ସମ୍ମିଳନୀର ଉଦଘାଟନ କଲେ
      Posted On: 10 OCT 2017 7:48PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ଯୋଗ ହେଉଛି ସମସ୍ତ ବ୍ୟାୟାମର ଜନନୀ । ଉପ ରାଷ୍ଟ୍ରପତି ଆଜି ଏଠାରେ ତୃତୀୟ ଆନ୍ତର୍ଜାତିକ ଯୋଗ ସମ୍ମିଳନୀର ଉଦଘାଟନ ସମାରୋହକୁ ସମ୍ବୋଧିତ କରୁଥିଲେ । ଏହି ଅବସରରେ ଆୟୁଷ ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ଶ୍ରୀପଦ ୟେସୋ ନାଏକ ଏବଂ ଅନ୍ୟ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପ ରାଷ୍ଟ୍ରପତି କହିଲେ ଯେ ଯୋଗର ପ୍ରାଚୀନ ବିଜ୍ଞାନ ଆଧୁନିକ ବିଶ୍ୱକୁ ଭାରତର ଅମୂଲ୍ୟ ଉପହାର । ସେ କହିଲେ ଯେ ତାଙ୍କ ମତରେ ସମଗ୍ର ବିଶ୍ୱର କଲ୍ୟାଣ ପାଇଁ ଜ୍ଞାନ ଏବଂ ବିଜ୍ଞାନର ମୁକ୍ତ ସଂଚାର ହେବା ଆବଶ୍ୟକ । ସେ କହିଲେ ଯେ ସର୍ବ ଜନା ସୁଖିନୋ ଭବନ୍ତୁ ସବୁବେଳେ ଆମର ଉତ୍ତୁଙ୍ଗ ପ୍ରାର୍ଥନା ରହିଛି ।


    ଉପ ରାଷ୍ଟ୍ରପତି କହିଲେ ଯେ ଯୋଗ ଶାରୀରିକ ବ୍ୟାୟାମଠାରୁ ଅଧିକ ଏବଂ ଏହା ଶରୀରକୁ ଚିନ୍ତା ଶକ୍ତିର ପ୍ରକ୍ରିୟା ସହିତ ଯୋଡିଥାଏ । ସେ କହିଲେ ଯେ ଯୋଗର ଧର୍ମ ସହିତ କୌଣସି ଦବା ନବା ନାହିଁ । ମାତ୍ର କିଛି ଲୋକ ଦୁର୍ଭାଗ୍ୟବଶତଃ ଏହି ପ୍ରାଚୀନ ବୈଜ୍ଞାନିକ ପ୍ରଣାଳୀକୁ ଧର୍ମ ସହିତ ଯୋଡିକରି ଦେଖନ୍ତି । ଏହା ହେଉଛି ଜନସାଧାରଣଙ୍କ ସୁନ୍ଦର ସ୍ୱାସ୍ଥ୍ୟର ବିଜ୍ଞାନ , ଯାହାକୁ କି ଅନ୍ୟ ଚିକିତ୍ସା ପ୍ରଣାଳୀ ରୂପରେ ଅଧ୍ୟୟନ କରାଯିବା ଆବଶ୍ୟକ ଏବଂ ଏହାର ବ୍ୟବହାର କରାଯିବା ଆବଶ୍ୟକ ।


    ଉପ ରାଷ୍ଟ୍ରପତି କହିଲେ ଯେ ଆଧୁନିକ ଜୀବନଶୈଳୀ ସହିତ ଜଡିତ ସ୍ୱାସ୍ଥ୍ୟ ସମସ୍ୟାର ମୁକାବିଲା କରିବା ପାଇଁ ଯୋଗକୁ ଦୈନନ୍ଦିନ ଜୀବନର ଅଂଶବିଶେଷ କରିବା ଆବଶ୍ୟକ । ସେ କହିଲେ ଯେ ଯୋଗ ଆମକୁ ସମାନତା ଅବସ୍ଥା ହାସଲ କରିବାରେ ସହାୟତା କରିଥାଏ । ଯୋଗ ଦ୍ୱାରା ଆମେ ଶାନ୍ତି ଅବସ୍ଥାରେ ଥାଉ ଯାହା ଫଳରେ ଆମେ ଶାନ୍ତିପୂର୍ଣ୍ଣ ପରିବେଶ ସୃଷ୍ଟି କରିପାରିବା ।


    ଉପ ରାଷ୍ଟ୍ରପତି ବାବା ରାମଦେବଙ୍କ ପରି ବ୍ୟକ୍ତିଙ୍କ ପ୍ରୟାସର ପ୍ରଶଂସା କରିଥିଲେ ଯିଏକି ସାଧାରଣ ପ୍ରକ୍ରିୟାରେ ଯୋଗକୁ ଘରେ ଘରେ ପହଂଚାଇଛନ୍ତି ।


    ‘ ଯୋଗ ଏବଂ ସ୍ୱାସ୍ଥ୍ୟ ’ ଉପରେ ଦୁଇଦିବସୀୟ ଆନ୍ତର୍ଜାତିକ ସମ୍ମିଳନୀର ଆୟୋଜନ ଆୟୁଷ ମନ୍ତ୍ରଣାଳୟ ଦ୍ୱାରା କରାଯାଇଥିଲା । ଏହି ସମ୍ମିଳନୀରେ ସମଗ୍ର ବିଶ୍ୱର 44ଟି ଦେଶର ପ୍ରତିନିଧି ଭାଗ ନେଇଛନ୍ତି ।


    ଏହି ସମ୍ମିଳନୀରେ ଯୋଗ ଏବଂ ଡିପ୍ରେସନ , ଯୋଗ ଏବଂ ହୃଦୟ ସମ୍ବନ୍ଧିତ ରୋଗ , ଯୋଗ ଏବଂ କର୍କଟ ନିୟନ୍ତ୍ରଣ , ଯୋଗ ଏବଂ ଯନ୍ତ୍ରଣା ଦୂର କରିବାର ଉପାୟ , ମହିଳାମାନଙ୍କ ପାଇଁ ଯୋଗ ଏବଂ ସ୍ତ୍ରୀ ରୋଗ ସମ୍ବନ୍ଧୀୟ ସମସ୍ୟା ବାବଦରେ ଅଧ୍ୟୟନ ଆଦି ବିଷୟ ଉପରେ ବୈଷୟିକ ଅଧିବେଶନରେ ବିଶେଷଜ୍ଞମାନଙ୍କ ଦ୍ୱାରା ପେପର ପ୍ରସ୍ତୁତ କରାଯିବ ।


    ଉପ ରାଷ୍ଟ୍ରପତି ଜାତିସଂଘ ଦ୍ୱାରା ଜୁନ 21 କୁ ଆନ୍ତର୍ଜାତିକ ଯୋଗ ଦିବସ ଭାବେ ଘୋଷଣା କରିବା ପାଇଁ ପ୍ରଧାନମନ୍ତ୍ରୀଙ୍କୁ ଧନ୍ୟବାଦ ପ୍ରଦାନ କରିଥିଲେ । ସେ କହିଲେ ଯେ ଯୋଗ ଦିବସ ଏବେ ସାରା ଦୁନିଆରେ ପାଳନ କରାଯାଉଛି । ସେ କହିଲେ ଯେ ଏହି ପ୍ରାଚୀନ ବିଜ୍ଞାନକୁ ଭାରତ ଏବଂ ପୃଥିବୀର ଅନେକ ଦେଶରେ ଅନେକ ବର୍ଷ ହେବ ବ୍ୟବହାର କରାଯାଉଛି ।


    ଯୋଗର ବିଭିନ୍ନ ଦିଗ ରହିଛି ଏବଂ ଆମେ ଏହାକୁ ପତଞ୍ଜଳୀ ଯୋଗସୂତ୍ର ଏବଂ ଭଗବଦ୍ଦ ଗୀତା ଭଳି କାଳାତୀତ ଗ୍ରନ୍ଥ ସାହିତ୍ୟ ତଥ୍ୟା ଅନ୍ୟାନ୍ୟ ଗ୍ରନ୍ଥରୁ ପାଇଥାଉ । ସମତ୍ୱଂଯୋଗଉଚ୍ୟତେ । ଏହା ହେଉଛି ଯୋଗ ଯାହା ସମତ୍ୱ , ଧୈର୍ଯ୍ୟ ଏବଂ ଏକରୂପତା ଉପରେ ଆଧାରିତ । ଯେତେବେଳେ ଶରୀର କିମ୍ବା ମସ୍ତିସ୍କ ମଧ୍ୟରେ ଅସନ୍ତୁଳନ ହୋଇଥାଏ , ସେତବେଳେ ଆମେ ସୁସ୍ଥ ଅନୁଭବ କରିନଥାଉ । ଯୋଗ ମତରେ ସ୍ୱାସ୍ଥ୍ୟ ଏବଂ ସମ୍ପୂର୍ଣ୍ଣ ସୁସ୍ଥତା ହାସଲ କରିବା ପାଇଁ ଏହି ସନ୍ତୁଳନତାର ଆବଶ୍ୟକତା ରହିଛି ।


    ଯୋଗ ଭାରତରେ ‘ ସ୍ୱାସ୍ଥ୍ୟ ଏବଂ ଶାରୀରିକ ଶିକ୍ଷା ’ ର ଅଭିନ୍ନ ଅଙ୍ଗ । ଆମେରିକା ବିଦ୍ୟାଳୟମାନଙ୍କରେ ମଧ୍ୟ ଏହାର ଲୋକପ୍ରିୟତାରେ ବୃଦ୍ଧି ଘଟୁଛି ଏବଂ ଧ୍ୟାନର ସ୍ତର ଓ ଭାବପୂର୍ଣ୍ଣ ସନ୍ତୁଳନ ଉପରେ ଏହାର ସକାରାତ୍ମକ ପ୍ରଭାବ କାରଣରୁ ବ୍ରିଟେନ ଓ ଅଷ୍ଟ୍ରେଲିଆର ବିଦ୍ୟାଳୟମାନଙ୍କରେ ମଧ୍ୟ ଏହାର ପ୍ରାରମ୍ଭ କରାଯାଇଛି ।


    ***************


    

    
    (Release ID: 1507505) Visitor Counter : 3