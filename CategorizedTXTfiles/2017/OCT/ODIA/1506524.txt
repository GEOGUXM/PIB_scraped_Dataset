      ପ୍ରତିରକ୍ଷା ମନ୍ତ୍ରଣାଳୟ

      ଜବଲପୁରଠାରେ ଥିବା ଅର୍ଡାନ୍ସ ଫ୍ୟାକ୍ଟ୍ରି, ଯାନବାହାନ ଫ୍ୟାକ୍ଟ୍ରି ଏବଂ ଗନ୍ କ୍ୟାରେଜ ପ୍ୟାକ୍ଟ୍ରିକୁ ପ୍ରତିରକ୍ଷା ରାଷ୍ଟ୍ରମନ୍ତ୍ରୀଙ୍କ ଗସ୍ତ
      Posted On: 15 OCT 2017 8:16PM by PIB Bhubaneshwar


    ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ଭାମରେ ଗତକାଲି ଖମାରିଆଠାରେ ଥିବା ଅର୍ଡାନ୍ସ ଫ୍ୟାକ୍ଟ୍ରି ଗସ୍ତ କରିଛନ୍ତି । ସୁରକ୍ଷା କର୍ମୀଙ୍କ ଦ୍ୱାରା ଗାର୍ଡ ଅଫ ଅନର ପ୍ରଦାନ କରାଯିବା ପରେ ସେ ଫ୍ୟାକ୍ଟ୍ରି ଦ୍ୱାରା କରାଯାଇଥିବା ଉତ୍ପାଦ ପ୍ରଦର୍ଶନୀର ସମୀକ୍ଷା କରିଥିଲେ । ଜବଲପୁର ସଂସଦୀୟ କ୍ଷେତ୍ରର ସାଂସଦ ଶ୍ରୀ ରାକେଶ ସିଂ ଏବଂ କାଂଟ୍ଟ ଅଂଚଳର ବିଧାୟକ ଶ୍ରୀ ଅଶୋକ ରୋହାନି ତାଙ୍କ ସହିତ ଏହି ଗସ୍ତ କାର୍ଯ୍ୟକ୍ରମରେ ଯୋଗ ଦେଇଥିଲେ । ଅତ୍ୟନ୍ତ ଆଗ୍ରହର ସହ ଡଃ ଭାମରେ 125mm FSAPDS ଟ୍ୟାଙ୍କ ବିଧ୍ୱଂସକ ମ୍ୟାଙ୍ଗୋ ପ୍ରକଳ୍ପ ଦେଖିଥିଲେ । ପରେ ମନ୍ତ୍ରୀ ମହୋଦୟ ସ୍ୱଦେଶୀ କୌଶଳରେ 84 ଏମଏମ ନୂତନ ଯୁଦ୍ଧ ଉପକରଣ ନିର୍ମାଣ ଲାଗି ଉତ୍ପାଦନ ବ୍ୟବସ୍ଥାର ଅନୁଧ୍ୟାନ କରିଥିଲେ ।


    106 ଏମଏମ ଆରସିଏଲ ଲାଗି ଏବଂ ନଷ୍ଟ ହୋଇଯାଇଥିବା ଯୁଦ୍ଧ ଉପକରଣକୁ ନିରାପଦ ଭାବେ ଦୂରେଇ ରଖିଥିବା ହେତୁରୁ ମନ୍ତ୍ରୀ ଖମାରିଆ ଅର୍ଡାନ୍ସ ଫ୍ୟାକ୍ଟ୍ରିର ପ୍ରୟାସକୁ ପ୍ରଶଂସା କରିଥିଲେ । ନୂତନ ଯୁଦ୍ଧାସ୍ତ୍ର ନିର୍ମାଣ ପାଇଁ ପ୍ରସ୍ତୁତ ବ୍ୟବସ୍ଥାକୁ ସେ ପ୍ରଶଂସା କରିବା ସହ ସନ୍ତୋଷ ବ୍ୟକ୍ତ କରିଥିଲେ । ଫ୍ୟାକ୍ଟ୍ରି ଦ୍ୱାରା କରାଯାଇଥିବା ପ୍ରୟାସକୁ ସେ ପ୍ରଶଂସା କରିବା ସହ ପରିଦର୍ଶକ ପୁସ୍ତିକାରେ ଏହାର ଉଲ୍ଲେଖ କରିଥିଲେ । ଫ୍ୟାକ୍ଟ୍ରିର ବରିଷ୍ଠ ପ୍ରବନ୍ଧକ ମନ୍ତ୍ରୀ , ସାଂସଦ ଏବଂ ବିଧାୟକଙ୍କୁ ସ୍ମରଣିକା ପ୍ରଦାନ କରିଥିଲେ । ଶେଷରେ ଶହୀଦ୍ ସ୍ମାରକୀରେ ଡଃ ଭାମରେ ଶ୍ରଦ୍ଧାଞ୍ଜଳୀ ପ୍ରଦାନ କରିବା ସହ ଏଠାରେ ଅଶୋକଙ୍କ ବୃକ୍ଷ ରୋପଣ କରିଥିଲେ । ଏଠାରେ ସେ ଫ୍ୟାକ୍ଟ୍ରି ସଂଘର ସଦସ୍ୟମାନଙ୍କୁ ଭେଟିଥିଲେ ।


    ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଜବଲପୁରଠାରେ ଥିବା ଯାନବାହାନ ଫ୍ୟାକ୍ଟ୍ରିକୁ ଗସ୍ତ କରିଥିଲେ । ଏଠାରେ ସେ ମାଇନ୍ସ ନିରୋଧି ଯାନ ଆସେମ୍ବ୍ଲି ଫ୍ୟାକ୍ଟ୍ରି ଗସ୍ତ କରି ଏହାର କାର୍ଯ୍ୟଧାରାକୁ ପ୍ରଶଂସା କରିବା ସହ କର୍ମଚାରୀମାନଙ୍କୁ ସେମାନଙ୍କର ଶ୍ରେଷ୍ଠ ପ୍ରଦର୍ଶନ କରିବା ନେଇ ପ୍ରେରିତ କରିଥିଲେ । ଶେଷରେ ଡଃ ଭାମରେ ଗନ କ୍ୟାରେଜ ଫ୍ୟାକ୍ଟ୍ରିକୁ ଗସ୍ତ କରିଥିଲେ ଏବଂ ସେଠାରେ ଗନ କ୍ୟାରେଜ ଫ୍ୟାକ୍ଟ୍ରିର ସବୁଠାରୁ ଶ୍ରେଷ୍ଠ ବନ୍ଧୁକ - ‘ ଧନୁଷ ’ 155 ଏମଏମ ଗନ୍ ଚାଳନା କରିଥିଲେ । ଏହାପରେ ଡଃ ସୁବାଷ ଭାମରେ ଏକ ସାମ୍ବାଦିକ ସମ୍ମିଳନୀକୁ ସମ୍ବୋଧିତ କରି ସାମ୍ବାଦିକମାନଙ୍କ ବିଭିନ୍ନ ପ୍ରଶ୍ନର ଉତ୍ତର ଦେଇଥିଲେ ।


    *******************


    

    
    (Release ID: 1506524) Visitor Counter : 2