      ପ୍ରତିରକ୍ଷା ମନ୍ତ୍ରଣାଳୟ

      ଉତ୍ତମ ସେବା ଉପଲବ୍ଧ କରିବା ନେଇ ଏକାଉଣ୍ଟ ବିଭାଗର ଉଦ୍ୟମକୁ ପ୍ରଶଂସା କଲେ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ
      Posted On: 06 OCT 2017 8:58PM by PIB Bhubaneshwar


    କେନ୍ଦ୍ର ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ଭାମରେ ରକ୍ଷା ଏକାଉଣ୍ଟ ବିଭାଗ ( DAD ) ର ସୂଚନା ପ୍ରାଦ୍ୟୋଗିକୀ ପଦକ୍ଷେପର ପ୍ରଶଂସା କରିଛନ୍ତି । ସେ ଆଜି ଏଠାରେ ଡିଏଡିର 271 ତମ ବାର୍ଷିକୀ ଅବସରରେ ଆୟୋଜିତ ଏକ ସମାରୋହକୁ ସମ୍ବୋଧିତ କରିଛନ୍ତି ।


    ସେ ବିଶେଷ ରୂପେ ବିଭାଗ ଦ୍ୱାରା ଗ୍ରହଣ କରାଯାଇଥିବା ଦୁଇଟି ପଦକ୍ଷେପ ରକ୍ଷା ଯାତ୍ରା ପ୍ରଣାଳୀ ( DTS ) ଏବଂ ରକ୍ଷା ପେନସନଧାରୀଙ୍କ ପାଇଁ ବ୍ୟାପକ ପେନସନ ପ୍ୟାକେଜ ( CPP ) , ଯାହାକୁ କି ପ୍ରଥମେ ସାଧାରଣ ବଜେଟ 2017-18ରେ ଘୋଷଣା କରାଯାଇଥିଲା , ତାହାର ପ୍ରଶଂସା କରିଥିଲେ । ଡଃ ଭାମରେ କହିଥିଲେ ଯେ ବିଭାଗ ଦୁଇଟି ଯାକ ପରିଯୋଜନା ପାଇଁ ନିର୍ଦ୍ଧାରିତ ଲକ୍ଷ୍ୟ ହାସଲ କରିବାରେ ସଫଳ ହେବ ବୋଲି ତାଙ୍କର ବିଶ୍ୱାସ ରହିଛି ।


    ଡଃ ଭାମରେ ଆଶ୍ୱାସନା ଦେଇଥିଲେ ଯେ ବିଭାଗ ପ୍ରତ୍ୟେକ ପେନସନଧାରୀଙ୍କ ପାଖରେ ପହଂଚିବା ଲାଗି ପ୍ରତିବଦ୍ଧ । ସେ ପେନସନଧାରୀଙ୍କ ପେନସନର ସମୟବଦ୍ଧ ଏବଂ ସଠିକ ବିତରଣ ନିଶ୍ଚିତ୍ତ କରିବା ନେଇ ମଧ୍ୟ ଆଶ୍ୱାସନା ଦେଇଛନ୍ତି । ବିଭାଗ ‘ ଆଶ୍ରୟ ’ ( ପେନସନ ବିତରଣ ପରିଯୋଜନା ) ମାଧ୍ୟମରେ ତଥା ରକ୍ଷା ପେନସନ ବିତରଣ କାର୍ଯ୍ୟାଳୟ ( DPDO ) ଜରିଆରେ ରକ୍ଷା ପେନସନଧାରୀଙ୍କ ପରିବାର ଓ ନାଗରିକ ପେନସନଧାରୀଙ୍କ ପେନସନର ସମୟବଦ୍ଧ ଏବଂ ସଠିକ ବିତରଣ ସମ୍ବନ୍ଧୀୟ ଏହାର ଅଧ୍ୟାଦେଶକୁ ପାଳନ କରୁଛି । ବିଭାଗ ରୂପାନ୍ତରଣ ଓ ପେନସନ ମଞ୍ଜୁରୀ ଏବଂ ଇଲେକ୍ଟ୍ରୋନିକ ପିପିଓ ( ପେନସନ ଗ୍ରହଣ ଆଦେଶ ) ସୃଷ୍ଟି ପାଇଁ ସିମଲେସ ଡାଟା ଟ୍ରାନ୍ସଫର ସୁନିଶ୍ଚିତ କରିବା ଲାଗି ସ୍ୱଦେଶୀ ରୂପରେ ଏକ ନୂତନ ପରିଯୋଜନା ‘ ସୁବିନୟ ’ ର ଆରମ୍ଭ କରିଛନ୍ତି । ସିପିପି ସମର୍ପିତ ସେବା କେନ୍ଦ୍ରର ଏକ ନୂତନ ସମୂହ ସହିତ ରକ୍ଷା ପେନସନଧାରୀଙ୍କୁ ସମୟବଦ୍ଧ ଏବଂ ସିମଲେସ ମଞ୍ଜୁରୀ ଏବଂ ବିତରଣ ସୁନିଶ୍ଚିତ କରିବ ।


    ଗୋଟିଏ ରାଙ୍କ ଗୋଟିଏ ପେନସନ ( OROP ) ବିଷୟରେ ଡଃ ଭାମରେ କହିଲେ ଯେ ବିଭାଗ ପାଖାପାଖି 20.42 ଲକ୍ଷ ପେନସନଧାରୀଙ୍କୁ 9231.26 କୋଟି ଟଙ୍କାର ସମୟବଦ୍ଧ ଓଆରଓପି ପ୍ରଦାନ ସୁନିଶ୍ଚିତ କରିଛି । ବିଭାଗ ସପ୍ତମ ବେତନ ଆୟୋଗ ସୁପାରିଶ ଅନୁଯାଇ ପେନସନ ସଂଶୋଧନ କାର୍ଯ୍ୟ ପୂରଣ କରିଛି ଏବଂ 6783.95 କୋଟି ଟଙ୍କାର ବକେୟା ରାଶି ମଧ୍ୟ ଜାରି କରିଛି ।


    ଡିଟିଏସ ବାବଦରେ ଡଃ ଭାମରେ କହିଲେ ଯେ ରକ୍ଷା ଯାତ୍ରା ପ୍ରଣାଳୀ କିମ୍ବା ବିଭାଗର ଇ - ଟିକେଟିଂ ପରିଯୋଜନା ଦ୍ୱାରା ରେଲୱେ ୱାରେଂଟ ଆଦିର ସର୍ବାଧିକ ଜଟିଳ ପ୍ରବନ୍ଧନ ଏବଂ ନିୟନ୍ତ୍ରଣ ସମସ୍ୟାର ସମାଧାନ କରାଯାଇଛି । ଏହି ଅବସରରେ ଡଃ ଭାମରେ ବାୟୁ ସେନା କ୍ରୟ ପ୍ରକ୍ରିୟାକୁ ଯୁକ୍ତିସଙ୍ଗତ କରିବା କ୍ଷେତ୍ରରେ ଅନେକ ଅସାଧାରଣ ଯୋଗଦାନ ପାଇଁ ଚୟନ କରାଯାଇଥିବା ବିଭାଗର ଅଧିକାରୀମାନଙ୍କୁ ‘ ରକ୍ଷାମନ୍ତ୍ରୀ ଉତ୍କୃଷ୍ଟତା ପୁରସ୍କାର ’ ମଧ୍ୟ ପ୍ରଦାନ କରିଥିଲେ ।


    ଏହି ଅବସରରେ ରକ୍ଷା ସଚିବ ଶ୍ରୀ ସଞ୍ଜୟ ମିତ୍ର , ବାୟୁ ସେନାର ପ୍ରମୁଖ ଏୟାର ଚିଫ ମାର୍ଶାଲ ବିଏସ ଧନୋଆ , ଆର୍ଥିକ ପରାମର୍ଶଦାତା ( ପ୍ରତିରକ୍ଷା ସେବା ) ଶ୍ରୀ ସୁନୀଲ କୋହଲି , ସ୍ଥଳ ସେନା , ବାୟୁ ସେନା ଏବଂ ନୌସେନା ଓ ପ୍ରତିରକ୍ଷା ମନ୍ତ୍ରଣାଳୟର ବରିଷ୍ଠ ଅଧିକାରୀ ଉପସ୍ଥିତ ଥିଲେ ।


    ************

    
    
    (Release ID: 1505597) Visitor Counter : 2