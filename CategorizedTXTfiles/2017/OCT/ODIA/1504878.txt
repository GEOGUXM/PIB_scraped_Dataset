      କ୍ୟାବିନେଟ

      କାଣ୍ଡଲା ବନ୍ଦରକୁ ଦୀନଦୟାଲ ବନ୍ଦର ଭାବେ ନାମିତ କରିବା ପ୍ରସ୍ତାବକୁ କ୍ୟାବିନେଟର ଅନୁମୋଦନ
      Posted On: 04 OCT 2017 6:53PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ କାଣ୍ଡଲା ବନ୍ଦରକୁ ଦୀନଦୟାଲ ବନ୍ଦର ନାଁରେ ନାମିତ କରାଯିବା ପ୍ରସ୍ତାବକୁ ମଞ୍ଜୁରି ମିଳିଛି । ଭାରତରେ ବନ୍ଦରର ନାଁ ପ୍ରାୟତଃ ଉକ୍ତ ସହର ଅବା ନଗର ନାମରେ ନାମିତ ହୋଇଥାଏ ଯେଉଁଠି ଏହା ଅବସ୍ଥିତ । ତଥାପି ସରକାର ବିଶେଷ କ୍ଷେତ୍ରରେ ଆବଶ୍ୟକ ବିଚାରବିମର୍ଶ କରି ଅତୀତରେ ଅନେକ ବନ୍ଦରର ନାଁ ପରିବର୍ତ୍ତନ କରି ମହାନ ନେତାଙ୍କ ନାମରେ ନାମିତ କରିଛନ୍ତି ।


    କାଣ୍ଡଲା ପୋର୍ଟର ନାମ ‘ ଦୀନଦୟାଲ ପୋର୍ଟ , କାଣ୍ଡଲା ’ କରାଯିବା ଦ୍ୱାରା ରାଷ୍ଟ୍ରର ଏହି ମହାନ ସୁପୁତ୍ର ପଣ୍ଡିତ ଦୀନଦୟାଲ ଉପାଧ୍ୟାୟଙ୍କ ଅମୂଲ୍ୟ ଯୋଗଦାନକୁ ଦେଶ ମନେରଖିବ । ଏହାଦ୍ୱାରା ଗୁଜରାଟର ଲୋକମାନେ ବିଶେଷକରି ଯୁବବର୍ଗଙ୍କୁ ପ୍ରେରଣା ମିଳିବ , ଯେଉଁମାନେ ଏହି ମହାନ ନେତାଙ୍କ ଯୋଗଦାନ ସହ ଭଲଭାବେ ପରିଚିତ ନୁହଁନ୍ତି । ସୂଚନାଯୋଗ୍ୟ ଗୁଜରାଟର ବିଭିନ୍ନ ବର୍ଗର ସାଧାରଣ ଲୋକ ବିଶେଷକରି କଚ୍ଛ ଜିଲ୍ଲାର ଲୋକମାନେ କାଣ୍ଡଲା ବନ୍ଦରର ନାଁ ଦୀନଦୟାଲ ବନ୍ଦର କାଣ୍ଡଲା ରଖିବା ପାଇଁ ଦାବି କରିଆସୁଥିଲେ । ପଣ୍ଡିତ ଦୀନଦୟାଲ ଉପାଧ୍ୟାୟ (25.09.1916 – 01.02.1968) ଜଣେ ମହାନ ନେତା ଥିଲେ ଯିଏକି ଦେଶ ସେବା ପାଇଁ ନିଜର ଜୀବନକୁ ଉତ୍ସର୍ଗ କରିଥିଲେ ।


    **********

    
    
    (Release ID: 1504878) Visitor Counter : 2