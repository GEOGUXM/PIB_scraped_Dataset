      ପ୍ରତିରକ୍ଷା ମନ୍ତ୍ରଣାଳୟ

      ସେନା ନର୍ସିଂ ସେବା ଦ୍ୱାରା 92 ତମ ପ୍ରତିଷ୍ଠା ଦିବସ ପାଳନ
      Posted On: 01 OCT 2017 4:21PM by PIB Bhubaneshwar


    ସଶସ୍ତ୍ର ବଳର ସେନା ନର୍ସିଂ ସେବା ଆଜି ଏହାର 92 ତମ ପ୍ରତିଷ୍ଠା ଦିବସ ପାଳନ କରିଛି । ସେନା ନର୍ସିଂ ସେବାର ମହାନିର୍ଦ୍ଦେଶକ ମେଜର ଜେନେରାଲ ଏଲିଜାବେଥ ଜନଙ୍କ ନେତୃତ୍ୱରେ ଦିଲ୍ଲୀର କାଁଟ ସେନା ହସପିଟାଲର ଏମଏନଏସ ଅଧିକାରୀ ମେସରେ ଏହା ମହା ସମାରୋହରେ ପାଳନ କରାଯାଇଥିଲା ।


    ଦେଶ ପାଇଁ ମହାନ ବଳିଦାନ ଦେଇଥିବା ନର୍ସିଂ ଅଧିକାରୀଙ୍କ ସମ୍ମାନରେ ଇଣ୍ଡିଆ ଗେଟର ଅମର ଯବାନଜ୍ୟୋତିରେ ମେଜର ଜେନେରାଲ ଉଷା ଶିଖଦାର ଏବଂ ମେଜର ଜେନେରାଲ ସୁଶୀଲା ଶାହିଙ୍କ ପ୍ରତିନିଧିତ୍ୱରେ ସେନା ନର୍ସିଂ ସେବାର 30 ସଦସ୍ୟ ବିଶିଷ୍ଟ ସେବାନିବୃତ ଦଳ ଶ୍ରଦ୍ଧାଞ୍ଜଳି ଅର୍ପଣ କରିଥିଲେ । ତିନି ନର୍ସିଂ ଅଧିକାରୀ ମାଟ୍ରନ ଫ୍ରାନ୍ସିସ , ମ୍ୟାରି ଏଫ ଏମ , ସୁଶ୍ରୀ ଲେଟେଟୀୟା ଗ୍ଲାଡିସ ଏଲ ଜି ଏବଂ ସୁଶ୍ରୀ ଏଥଲ ଇଙ୍କ ନାମ ଇଣ୍ଡିଆ ଗେଟର ଯୁଦ୍ଧ ସ୍ମାରକୀରେ ଲିପିବଦ୍ଧ ହୋଇଛି । ଏମାନେ ପ୍ରଥମ ବିଶ୍ୱ ଯୁଦ୍ଧ ସମୟରେ ନିଜର କର୍ତ୍ତବ୍ୟ ପାଳନ କରିବା ଅବସ୍ଥାରେ ସେମାନଙ୍କର ପ୍ରାଣକୁ ବାଜି ଲଗେଇ ଦେଇଥିଲେ । 1926 ଅକ୍ଟୋବର 1 ରେ ସେନା ନର୍ସିଂ ସେବାକୁ ଆନୁଷ୍ଠାନିକ ଭାବେ ସ୍ଥାୟୀ ନର୍ସିଂ ସେବା ରୂପରେ ସ୍ଥାପିତ କରାଯାଇଥିଲା । ଏହି ସେବା ତିନି ସେନାଙ୍କୁ 24 ଘଣ୍ଟା ସେବା କରିବାରେ ଉଲ୍ଲେଖନୀୟ ଯୋଗଦାନ ଦେଇଛି ।


    ଏହାର ସ୍ଥାପନା ପରଠାରୁ ସେନା ନର୍ସିଂ ସେବା ଦେଶରେ ଯୁଦ୍ଧକାଳୀନ ପରିସ୍ଥିତିରେ ମହତ୍ତ୍ୱପୂର୍ଣ୍ଣ ଭୂମିକା ନିର୍ବାହ କରିଛି । ପ୍ରଥମ ବିଶ୍ୱଯୁଦ୍ଧ ସମୟରେ ଭାରତୀୟ ସୈନିକମାନଙ୍କ ପାଇଁ ନର୍ସିଂ ସେବାର ଦୃଢ଼ ଆବଶ୍ୟକତା ରହିଥିଲା । ଫ୍ଲାଣ୍ଡର୍ସ , ମେଡିଟେରାନିଆନ , ବାଲକନ୍ସ , ପଶ୍ଚିମ ଏସିଆ ଏବଂ ବୋର୍ଡ ହସପିଟାଲ ଜାହାଜରେ ନର୍ସିଂ ସେବା ଏହାର ବହୁମୂଲ୍ୟ ଯୋଗଦାନ ଦେଇଛି । ଏହି ସମୟରେ 200 ନର୍ସ ମୃତ୍ୟୁବରଣ କରିଥିଲେ ଏବଂ ଏମାନଙ୍କ ମଧ୍ୟରୁ ଅଧିକାଂଶ ଥିଲେ ଭାରତୀୟ ।


    1947 , 1965 , 1971 ଏବଂ 1999 ରେ ପାକିସ୍ତାନ ସହିତ ହୋଇଥିବା 4ଟି ଯୁଦ୍ଧରେ ସୈନ୍ୟ ନର୍ସିଂ ସେବାର ଅଧିକାରୀମାନେ ରୋଗଗ୍ରସ୍ତ ତଥା ଆହତ ଯବାନଙ୍କ ଚିକିତ୍ସାରେ ପ୍ରମୁଖ ଭୂମିକା ନିର୍ବାହ କରିଥିଲେ । 1962 ରେ ଚୀନ ସହିତ ହୋଇଥିବା ଯୁଦ୍ଧରେ ଏହି ସେବାର ଅପ୍ରତିମ ଯୋଗଦାନ ରହିଥିଲା । ସେନା ସେବାର ଅଧିକାରୀମାନେ ଶ୍ରୀଲଙ୍କାରେ ଭାରତୀୟ ଶାନ୍ତି ସେବା , ଓପି ପରାକ୍ରମ ଏବଂ ଅନ୍ୟାନ୍ୟ ଶାନ୍ତି ସେବା ମିଶନ ସମୟରେ ସେମାନଙ୍କର ଯୋଗଦାନ କରିଥିଲେ । ଏହି ସମୟରେ ସେନା ସୈନ୍ୟ ସେବା ଅଧିକାରୀଙ୍କୁ ବିଶୃଙ୍ଖଳା ବ୍ୟାପୀ ଥିବା ରାଜ୍ୟ ଯଥା ଜାମ୍ମୁ କାଶ୍ମୀର ଏବଂ ପୂର୍ବୋତ୍ତର କ୍ଷେତ୍ର ତଥା ସଂଯୁକ୍ତ ରାଷ୍ଟ୍ର ମିଶନରେ ନିଯୁକ୍ତ କରାଯାଇଥିଲା ।


    ଉଲ୍ଲେଖନୀୟ ସେବା ତଥା ସମର୍ପଣ ଏବଂ ବିଶିଷ୍ଟ ଯୋଗଦାନ ପାଇଁ ସେନା ନର୍ସିଂ ସେବାର ଅଧିକାରୀଙ୍କୁ ଏପର୍ଯ୍ୟନ୍ତ 3 ଟି ପରମ ବିଶିଷ୍ଟ ସେବା ମେଡାଲ , 17 ଟି ଅତି ବିଶିଷ୍ଟ ସେବା ମେଡାଲ , 45 ଟି ବିଶିଷ୍ଟ ସେବା ମେଡାଲ ଏବଂ 3 ଟି ସେବା ମେଡାଲରେ ସମ୍ମାନିତ କରାଯାଇଛି । ଏତଦବ୍ୟତୀତ ଏହି ସେବାର ଅଧିକାରୀମାନେ ବିଭିନ୍ନ ନାଗରିକ ସମ୍ମାନ ପୁରସ୍କାର ମଧ୍ୟ ପ୍ରାପ୍ତ କରିଛନ୍ତି ଯେଉଁଥିରେ 12 ଟି ରାଷ୍ଟ୍ରୀୟ ପ୍ଲୋରେନ୍ସ ନାଇଟିଙ୍ଗେଲ ପୁରସ୍କାର ମଧ୍ୟ ସାମିଲ ରହିଛି । ପ୍ଲୋରେନ୍ସ ନାଇଟିଙ୍ଗେଲ ପୁରସ୍କାର ସେବା କ୍ଷେତ୍ରର ସର୍ବୋଚ୍ଚ ପୁରସ୍କାର , ଯାହାକୁ କି ରାଷ୍ଟ୍ରପତି ପ୍ରଦାନ କରିଥାନ୍ତି ।


    *************

    
    
    (Release ID: 1504636) Visitor Counter : 2