      ଶକ୍ତି ମନ୍ତ୍ରଣାଳୟ

      ଜାମ୍ମୁ-କାଶ୍ମୀରରେ ଶକ୍ତି କ୍ଷେତ୍ରର ବିକାଶ ସମୀକ୍ଷା କଲେ ଶକ୍ତି ମନ୍ତ୍ରୀ
      Posted On: 10 OCT 2017 7:54PM by PIB Bhubaneshwar


    କେନ୍ଦ୍ର ଶକ୍ତି , ନୂତନ ତଥା ଅକ୍ଷୟ ଶକ୍ତି ରାଷ୍ଟ୍ର ମନ୍ତ୍ରୀ ଶ୍ରୀ ଆର କେ ସିଂ ଆଜି ଶ୍ରୀନଗର , ଜାମ୍ମୁ - କାଶ୍ମୀରରେ ଶକ୍ତି କ୍ଷେତ୍ର ବିକାଶର ସମୀକ୍ଷା କରିଥିଲେ । ସମୀକ୍ଷା ବୈଠକ ସମୟରେ ଶକ୍ତି ମନ୍ତ୍ରଣାଳୟ , କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗ ଏବଂ ଜାମ୍ମୁ - କାଶ୍ମୀରର ବରିଷ୍ଠ ଅଧିକାରୀ ଉପସ୍ଥିତ ଥିଲେ ।


    ସମୀକ୍ଷା ବୈଠକ ସମୟରେ ଶ୍ରୀ ସିଂ ଜାମ୍ମୁ - କାଶ୍ମୀର ସହିତ ଦେଶର ସମସ୍ତ ନାଗରିକଙ୍କୁ ବିନା କୌଣସି ବାଧାରେ ବିଶ୍ୱସନୀୟ ଶକ୍ତି ପ୍ରଦାନ କରିବା ନେଇ ସରକାରଙ୍କ ପ୍ରତିବଦ୍ଧତାକୁ ଦୋହରାଇଥିଲେ ଏବଂ ସମସ୍ତ ପ୍ରତିନିଧିମାନଙ୍କୁ ପରାମର୍ଶ ଦେଇଥିଲେ ଯେ ସେମାନେ ଶେଷ 100 ଜନଗଣନା ହୋଇଥିବା ଗ୍ରାମରେ ବିଦ୍ୟୁତୀକରଣ ସୁନିଶ୍ଚିତ କରନ୍ତୁ । ଏହି ଗ୍ରାମ କିସ୍ତବାଡ , କୁପୱାଡା , ରିୟାସୀ , ବାଂଦିପୁର , ଲେହ , କାରଗିଲ ଏବଂ ରାଜୌରୀର ଦୁର୍ଗମ ପାର୍ବତ୍ୟାଂଚଳର ସୁଦୂରବର୍ତ୍ତୀ ଇଲାକାରେ ଅବସ୍ଥିତ । ଏହି ଗ୍ରାମଗୁଡ଼ିକର ବିଦ୍ୟୁତୀକରଣ ଦ୍ୱାରା ରାଜ୍ୟର ଶତ ପ୍ରତିଶତ ଗ୍ରାମରେ ବିଜୁଳୀର ପହଂଚ ସୁନିଶ୍ଚିତ ହୋଇପାରିବ ଏବଂ ରାଜ୍ୟର ଜନ ସାଧାରଣଙ୍କ ଜୀବନର ଗୁଣବତ୍ତାରେ ସୁଧାର ଆସିବ , ଆର୍ଥିକ ଗତିବିଧିର ନୂତନ ଅବସର ସୃଷ୍ଟି ହେବ ତଥା ଯୁବକମାନଙ୍କ ପାଇଁ ନିଯୁକ୍ତି ସୁଯୋଗ ସୃଷ୍ଟି ହେବ । ଏହି ପରିଯୋଜନାର କାର୍ଯ୍ୟାନ୍ୱୟନ ପାଇଁ ସରକାରଙ୍କ ସିପିଏସୟୁ ଜାମ୍ମୁ - କାଶ୍ମୀର ସରକାରଙ୍କୁ ଆବଶ୍ୟକ ସହାୟତା ପ୍ରଦାନ କରୁଛି ।


    ଏହି ଗସ୍ତ ସମୟରେ ଶ୍ରୀ ସିଂହ ଦୀନଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନା , ସମନ୍ୱିତ ଉର୍ଜା ବିକାଶ ଯୋଜନା ଏବଂ ପ୍ରଧାନମନ୍ତ୍ରୀ ବିକାଶ ଯୋଜନା ଅନ୍ତର୍ଗତ ସରକାରଙ୍କ ଦ୍ୱାରା ମଞ୍ଜୁର ପରିଯୋଜନାକୁ ଦ୍ରୂତ ଗତିରେ ଲାଗୁ କରିବା ଉପରେ ଜୋର ଦେଇଛନ୍ତି ଯାହାଫଳରେ କି ରାଜ୍ୟରେ ଟ୍ରାନ୍ସମିଶନ , ସବଟ୍ରାନ୍ସମିଶନ ଏବଂ ବିତରଣ ପ୍ରଣାଳୀକୁ ମଜଭୁତ କରାଯାଇ ପାରିବ । ବୈଠକରେ ଟ୍ରାନ୍ସମିଶନ ଏବଂ ବିତରଣ ବ୍ୟତୀତ ବିଦ୍ୟୁତ ଉତ୍ପାଦନ ଓ ଏହାର ଉପଲବ୍ଧତା ବାବଦରେ ମଧ୍ୟ ସମୀକ୍ଷା କରାଯାଇଥିଲା । ଶ୍ରୀ ସିଂ କହିଲେ ଯେ ଏହି ପରିଯୋଜନାର ପ୍ରଭାବୀ କାର୍ଯ୍ୟାନ୍ୱୟନ ଫଳରେ ରାଜ୍ୟରେ ମଜଭୁତ ବିଦ୍ୟୁତ ଢ଼ାଂଚା ଉପଲବ୍ଧ ହୋଇପାରିବ ଯାହା ଫଳରେ ଶସ୍ତା ଦରରେ ସମସ୍ତଙ୍କୁ ଚବିଶ ଘଂଟା ବିଜୁଳୀ ଉପଲବ୍ଧ କରାଯିବାର ଲକ୍ଷ୍ୟ ହାସଲ କରାଯାଇ ପାରିବ ।


    ଶ୍ରୀ ସିଂହ ବିଲିଂ ଓ ପ୍ରଭାବୀ ସଂଗ୍ରହଣ ସହିତ ବିତରଣ କ୍ଷେତ୍ରରେ ସଂଚାଳନ କୁଶଳତାରେ ସୁଧାରକୁ ଜରୁରୀ ବୋଲି କହିଥିଲେ । ବୈଠକରେ ଜାମ୍ମୁ - କାଶ୍ମୀର ସରକାରଙ୍କ ଅଧିକାରୀମାନଙ୍କୁ ପରାମର୍ଶ ଦିଆଯାଇଥିଲା ଯେ ସେମାନେ ବିଜୁଳୀ ସଂଯୋଗରୁ ବଂଚିତ ରହିଯାଇଥିବା ସମସ୍ତ ପରିବାରକୁ ବିଜୁଳୀ ସଂଯୋଗ ପ୍ରଦାନ କରିବା ଏବଂ ଦୁର୍ଗମ ଅଂଚଳରେ ସଂଯୋଗ ପ୍ରଦାନ କରିବା ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ନିକଟରେ ପ୍ରାରମ୍ଭ କରାଯାଇଥିବା ନୂତନ ଯୋଜନା ‘ ସୌଭାଗ୍ୟ ’ କୁ ଲାଗୁ କରିବା ପାଇଁ ପ୍ରସ୍ତୁତି ଆରମ୍ଭ କରନ୍ତୁ । ଅଧିକାରୀମାନଙ୍କୁ ସରକାର ସମସ୍ତ ପ୍ରକାରର ସମର୍ଥନ ପ୍ରଦାନ କରିବା ପାଇଁ ଆଶ୍ୱାସନା ଦେଇଛନ୍ତି ।


    ଶ୍ରୀ ସିଂ ଦିନବେଳା ରାଜ୍ୟପାଳ ଶ୍ରୀ ଏନଏନ ଭୋରା ଏବଂ ମୁଖ୍ୟମନ୍ତ୍ରୀ ମେହବୁବା ମୁଫ୍ତିଙ୍କୁ ଭେଟିଥିଲେ ଏବଂ ବିଦ୍ୟୁତ ପରିଯୋଜନାକୁ ଦ୍ରୂତ ଗତିରେ ଲାଗୁ କରିବା ସମ୍ବନ୍ଧରେ ବିଚାର ବିମର୍ଶ କରିଥିଲେ ଯେପରିକି ଜାମ୍ମୁ - କାଶ୍ମୀର ଜନସାଧାରଣଙ୍କୁ ଶସ୍ତା ଦରରେ 24 ଘଂଟା ଗୁଣବତା ପୂର୍ଣ୍ଣ ବିଜୁଳୀ ଉପଲବ୍ଧ କରାଯାଇ ପାରିବ ।


    ***************

    
    
    (Release ID: 1507509) Visitor Counter : 3