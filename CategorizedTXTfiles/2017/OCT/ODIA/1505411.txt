      ପ୍ରତିରକ୍ଷା ମନ୍ତ୍ରଣାଳୟ

      ଏମଆଇ-17 ଭି5 ହେଲିକପ୍ଟର ଦୁର୍ଘଟଣା ଗ୍ରସ୍ତ
      Posted On: 08 OCT 2017 7:49PM by PIB Bhubaneshwar


    ଏକ ଦୁଃଖଦ ଘଟଣା କ୍ରମରେ 2017 ଅକ୍ଟୋବର 6ରେ ଏମଆଇ - 17ଭି5 ହେଲିକପ୍ଟର ଅରୁଣାଚଳ ପ୍ରଦେଶର ତାୱାଙ୍ଗଠାରେ ଦୁର୍ଘଟଣା ଗ୍ରସ୍ତ ହୋଇଛି । ଉଚ୍ଚ ପାର୍ବତ୍ୟାଂଚଳ ଉପରେ ଉଡାଣ ଭରୁଥିବା ସମୟରେ ଏହି ଦୁର୍ଘଟଣା ଘଟିଥିଲା । ଏହି ଅଂଚଳକୁ କୌଣସି ରାସ୍ତାର ସଂଯୋଗ ନଥିଲା । ଦୁର୍ଘଟଣା ସମ୍ବନ୍ଧରେ ଜଣାପଡିବା ପରେ ତୁରନ୍ତ ପୋଷ୍ଟର ସମସ୍ତ ସୈନିକମାନେ ଦୁର୍ଗମ ପାର୍ବତ୍ୟାଂଚଳରେ ଉଦ୍ଧାର କାର୍ଯ୍ୟ ଆରମ୍ଭ କରିଥିଲେ । ହେଲିକପ୍ଟରରେ ନିଆଁ ଲାଗିଯାଇଥିବାରୁ ଉଦ୍ଧାର କାର୍ଯ୍ୟ କଷ୍ଟକର ଥିଲା । ଅକ୍ଟୋବର 6 ହେଲିକପ୍ଟର ଦୁର୍ଘଟଣାରେ ମୃତ ଚାଳକ ଓ ଯବାନମାନଙ୍କ ମୃତ ଦେହାବଶେଷକୁ ଭଗ୍ନାବଶେଷ ମଧ୍ୟରୁ ସଂଗ୍ରହ କରାଯାଇ ତୁରନ୍ତ ନିକଟସ୍ଥ ହେଲିପ୍ୟାଡକୁ ଅଣାଯାଇଥିଲା ।


    ଉଚ୍ଚ ପାର୍ବତ୍ୟାଂଚଳରେ ପରିବହନ ଜନିତ ସମସ୍ୟା ଯୋଗୁ ହେଲିକପ୍ଟର ସମ୍ପୂର୍ଣ୍ଣ ବୋଝ ଉଠାଇବାରେ ସକ୍ଷମ ହୋଇପାରିନଥିଲା । ଏପରିସ୍ଥଳେ ସୈନିକମାନଙ୍କ ଦେହାବଶେଷକୁ ବ୍ୟାଗ କିମ୍ବା କଫିନ ପରିବର୍ତ୍ତେ ଆଂଚଳିକ ଉପଲବ୍ଧ ବ୍ୟବସ୍ଥା ଅନୁଯାୟୀ ପ୍ୟାକ୍ କରାଯାଇଥିଲା । ଏହା ପରିସ୍ଥିତି ଅନୁରୂପ ଏକ ଭିନ୍ନ ବ୍ୟବସ୍ଥା ଥିଲା । ଗୌହାଟୀ ବେସ୍ ହସପିଟାଲରେ ସୈନିକମାନଙ୍କ ଦେହାବଶେଷ ଅପରାହ୍ନ 2ଟା ବେଳେ ପହଂଚିବା ପରେ ପୋଷ୍ଟମର୍ଟମ କରାଯିବା ସହ ଅନ୍ୟାନ୍ୟ ଔପଚାରିକ କାର୍ଯ୍ୟ ଶେଷ କରାଯାଇଥିଲା । ପୋଷ୍ଟମର୍ଟମ କରାଯିବା ପରେ ତୁରନ୍ତ ଦେହାବଶେଷକୁ ପୂର୍ଣ୍ଣ ସାମରିକ ମର୍ଯ୍ୟଦା ସହ କଫିନରେ ଭର୍ତ୍ତି କରାଯାଇଥିଲା । ସାମରିକ ବ୍ୟବସ୍ଥା ଅନୁଯାୟୀ ପୂର୍ଣ୍ଣ ମର୍ଯ୍ୟଦା ପ୍ରଦାନ କରାଯିବା ପରେ , ସୈନିକମାନଙ୍କ ଦେହାବଶେଷକୁ ନିକଟସ୍ଥ ସମ୍ପର୍କୀୟମାନଙ୍କ ନିକଟକୁ ପଠାଯାଇଥିଲା । ଆଂଚଳିକ ବ୍ୟବସ୍ଥା ମୁତାବକ ଦେହାବଶେଷକୁ ପ୍ୟାକ କରାଯିବା ଏ କ୍ଷେତ୍ରରେ ପରିସ୍ଥିତି ଓ ପରିବେଶ ମୁତାବକ ଏକ ଭିନ୍ନ ବ୍ୟବସ୍ଥା ଥିଲା । ସାମରିକ ବାହିନୀରେ ସବୁବେଳେ ଶହୀଦ ଜବାନମାନଙ୍କୁ ପୂର୍ଣ୍ଣ ମର୍ଯ୍ୟଦା ପ୍ରଦାନ କରାଯାଇଥାଏ ।


    **********

    
    
    (Release ID: 1505411) Visitor Counter : 2