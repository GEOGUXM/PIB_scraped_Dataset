      ପ୍ରତିରକ୍ଷା ମନ୍ତ୍ରଣାଳୟ

      ପୂର୍ବୋତ୍ତର କ୍ଷେତ୍ର ସୁରକ୍ଷା ପରିଚାଳନା ପ୍ରସ୍ତୁତିର ସମୀକ୍ଷା କଲେ ପ୍ରତିରକ୍ଷା ମନ୍ତ୍ରୀ
      Posted On: 08 OCT 2017 7:48PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଆଜି ତେଜପୁରରେ ପହଂଚିଥିଲେ । ପ୍ରତିରକ୍ଷା ମନ୍ତ୍ରୀ ଭାବେ ସେ ପ୍ରଥମ ଥର ପାଇଁ ପୂର୍ବ କମାଣ ଗସ୍ତ କରିଥିଲେ । ଶ୍ରୀମତି ସୀତାରମଣଙ୍କ ସହିତ ଉପ ସେନାଧ୍ୟକ୍ଷ ଲେପ୍ଟନାଂଟ ଜେନେରାଲ ଶରତ ଚାନ୍ଦ ଏବଂ ପୂର୍ବ କମାଣର ଜିଓସି - ଇନ - ସି ଲେପ୍ଟେନାଂଟ ଜେନେରାଲ ଅଭୟ କୃଷ୍ଣାଙ୍କୁ ତେଜପୁର ବାୟୁସେନା ଷ୍ଟେସନରେ ଗଜରାଜ କର୍ପସର ଜିଓସି ଲେଫ୍ଟନାଂଟ ଜେନେରାଲ ଏ ଏସ ବେଦି ତଥା ବାୟୁସେନାର ବରିଷ୍ଠ ପ୍ରତିନିଧିମାନେ ସ୍ୱାଗତ କରିଥିଲେ । ପ୍ରତିରକ୍ଷା ମନ୍ତ୍ରୀ ଭାରତୀୟ ବାୟୁସେନାର ବିଭିନ୍ନ ଷ୍ଟେସନକୁ ଯାତ୍ରା କରିବାର ଉଦ୍ଦେଶ୍ୟ ହେଉଛି ବିଭିନ୍ନ ରକ୍ଷା ପ୍ରତିଷ୍ଠାନରେ କାର୍ଯ୍ୟ କରୁଥିବା ଅଧିକାରୀ ଏବଂ ସହକର୍ମୀମାନଙ୍କ ସହ ପରିଚୟ ଏବଂ ପାରସ୍ପରିକ ସମ୍ପର୍କ ରକ୍ଷା କରିବା । ପୂର୍ବ କମାଣକୁ ତାଙ୍କ ଯାତ୍ରା ଫଳରେ ସେନା ମଧ୍ୟରେ ଆତ୍ମବିଶ୍ୱାସ ବୃଦ୍ଧି ପାଇଛି । ଏହି ସନ୍ଦର୍ଭରେ ସେ ସିକିମ ଯାତ୍ରା ମଧ୍ୟ କରିଥିଲେ ।


    ରକ୍ଷାମନ୍ତ୍ରୀ 85ତମ ବାୟୁସେନା ଦିବସରେ ବାୟୁସେନାର ବୀର ଯବାନମାନଙ୍କୁ ଶୁଭକାମନା ଜଣାଇଥିଲେ । ସେ ରଣନୀତି ଦୃଷ୍ଟିରୁ ମହତ୍ୱପୂର୍ଣ୍ଣ ତେଜପୁର ପୂର୍ବ ଏୟାରବେସ ମଧ୍ୟ ଗସ୍ତ କରିଥିଲେ । ସେ ଏୟାରବେସର ପରିଚାଳନା ସମ୍ବନ୍ଧୀୟ ପ୍ରସ୍ତୁତିର ସମୀକ୍ଷା କରିଥିଲେ ଏବଂ ସୁଖୋଇ ଲଢ଼ଉ ବିମାନ ଏବଂ ବାୟୁସେନାର ସ୍ଥିତି ଦେଖିଥିଲେ ।


    ଶ୍ରୀମତି ସୀତାରମଣ ଗଜରାଜ କର୍ପସର ମୂଖ୍ୟ କାର୍ଯ୍ୟାଳୟ ଗସ୍ତ କରିଥିଲେ । ଏହି ଗସ୍ତ ସମୟରେ ଗଜରାଜ କର୍ପସର ଜିଓସି ଲେଫ୍ଟନାଂଟ ଜେନେରାଲ ଏ ଏସ ବେଦୀ ଅରୁଣାଚଳ ପ୍ରଦେଶର କମିଙ୍ଗ ସେକ୍ଟର ଏବଂ ଆସାମରେ ସୁରକ୍ଷା ସ୍ଥିତି ସମ୍ବନ୍ଧରେ ସୂଚନା ପ୍ରଦାନ କରିଥିଲେ । ସେ କର୍ପସର ପ୍ରସ୍ତୁତି ବାବଦରେ ମନ୍ତ୍ରୀଙ୍କୁ ଜଣାଇଥିଲେ । ଶ୍ରୀମତି ସୀଥାରମଣ ସୀମାବର୍ତୀ କ୍ଷେତ୍ରରେ ବିକାଶ ଓ ସୁବିଧା ପାଇଁ ସରକାରଙ୍କ ପ୍ରତିବଦ୍ଧତାକୁ ଦୋହରାଇଥିଲେ ।


    ପ୍ରତିରକ୍ଷା ମନ୍ତ୍ରୀ ତେଜପୁରର ସୋଲମାରା ସୈନ୍ୟ ଷ୍ଟେସନକୁ ମଧ୍ୟ ଗସ୍ତ କରିଥିଲେ ଏବଂ ଚା ’ ସହିତ ସେଠାରେ ଅଧିକାରୀ ଓ ଯବାନମାନଙ୍କ ସହ ଆଲୋଚନା କରିଥିଲେ । ସେ ସୈନ୍ୟ ଅନୁଶାସନର ଉଚ୍ଚ ମାନଦଣ୍ଡ ପାଇଁ ଅଧିକାରୀ ଓ ଯବାନମାନଙ୍କର ପ୍ରଶଂସା କରିଥିଲେ ଏବଂ କଠିନ କ୍ଷେତ୍ର ତଥା ସମସ୍ୟା ଓ ଆହ୍ୱାନ ବହୁଳ ଅଂଚଳରେ ସୈନ୍ୟମାନଙ୍କ ପ୍ରସ୍ତୁତିର ପ୍ରଶଂସା କରିଥିଲେ । ସେ ସେନାର ଉତ୍ସାହବର୍ଦ୍ଧନ କରି କହିଲେ ଯେ ସେମାନେ ମାନବାଧିକାର ପ୍ରତି ସମ୍ମାନ ପ୍ରଦାନ କରି ଅଭିମାନ ଓ ସମ୍ମାନର ଭାବନା ଏହିପରି ଭାବେ ସବୁବେଳେ ବଳବତ୍ତର ରଖନ୍ତୁ । ଶ୍ରୀମତି ସୀତାରମଣ ସେନାଙ୍କ ପରିଚାଳନା ସମ୍ବନ୍ଧୀୟ ପ୍ରସ୍ତୁତିର ସ୍ତର ଉପରେ ସନ୍ତୋଷ ବ୍ୟକ୍ତ କରିଥିଲେ ଏବଂ ନୂଆଦିଲ୍ଲୀକୁ ଫେରିବା ପୂର୍ବରୁ ଯବାନ ଏବଂ ଅଧିକାରୀମାନଙ୍କୁ ଦୀପାବଳିର ଶୁଭକାମନା ଜଣାଇଥିଲେ ।


    **********

    
    
    (Release ID: 1505409) Visitor Counter : 2