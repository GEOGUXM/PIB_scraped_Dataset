      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଅନଲାଇନ ଅଭିଯାନ #IamThatWoman (ମୁଁ ସେହି ମହିଳା)ର ଶୁଭାରମ୍ଭ
      Posted On: 17 OCT 2017 8:53PM by PIB Bhubaneshwar


    ମହିଳାମାନଙ୍କ ମଧ୍ୟରେ ଥିବା ଲିଙ୍ଗଗତ ପକ୍ଷପାତ “ ମହିଳାମାନଙ୍କ ବିରୁଦ୍ଧରେ ମହିଳା ” କୁ ସମାପ୍ତ କରିବା ପାଇଁ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଏକ ଅନଲାଇନ ଅଭିଯାନ #IamThatWoman ( ମୁଁ ସେହି ମହିଳା ) ର ଶୁଭାରମ୍ଭ କରାଯାଇଛି ।


    ଏହି ଅଭିଯାନ ଜରିଆରେ ମନ୍ତ୍ରଣାଳୟ ଦ୍ୱାରା “ ମହିଳାମାନଙ୍କ ଦ୍ୱାରା ” ଏବଂ “ ମହିଳାମାନଙ୍କ ପାଇଁ ” ଦୁଇଟି କ୍ଷେତ୍ରରେ ବିଭିନ୍ନ ଦୃଷ୍ଟିକୋଣ ଉପରେ ଆଲୋକପାତ କରାଯାଇଛି । ପରମ୍ପରାଗତ ଭାବେ ଯେଉଁ ମହିଳାମାନେ ଅନ୍ୟ ମହିଳାମାନଙ୍କୁ ନିର୍ଯାତନା ଦେଉଥିବେ ସେମାନଙ୍କୁ ବର୍ଜନ କରିବା ପାଇଁ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଜନସାଧାରଣଙ୍କୁ ଆହ୍ୱାନ କରିଛି । ଯେଉଁ ମହିଳାମାନେ ଅନ୍ୟ ମହିଳାମାନଙ୍କୁ ସାହାଯ୍ୟ କରୁଥିବେ , ସେଭଳି ମହିଳାଙ୍କ ବିଷୟରେ ବିସ୍ତୃତ ଭାବେ ଫଟୋ ସହିତ ଟ୍ୱିଟର ଏବଂ ଫେସବୁକ ବ୍ୟବହାରୀକାରୀମାନେ hashtag #IamThatWoman. ଉଲ୍ଲେଖ କରନ୍ତୁ ଯାହା ଅନ୍ୟମାନଙ୍କ ପାଇଁ ପ୍ରେରଣାଦାୟୀ ହେବ ବୋଲି ମନ୍ତ୍ରଣାଳୟ ପକ୍ଷରୁ ସୂଚନା ଦିଆଯାଇଛି ।


    ମହିଳା ଓ ଶିଶୁ ବିକାଶ ମନ୍ତ୍ରୀ , ଶ୍ରୀମତୀ ମେନକା ସଂଜୟ ଗାନ୍ଧୀ କହିଥିଲେ ଯେ , ଯେତେବେଳେ ଜଣେ ମହିଳାଙ୍କୁ ତାଙ୍କର ନାରୀତ୍ୱର ସମର୍ଥନ ପ୍ରାପ୍ତ ହୋଇଥାଏ , ସେତେବେଳେ ସେ ଅଜୟ ହୋଇଥାନ୍ତି । ଏହି ଅଭିଯାନ ଜରିଆରେ ଆମେ ମହିଳାମାନଙ୍କ ପାଇଁ ମହିଳାମାନଙ୍କ ଦ୍ୱାରା ଦିଆଯାଇଥିବା ଯୋଗଦାନ ଉପରେ ଆଲୋକପାତ କରିବାକୁ ଚାହୁଁଛୁ । ଜଣେ ଶାଶୁ ତାଙ୍କ ବୋହୁର ଜଣେ ସର୍ବୋତ୍ତମ ସାଥୀ ହୋଇପାରିବେ । ଜଣେ ମହିଳା ପ୍ରବନ୍ଧକ ତାଙ୍କ ଅଧୀନସ୍ତ ମହିଳା କର୍ମଚାରୀମାନଙ୍କର ସହଯୋଗ କରି ସେମାନଙ୍କୁ ସଫଳତାର ଶୀର୍ଷରେ ପହଂଚାଇପାରିବେ । ସେହିଭଳି ଜଣେ ମହିଳା ଗୃହମାଲିକ ତାଙ୍କ ଘରେ ଭଡାରେ ରହୁଥିବା ଝିଅମାନଙ୍କୁ ସ୍ନେହ ଶ୍ରଦ୍ଧା କରିବା ଦ୍ୱାରା ଦୂରଦୂରାନ୍ତରୁ ଘର ଛାଡି ରହୁଥିବା ଝିଅମାନେ ସେଠାରେ ନିଜ ଘର ଭଳି ଅନୁଭବ କରିପାରିବେ । '#IamThatWoman ଅଭିଯାନରେ ସାମିଲ ହୋଇ ଜଣେ ମହିଳା ଅନ୍ୟ ଜଣେ ମହିଳାଙ୍କ ସହଯୋଗ ଦ୍ୱାରା ପର୍ବତ ମଧ୍ୟ ଚଢିପାରେ ବୋଲି ବାର୍ତ୍ତାର ପ୍ରଚାର ପ୍ରସାର କରିବାରେ ଯୋଗଦାନ କରନ୍ତୁ । ନିମ୍ନରେ ପ୍ରଦତ ଟ୍ୱିଟର ଏବଂ ଫେସବୁକ ଆକାଉଂଟ ଜରିଆରେ ନିଜର ପୋଷ୍ଟ କରିପାରିବେ ବୋଲି ମନ୍ତ୍ରଣାଳୟ ଦ୍ୱାରା ସୂଚନା ପ୍ରଦାନ କରାଯାଇଛି ।


    Twitter Minister : @ManekaGandhiBJP;


    Twitter Ministry : @MinistryWCD;


    Facebook Minister : @ManekaGandhiOfficial;


    Facebook Ministry : @MinistryWCD


    *************


    

    
    (Release ID: 1506546) Visitor Counter : 2