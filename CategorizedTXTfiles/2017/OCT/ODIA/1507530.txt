      ରାଷ୍ଟ୍ରପତିଙ୍କ ସଚିବାଳୟ

      ଭାରତ ଜଳ ସପ୍ତାହ – 2017 ଉଦଘାଟନ କଲେ ରାଷ୍ଟ୍ରପତି
      Posted On: 10 OCT 2017 8:36PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ଅକ୍ଟୋବର 10 , 2017 ) ନୂଆଦିଲ୍ଲୀଠାରେ ‘ ଭାରତ ଜଳ ସପ୍ତାହ - 2017’କୁ ଉଦଘାଟନ କରିଛନ୍ତି ।


    ଏହି ଅବସରରେ ଉଦବୋଧନ ଦେଇ ରାଷ୍ଟ୍ରପତି କହିଲେ ଯେ ଜଳ ଜୀବନ ଧାରଣ ପାଇଁ ଆବଶ୍ୟକ । ପୁଣି ଏହା ଅର୍ଥନୀତି ଓ ପର୍ଯ୍ୟାବରଣ ପାଇଁ ଏକାନ୍ତ ଜରୁରୀ । ମାନବୀୟ ସାଧନ ନିମନ୍ତେ ମୌଳିକ ଆବଶ୍ୟକତା କିନ୍ତୁ ଜଳବାୟୁ ପରିବର୍ତ୍ତନ ଓ ଅନ୍ୟାନ୍ୟ ପର୍ଯ୍ୟାବରଣ ଜନିତ ଉଦବେଗ କାରଣରୁ ଦିନକୁ ଦିନ ଜଳ ପରିସ୍ଥିତି ଉତ୍କଟ ହୋଇ ପଡୁଛି । ଜଳର ଉତ୍ତମ ଓ ଅଧିକ ସଫଳ ବ୍ୟବହାର ଭାରାତୀୟ କୃଷି ଓ ଶିଳ୍ପ ସକାଶେ ଏକ ଚ୍ୟାଲେଞ୍ଜ ପାଲଟିଛି । ଏହା ଆମର ଗ୍ରାମମାନଙ୍କ ଲାଗି ଓ ଆମେ ଯେଉଁ ସହର ନିର୍ମାଣ କରିବାକୁ ଯାଉଛେ ଆମ ପାଇଁ ଏକ ନୂଆ ବେଂଚ ମାର୍କ ସୃଷ୍ଟି କରିଛି ।


    ରାଷ୍ଟ୍ରପତି କହିଲେ ଯେ , ବର୍ତ୍ତମାନ ଭାରତର ମହଜୁଦ ଥିବା ଜଳର 80 ପ୍ରତିଶତ କୃଷି ପାଇଁ ଏବଂ 15 ପ୍ରତିଶତ ଶିଳ୍ପ ପାଇଁ ବ୍ୟବହୃତ ହେଉଛି । ଆଗାମୀ ବର୍ଷ ମାନଙ୍କରେ , ଏହି ଅନୁପାତରେ ପାରିବର୍ତ୍ତନ ଘଟିବ । ଫଳରେ ଜଳ ଚାହିଦା ବୃଦ୍ଧି ପାଇବ ତେଣୁ ଜଳର ସୁବ୍ୟବହାର ଏବଂ ପୁନଃ ବ୍ୟବହାର ଶିଳ୍ପ ପ୍ରକଳ୍ପ ଗୁଡିକର ବ୍ଲୁପ୍ରିଣ୍ଟରେ ସ୍ଥାନ ପାଇବା ଉଚିତ୍ । ତେଣୁ ଏହି ସମସ୍ୟାର ସମାଧାନରେ ବ୍ୟବସାୟିକ ସଂସ୍ଥା ଓ ଶିଳ୍ପ ସଂସ୍ଥା ସ୍ଥାନ ପାଇବା ଉଚିତ୍ ।


    ରାଷ୍ଟ୍ରପତି କହିଲେ ଯେ , ସହରାଂଚଳ ଭାରତରୁ ପ୍ରତିଦନ 40 ବିଲିୟନ ଲିଟର ବର୍ଯ୍ୟ ଜଳ ନିଷ୍କାସିତ ହେଉଛି । ତେଣୁ ଉପଯୁକ୍ତ ପ୍ରଯୁକ୍ତି ପ୍ରୟୋଗ ମାଧ୍ୟମରେ ସେହି ଜଳରେ ଥିବା ବିଷାକ୍ତ ଉପାଦାନକୁ ପୃଥକ କରିବା ଜରୁରୀ । ତଦ୍ୱାରା ସେହି ଜଳ ଜଳସେଚନ ଓ ଅନ୍ୟାନ୍ୟ ଉଦ୍ଦେଶ୍ୟରେ ଉପଯୋଗ କରାଯାଇ ପାରିବ । ଯେ କୌଣସି ସହରାଂଚଳ ଯୋଜନାରେ ଏହାକୁ ସାମିଲ କରାଯିବା ଅତ୍ୟାବଶ୍ୟକ ।


    ରାଷ୍ଟ୍ରପତି ଆହ୍ୱାନ ଜଣାଇ କହିଲେ ଯେ , ସ୍ଥାନୀୟ ଭାବେ ଜଳ ପରିଚାଳନା କରାଯିବା ଉଚିତ୍ । ତଦ୍ୱାରା ଗ୍ରାମମାନଙ୍କୁ ସଶକ୍ତି କରାଯାଇପାରିବ ଓ ପାର୍ଶ୍ଵବର୍ତ୍ତୀ ଗୋଷ୍ଠୀ ସେମାନଙ୍କର ଦକ୍ଷତା ବୃଦ୍ଧି କରି ସେମାନଙ୍କର ଜଳ ସଂପଦକୁ ସୁପରିଚାଳନା ବଂଟନ ଓ ମୂଲ୍ୟ ଭିତ୍ତିକ ବ୍ୟବହାର କରିପାରିବେ । ଏଥିରେ ସମସ୍ତ ସହଭାଗୀଙ୍କୁ ସାମିଲ କରାଯିବା ଦରକାର । ସ୍ଥାନୀୟ ଗୋଷ୍ଠୀଙ୍କ ଚିନ୍ତାଧାରା ଓ ଧାରଣା ସଂପ୍ରସାରିତ ହେବା ବାଂଛନୀୟ । ତଦ୍ୱାରା ସେମାନେ ଜଳର ପରିମାଣ ସହ ଫାଇଦାର ମାତ୍ରାକୁ ଉପଲବ୍ଧ କରିପାରିବେ ।


    ରାଷ୍ଟ୍ରପତି କହିଲେ ଯେ , ମାନବୀୟ ମର୍ଯ୍ୟାଦା ସକାଶେ ଜଳ ଏକାନ୍ତ ଆବଶ୍ୟକ ବୋଲି ନିର୍ବିବାଦରେ କୁହାଯାଇପାରେ ଭାରତ ଭଳି ଏକ ବିଶାଳ ରାଷ୍ଟ୍ର ଯେଉଁଠାରେ ଛଅ ଶହ ହଜାର ଗ୍ରାମରେ ଏବଂ ସହରାଂଚଳରେ ବସବାସ କରୁଥିବା ଲୋକଙ୍କ ପାଇଁ ନିରାପଦ ପାନୀୟ ଜଳର ସୁବନ୍ଦୋବସ୍ତ କରିବା କେବଳ ଏକ ସାଧାରଣ ପ୍ରକଳ୍ପ ପ୍ରସ୍ତାବ ନୁହେଁ । ଏହା ଏକ ପବିତ୍ର ସଂକଳ୍ପ । 2022 ମସିହା ସୁଦ୍ଧା ଦେଶର ସମସ୍ତ ଗ୍ରାମାଂଚଳକୁ ନିରାପଦ ପାନୀୟ ଜଳ ସୁନିଶ୍ଚିତ କରିବା ସକାଶେ ସରକାର ଏକ ଗୁରୁତ୍ୱପୂର୍ଣ୍ଣ ଯୋଜନା ପ୍ରସ୍ତୁତ କରିଛନ୍ତି । ସେହି ବର୍ଷ ଦେଶ ସ୍ୱାଧୀନତାର 75 ବର୍ଷ ପୂର୍ଣ୍ଣ ହେଉଛି । ସେହି ବର୍ଷ ବେଳକୁ 90 ପ୍ରତିଶତ ଗ୍ରାମାଂଚଳ ପରିବାରଙ୍କୁ ପାଇପ ଯୋଗେ ଜଳ ଯୋଗାଣ ବ୍ୟବସ୍ଥା କରାଯିବାର ଲକ୍ଷ୍ୟ ରଖାଯାଇଛି । ଏହି ସମ୍ମିଳନୀରେ ଆଲୋଚନା ଏକଥା ସୁନିଶ୍ଚିତ କରିବା ଉଚିତ୍ ଯେ ଆମେ ଯେପରି ଏହି ଅଭିଯାନରେ ବିଫଳ ନୁହେଁ ।


    ଏହି କାର୍ଯ୍ୟକ୍ରମରେ କେନ୍ଦ୍ର ସଡକ ପରିବହନ ଓ ରାଜପଥ , ଜାହାଜ ଚଳାଚଳ , ଜଳ ସଂପଦ , ନଦୀ ବିକାଶ, ଗଂଗା ସଂରକ୍ଷଣ ମନ୍ତ୍ରୀ ଶ୍ରୀ ନୀତିଶ ଗଡକରୀ , କେନ୍ଦ୍ର ପାନୀୟ ଜଳ ଓ ପରିମଳ ମନ୍ତ୍ରୀ ସୁଶ୍ରୀ ଉମାଭାରତୀ , ସଂସଦୀୟ ବ୍ୟାପାର ଓ ଜଳ ସଂପଦ , ନଦୀ ବିକାଶ ଓ ଗଂଗା ସଂରକ୍ଷଣ ରାଷ୍ଟ୍ରମନ୍ତ୍ରୀ ଶ୍ରୀ ଅର୍ଜୁନରାମ ମେଘୱାଲ ପ୍ରମୁଖ ଉପସ୍ଥିତ ଥିଲେ ।


    **********

    
    
    (Release ID: 1507530) Visitor Counter : 3