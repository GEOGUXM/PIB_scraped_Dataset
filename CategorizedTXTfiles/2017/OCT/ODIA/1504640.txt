      ରାଷ୍ଟ୍ରପତିଙ୍କ ସଚିବାଳୟ

      ପୋରବନ୍ଦର କୀର୍ତ୍ତି ମନ୍ଦିର ପରିଦର୍ଶନ କଲେ ରାଷ୍ଟ୍ରପତି
      ଗ୍ରାମୀଣ ଗୁଜରାଟକୁ ମୁକ୍ତାକାଶ ଶୌଚମୁକ୍ତ ଘୋଷଣା କରିବା ଅବସରରେ ରାଷ୍ଟ୍ରପତିଙ୍କ ଅଭିଭାଷଣ

      Posted On: 02 OCT 2017 4:28PM by PIB Bhubaneshwar

    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ଅକ୍ଟୋବର 2, 2017 ) ଗାନ୍ଧୀ ଜୟନ୍ତୀ ଅବସରରେ ମହାତ୍ମା ଗାନ୍ଧୀଙ୍କ ଜନ୍ମସ୍ଥାନ ପୋରବନ୍ଦରସ୍ଥିତ କୀର୍ତ୍ତିମନ୍ଦିର ପରିଦର୍ଶନ କରି ଜାତିର ପିତାଙ୍କ ପ୍ରତି ଶ୍ରଦ୍ଧାଞ୍ଜଳି ଜ୍ଞାପନ କରିଛନ୍ତି । ପରେ ସେ କୀର୍ତ୍ତିମନ୍ଦିରଠାରେ ଆୟୋଜିତ ଗ୍ରାମୀଣ ଗୁଜରାଟ ମୁକ୍ତାକାଶ ଶୌଚମୁକ୍ତ ଘୋଷଣା ସଂକ୍ରାନ୍ତ ଉତ୍ସବରେ ଉଦ୍ ‌ ବୋଧନ ଦେଇଛନ୍ତି ।


    ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ଆଜିର ଏହି ପବିତ୍ର ଦିନରେ ଜାତିର ପିତା ମହାତ୍ମା ଗାନ୍ଧୀଙ୍କ ଜନ୍ମପୀଠକୁ ଆସିବାର ସୁଯୋଗ ମିଳିଥିବାରୁ ସେ ନିଜକୁ ଭାଗ୍ୟବାନ ମନେ କରୁଛନ୍ତି । ଗ୍ରାମୀଣ ଗୁଜରାଟ ମୁକ୍ତାକାଶ ଶୌଚମୁକ୍ତ ବୋଲି ନିଜକୁ ଘୋଷଣା କରିବା କେବଳ ଏକ ସଫଳତା ନୁହେଁ ଏହା ମହାତ୍ମା ଗାନ୍ଧୀଙ୍କ ପ୍ରତି ଯଥାର୍ଥ ଶ୍ରଦ୍ଧାଞ୍ଜଳି । ସେଥିପାଇଁ ରାଷ୍ଟ୍ରପତି ଗୁଜରାଟ ମୁଖ୍ୟମନ୍ତ୍ରୀ ବିଜୟ ରୂପାନୀ ଏବଂ ତାଙ୍କ ସମସ୍ତ ଟିମ୍ ‌ କୁ ଅଭିନନ୍ଦନ ଜଣାଇଥିଲେ ।


    ରାଷ୍ଟ୍ରପତି କହିଲେ ଯେ ସ୍ୱଚ୍ଛତା ରକ୍ଷା କରିବା କୌଣସି ପରିମଳ କର୍ମଚାରୀ ଅଥବା ସରକାରୀ ବିଭାଗର ଦାୟିତ୍ୱ ନୁର୍ହେଁ । ଏହା ବିବିଧ ସହଭାଗୀ ସଂଗଠନ , ବ୍ୟକ୍ତିବିଶେଷଙ୍କ ଦ୍ୱାରା କାର୍ଯ୍ୟକାରୀ କରାଯାଉଥିବା ଏକ ଜାତୀୟ ଆନ୍ଦୋଳନ । ଆଜକୁ ପ୍ରାୟ 100 ବର୍ଷ ପୂର୍ବେ ଗାନ୍ଧୀଜୀ ଏହି ଲକ୍ଷ୍ୟକୁ ସାକାର କରିବା ଦିଗରେ ପ୍ରୟାସ ଆରମ୍ଭ କରିଥିଲେ । ଏଥିପାଇଁ ସେ ନିଜେ ଶୌଚାଳୟ ପରିଷ୍କାର କରିବାରେ ନିଜକୁ ନିୟୋଜିତ କରିଥିଲେ । 2019 ମସିହା ଅକ୍ଟୋବର 2 ତାରିଖ ସୁଦ୍ଧା ସ୍ୱଚ୍ଛ ଭାରତ ଅଭିଯାନର ଲକ୍ଷ୍ୟକୁ ସାକାର କରିବା ମହାତ୍ମା ଗାନ୍ଧୀଙ୍କ 150 ତମ ଜୟନ୍ତୀ ବର୍ଷରେ ତାଙ୍କ ପାଇଁ ଉପଯୁକ୍ତ ଶ୍ରଦ୍ଧାଞ୍ଜଳି ହେବ । ଆଜିର ଗୁଜରାଟର ଏହି ସଫଳତା ହାସଲ ଏହି ଦିଗରେ ଏକ ବିରାଟ ସଫଳତା ଓ ଉପଲବ୍ଧି ଯାହା ସ୍ୱଚ୍ଛ ଭାରତ କାର୍ଯ୍ୟକ୍ରମକୁ ଆଗକୁ ଆଗେଇ ନେଇ ଲକ୍ଷ୍ୟସ୍ଥଳରେ ପହଞ୍ଚାଇବା ଦିଗରେ ସହାୟକ ହୋଇପାରିବ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ରାଷ୍ଟ୍ରପତି ଶ୍ରୀ କୋବିନ୍ଦ ଏହି ଅବସରରେ ସର୍ଦ୍ଦାର ବଲ୍ଲଭଭାଇ ପଟେଲଙ୍କୁ ସ୍ମରଣ କରି କହିଲେ ଯେ ଏହି ମହାପୁରୁଷଙ୍କ ଜନ୍ମଦିନ ମଧ୍ୟ ଏହି ମାସରେ ପଡ଼ୁଛି । ଅକ୍ଟୋବର 31 ତାରିଖ ଦିନ ତାହା ପାଳନ କରାଯିବ । ମହାତ୍ମା ଗାନ୍ଧୀ ଆମ ଦେଶର ସ୍ୱାଧୀନତା ଆନ୍ଦୋଳନର ନେତୃତ୍ୱ ନେଇଥିବା ବେଳେ ସର୍ଦ୍ଦାର ପଟେଲ ଜାତୀୟ ଏକତାର ସ୍ଥପତି ଥିଲେ । ବାପୁ ଏବଂ ସର୍ଦ୍ଦାର ପଟେଲଙ୍କ ଅବଦାନ ବିନା ଆଧୁନିକ ଭାରତ କଥା ଚିନ୍ତା କରାଯାଇନପାରେ । ସୌଭାଗ୍ୟର କଥା ଯେ ଦେଶର ଏହି ଦୁଇ ସୁପୁତ୍ର ଗୁଜରାଟର ବୋଲି ରାଷ୍ଟ୍ରପତି କହିଥିଲେ ।


    ***************

    
    
    (Release ID: 1504640) Visitor Counter : 2