      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ମୂଲ୍ୟଭିତ୍ତିକ ଇଞ୍ଜିନିଅରିଂ କାର୍ଯ୍ୟକ୍ରମ ପ୍ରବର୍ତ୍ତନ ପାଇଁ ସଡକ ପରିବହନ ଓ ରାଜପଥ ମନ୍ତ୍ରଣାଳୟର ନିଷ୍ପତ୍ତି
      Posted On: 09 OCT 2017 7:24PM by PIB Bhubaneshwar


    ମୂଲ୍ୟଭିତ୍ତିକ ଇଞ୍ଜିନିୟଅରିଂ କାର୍ଯ୍ୟକ୍ରମକୁ ରାଜପଥ ପ୍ରକଳ୍ପ କାର୍ଯ୍ୟରେ ପ୍ରବର୍ତ୍ତନ ସକାଶେ କେନ୍ଦ୍ର ସଡକ ପରିବହନ ଓ ରାଜପଥ ମନ୍ତ୍ରଣାଳୟ ନିଷ୍ପତ୍ତି ନେଇଛି । ଏହାଦ୍ୱାରା ନୂତନ ପ୍ରଯୁକ୍ତି , କଂଚାମାଲ ଓ ଉପକରଣକୁ ସମସ୍ତ ରାଜପଥ ପ୍ରକଳ୍ପରେ ବ୍ୟବହାର କରାଯିବ । ଏହି ସବୁ ପ୍ରକଳ୍ପ ସରକାରୀ ଘରୋଇ ସହଭାଗୀତା ଅଥବା ସଂପୂର୍ଣ୍ଣ ସରକାରୀ ପାଣ୍ଠି ବ୍ୟୟରେ ପ୍ରବର୍ତ୍ତନ କରାଯାଉଥାଉ ନା କାହିଁକି ସେଥିରେ VEP ବ୍ୟବସ୍ଥା ଗ୍ରହଣ କରାଯିବ । ନୂତନ ତଥା ଅଭିନବ ପ୍ରଯୁକ୍ତିରେ ବିକାଶ ନୂଆ ନୂଆ କଂଚାମାଲ ଓ ଉପକରଣକୁ ରାଜପଥ ପ୍ରକଳ୍ପର ପ୍ରୟୋଗ କରିବା , ଯଦ୍ୱାରା ସେହିସବୁ ସଡକ ପ୍ରକଳ୍ପ ଅଧିକ ମଜଭୁତ , ଦକ୍ଷ, ଦୀର୍ଘସ୍ଥାୟୀ ଓ କାର୍ଯ୍ୟକାରୀତା ଦୃଷ୍ଟିରୁ ସକ୍ରିୟ ହୋଇ ପାରିବ । ତାହା ହାସଲ କରିବା ଏହାର ମୂଳ ଲକ୍ଷ୍ୟ । ପୁଣି ପର୍ଯ୍ୟାବରଣ ଦୃଷ୍ଟିରୁ ଅନୁକୂଳ ତଥା ମୂଲ୍ୟ ନିୟନ୍ତ୍ରଣ ତଥା ପ୍ରକଳ୍ପର ଆୟୁକାଳ ଦୃଷ୍ଟିରୁ ଏହା ଗ୍ରହଣୀୟ ।


    ଏ ଦିଗରେ ଥିବା ବିଭିନ୍ନ ବୈଷୟିକ ଓ ପ୍ରଯୁକ୍ତିଗତ ସମସ୍ୟା ଯାହାକି ଠିକାଦାରମାନଙ୍କ ମଧ୍ୟରେ ପ୍ରକଳ୍ପ ପ୍ରବର୍ତ୍ତନ ସଂକ୍ରାନ୍ତ ଆଲୋଚନା ବେଳେ ଉତ୍ପନ୍ନ ହୋଇଛି । ସେସବୁରେ ସମାଧାନ ପନ୍ଥା ବାହାର କରିବା ସକାଶେ ଏକ ଜାତୀୟସ୍ତରୀୟ ବିଶେଷଜ୍ଞ ଗୋଷ୍ଠୀ ଗଠନ କରାଯାଇଛି । ସେମାନେ ଏହି ନୂତନ ଓ ଅଭିନବ ପ୍ରଯୁକ୍ତି ଉପକରଣ ଓ ସଂସାଧନର ଜାତୀୟ ରାଜପଥ ପ୍ରକଳ୍ପରେ ବ୍ୟବହାର ନିମନ୍ତେ ସୁଗମ ଉପାୟ ସ୍ଥିର କରିବେ । ଯେ କୌଣସି ନୂତନ ଓ ଅଭିନବ ପ୍ରଯୁକ୍ତି କଂଚାମାଲ ଓ ଉପକରଣର କ୍ଷେତ୍ରୀୟ ପରୀକ୍ଷଣ ସକାଶେ ଏନଇପି ସିଦ୍ଧାନ୍ତ ଗ୍ରହଣ କରିବେ । ଏହା ବ୍ୟତୀତ , ଏନଇପି ଅନ୍ୟାନ୍ୟ ଆନୁସଂଗିକ ଡିଜାଇନ କାର୍ଯ୍ୟପନ୍ଥା , ନିର୍ମାଣ ପଦ୍ଧତି କ୍ରମ ତଥା ଉପଯୁକ୍ତ ସ୍ପେସିଫିକେସନ କୋଚ ନିୟମାବଳୀ ଚୂଡାନ୍ତ କରିବେ ଯଦ୍ୱାରା ଠିକାଦାରମାନେ ପ୍ରସ୍ତାବିତ ନୂଆ ଅଭିନବ କଂଚାମାଲ ଉପକରଣକୁ ସଫଳତାର ସହ ରାଜପଥ ପ୍ରକଳ୍ପରେ ବ୍ୟବହାର କରିପାରିବେ ।


    **********

    
    
    (Release ID: 1507492) Visitor Counter : 3