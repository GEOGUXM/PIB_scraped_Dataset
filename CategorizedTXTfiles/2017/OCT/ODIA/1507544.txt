      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ବିଶ୍ୱ ଯୁବ ତୀରନ୍ଦାଜ ଚାମ୍ପିଅନସିପର ପଦକ ବିଜେତାମାନଙ୍କୁ ସାକ୍ଷାତ କଲେ କ୍ରୀଡ଼ାମନ୍ତ୍ରୀ
      Posted On: 12 OCT 2017 8:58PM by PIB Bhubaneshwar


    ବିଶ୍ୱ ଯୁବ ତୀରନ୍ଦାଜ ଚାମ୍ପିଅନସିପର ପଦକ ବିଜେତାମାନେ ଆଜି ଯୁବ ବ୍ୟାପାର ଓ କ୍ରୀଡା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋରଙ୍କୁ ସାକ୍ଷାତ କରିଛନ୍ତି । ଆର୍ଜେଂଟିନାର ରୋଜାରିଓଠାରେ 2017 ଅକ୍ଟୋବର 2 ରୁ 8 ମଧ୍ୟରେ ଅନୁଷ୍ଠିତ ଏହି ପ୍ରତିଯୋଗିତାରେ ଭାରତ ଦଳଗତ ପ୍ରତିଯୋଗିତାରେ ଗୋଟିଏ ସ୍ୱର୍ଣ୍ଣ , ଗୋଟିଏ ରୌପ୍ୟ ଏବଂ ଗୋଟିଏ ବ୍ରୋଞ୍ଜ ପଦକ ଜିତିଛି ।


    ପଦକ ବିଜୟୀ କ୍ରୀଡ଼ାବିତଙ୍କୁ ସାଧୁବାଦ ଜଣାଇବା ସହ କର୍ଣ୍ଣେଲ ରାଠୋର ଦଳର ସଦସ୍ୟ ଓ ସେମାନଙ୍କ କୋଚମାନଙ୍କଠାରୁ ଏହି ଚାମ୍ପିଅନସିପରେ ଭାରତର ସାମଗ୍ରୀକ ପ୍ରଦର୍ଶନ ଓ ସେମାନଙ୍କୁ ପ୍ରଦାନ କରାଯାଇଥିବା ପ୍ରଶିକ୍ଷଣ ସମ୍ବନ୍ଧରେ ପଚାରି ବୁଝିଥିଲେ । ସେ କ୍ରୀଡ଼ାବିତମାନଙ୍କୁ ପରାମର୍ଶ ଦେଇଥିଲେ ଯେ ସେମାନେ ତୀରନ୍ଦାଜୀରେ ଏପରି ବିଭାଗ ବାଛନ୍ତୁ ଯାହା ଫଳରେ କି ଏହା ସେମାନଙ୍କୁ ବିଭିନ୍ନ ଆନ୍ତର୍ଜାତିକ ପ୍ରତିଯୋଗିତା ବିଶେଷ କରି ଅଲିମ୍ପିକରେ ଭଲ ପ୍ରଦର୍ଶନ କରିବାରେ ସହାୟକ ହେବ ।


    ଭାରତୀୟ ଦଳର ସଦସ୍ୟ ଅଙ୍କିତା ଭକତ ଓ ଏନ . ଜେମଶନ ସିଂ କନିଷ୍ଠ ରିକର୍ଭ ମିଶ୍ର ଦଳୀୟ ପ୍ରତିଯୋଗିତାରେ ସ୍ୱର୍ଣ୍ଣ ପଦକ ବିଜୟୀ ହୋଇଥିଲେ । ଏନ . ଜେମଶନ ସିଂ , ଅତୁଲ ବର୍ମା ଓ ସୁଖମଣି ଗଜାନନ ବାର୍ବେକର ମିଳିତ ଭାବେ କନିଷ୍ଠ ପୁରୁଷ ରିକର୍ଭ ଦଳଗତ ପ୍ରତିଯୋଗିତାରେ ରୌପ୍ୟ ପଦକ ବିଜୟୀ ହୋଇଥିଲେ । ସେହିପରି ଖୁସବୁ ଧ୍ୟାଲା , ସଂଚିତା ତିୱାରୀ ଏବଂ ଦିବ୍ୟା ଧୟାଲ ମିଳିତ ଭାବେ କ୍ୟାଡେଟ କମ୍ପାଉଣ୍ଡ ବାଳିକା ଦଳଗତ ପ୍ରତିଯୋଗିତାରେ ବ୍ରୋଞ୍ଜ ପଦକ ବିଜୟୀ ହୋଇଥିଲେ । ଭାରତ ଏହି ପ୍ରତିଯୋଗିତାର ସାମଗ୍ରୀକ ମେଡାଲ ତାଲିକାର ସପ୍ତମ ସ୍ଥାନରେ ରହିଥିଲା ।


    *************

    
    
    (Release ID: 1507544) Visitor Counter : 4