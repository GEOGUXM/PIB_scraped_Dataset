      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ସ୍କିଲ ଇଣ୍ଡିଆକୁ ପ୍ରୋତ୍ସାହନ ଦେବା ଲାଗି “ସଂକଳ୍ପ” ଓ “ଷ୍ଟ୍ରାଇଭ” ଯୋଜନାକୁ କ୍ୟାବିନେଟ ମଞ୍ଜୁରି
      Posted On: 11 OCT 2017 8:47PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକରେ ବିଶ୍ୱ ବ୍ୟାଙ୍କ ସାହାଯ୍ୟପ୍ରାପ୍ତ 6,655 କୋଟି ଟଙ୍କାର ଦୁଇଟି ନୂଆ ଯୋଜନା - ଜୀବିକା ପ୍ରୋତ୍ସାହନ ପାଇଁ ଦକ୍ଷତା ହାସଲ ଏବଂ ଜ୍ଞାନ ସଚେତନତା(ସଂକଳ୍ପ) ଏବଂ ଔଦ୍ୟୋଗିକ ମୂଲ୍ୟ ବୃଦ୍ଧି ନିମନ୍ତେ ଦକ୍ଷତା ସୁଦୃଢ଼ୀକରଣ (ଷ୍ଟ୍ରାଇଭ) ଯୋଜନାକୁ ମଞ୍ଜୁରି ପ୍ରଦାନ କରାଯାଇଛି । କେନ୍ଦ୍ର ପ୍ରାୟୋଜିତ 4,455 କୋଟି ଟଙ୍କାର ସଂକଳ୍ପ ଯୋଜନାରେ ବିଶ୍ୱ ବ୍ୟାଙ୍କ ଦ୍ୱାରା 3,300 କୋଟି ଟଙ୍କାର ଋଣ ସହାୟତା ସାମିଲ ରହିଛି । ଅନ୍ୟପକ୍ଷରେ 2,200 କୋଟି ଟଙ୍କାର କେନ୍ଦ୍ରୀୟ ପ୍ରାୟୋଜିତ ଷ୍ଟ୍ରାଇଭ କାର୍ଯ୍ୟକ୍ରମରେ ବିଶ୍ୱ ବ୍ୟାଙ୍କଠାରୁ ଯୋଜନା ବାବଦ ଅଧା ଅର୍ଥ ଋଣ ସହାୟତା ରୂପେ ମିଳିବ । ସଂକଳ୍ପ ଏବଂ ଷ୍ଟ୍ରାଇଭ ଯୋଜନା ନିଷ୍କର୍ଷ ଆଧାରିତ ଅଟେ, ଯେଉଁଥିରେ ଧନ୍ଦାମୂଳକ ଶିକ୍ଷା ଏବଂ ପ୍ରଶିକ୍ଷଣରେ ସରକାରଙ୍କ କାର୍ଯ୍ୟକାରୀତା ରଣନୀତି ସ୍ଥାନାନ୍ତରଣ ରଣନୀତି ସହିତ ଫଳାଫଳକୁ ଯୋଡ଼ାଯାଇଛି ।


    ଦକ୍ଷତା ତାଲିମର ପ୍ରଭାବୀ ସୁଶାସନ ଏବଂ ବିନିୟମ ଆରମ୍ଭ କରିବା ଲାଗି ଧନ୍ଦାମୂଳକ ଶିକ୍ଷାରେ ଔଦ୍ୟୋଗିକ ପ୍ରୟାସକୁ ଚିହ୍ନଟ କରିବାକୁ ଦୃଷ୍ଟିରେ ରଖି ଦୀର୍ଘ ଦିନ ହେବ ଏକ ଜାତୀୟ ରୂପରେଖ ପ୍ରସ୍ତୁତ କରାଯିବାର ଆବଶ୍ୟକତା ଅନୁଭୂତ ହେଉଥିଲା । ଏହି ଦୁଇଟି ଯୋଜନା ମାନ୍ୟତା ଏବଂ ପ୍ରାମାଣିକତା ପାଇଁ ଜାତୀୟ ସଂସ୍ଥାନଗୁଡ଼ିକର ସ୍ଥାପନ ଦ୍ୱାରା ଏହି ଆବଶ୍ୟକତାକୁ ପୂରଣ କରାଯିବ । ମାନ୍ୟତା ଏବଂ ପ୍ରାମାଣିକରଣ ନିମନ୍ତେ ଏସବୁ ସଂସ୍ଥାନ ଉଭୟ ଦୀର୍ଘକାଳୀନ ଏବଂ ସ୍ୱଳ୍ପକାଳୀନ ଧନ୍ଦାମୂଳକ ଶିକ୍ଷା ଏବଂ ପ୍ରଶିକ୍ଷଣ (ଭିଆଇଟି)ର ମାନ୍ୟତା ଏବଂ ପ୍ରମାଣପତ୍ର ପ୍ରଦାନ କରିବାର କାର୍ଯ୍ୟ କରିବ । ଏହି ବ୍ୟବସ୍ଥା ଭାରତରେ ଧନ୍ଦାମୂଳକ ଶିକ୍ଷାର ଇତିହାସରେ ପ୍ରଥମ ଥର ପାଇଁ ବିଭିନ୍ନ କେନ୍ଦ୍ରୀୟ, ରାଜ୍ୟ ଏବଂ ଘରୋଇ କ୍ଷେତ୍ରର ସଂସ୍ଥାନ ପ୍ରତି ଧ୍ୟାନ ଦେବ । ଯାହାର ଫଳସ୍ୱରୂପ ଗତିବିଧି ଦୋହରାକରଣର ପରିହାର ହେବ ଏବଂ ବ୍ୟବସାୟିକ ପ୍ରଶିକ୍ଷଣରେ ସମାନତା ଆସିବ । ଫଳରେ ଏହାର ଉତ୍ତମ ପ୍ରଭାବ ପଡ଼ିପାରିବ ।


    ଏହି ଦୁଇଟି ଯୋଜନାର ଉଦ୍ଦେଶ୍ୟ ଦକ୍ଷତା ବିକାଶ, ପ୍ରଶିକ୍ଷଣ ନିମନ୍ତେ ଦୀର୍ଘକାଳୀନ ଏବଂ ସ୍ୱଳ୍ପକାଳୀନ ଉଭୟ ବ୍ୟାପାରରେ ଗୁଣବତ୍ତା ଆଣିବା । ଏଥିସହିତ ବଜାରର ସାର୍ଥକତା ଦୃଷ୍ଟିକୋଣରୁ ସଂସ୍ଥାଗତ ସୁଧାର ହେବ । ପୂର୍ବରୁ ଥିବା ବିଭିନ୍ନ ସରକାରୀ ଯୋଜନା ଯେପରିକି- ଧନ୍ଦାମୂଳକ ପ୍ରଶିକ୍ଷଣ, ସୁଧାର ପରିଯୋଜନା (ଭିଟିଆଇପି)ରେ ଆଇଟିଆଇକୁ ମଜଭୂତ କରିବା ଉପରେ ଜୋର ଦିଆଯାଇଥିଲା ଏବଂ ଏହି ଯୋଜନା ଅନ୍ତର୍ଗତ 1600ରୁ ଅଧିକ ଆଇଟିଆଇର ପୂର୍ବରୁ ଆଧୁନିକୀକରଣ କରାଯାଇଛି । ଷ୍ଟ୍ରାଇଭ ଯୋଜନାର ଉଦ୍ଦେଶ୍ୟ ଆଇଟିଆଇର କାର୍ଯ୍ୟ ସମ୍ପାଦନରେ ସମ୍ପୂର୍ଣ୍ଣ ସୁଧାରକୁ ପ୍ରୋତ୍ସାହିତ କରିବା । ଏଥିରେ ଏସ୍ଏମ୍ଇ, ଧନ୍ଦାମୂଳକ ସଂଗଠନ ଏବଂ ଔଦ୍ୟୋଗିକ ସମୂହଙ୍କ ମାଧ୍ୟମରେ ଆପ୍ରେଣ୍ଟିସିପ ସାମିଲ ରହିଛି । ଏହି ଯୋଜନାର ଉଦ୍ଦେଶ୍ୟ ରାଜ୍ୟ ଦକ୍ଷତା ବିକାଶ ମିଶନ (ଏସ୍ଏସଡିଏମ୍), ଜାତୀୟ ଦକ୍ଷତା ବିକାଶ ନିଗମ (ଏନ୍ଏସଡିସି), କ୍ଷେତ୍ରୀୟ ଦକ୍ଷତା ପରିଷଦ (ଏସ୍ଏସସି), ଆଇଟିଆଇ ଏବଂ ଜାତୀୟ ଦକ୍ଷତା ବିକାଶ ଏଜେନ୍ସି (ଏନ୍ଏସଡିସି) ଆଦି ସଂସ୍ଥାନର ଦକ୍ଷତା ବିକାଶ ପ୍ରଶିକ୍ଷଣର ଗୁଣବତ୍ତା ନିମନ୍ତେ ସୁଦୃଢ଼ ପଦ୍ଧତି ବିକାଶ କରିବା । ଏହି ଯୋଜନା ଦୁଇଟି ଜାତୀୟ ଗୁଣବତ୍ତା ଏସ୍ୟୁରାନ୍ସ ଫ୍ରେମୱାର୍କ (ଏନଏସକ୍ୟୁଏଫ) ସହିତ ଜାତୀୟ ଦକ୍ଷତା ଯୋଗ୍ୟତା ଫ୍ରେମୱାର୍କ (ଏନକ୍ୟୁଏଏଫ)ର କେନ୍ଦ୍ର ଏବଂ ରାଜ୍ୟ ସରକାରଙ୍କ ଦକ୍ଷତା ବିକାଶ ଯୋଜନାର ଅନୁରୂପ ଏଗୁଡ଼ିକର ଜାଗତିକରଣକୁ ସହାୟତା ପ୍ରଦାନ କରିବ ଏବଂ ଦକ୍ଷତା, ବିଷୟବସ୍ତୁ ଓ ଉତ୍ପାଦର ମାନକୀକରଣକୁ ମଧ୍ୟ ସୁନିଶ୍ଚିତ କରାଯାଇପାରିବ ।


    ଏହି ଯୋଜନା ଜାତୀୟ ଦକ୍ଷତା ବିକାଶ ମିଶନ 2015 ଏବଂ ଏହାର ବିଭିନ୍ନ ଉପମିଶନକୁ ଉପଯୁକ୍ତ ମହତ୍ୱ ପ୍ରଦାନ କରିବ । ଏହି ଯୋଜନା ‘ମେକ୍ ଇନ୍ ଇଣ୍ଡିଆ’ ଏବଂ ‘ସ୍ୱଚ୍ଛତା ଅଭିଯାନ’ ଭଳି ଭାରତ ସରକାରଙ୍କ ମହତ୍ୱପୂର୍ଣ୍ଣ ଉପକ୍ରମ ଏବଂ ଏହାର ଉଦ୍ଦେଶ୍ୟ ଘରୋଇ ଏବଂ ଦରିଆପରି ଆବଶ୍ୟକତା ପାଇଁ ଅନ୍ତର୍ଜାତୀୟ ପ୍ରତିଦ୍ୱନ୍ଦ୍ୱୀ କାର୍ଯ୍ୟ ଦଳର ବିକଶିତ କରିବା । ଏଥିନିମନ୍ତେ 700 ଔଦ୍ୟୋଗିକ ପ୍ରତିଷ୍ଠାନ ସ୍ଥାପନ କରାଯାଇ ଲକ୍ଷାଧିକ ସଂଖ୍ୟାରେ ମହତ୍ଵାକାଂକ୍ଷୀ ଲୋକମାନଙ୍କୁ ରୋଜଗାରଭିତ୍ତିକ ଦକ୍ଷତା ପ୍ରଶିକ୍ଷଣ ଦିଆଯାଇସାରିଲାଣି । ବଛା ବଛା କ୍ଷେତ୍ର ଏବଂ ଭୌଗଳିକ ସ୍ଥାନରେ ଏପରି ସଂସ୍ଥାନର ପ୍ରତିଷ୍ଠା ନିମନ୍ତେ ପ୍ରସ୍ତାବର ଚୟନ କରିବା ଲାଗି ଏକ ନବୋନ୍ମେଷ ଆହ୍ୱାନ ପାଣ୍ଠି ମଡେଲ ଲାଗୁ କରାଯାଇଛି । ବିଦେଶରେ ପ୍ଲେସମେଣ୍ଟ ପାଇଁ ଅନ୍ତର୍ଜାତୀୟ ମାନକ ଅନୁସାରେ ଦକ୍ଷତା ପ୍ରଶିକ୍ଷଣକୁ ଧ୍ୟାନରେ ରଖି 66+ ଇଣ୍ଡିଆ ଇଣ୍ଟରନେସନାଲ ଷ୍ଟଲିଂ ସଂସ୍ଥାନକୁ ବିକଶିତ କରାଯାଉଛି । ଆଇଆଇଏସସିରେ 30,000ରୁ ଅଧିକ ଇଚ୍ଛୁକ ଲୋକମାନଙ୍କୁ ପ୍ରଶିକ୍ଷଣ ଦିଆଯିବ । ଏମାନେ ଅନ୍ତର୍ଜାତୀୟ ମୂଲ୍ୟାଙ୍କନ ସଂସ୍ଥା (ଆଇଏବି)ରୁ ପ୍ରମାଣପତ୍ର ହାସଲ କରିପାରିବେ । ସାରା ଭାରତରେ 500 ଆଇଟିଆଇକୁ ମଡେଲ ଆଇଟିଆଇ ଭାବେ ପ୍ରୋତ୍ସାହିତ କରିବା ତଥା ସେଗୁଡ଼ିକର ଉଦ୍ୟୋଗ ଦକ୍ଷତା ବିକାଶ ଉପରେ ବିଚାର କରାଯାଉଛି । ଏଥିରେ ଅନଲାଇନ ପରୀକ୍ଷା, କେନ୍ଦ୍ରୀକୃତ ପ୍ରବେଶ, ଦକ୍ଷତାରେ ସୁଧାର ଏବଂ ପ୍ରଣାଳୀରେ ପାରଦର୍ଶୀତା ଭଳି ସୁଧାରକୁ ବ୍ୟବହାର କରାଯିବ ।


    ଜାତୀୟ ଦକ୍ଷତା ଏବଂ ଉଦ୍ଯୋଗ ନୀତି, 2015ରେ କ୍ୱାଲିଟି ପ୍ରଶିକ୍ଷକ ଏବଂ ମୂଲ୍ୟାଙ୍କନକର୍ତ୍ତାମାନଙ୍କର ଏକ ପୁଲ୍ ନିର୍ମାଣ ଭଳି ଗୁଣବତ୍ତା ପରିପୂର୍ଣ୍ଣ ଉପାୟର ଆବଶ୍ୟକତାକୁ ରେଖାଙ୍କିତ କରାଯାଇଛି । ସଂକଳ୍ପରେ ସ୍ୱାୟତ୍ତ ପରିଚାଳନା ମଡେଲ ଜରିଆରେ ପ୍ରଶିକ୍ଷକ ଏବଂ ମୂଲ୍ୟାଙ୍କନକର୍ତ୍ତା ଏକାଡେମୀ ପ୍ରତିଷ୍ଠା କରାଯିବା ଉପରେ ଦୃଷ୍ଟି ଦିଆଯାଉଛି । ପ୍ରାଥମିକତା କ୍ଷେତ୍ରରେ 50ରୁ ଅଧିକ ଏପରି ଏକାଡେମୀର ସ୍ଥାପନା କରାଯିବାକୁ ଅଛି । ଡିଓଟି, ଏମ୍ଏସଡିଇ ସରକାରୀ ଏବଂ ଘରୋଇ କ୍ଷେତ୍ରରେ 35ରୁ ଅଧିକ ଟ୍ରେଣ୍ଡରେ ପ୍ରଶିକ୍ଷଣର ପ୍ରସ୍ତାବ ନେଇ ପ୍ରଶିକ୍ଷକମାନଙ୍କୁ ପ୍ରଶିକ୍ଷଣ (ଆଇଟିଓଟି) ପାଇଁ ଅନେକ ପ୍ରତିଷ୍ଠାନର ପ୍ରତିଷ୍ଠା ନିମନ୍ତେ ଏହି ଦିଗରେ ପୂର୍ବରୁ ଉଲ୍ଲେଖନୀୟ ଅଗ୍ରଗତି ହାସଲ କରାଯାଇପାରିଛି । ଏହି ଯୋଜନାଗୁଡ଼ିକ ଦୀର୍ଘକାଳୀନ ଏବଂ ସ୍ୱଳ୍ପକାଳୀନ ଭିଇଟି ଉଭୟରେ ହିଁ ପ୍ରଶିକ୍ଷକମାନଙ୍କୁ ପ୍ରଶିକ୍ଷଣ ନିମନ୍ତେ ଏପରି ପ୍ରତିଷ୍ଠାନକୁ ଗତିଶୀଳତା ପ୍ରଦାନ କରିବ, ଯେଉଁଥିରେ ଆବଶ୍ୟକ ପରିବର୍ତ୍ତନ ହୋଇପାରିବ । ଚିହ୍ନିତ କ୍ଷେତ୍ର ଏବଂ ଭୌଗଳିକ ତାରତମ୍ୟ ଆଧାରରେ ଅତିରିକ୍ତ ପ୍ରଶିକ୍ଷକ ଏକାଡେମୀ ପ୍ରତିଷ୍ଠା କରାଯିବ ।


    ରାଜ୍ୟସ୍ତରରେ ରାଜ୍ୟ ଦକ୍ଷତା ବିକାଶ ମିଶନ (ଏସ୍ଏସଡିଏମ୍)ର ପ୍ରତିଷ୍ଠା ଏବଂ ରାଜ୍ୟଗୁଡ଼ିକୁ ଜିଲ୍ଲା ଏବଂ ରାଜ୍ୟସ୍ତରୀୟ ଦକ୍ଷତା ବିକାଶ ଯୋଜନା (ଡିଏସଡିପି/ଏସ୍ଏସଡିପି) ପାଇଁ ରାଜ୍ୟଗୁଡ଼ିକୁ ଆଗକୁ ଆସିବା ଲାଗି ଅନୁମତି ପ୍ରଦାନ ତଥା ସ୍ଥାନୀୟ ଆବଶ୍ୟକତା ଅନୁରୂପ ଦକ୍ଷତା ପ୍ରଶିକ୍ଷଣ କାର୍ଯ୍ୟକ୍ରମ ପ୍ରସ୍ତୁତ କରିବା ସହିତ ସଂସ୍ଥାଗତ ସୁଦୃଢ଼ୀକରଣ ସୁନିଶ୍ଚିତ କରିବା ଲାଗି ଦକ୍ଷତା ଯୋଜନାକୁ ଅତ୍ୟଧିକ ବିକେନ୍ଦ୍ରୀକରଣ ଉପରେ ଗୁରୁତ୍ୱ ଦିଆଯାଇଛି । ସଂକଳ୍ପର ଉଦ୍ଦେଶ୍ୟ ମହିଳା, ଅନୁସୂଚିତ ଜାତି(ଏସସି) ଓ ଅନୁସୂଚିତ ଜନଜାତି (ଏସଟି) ଏବଂ ଦିବ୍ୟାଙ୍ଗଙ୍କ ସହିତ ପଛୁଆ ବର୍ଗର ଲୋକମାନଙ୍କୁ ବହୁ ସଂଖ୍ୟାରେ ଦକ୍ଷତା ପ୍ରଶିକ୍ଷଣର ସୁଯୋଗ ପ୍ରଦାନ କରିବା ।


    ଏହି ଯୋଜନାଦ୍ୱୟ ଦକ୍ଷତା ବିକାଶରେ ପ୍ରଣାଳୀ ପରିବେଶକୁ ଅନୁକୂଳ କରିବ ଏବଂ ଉଦ୍ୟୋଗଗୁଡ଼ିକୁ ଦକ୍ଷତାପ୍ରାପ୍ତ କାର୍ଯ୍ୟ ଦଳର ନିରନ୍ତର ଯୋଗାଣ କରିପାରିବ । ଏହାଦ୍ୱାରା ଦେଶର ‘ଇଜ୍ ଅଫ୍ ଡୁଇଙ୍ଗ ବିଜନେସ୍’ ସୂଚକାଙ୍କରେ ବୃଦ୍ଧି ହେବ । ଉତ୍ତମ ଉଦ୍ୟୋଗ ସମ୍ପର୍କ ଏବଂ ଗୁଣବତ୍ତା ବିଶ୍ୱାସ ମାଧ୍ୟମରେ ଏହି ଯୋଜନାଗୁଡ଼ିକ ଦକ୍ଷତା ବିକାଶ କାର୍ଯ୍ୟକ୍ରମ ପ୍ରତି ଆକାଂକ୍ଷାକୁ ମହତ୍ୱ ପ୍ରଦାନ କରିବା ଦିଗରେ ମଧ କାର୍ଯ୍ୟ କରିବ ।


    **********

    
    
    (Release ID: 1506069) Visitor Counter : 2