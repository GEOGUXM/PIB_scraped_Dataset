      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ବିଜ୍ଞାନ ଓ ପ୍ରଯୁକ୍ତି ମଧ୍ୟରେ ଥିବା ବୈଷମ୍ୟକୁ ଦୂର କରିବାକୁ ପଡିବ : ଡକ୍ଟର ହର୍ଷବର୍ଦ୍ଧନ
      ବିଜ୍ଞାନ ଓ ପ୍ରଯୁକ୍ତି ମଧ୍ୟରେ ଥିବା ଯୋଗାଯୋଗ ବୈଷମ୍ୟ ଦୂରୀକରଣ ପୁସ୍ତକ ଉନ୍ମୋଚନ କଲେ ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ

      Posted On: 09 OCT 2017 7:30PM by PIB Bhubaneshwar

    ଜନସାଧାରଣଙ୍କ ନିକଟରେ ବିଜ୍ଞାନ ଓ ପ୍ରଯୁକ୍ତି ପହଁଚାଇବାର ସଫଳ ଯୋଗଯୋଗ ବ୍ୟବସ୍ଥା ପ୍ରବର୍ତ୍ତନ କରିବା ଅତ୍ୟନ୍ତ ଗୁରୁତ୍ୱପୂର୍ଣ୍ଣ ବୋଲି କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି, ଭୂବିଜ୍ଞାନ ଓ ପର୍ଯ୍ୟାବରଣ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ମତପୋଷଣ କରିଛନ୍ତି । ନୂଆଦିଲ୍ଲୀଠାରେ ଆଜି “ Bridging the Communication Gap in Science and Technology: Lessons from India” ପୁସ୍ତକର ଉନ୍ମୋଚନ କରି କହିଥିଲେ ଯେ ସାଧାରଣ ଜନତାଙ୍କ ନିକଟରେ ବିଜ୍ଞାନ ଓ ପ୍ରଯୁକ୍ତି ର ସୁଫଳ ପହଁଚାଇବାର ସଫଳ ବ୍ୟବସ୍ଥା କରାଯିବା ଆବଶ୍ୟକ ।


    ନୂଆଦିଲ୍ଲୀରେ ଏକ କାର୍ଯ୍ୟକ୍ରମରେ ଉଦବୋଧନ ଦେଇ ଡକ୍ଟର ହର୍ଷବର୍ଦ୍ଧନ କହିଲେ ଯେ , ଏହି ପୁସ୍ତକର ଲୋକମାନେ ଏ ଦିଗରେ କରିଥିବା ପ୍ରୟାସ ପ୍ରଶଂସନୀୟ । ଏହି ପୁସ୍ତକରେ ଦେଶରେ ବର୍ତ୍ତମାନ ବିଜ୍ଞାନ ଓ ଯୋଗାଯୋଗ ନୀତିର ସ୍ଥିତି ସଂପର୍କରେ ବିଶେଷ ସୂଚନା ରହିଛି । ଭାରତର ବିଭିନ୍ନ ବିଜ୍ଞାନ ଓ ପ୍ରଯୁକ୍ତି ସେକ୍ଟରରେ ଯେଉଁ ନୀତି ଓ ବ୍ୟବସ୍ଥା ପ୍ରଚଳନ ରହିଛି ତାହା ଯେପରି ସଫଳତାର ସହ ଲୋକମାନଙ୍କ ନିକଟରେ ପହଁଚିବ ସେ ଦିଗରେ ସଭିଁଏ ପ୍ରୟାସୀ ହେବା ଉଚିତ୍ ।


    ଏଥିରେ ଉଭୟ ଶିକ୍ଷା , ନୀତି ଓ ପ୍ରବର୍ତ୍ତନ ଭିତ୍ତିକ ପ୍ରବନ୍ଧମାନ ସ୍ଥାନ ପାଇଛି ଯାହା ବିଶେଷଜ୍ଞ , ପ୍ରବର୍ତତକାରୀ ଓ ପ୍ରଶାସକମାନେ ଲେଖିଛନ୍ତି । ସ୍ୱାଧୀନ ଭାରତରେ ଏ ଦିଗରେ ସରକାର ଅନେକ ନୀତି ବି ପ୍ରଣୟନ କରିଛନ୍ତି ଯେଉଁଥିରେ ଏ ଦିଗରେ ଥିବା ସମସ୍ୟାର ନୂଆ ନୂଆ ସମାଧାନ ସୂତ୍ର ଦିଆଯାଇଛି ଯାହା ଜନ ସାଧାରଣଙ୍କ ନିକଟରେ ବିଜ୍ଞାନ ଓ ପ୍ରଯୁକ୍ତିର ସୁଫଳ ପହଁଚାଇବା ନିମନ୍ତେ ଉଦ୍ଦିଷ୍ଟ ।


    ପୁସ୍ତକ ଉନ୍ମୋଚନ ପରେ ଏକ ସଂଗୋଷ୍ଠୀ ଆଲୋଚନା ଅନୁଷ୍ଠିତ ହୋଇଥିଲା । ଏହାର ଶୀର୍ଷକ ଥିଲା ବିଜ୍ଞାନ ଯେତେବେଳେ ଜନତାଙ୍କ ନିକଟରେ ପହଁଚେ ଆପଣ ସେ ଦୂରତ୍ୱକୁ ଦୂର କରନ୍ତି କିପରି ? ଏହି ପାଦରେ ଆଲୋଚନାରେ ବିଜ୍ଞାନ ଓ ପ୍ରଯୁକ୍ତି ( DST ) ନିର୍ଦ୍ଦେଶକ ପ୍ରଫେସର ଅଶୁତୋଷ ଶର୍ମା , CSIR ନିର୍ଦ୍ଦେଶକ ପ୍ରଫେସର ଡକ୍ଟର ଗିରିଶ ସାହାନୀ, ଜବାହାରଲାଲ ନେହେରୁ ବିଶ୍ୱ ବିଦ୍ୟାଳୟ ପ୍ରାକ୍ତନ ପ୍ରଫେସର ଦୀପକ କୁମାର, SCIENCE ପତ୍ରିକାର ବରିଷ୍ଠ ସମ୍ବାଦଦାତା ଶ୍ରୀ ପୟବ ବାଗଲା ସାଇନ୍ସ ରିପୋଟର୍ ସଂପାଦକ ହାସାନ ଜାବେଦ ଖାନ୍ ପ୍ରମୁଖ ଏଥିରେ ଅଂଶ ଗ୍ରହଣ କରିଥିଲେ ।


    DST ସଚିବ ପ୍ରଫେସର ଆଶୁତୋଷ ଶର୍ମା ଏହି କାର୍ଯ୍ୟକ୍ରମରେ ନିଜର ମତ ରଖି କହିଲେ ଯେ ବିଜ୍ଞାନ ଯୋଗାଯୋଗ ଏବଂ ସାମ୍ବାଦିକତା କେବଳ ବୈଜ୍ଞାନିକ ଓ ସାମ୍ବାଦିକଙ୍କ ପାଇଁ ଛାଡି ଦେବା ଅନୁମେୟ । ତାଙ୍କ ବିଭାଗ ଖୁବ୍ ଶୀଘ୍ର ଏକ ଇଂଟରନେଟ୍ ଟିଭି , 24x7 ବିଜ୍ଞାନ ଟିଭି ଚ୍ୟାନେଲ ଏବଂ ବିଜ୍ଞାନ ଓ ପ୍ରଯୁକ୍ତି ୱେବ୍ ପୋର୍ଟାଲ ଆରମ୍ଭ କରିବାକୁ ଯାଉଛି ।


    ଏହା ଦ୍ୱାରା ବିଜ୍ଞାନ ଓ ପ୍ରଯୁକ୍ତି ସଂକ୍ରାନ୍ତ ସମସ୍ତ ଖବର ଜନ ସାଧାରଣଙ୍କ ନିକଟରେ ସହଜରେ ପହଁଚାଯାଇ ପାରିବ । ଏଥିପାଇଁ ସାଧାରଣ ଲୋକଙ୍କ ମଧ୍ୟରେ ବିଜ୍ଞାନ ପ୍ରତି ଆଗ୍ରହ ସୃଷ୍ଟି କରାଯିବା ଆବଶ୍ୟକ । ବିଜ୍ଞାନର ଦାୟିତ୍ୱବୋଧ ସଂପର୍କରେ ସେ ତାଙ୍କ ବକ୍ତବ୍ୟରେ ଆଲୋକପାତ କରିଥିଲେ । ପ୍ରଫେସର ଶର୍ମା କହିଥିଲେ ଯେ ବୈଜ୍ଞାନିକମାନେ ସଦାସର୍ବଦା ଜନତାଙ୍କ ନିକଟରେ ଉତ୍ତରଦାୟୀ । ସେମାନେ କଣ ଗବେଷଣା କରୁଛନ୍ତି ଓ ତାହାର ଜନ ସାଧାରଣଙ୍କ ଉପରେ କି ପ୍ରକାର ପ୍ରଭାବ ପଡୁଛି ତାହା ଜାଣିବାର ଅଧିକାର ସେମାନଙ୍କର ରହିଛି ।


    ********

    
    
    (Release ID: 1507496) Visitor Counter : 3