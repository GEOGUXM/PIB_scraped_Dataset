      କୌଶଳ ବିକାଶ ଓ ଉଦ୍ଯୋଗ ମନ୍ତ୍ରଣାଳୟ

      ୱାଲ୍ଡସ୍କିଲ୍ ଆବୁଧାବି 2017 ବିଜୟୀ ପ୍ରତିଯୋଗୀଙ୍କ ପାଇଁ ମନ୍ତ୍ରୀ ଧର୍ମେନ୍ଦ୍ର ପ୍ରଧାନଙ୍କ ପୁରସ୍କାର ଘୋଷଣା
      26 ବର୍ଗରେ ଦେଶକୁ ପ୍ରତିନିଧିତ୍ୱ କରିବେ ପ୍ରତିଯୋଗୀ

      Posted On: 11 OCT 2017 8:11PM by PIB Bhubaneshwar

    ବିଶ୍ୱସ୍ତରରେ ଭାରତକୁ ପ୍ରତିନିଧିତ୍ୱ କରୁଥିବା ପ୍ରତିଯୋଗୀମାନଙ୍କୁ ପ୍ରୋତ୍ସାହିତ କରିବା ସକାଶେ କେନ୍ଦ୍ର ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦ୍ୟୋଗ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ୱାଲ୍ଡସ୍କିଲ୍ ଆବୁଧାବି 2017 ରେ ଯୋଗ ଦେଉଥିବା ଭାରତୀୟ ପ୍ରତିନିଧିମାନଙ୍କୁ ଶୁଭେଚ୍ଛା ଜଣାଇଛନ୍ତି । ଏହି କାର୍ଯ୍ୟକ୍ରମ 2017 ଅକ୍ଟୋବର 14 ତାରିଖଠାରୁ 19 ତାରିଖ ପର୍ଯ୍ୟନ୍ତ ଆବୁଧାବିଠାରେ ଆୟୋଜିତ ହେଉଛି ।


    ଏହି ବିଶିଷ୍ଟ ଅନ୍ତର୍ଜାତୀୟ କାର୍ଯ୍ୟକ୍ରମରେ ପ୍ରତିନିଧିମାନେ ଭାରତକୁ 26ଟି ବର୍ଗରେ ପ୍ରତିନିଧିତ୍ୱ କରିବେ । ପ୍ରତ୍ୟେକ ଦଳରେ ଆବଶ୍ୟକ ସଂଖ୍ୟକ ପ୍ରତିଯୋଗୀ ଓ ବିଶେଷଜ୍ଞ ରହିବେ । ଚଳିତ ବର୍ଷ ଏହି କାର୍ଯ୍ୟକ୍ରମରେ 70 ରୁ ଉର୍ଦ୍ଧ୍ଵ ରାଷ୍ଟ୍ରର 1200 ରୁ ଅଧିକ ପ୍ରତିଯୋଗୀ 50 ପ୍ରକାର କୌଶଳ ପ୍ରଦର୍ଶନ ପ୍ରତିଯୋଗିତାରେ ଭାଗନେବେ । ଏହି ଗୁରୁତ୍ୱପୂର୍ଣ୍ଣ କାର୍ଯ୍ୟକ୍ରମରେ ଯୋଗଦେଇ ଫେରିବା ପରେ ବିଜୟୀ ପ୍ରତିଯୋଗୀମାନଙ୍କ ସକାଶେ ମନ୍ତ୍ରୀ ଶ୍ରୀ ପ୍ରଧାନ ନିମ୍ନମତେ ପୁରସ୍କାର ଘୋଷଣା କରିଛନ୍ତି ।

                                             
WorldSkills Competitor  Gold       Rs 10 Lakh
                                             
                                             
                                 
Silver                  Rs 8 Lakh
                                 
                                 
                                 
Bronze                  Rs 6 Lakh
                                 
                                 
                                 
Medallion               Rs 2 Lakh
                                 
                                 
                                             
WorldSkills Experts     Gold       Rs 4 Lakh 
                                             
                                             
                                 
Silver                  Rs 3 Lakh
                                 
                                 
                                 
Bronze                  Rs 2 Lakh
                                 
                                 
                                 
Medallion               Rs 1 Lakh
                                 
                                 

    ଭାରତୀୟ ଦଳଙ୍କୁ ଶୁଭମନାସି ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ୱାଲ୍ଡସ୍କିଲରେ ଭାରତ ଚଳିତ ବର୍ଷ ଷଷ୍ଠ ଥର ପାଇଁ ଅଂଶଗ୍ରହଣ କରୁଛି । ଚଳିତ ଥର ପ୍ରତ୍ୟେକ ବର୍ଗରେ ଭାରତ ଉତ୍କୃଷ୍ଟ ପ୍ରଦର୍ଶନ କରିବ ବୋଲି ସେ ଦୃଢ଼ତାର ସହ ଆଶା ପ୍ରକଟ କରିଛନ୍ତି । କୌଶଳକୁ ଦେଶର ଯୁବକମାନଙ୍କ ମନରେ ଉଚ୍ଚାକାଂକ୍ଷାରେ ପରିଣତ କରିବା ସକାଶେ ସମସ୍ତ ପ୍ରକାର ଉଦ୍ୟମ କରାଯାଉଛି ଯଦ୍ୱାରା ସେମାନେ ବିଶ୍ୱ ଦୃଶ୍ୟପଟ୍ଟରେ ଓ ଜାତୀୟ ସ୍ତରରେ ସେମାନଙ୍କର କଳାକୌଶଳ ପ୍ରଦର୍ଶନ କରିପାରିବେ । ଆବୁଧାବି ୱାଲ୍ଡସ୍କିଲ୍ 2017ରେ ଦେଶର କୋଣ ଅନୁକୋଣରୁ ଯୁବ ପ୍ରତିଭାମାନେ ସେମାନଙ୍କର କୌଶଳ ପ୍ରଦର୍ଶନ ନିମନ୍ତେ ଅଂଶଗ୍ରହଣ କରିବା ଦେଶ ପାଇଁ ଗୌରବର କଥା ବୋଲି ଶ୍ରୀ ପ୍ରଧାନ ମତ ପୋଷଣ କରିଛନ୍ତି । କାରଣ ସେଠାରେ ସେମାନେ ବିଶ୍ୱସ୍ତରର କୁଶଳୀ ଯୁବ ପ୍ରତିଭାମାନଙ୍କ ସହ ପ୍ରତିଦ୍ୱନ୍ଦ୍ୱିତା କରିବାର ସୁଯୋଗ ପାଇବେ । ତେଣୁ ସେମାନଙ୍କୁ ମନ୍ତ୍ରୀ ଶ୍ରୀ ପ୍ରଧାନ ଶୁଭକାମନା ଜ୍ଞାପନ କରିଛନ୍ତି ।


    ମନ୍ତ୍ରୀ ଶ୍ରୀ ପ୍ରଧାନ କହିଛନ୍ତି ଯେ ‘ ଆମକୁ ସ୍କିଲ୍ ଇଣ୍ଡିଆ ଅଭିଯାନକୁ ବେଗବାନ୍ କରିବାକୁ ପଡ଼ିବ । ଦେଶର ଯୁବକମାନଙ୍କୁ ଯେଉଁ ସୁଯୋଗ ପ୍ରଦାନ କରାଯାଉଛି ସେମାନେ ଏଥିରେ ଅଧିକରୁ ଅଧିକ ସଂଖ୍ୟାରେ ଅଂଶ ଗ୍ରହଣ କରିବା ଉଚିତ ’ ବୋଲି ସେ ଆହ୍ୱାନ ଜଣାଇଛନ୍ତି ।


    ******************

    
    
    (Release ID: 1507524) Visitor Counter : 3