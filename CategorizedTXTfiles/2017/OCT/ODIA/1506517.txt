      ପ୍ରତିରକ୍ଷା ମନ୍ତ୍ରଣାଳୟ

      ଭାରତୀୟ ନୌସେନା ଏକାଡେମୀ, ଏଝିମାଲାଠାରେ ଦିଲ୍ଲୀ ଆଲୋଚନା ଚକ୍ରର ଚତୁର୍ଥ ସଂସ୍କରଣ ଉଦଯାପିତ
      Posted On: 13 OCT 2017 8:06PM by PIB Bhubaneshwar


    1 . “ ଭାରତ ଏବଂ ଦକ୍ଷିଣ ପୂର୍ବ ଏସିଆ ମଧ୍ୟରେ ସାମୁଦ୍ରିକ ବ୍ୟବସାୟ , ବିଭିନ୍ନ ଅଭିଯାନ ଏବଂ ସଭ୍ୟତା ସମ୍ପର୍କ ” ଶୀର୍ଷକରେ ଦିଲ୍ଲୀ ଆଲୋଚନା ଚକ୍ରର ଚତୁର୍ଥ ସଂସ୍କରଣ ଭାରତୀୟ ନୌସେନା ଏକାଡେମୀ ( INA ) ଠାରେ ଅକ୍ଟୋବର 13ରେ ଉଦଯାପିତ ହୋଇଛି । ଏହି ଆଲୋଚନା ଚକ୍ରରେ ‘ ଭାରତ ଏବଂ ଦକ୍ଷିଣପୂର୍ବ ଏସିଆ ସମ୍ପର୍କ - ଅତୀତ ଏବଂ ସ୍ମୃତି ’, ‘ ଦକ୍ଷିଣପୂର୍ବ ଏସିଆ ସହ 16 ତମ ଓ 17 ତମ ଶତାବ୍ଦୀରେ ସାମଦ୍ରିକ ବ୍ୟବସାୟ ’, ‘ ଏସୀୟ ପ୍ରଶାନ୍ତ ମହାସାଗରୀୟ ଭୌଗୋଳିକ ଓ ରାଜନୈତିକ ସ୍ଥିତିରେ ସଂରଚନା ଗତ ରୂପାନ୍ତରଣ ’ ଏବଂ ‘ ପ୍ରାଚୀନ ଭାରତୀୟ ସାମୁଦ୍ରିକ ବାଣିଜ୍ୟର ଭିତ୍ତିଭୂମି ’ ଆଦି ବିଷୟ ସମ୍ବନ୍ଧରେ ଆଲୋଚନା ହୋଇଥିଲା ।


    2 . ଦ୍ୱିତୀୟ ଦିନର ଅଧିବେଶନରେ ମୁଖ୍ୟତଃ ଭାରତ ଏବଂ ଦକ୍ଷିଣପୂର୍ବ ଏସୀୟ ଦେଶମାନଙ୍କ ମଧ୍ୟରେ ସାମାଜିକ - ସାଂସ୍କୃତିକ ଆଦାନପ୍ରଦାନ , ବିକାଶଶୀଳ ରାଷ୍ଟ୍ରମାନଙ୍କ ଭୌଗୋଳିକ - ରାଜନୈତିକ ପରିବର୍ତ୍ତନ ଦୃଷ୍ଟିକୋଣରୁ ଭାରତର ଲୁକ ଆଣ୍ଡ ଆକ୍ଟ ଇଷ୍ଟ ନୀତି ଏବଂ ଦକ୍ଷିଣପୂର୍ବ ଏସିଆ ଦେଶମାନଙ୍କ ସହିତ ସାମୁଦ୍ରିକ ଓ ସାମରିକ ଅଭିଯାନ ଉପରେ ଆଲୋଚନା କରାଯାଇଥିଲା । ଆଲୋଚନା ଚକ୍ର ଭାଇସ ଆଡମିରାଲ ଅନୁପ ସିଂଙ୍କ ଏକ ଚମତ୍କାର ପ୍ରାରମ୍ଭିକ ବକ୍ତବ୍ୟ ପରେ ଆରମ୍ଭ ହୋଇଥିଲା ।


    3 . ଏହି ଦୁଇଦିନିଆ ଆଲୋଚନା ଚକ୍ରରେ ନୌସେନା ଏବଂ ତଟରକ୍ଷୀ ବାହିନୀର ଅନେକ ପଦାଧିକାରୀ ଯୋଗ ଦେଇଥିଲେ । ପ୍ରଫେସର ( ଡଃ ) ଶ୍ରୀକାନ୍ତ କୋଣ୍ଡାପଲ୍ଲି , ପ୍ରଫେସର ( ଡ଼ଃ ) ଲାନା ସ୍ୱାମୀ , ପ୍ରଫେସର ପ୍ରିୟଦର୍ଶୀ ମୁଖାର୍ଜୀ , ପ୍ରଫେସର ଅଜୟ ପ୍ରତାପ ସିଂ , ପ୍ରଫେସର ବିନ୍ଦା ପରଞ୍ଜପେ ଏବଂ ପ୍ରଫେସର ( ଡଃ ) ରୁବି ମାଲୋନିଙ୍କ ପରି ଅନେକ ପ୍ରଖ୍ୟାତ ଶିକ୍ଷାବିତ୍ ଯୋଗଦେଇଥିଲେ । ଏତଦବ୍ୟତୀତ ଭାରତୀୟ ପ୍ରତ୍ନତତ୍ତ୍ୱ ସଂସ୍ଥା ( ASI ) ର ପ୍ରତିନିଧି ଏବଂ ଆଇଏନଏର କ୍ୟାଡେଟମାନେ ମଧ୍ୟ ଏଥିରେ ଭାଗନେଇଥିଲେ ।


    4 . ରିଅର ଆଡମିରାଲ ଏମଡି ସୁରେଶ , ଏନଏମ , ଉପମୁଖ୍ୟ କମାଣ୍ଡାଂଟ ଏବଂ ମୁଖ୍ୟ ପରାମର୍ଶଦାତା ଅଭିଭାଷଣ ପ୍ରଦାନ କରିବା ସହ ବିଭିନ୍ନ ବିଷୟ ବାବଦରେ ଉଚ୍ଚସ୍ତରୀୟ ଆଲୋଚନା କରି ଦର୍ଶକ ତଥା ଆଇଏନଏସର କ୍ୟାଡେଟମାନଙ୍କୁ ଉଚ୍ଚ ବୌଦ୍ଧିକ ଅନୁଭୂତି ପ୍ରଦାନ କରିଥିବାରୁ ସମସ୍ତ ଗବେଷଣାତ୍ମକ ନିବନ୍ଧ ଉପସ୍ଥାପକ , ସଭାପତି , ପ୍ରଖ୍ୟାତ ଶିକ୍ଷାବିତ ତଥା ଅନ୍ୟାନ୍ୟ ବିଶିଷ୍ଟ ବ୍ୟକ୍ତିମାନଙ୍କୁ ଧନ୍ୟବାଦ ଅର୍ପଣ କରିଥିଲେ । ସେ ଉପସ୍ଥିତ କ୍ୟାଡେଟମାନଙ୍କୁ ଏହି ଆଲୋଚନା ଚକ୍ରରୁ ଶିକ୍ଷାଗ୍ରହଣ କରି ଏକ ଗୁରୁତ୍ୱପୂର୍ଣ୍ଣ ଅଂଚଳ ଉପରେ ଅଧ୍ୟୟନ ଓ ଗବେଷଣାକୁ ଆଗେଇ ନିଅନ୍ତୁ ।


    5 . ଭାରତୀୟ ନୌସେନା ଏହି ଆଲୋଚନା ଚକ୍ରକୁ ଇଝିମାଲାରେ ଅବସ୍ଥିତ ମାଉଁଟ ଦିଲ୍ଲୀ ନାମ ଅନୁସାରେ ଦିଲ୍ଲୀ ସିରିଜ ରଖିଛି । ଏହା ଉକ୍ତ ଅଂଚଳର ସାମୁଦ୍ରିକ ବିକାଶ ଇତିହାସର ସାକ୍ଷୀ । ନୌସେନା କ୍ଷେତ୍ରରେ ଭବିଷ୍ୟତ ନେତୃତ୍ୱ ପ୍ରସ୍ତୁତ କରିବା ପାଇଁ ଆଇଏନଏ ଦ୍ୱାରା ଗ୍ରହଣ କରାଯାଇଥିବା ଏହା ଏକ ଉଚ୍ଚାଙ୍ଗ ଅନୁଭବ । ଭାରତର ସାମୁଦ୍ରିକ ଅଧ୍ୟୟନ କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ସ୍ଥାନ ଗ୍ରହଣ କରିବା ନେଇ ଦୀଲ୍ଲ ସିରିଜ ପ୍ରତିବଦ୍ଧ ।


    ************

    
    
    (Release ID: 1506517) Visitor Counter : 2