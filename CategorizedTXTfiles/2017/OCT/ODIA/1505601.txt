      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ରପ୍ତାନୀ ବାବଦରେ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ସୁରେଶ ପ୍ରଭୁଙ୍କ ସହ ଭାଗିଦାରଙ୍କ ବୈଠକ
      Posted On: 06 OCT 2017 9:09PM by PIB Bhubaneshwar


    ରପ୍ତାନୀ କ୍ଷେତ୍ରକୁ ପ୍ରୋତ୍ସାହନ ପ୍ରଦାନ କରିବା ଲାଗି ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଆଜି ପ୍ରମୁଖ ରପ୍ତାନୀକାରୀ , ରପ୍ତାନୀ ପ୍ରସାରଣ ପରିଷଦ , ସଂଗଠନ ଏବଂ ଆଂଚଳିକ ଚାମ୍ବରମାନଙ୍କ ସହିତ ଏକ ଭାଗିଦାରୀ ପରାମର୍ଶ କାର୍ଯ୍ୟକ୍ରମର ଆୟୋଜନ କରିଥିଲେ । ବୟନ ଏବଂ ସୂଚନା ଓ ପ୍ରସାରଣ ମନ୍ତ୍ରୀ ଶ୍ରୀମତି ସ୍ମୃତି ଜୁବିନ ଇରାନି , ବାଣିଜ୍ୟ ଓ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ସିଆର ଚୌଧୁରୀ , ଉଦ୍ୟୋଗ ଯୋଜନା ନିର୍ଦ୍ଧାରଣ ଓ ପ୍ରସାରଣ ବିଭାଗ ଏବଂ ଡିଜିଏଫଟି ଏହି ଆଲୋଚନାରେ ଭାଗ ନେଇଥିଲେ । ଏହି ପରାମର୍ଶ ବୈଠକକୁ ବାଣିଜ୍ୟ ମନ୍ତ୍ରଣାଳୟ ଏବଂ ଏଫଆଇଇଓ ଯୁଗ୍ମ ଭାବେ ଆୟୋଜନ କରିଥିଲେ ।


    ସିଆଇଆଇ , ଫିକି , ଆସୋଚାମ , ସ୍ପାଇସ ବୋର୍ଡ , କାର୍ପେଟ ଇପିସି , ଲେଦର ବୋର୍ଡ ପରିଷଦ , ଲେଦର ଏକ୍ସପୋର୍ଟ ପରିଷଦ , ଇଇପିସି , ଇଓୟୁ ଏବଂ ଏସଇଜେଡ ପାଇଁ ଇପିସି , ଭାରତୀୟ ତୈଳବୀଜ ଏବଂ ଉତ୍ପାଦନ ଇପିସି , ଚେମେକ୍ସିଲ , କାପେସ୍କିଲ , ଟବାକୋ ବୋର୍ଡ , ସେଲାକ ଇପିସି , ଇପିସି ଫର ହ୍ୟାଣ୍ଡିକ୍ରାଫ୍ଟ , ପ୍ଲାଷ୍ଟିକ ଇପିସି , କଟନ ଆଣ୍ଡ ଟେକ୍ସଟାଇଲ ଇପିସି , ସିଲ୍କ ଇପିସି , ଫାର୍ମାସ୍ୱିଟିକାଲ ଇପିସି , ଇଲେକ୍ଟ୍ରୋନିକ ଆଣ୍ଡ କମ୍ପ୍ୟୁଟର ସପ୍ଟୱେୟାର ଇପିସି , ପ୍ରୋଜେକ୍ଟ ଇପିସି , କ୍ରୀଡ଼ା ସାମଗ୍ରୀ ଇପିସି , ପାୱାରଲୁମ ଉନ୍ନୟନ ଇପିସି , ଫେଡେରେସନ ଅଫ ଇଣ୍ଡିଆନ ମାଇକ୍ରୋ ଆଣ୍ଡ ସ୍ମଲ ଆଣ୍ଡ ମିଡିୟମ ଏଣ୍ଟରପ୍ରାଇଜର୍ସ , ପାନିପତ ଏକ୍ସପୋର୍ଟର୍ସ ଆସୋସିଏସନ , ତିରୁପୁର ଏକ୍ସପୋର୍ଟର୍ସ ଆସୋସିଏସନ ଏବଂ ଆହୁରି ଅନେକ ପ୍ରମୁଖ ରପ୍ତାନିକାରୀ ସଂସ୍ଥାର ପ୍ରତିନିଧିମାନେ ଏହି ଆଲୋଚନାରେ ଯୋଗ ଦେବା ସହିତ ରପ୍ତାନୀ ବିଷୟକ ପ୍ରଶ୍ନ ଉଠାଇଥିଲେ । ଏହିପରି ଏକ ପରାମର୍ଶ ବୈଠକର ଆୟୋଜନ କରିବା ନେଇ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀଙ୍କ ଏହି ପଦକ୍ଷେପକୁ ସମସ୍ତ ପ୍ରତିନିଧିମାନେ ପ୍ରଶଂସା କରିଥିଲେ ।


    ସେମାନଙ୍କର ଉତ୍ପାଦ ଗ୍ରୁପ ପାଇଁ ଏକ ଅନ୍ତର୍ଦ୍ଦୁଷ୍ଟି ସମ୍ବଳିତ ଦସ୍ତାବିଜ ପ୍ରସ୍ତୁତି କରିବା ଲାଗି ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ରପ୍ତାନୀ ପ୍ରସାରଣ ପରିଷଦ ଏବଂ ଉଦ୍ୟୋଗ ସଂଗଠନମାନଙ୍କୁ କହିଥିଲେ । ରପ୍ତାନୀ ସମ୍ବନ୍ଧିତ ବୃଦ୍ଧି ଉପରେ ସେ ଗୁରୁତ୍ୱ ପ୍ରଦାନ କରିଥିଲେ । ସେ ମଧ୍ୟ ଭାଗିଦାରମାନଙ୍କୁ ଏକାଠି ହୋଇ ରପ୍ତାନୀ ବୃଦ୍ଧି କରିବା ଲାଗି , ପ୍ରତିଦ୍ୱନ୍ଦ୍ୱିତା ବୃଦ୍ଧି ଏବଂ ବୈଷୟିକ ମୂଲ୍ୟ ଶୃଙ୍ଖଳର ଲାଭ ଉଠାଇବାକୁ କହିଥିଲେ । ଏହା ଫଳରେ ଦେଶରେ ରପ୍ତାନୀ ବୃଦ୍ଧିକୁ ପ୍ରୋତ୍ସାହନ ମିଳିପାରିବ ।


    ରପ୍ତାନୀକାରୀମାନେ ବୈଶ୍ୱିକ ଏବଂ ଘରୋଇ କ୍ଷେତ୍ରରେ ସମ୍ମୁଖୀନ ହେଉଥିବା ବିଭିନ୍ନ ସମସ୍ୟା ସମ୍ବନ୍ଧରେ ଆଲୋଚନା କରିଥିଲେ । ଏହି ସମସ୍ୟା ଓ ଆହ୍ୱାନଗୁଡ଼ିକର ସମାଧାନ ଲାଗି ଅନେକ ପ୍ରସ୍ତାବ ଓ ବିକଳ୍ପ ପ୍ରଦାନ କରାଯାଇଥିଲା । ରପ୍ତାନିକାରୀମାନେ ପୁଞ୍ଜିନିବେଶ ବନ୍ଦ ହୋଇଯିବା ନେଇ ଜିଏସଟି ସମ୍ବନ୍ଧୀୟ ବିଷୟ , ଅର୍ଥ ଫେରସ୍ତ ନେଇ ବିଳମ୍ବ ଏମଇଆଇଏସ / ଏସଇଆଇଏସର ବ୍ୟବହାରିକତା ଉପରେ ପ୍ରଶ୍ନ ଉଠାଇଥିଲେ । ବୈଦେଶିକ ବାଣିଜ୍ୟିକ ନୀତିର ମଧ୍ୟବର୍ତ୍ତିକାଳୀନ ନୀତିର ସମୀକ୍ଷା ବାବଦରେ ଏମଇଆଇଏସ ଏବଂ ସୁଧ ସମାନତା ଯୋଜନାରେ ଅଧିକ ଉତ୍ପାଦକୁ ସାମିଲ କରିବା ପାଇଁ ରପ୍ତାନିକାରୀମାନେ ଅନୁରୋଧ କରିଥିଲେ । ପ୍ରୋତ୍ସାହନ ରାଶି ଏବଂ ଅନ୍ୟାନ୍ୟ ଆର୍ଥିକ ସହାୟତା ବୃଦ୍ଧି କରିବା ଲାଗି ମଧ୍ୟ ସେମାନେ ଅନୁରୋଧ କରିଥିଲେ । ଆଂଚଳିକ ଏବଂ ବୈଶ୍ୱିକ ମୂଲ୍ୟ ଶୃଙ୍ଖଳରେ ଭାରତକୁ ଯୋଡି ଏହାକୁ ସମନ୍ୱିତ କରିବା ଲାଗି ଏହି ବୈଠକରେ ପ୍ରସ୍ତାବ ମିଳିଥିଲା । ଏଥିପାଇଁ ରପ୍ତାନୀ କ୍ଷେତ୍ରର ଉଚ୍ଚ ଏବଂ ମଧ୍ୟମ ବର୍ଗର ବୈଷୟିକ ଜ୍ଞାନକୌଶଳ , ପ୍ରମୁଖ ବିଷୟଗୁଡ଼ିକ ପ୍ରତି ଅଧିକ ଧ୍ୟାନ ନିବଦ୍ଧତା ଏବଂ ପର୍ଯ୍ୟଟନ , ବୃତ୍ତିଗତ ସେବା ଏବଂ ଇ - କମର୍ସ ଭଳି ବିଷୟ ପ୍ରତି ଅଧିକ ଗୁରୁତ୍ୱ ପ୍ରଦାନ କରାଯିବାର ଆବଶ୍ୟକତା ରହିଛି ।


    *************

    
    
    (Release ID: 1505601) Visitor Counter : 2