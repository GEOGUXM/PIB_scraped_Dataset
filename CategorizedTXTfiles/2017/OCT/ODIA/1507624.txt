      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      କୋଲକାତାରେ NSS ସ୍ୱୟଂସେବକଙ୍କ ସହ ଭାବ ବିନିମୟ କଲେ କର୍ଣ୍ଣେଲ ରାଜ୍ୟବର୍ଦ୍ଧନ ସିଂ ରାଠୋର
      Posted On: 29 OCT 2017 6:31PM by PIB Bhubaneshwar


    ଯୁବ ବ୍ୟାପାର ଏବଂ କ୍ରୀଡ଼ା ରାଷ୍ଟ୍ର ମନ୍ତ୍ରୀ ( ସ୍ୱାଧୀନ ) କର୍ଣ୍ଣେଲ ରାଜ୍ୟବର୍ଦ୍ଧନ ସିଂ ରାଠୋର ପଶ୍ଚିମବଙ୍ଗର କୋଲକାତାରେ ରାଜ୍ୟସ୍ତରୀୟ NSS ପଦାଧିକାରୀ ଏବଂ ସ୍ୱୟଂସେବକମାନଙ୍କ ସହ ବାର୍ତ୍ତାଳାପ କରିଛନ୍ତି । ବାର୍ତ୍ତାଳାପ ଅଧିବେଶନରେ 1000 ରୁ ଅଧିକ ଅଧିକାରୀ ଏବଂ ଏନଏସଏସ ସ୍ୱୟଂସେବକ , କାର୍ଯ୍ୟକ୍ରମ ସଂଯୋଜକ , 25 ବିଶ୍ୱବିଦ୍ୟାଳୟ / ସଂସ୍ଥାନ / ଉଚ୍ଚମାଧ୍ୟମିକ ବିଦ୍ୟାଳୟମାନଙ୍କର ପ୍ରଧାନଶିକ୍ଷକ ଏବଂ ଏନଏସଏସ ପଦାଧିକାରୀମାନେ ଭାଗ ନେଇଥିଲେ ।


    ଏହି ଅବସରରେ ଶ୍ରୀ ରାଠୋର ସମ୍ମିଳନୀକୁ ସମ୍ବୋଧିତ କରି ଯୁବକମାନଙ୍କୁ ରାଷ୍ଟ୍ରଗଠନରେ ଯୋଗଦାନ କରିବା ପାଇଁ ପ୍ରେରିତ କରିଥିଲେ ଏବଂ ନିଜର ସୈନ୍ୟ ଜୀବନ ଏବଂ ଖେଳ ଜଗତର ଅଭିଜ୍ଞତା ସମ୍ବନ୍ଧରେ ପ୍ରକାଶ କରିଥିଲେ । ସେ ପ୍ରଧାନମନ୍ତ୍ରୀଙ୍କ ସ୍ୱଚ୍ଛ ଭାରତ ଅଭିଯାନ ସମ୍ବନ୍ଧରେ ଉଲ୍ଲେଖ କରିଥିଲେ ଏବଂ କହିଥିଲେ ଯେ ଯୁବ ଏବଂ ବରିଷ୍ଠ ନାଗରିକଙ୍କ ସହିତ ସମସ୍ତ ଜନସାଧାରଣ ଦେଶ ଗଠନରେ ମହତ୍ତ୍ୱପୂର୍ଣ୍ଣ ଯୋଗଦାନ କରିପାରିବେ । ସେ ସରକାରଙ୍କ ବିଭିନ୍ନ କାର୍ଯ୍ୟକ୍ରମ ସମ୍ବନ୍ଧରେ ସୂଚନା ପ୍ରଦାନ କରିଥିଲେ ଏବଂ ବିଶେଷ କରି ଯୁବକମାନଙ୍କଠାରୁ ଆଗ୍ରହ ପ୍ରକାଶ କରିଥିଲେ ଯେ ସେମାନେ ଡିଜିଟାଲ ଇଣ୍ଡିଆ କାର୍ଯ୍ୟକ୍ରମକୁ ସଫଳ କରିବା ନେଇ ଯୋଗଦାନ କରନ୍ତୁ ।


    ଅକ୍ଟୋବର 31ରେ ରାଷ୍ଟ୍ରୀୟ ଏକତା ଦିବସ ଓ ସର୍ଦ୍ଦାର ବଲ୍ଲଭ ଭାଇ ପଟେଲଙ୍କ ଜୟନ୍ତୀ ଅବସରରେ ଏକତା ପାଇଁ ଦୌଡରେ ଭାଗ ନେବା ପାଇଁ ସେ ଯୁବକମାନଙ୍କୁ ଆହ୍ୱାନ କରିଥିଲେ । ସେ ଭାଗନେଇଥିବା ବ୍ୟକ୍ତିମାନଙ୍କୁ ସଂକଳ୍ପରୁ ସିଦ୍ଧିର ଶପଥ ପ୍ରଦାନ କରିଥିଲେ ।


    ***********

    
    
    (Release ID: 1507624) Visitor Counter : 3