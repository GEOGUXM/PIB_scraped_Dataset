      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଅନଲାଇନରେ ନିଜ ଆକାଉଂଟ ନମ୍ବର ସହ ଆଧାର ଲିଙ୍କ୍ କରିବା ପାଇଁ ନୂଆ ସୁବିଧା ଜାରି କଲା ଇପିଏଫଓ
      Posted On: 18 OCT 2017 9:15PM by PIB Bhubaneshwar


    ଦୀପାବଳି ଅବସରରେ କର୍ମଚାରୀ ଭବିଷ୍ୟ ନିଧି ପାଣ୍ଠି ( EPFO ) ନିଜର ସଦସ୍ୟମାନଙ୍କ ପାଇଁ ଏକ ନୂଆ ସୁବିଧା ପ୍ରଚଳନ କରିଛି । ସଦସ୍ୟମାନେ ନିଜର ସାର୍ବଜନୀନ ଆକାଂଉଟ ନମ୍ବର ( UAN ) ଓ ଅନ୍ୟ ଗୁରୁତ୍ୱପୂର୍ଣ୍ଣ ତଥ୍ୟକୁ ଅନଲାଇନରେ ଆଧାର ସହ ଲିଙ୍କ୍ କରାଇପାରିବେ । ସଦସ୍ୟମାନଙ୍କୁ ଇପିଏଫ୍ଓ ସେବାରେ ଅଧିକ ସୁଧାର ଓ ତ୍ୱରିତ ସେବା ମିଳିପାରିବ ।


    ଏହି ସୁବିଧା ଇପିଏଫ୍ଓ ୱେବସାଇଟରେ ଉପଲବ୍ଧ ଅଛି । www.epfindia.gov.in >> Online Services >> e-KYC Portal>> LINK UAN AADHAAR.


    ଏହି ସୁବିଧାର ଉପଯୋଗ କରି ଇପିଏଫ୍ଓ ସଦସ୍ୟମାନେ ନିଜର ୟୁଏଏନ ସହ ଆଧାର ଲିଙ୍କ୍ କରାଇପାରିବେ । ଏହି ସୁବିଧା ଉପଯୋଗବେଳେ ସଦସ୍ୟମାନଙ୍କୁ ନିଜର ୟୁଏଏନ ଦେବାକୁ ପଡ଼ିବ । ସେମାନଙ୍କ ୟୁଏଏନ ସହ ସଂଯୁକ୍ତ ଥିବା ମୋବାଇଲ ଫୋନକୁ ଏକ ଓଟିପି ପଠାଯିବ । ଏହି ଓଟିପି ଯାଂଚପରେ ସଦସ୍ୟମାନଙ୍କୁ ନିଜର ଆଧାର ନମ୍ବର ଦେବାକୁ ପଡ଼ିବ । ଅନ୍ୟ ଏକ ଓଟିପି ମଧ୍ୟ ସମ୍ପୃକ୍ତ ସଦସ୍ୟଙ୍କ ଆଧାର ନମ୍ବର ସହ ଜଡ଼ିତ ଥିବା ମୋବାଇଲ ଫୋନକୁ ଯିବ । ଏହି ଓଟିପି ଯାଂଚ ପରେ ଯଦି ୟୁଏଏନ ବିବରଣୀ ସହ ଆଧାର ବିବରଣୀ ମେଳ ଖାଇବ ତା ’ ହେଲେ ୟୁଏଏନ ଓ ଆଧାର ମଧ୍ୟରେ ଲିଙ୍କ୍ ହୋଇଯିବ । ଏହି ଲିଙ୍କ୍ ହେବା ପରେ ଇପିଏଫ୍ଓ ସଦସ୍ୟମାନେ ଅନଲାଇନରେ ଆଧାର ଆଧାରିତ ଇପିଏଫ୍ଓ ସେବାର ଫାଇଦା ଉଠାଇ ପାରିବେ ।


    *************

    
    
    (Release ID: 1506558) Visitor Counter : 2