      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ମନ୍ତ୍ରୀଙ୍କ ଜାମନଗର ବାୟୁସେନା ଷ୍ଟେସନ ଗସ୍ତ
      Posted On: 06 OCT 2017 9:15PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଆଜି ପ୍ରଥମ ଥର ପାଇଁ ଜାମନଗରର ଏୟାରବେସକୁ ଗସ୍ତ କରିଛନ୍ତି । ଦକ୍ଷିଣ ପଶ୍ଚିମ ବାୟୁ କମାଣର ବରିଷ୍ଠ ଏୟାର ଷ୍ଟାଫ ପଦାଧିକାରୀ ଏୟାର ମାର୍ଶାଲ ଡିଏସ ରାୱତ ଏବଂ ଜାମନଗର ଷ୍ଟେସନର କମାଣ୍ଡିଂ ଏୟାର ଅଫିସର ସଞ୍ଜୟ ଚୌହ୍ୱାନ ତାଙ୍କୁ ସେଠାରେ ସ୍ୱାଗତ କରିଥିଲେ । ତାଙ୍କୁ ସେଠାରେ ଜାମନଗର ଏୟାର ବେସର ମହତ୍ତ୍ୱ ଏବଂ ଏଠାରେ ଗ୍ରହଣ କରାଯାଉଥିବା କାର୍ଯ୍ୟଧାରା ସମ୍ବନ୍ଧରେ ସଂକ୍ଷେପରେ ଅବଗତ କରାଯାଇଥିଲା । ଏୟାର ଟ୍ରାଫିକ ନିୟନ୍ତ୍ରଣ କେନ୍ଦ୍ରକୁ ତାଙ୍କ ଗସ୍ତ ସମୟରେ ଏହି ଷ୍ଟେସନରେ କାର୍ଯ୍ୟକାରୀ କରାଯାଇଥିବା ବିଭିନ୍ନ ବାୟୁଯାନର ସ୍ଥିର ପ୍ରଦର୍ଶନ ଏବଂ ଅସ୍ତ୍ରଶସ୍ତ୍ର ନିୟନ୍ତ୍ରଣ ପଦ୍ଧତି ବାବଦରେ ମଧ୍ୟ ପ୍ରଦର୍ଶନ କରାଯାଇଥିଲା । ତାଙ୍କ ସମ୍ମାନାର୍ଥେ ଅନୁଷ୍ଠିତ ‘ବଡାଖାନା’ ଅବସରରେ ସେ ବାୟୁସେନାର ବିଭିନ୍ନ କାର୍ଯ୍ୟକର୍ତ୍ତାଙ୍କ ସହ ଭାବ ବିନିମୟ କରିଥିଲେ ।

    
    
    (Release ID: 1505605) Visitor Counter : 2