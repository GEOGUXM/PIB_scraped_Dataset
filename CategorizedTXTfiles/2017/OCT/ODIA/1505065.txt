      ପର୍ଯ୍ୟଟନ ମନ୍ତ୍ରଣାଳୟ

      ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ସାରା ଦେଶରେ ପର୍ଯ୍ୟଟନ ପର୍ବର ଆୟୋଜନ
      Posted On: 05 OCT 2017 5:27PM by PIB Bhubaneshwar


    ସମଗ୍ର ଦେଶରେ ଆଜି ଠାରୁ ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ପର୍ଯ୍ୟଟନ ପର୍ବର ଶୁଭାରମ୍ଭ କରାଯାଉଛି । ଦିଲ୍ଲୀର ହୁମାୟୁନ୍ ସମାଧି ସ୍ଥଳ ଠାରେ ପର୍ଯ୍ୟଟନ ରାଷ୍ଟ୍ରମନ୍ତ୍ରୀ ଅଲଫନସୋ କନ୍ନନଥନମଙ୍କ ଉପସ୍ଥିତିରେ କେନ୍ଦ୍ର ସଂସ୍କୃତି ରାଷ୍ଟ୍ରମନ୍ତ୍ରୀ ମହେଶ ଶର୍ମା ଏହାକୁ ଉଦଘାଟନ କରିଥିଲେ । ଏହି ଅବସରରେ ବିଦ୍ୟା ଶାହା ମୀରା ଭଜନ ଗାନ କରିଥିବା ବେଳେ ଡଃ . ସୟଦା ହମୀଦ୍ , ଜାକିଆ ଜାହୀର୍ ଏବଂ ରେନେ ସିଂହ ଦସ୍ତାନ - ଇ - ଅମୀର୍ ଖୁସ୍ରୁ ପରିବେଷଣ କରିଛନ୍ତି ।


    ଏହି ପର୍ଯ୍ୟଟନ ପର୍ବର ଉଦଯାପନ ଚଳିତ ମାସ 23 ରୁ 25 ମଧ୍ୟରେ ତିନିଦିନିଆ କାର୍ଯ୍ୟକ୍ରମ ଜରିଆରେ ଦିଲ୍ଲୀଠାରେ ଅନୁଷ୍ଠିତ ହେବ । ଉଦଯାପନୀ ସମାରୋହରେ ସାଂସ୍କୃତିକ କାର୍ଯ୍ୟକ୍ରମ , ଶିଳ୍ପ ବଜାର ଏବଂ ଫୁଡ୍ କୋର୍ଟ ଆଦିର ଆୟୋଜନ କରାଯାଇ ଦେଶର ଲୋକ ଏବଂ ଶାସ୍ତ୍ରୀୟ ନୃତ୍ୟ ହସ୍ତକଳା , ହ୍ୟାଣ୍ଡଲୁମ୍ ଏବଂ ବିଭିନ୍ନ ରାଜ୍ୟ ଓ ଅଂଚଳର ପାକ କଳା ଆଦି ସାଂସ୍କୃତିକ ବିବିଧତା ପ୍ରଦର୍ଶୀତ କରାଯିବ । ବିଭିନ୍ନ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ ସରକାରଙ୍କ ମିଳିତ ସହଯୋଗରେ ପର୍ଯ୍ୟଟନ ମନ୍ତ୍ରଣାଳୟ ଦ୍ୱାରା ଏହି ପର୍ଯ୍ୟଟନ ପର୍ବ ଚଳିତ ମାସ 5 ରୁ 25 ତାରିଖ ପର୍ଯ୍ୟନ୍ତ ପାଳନ କରାଯିବ । ଏହି ପର୍ବ ଆୟୋଜନର ମୁଖ୍ୟ ଉଦ୍ଦେଶ୍ୟ ହେଉଛି ପର୍ଯ୍ୟଟନର ଲାଭ ଦେଶର ସାଂସ୍କୃତିକ ବିବିଧତାର ପ୍ରଦର୍ଶନ ଏବଂ “ ସମସ୍ତଙ୍କ ପାଇଁ ପର୍ଯ୍ୟଟନ ” ସିଦ୍ଧାନ୍ତକୁ ସୁଦୃଢ଼ କରିବା ।


    ପର୍ଯ୍ୟଟନ ପର୍ବର ତିନି ପ୍ରମୁଖ ଅଂଶ


    ଦେଖୋ ଅପ୍ନା ଦେଶ :


    ଏହି ପର୍ବର ଉଦ୍ଦେଶ୍ୟ ହେଉଛି ନିଜ ଦେଶ ଭାରତର ବିଭିନ୍ନ ସ୍ଥାନ ପରିଦର୍ଶନ ନିମନ୍ତେ ପ୍ରୋତ୍ସାହିତ କରିବା । ଏହି ଅବସରରେ ବିଭିନ୍ନ ପର୍ଯ୍ୟଟନ ସ୍ଥଳ ସମ୍ପର୍କିତ ଭିଡିଓ , ଫଟୋଗ୍ରାଫ ଓ ବ୍ଲଗ୍ ଲିଖନ ପ୍ରତିଯୋଗିତା ହେବ । ସୋସିଆଲ୍ ମିଡିଆରେ ପର୍ଯ୍ୟଟକଙ୍କ ଦୃଷ୍ଟିରେ ଭାରତୀୟ ଗାଥାର ବର୍ଣ୍ଣନା କରାଯିବ । ପର୍ଯ୍ୟଟନ ସମ୍ପର୍କିତ ପ୍ରଶ୍ନୋତ୍ତର କାର୍ଯ୍ୟକ୍ରମ , ବିତର୍କ, ପ୍ରବନ୍ଧ ଓ ଚିତ୍ରକଳା ପ୍ରତିଯୋଗିତା କରାଯିବ । ଜାମ୍ମୁ ଓ କାଶ୍ମୀର ଏବଂ ପୂର୍ବାଞ୍ଚଳ ରାଜ୍ୟର ପର୍ଯ୍ୟଟନ ସ୍ଥଳ ସମ୍ପର୍କରେ ପର୍ଯ୍ୟଟକଙ୍କୁ ଆକୃଷ୍ଟ କରିବା ନିମନ୍ତେ ଟେଲିଭିଜନ ଦ୍ୱାରା ଅଭିଯାନ ଆରମ୍ଭ ହେବ ।


    ସମସ୍ତଙ୍କ ପାଇଁ ପର୍ଯ୍ୟଟନ :


    ଦେଶର ସବୁ ରାଜ୍ୟରେ ପର୍ଯ୍ୟଟନ ପର୍ବର ଆୟୋଜନ କରାଯିବ । ପ୍ରମୁଖ ପର୍ଯ୍ୟଟନ ସ୍ଥଳିଗୁଡ଼ିକରେ ସାଂସ୍କୃତିକ ନୃତ୍ୟ , ସଂଗୀତ , ଥିଏଟର , କାହାଣୀ ଶୁଣାଇବା ଏବଂ ପର୍ଯ୍ୟଟନସ୍ଥଳର ଆଖପାଖ ଅଂଚଳ ସମ୍ପର୍କରେ ଲୋକଙ୍କୁ ସୂଚନା ପ୍ରଦାନ ଆଦି କାର୍ଯ୍ୟକ୍ରମ ଅନୁଷ୍ଠିତ ହେବ । ପର୍ଯ୍ୟଟନ ପ୍ରଦର୍ଶନୀର ମଧ୍ୟ ଆୟୋଜନ କରାଯିବ । ସଂସ୍କୃତି , ଖାଦ୍ୟପେୟ , ହସ୍ତଶିଳ୍ପ ଏବଂ ହସ୍ତକଳା ଆଦି ପ୍ରଦର୍ଶନୀ ଅନୁଷ୍ଠିତ ହେବ । ଐତିହ୍ୟସ୍ଥଳି ସମ୍ପର୍କରେ ସୂଚନା ପ୍ରଦାନ କରିବା ନିମନ୍ତେ ପଦଯାତ୍ରା ଅନୁଷ୍ଠିତ ହେବ । ଜନସାଧାରଣଙ୍କୁ କାର୍ଯ୍ୟକ୍ରମରେ ସାମିଲ୍ କରି ଏହାକୁ “ ଜନତା କାର୍ଯ୍ୟକ୍ରମ ” ରେ ପରିଣତ କରାଯିବ ।


    ପର୍ଯ୍ୟଟନ ଓ ଶାସନ ବ୍ୟବସ୍ଥା :


    ଏହି ଅବସରରେ ଅଂଶୀଦାରମାନଙ୍କ ସହ ବିଭିନ୍ନ ବିଷୟ ଉପରେ ଆଲୋଚନା କାର୍ଯ୍ୟକ୍ରମ ଓ କର୍ମଶାଳାର ଆୟୋଜନ କରାଯିବ ।

      * ପର୍ଯ୍ୟଟନ କ୍ଷେତ୍ରରେ କୌଶଳ ବିକାଶ
      * ପର୍ଯ୍ୟଟନରେ ନୂତନ ସୁଯୋଗ ସୃଷ୍ଟି
      * ଟ୍ୟାକ୍ସି ପରିଚାଳନା କ୍ଷେତ୍ରରେ ସେବା ପ୍ରଦାନରେ ପୂର୍ବତନ ସୈନିକଙ୍କୁ ସାମିଲ୍ କରିବା
      * ଗ୍ରାମାଂଚଳ ପର୍ଯ୍ୟଟନର ବିକାଶ
      * ସ୍ଥାନୀୟ ଆବାସମାନଙ୍କରେ ପର୍ଯ୍ୟଟକଙ୍କ ରହଣୀ ସୁବିଧା ଏବଂ ବ୍ରେଡ୍ ଆଣ୍ଡ ବ୍ରେକଫାଷ୍ଟ ସମ୍ପର୍କରେ ଗୋଷ୍ଠୀ ସଂବେଦନଶୀଳତାର ଆୟୋଜନ ପାଇଁ କର୍ମଶାଳା ।

    ପର୍ଯ୍ୟଟନ ପର୍ବ ପାଇଁ ବିଭିନ୍ନ କେନ୍ଦ୍ରୀୟ ମନ୍ତ୍ରଣାଳୟଗୁଡ଼ିକ ପକ୍ଷରୁ ଆଗ୍ରହ ପ୍ରକାଶ ପାଇଛି । ସେମାନେ ବିଭିନ୍ନ କାର୍ଯ୍ୟକ୍ରମରେ ମଧ୍ୟ ଅଂଶଗ୍ରହଣ କରୁଛନ୍ତି ।


    କେତେକ ବଛାବଛା ପର୍ଯ୍ୟଟନସ୍ଥଳରେ ସଂସ୍କୃତି ମନ୍ତ୍ରଣାଳୟ ପକ୍ଷରୁ ନୃତ୍ୟ ସଂଗୀତ ଥିଏଟର , କାହାଣୀ ଶୁଣାଇବା କାର୍ଯ୍ୟକ୍ରମର ଆୟୋଜନ କରାଯାଇଛି । ବିଭିନ୍ନ ସ୍ଥଳରେ କଳାକାର ଶିବିରର ଆୟୋଜନ କରାଯିବ ଏବଂ ଭାରତୀୟ ପ୍ରତ୍ନତତ୍ତ୍ୱ ସ୍ଥଳରେ ବ୍ୟାଖ୍ୟାତ୍ମକ କାର୍ଯ୍ୟକ୍ରମ ଅନୁଷ୍ଠିତ ହେବ ।

      * ଜନସାଧାରଣ ପର୍ଯ୍ୟଟନ ସ୍ଥଳ ସମ୍ପର୍କରେ ସଚେତନ କରିବା ପାଇଁ ସୂଚନା ଓ ପ୍ରସାରଣ ମନ୍ତ୍ରଣାଳୟ ମଧ୍ୟ କାର୍ଯ୍ୟକ୍ରମ ଅନୁଷ୍ଠିତ ହେବ । ଏଥିପ୍ରତି ଲୋକଙ୍କୁ ଆକର୍ଷିତ କରିବା ପାଇଁ ଦୂରଦର୍ଶନ ପକ୍ଷରୁ ବିଭିନ୍ନ ପ୍ରତିଯୋଗିତାର ଆୟୋଜନ କରାଯିବ ।
      * ବୟନ ଶିଳ୍ପ ମନ୍ତ୍ରଣାଳୟ ପକ୍ଷରୁ ବିଭିନ୍ନ ସ୍ଥଳରେ ବୟନ ଶିଳ୍ପୀମାନଙ୍କ ମଧ୍ୟରେ ପ୍ରତିଯୋଗିତା ଅନୁଷ୍ଠିତ ହେବ । କାରିଗରମାନେ ନିଜ ହସ୍ତକଳା ପ୍ରଦର୍ଶନ କରିବେ ।
      * ଗ୍ରାମୀଣ ବିକାଶ ମନ୍ତ୍ରଣାଳୟ ନିଜର ଜାତୀୟ ରୁରବାନ ମିଶନ୍ ଜରିଆରେ ବିଭିନ୍ନ ଚିହ୍ନିତ ଗ୍ରାମୀଣ କ୍ଲଷ୍ଟରରେ ଗ୍ରାମୀଣ ପର୍ଯ୍ୟଟନ କାର୍ଯ୍ୟକ୍ରମର ଆୟୋଜନ କରିବେ ।
      * ମାନବ ସମ୍ବଳ ବିକାଶ ମନ୍ତ୍ରଣାଳୟ ମଧ୍ୟ ବିଭିନ୍ନ ପ୍ରତିଷ୍ଠିତ ପର୍ଯ୍ୟଟନସ୍ଥଳ ଅଭିମୁଖେ ଛାତ୍ରଛାତ୍ରୀଙ୍କ ଗ୍ରାମୀଣ ଯାତ୍ରାର ବ୍ୟବସ୍ଥା କରିବା ସହ କେନ୍ଦ୍ରୀୟ ବିଶ୍ୱବିଦ୍ୟାଳୟରେ ପ୍ରଶ୍ନୋତ୍ତର , ଚିତ୍ରକଳା ଓ ପ୍ରବନ୍ଧ ପ୍ରତିଯୋଗିତା ଆୟୋଜନ କରିବ ।
      * ଆୟୁଷ ମନ୍ତ୍ରଣାଳୟ ପକ୍ଷରୁ ଯୋଗ ପ୍ରଦର୍ଶନ / ଅଧିବେଶନ ଓ କର୍ମଶାଳା ଅନୁଷ୍ଠିତ ହେବ ।
      * ଯୁବ ବ୍ୟାପାର ଓ କ୍ରୀଡ଼ା ମନ୍ତ୍ରଣାଳୟ ପକ୍ଷରୁ ଯୁବ ଶିବିର , ଦୁଃସାହସିକ କାର୍ଯ୍ୟକ୍ରମ ଏବଂ ଆଦିବାସୀ ଯୁବ ବିନିମୟ କାର୍ଯ୍ୟକ୍ରମ ଆୟୋଜିତ ହେବ । ଫିଫା ଅଣ୍ଡର 17 ବିଶ୍ୱକପ୍ ଅନୁଷ୍ଠିତ ହେବାକୁ ଥିବା ସ୍ଥଳରେ ପ୍ରତିଯୋଗୀମାନଙ୍କୁ ବୁଲାଇ ଦେଖାଇବା ।
      * ଇଲେକ୍ଟ୍ରୋନିକ୍ସ ଏବଂ ସୂଚନା ଓ ପ୍ରଯୁକ୍ତି ବିଦ୍ୟା ମନ୍ତ୍ରଣାଳୟ ପକ୍ଷଣୁ ପର୍ଯ୍ୟଟନ ସମ୍ପର୍କିତ କୁଇଜ୍, ଫଟୋଗ୍ରାଫି ଏବଂ ମାଇଁ ଗଭ୍ ଡଟ୍ ଇନ୍ ଉପରେ ଭିଡିଓ ପ୍ରତିଯୋଗିତା ଅନୁଷ୍ଠିତ ହେବ ।
      * ଜଙ୍ଗଲ ଓ ପରିବେଶ ମନ୍ତ୍ରଣାଳୟ ପକ୍ଷରୁ ପର୍ଯ୍ୟଟନ ସମ୍ପର୍କୀତ କାର୍ଯ୍ୟକ୍ରମ ।
      * ପର୍ଯ୍ୟଟନ ପର୍ବ ଅବସରରେ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ପକ୍ଷରୁ ବିଭିନ୍ନ ଗୁରୁତ୍ୱପୂର୍ଣ୍ଣ ବିମାନ ବନ୍ଦରକୁ ପାର୍ବଣୀୟ ଢଙ୍ଗରେ ସଜାଇବା ସହ ଅନ୍ୟାନ୍ୟ କାର୍ଯ୍ୟକ୍ରମର ଆୟୋଜନ
      * ସେହିପରି ରେଳ ମନ୍ତ୍ରଣାଳୟ ପକ୍ଷରୁ ବିଭିନ୍ନ ଗୁରୁତ୍ୱପୂର୍ଣ୍ଣ ଷ୍ଟେସନର ସାଜସଜ୍ଜା ଏବଂ କର୍ମଚାରୀଙ୍କ ପାଇଁ ସମ୍ବେଦନଶୀଳ କାର୍ଯ୍ୟକ୍ରମର ଆୟୋଜନ ।
      * ଚିହ୍ନଟ ବିଭିନ୍ନ ପର୍ଯ୍ୟଟନ ସର୍କିଟରେ ରାସ୍ତା ପାର୍ଶ୍ଵବର୍ତ୍ତୀ ସୁବିଧା ସୁଯୋଗ ପ୍ରଦାନ ପାଇଁ ସଡ଼କ ଓ ପରିବହନ ମନ୍ତ୍ରଣାଳୟ ପକ୍ଷରୁ କାର୍ଯ୍ୟକ୍ରମ ପ୍ରସ୍ତୁତ ହୋଇଛି ।
      * ବଛା ବଛା ପେଟ୍ରୋଲ୍ ପମ୍ପଗୁଡ଼ିକରେ ପର୍ଯ୍ୟଟକଙ୍କ ପାଇଁ ପେଟ୍ରୋଲିୟମ ମନ୍ତ୍ରଣାଳୟ ପକ୍ଷରୁ ସୁବିଧା ପ୍ରଦାନ ।
      * ବିମାନ ବନ୍ଦର ଓ ବନ୍ଦରଗୁଡ଼ିକରେ ଅର୍ଥ ( ରାଜସ୍ୱ )/ ମନ୍ତ୍ରଣାଳୟ ପକ୍ଷରୁ ବର୍ହିଃଶୁଳ୍କ ଅଧିକାରୀଙ୍କ ଦ୍ୱାରା କାର୍ଯ୍ୟକ୍ରମ ଅନୁଷ୍ଠିତ ।
      * ସିଆଇଏସ୍ଏଫ୍ ଅଧିକାରୀ ଓ କର୍ମଚାରୀଙ୍କ ପାଇଁ ସ୍ୱରାଷ୍ଟ୍ର ମନ୍ତ୍ରଣାଳୟ ପକ୍ଷରୁ କାର୍ଯ୍ୟକ୍ରମ ଅନୁଷ୍ଠିତ ।
      * ଭାରତୀୟ ଓ ବିଶ୍ୱ ନିବେଶକଙ୍କ ପାଇଁ ଇଣ୍ଡିଷ୍ଟ୍ରିଆଲ୍ ପଲିସି ଓ ପ୍ରମୋସନ ନିବେଶ ଉପରେ ଗୋଲ୍ ଟେବୁଲ୍ ସମ୍ମିଳନୀ ।
      * ଏହି ସମୟ ମଧ୍ୟରେ ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ଗୁରୁତ୍ୱପୂର୍ଣ୍ଣ ସ୍ଥଳରେ “ ଆଡପ୍ଟ ଏ ହେରିଟେଜ୍ ” ଚିହ୍ନିତ ପର୍ଯ୍ୟଟନ ସର୍କିଟଗୁଡ଼ିକରେ ପର୍ଯ୍ୟଟକଙ୍କ ପାଇଁ ରାସ୍ତା ପାର୍ଶ୍ଵବର୍ତ୍ତୀ ସୁବିଧା ପ୍ରଦାନ କରାଯିବ ।

    ଏହି କାର୍ଯ୍ୟକ୍ରମରେ ସାଂସ୍କୃତିକ ସଂଘ ଓ ସଂଗଠନ , ଟ୍ରାଭେଲ୍ ଆଣ୍ଡ ହସପିଟାଲିଟି ଇଣ୍ଡଷ୍ଟ୍ରି , ଇନଷ୍ଟିଚ୍ୟୁଟ୍ ଅଫ୍ ହୋଟେଲ୍ ମ୍ୟାନେଜମେଣ୍ଟ ଇଣ୍ଡିଆନ୍ ଇନଷ୍ଟିଚ୍ୟୁଟ୍ ଅଫ୍ ଟୁରିଜିମ୍ ଆଣ୍ଡ ଟ୍ରାଭେଲ୍ ମ୍ୟାନେଜମେଣ୍ଟ , ସେବା ପ୍ରଦାନକାରୀ , ଛାତ୍ର , ଯୁବ ଓ ସ୍ଥାନୀୟ ଜନସାଧାରଣ ସକ୍ରିୟ ଅଂଶଗ୍ରହଣ କରିବେ ।


    ପର୍ଯ୍ୟଟନ ପର୍ବ ଓ କାର୍ଯ୍ୟକ୍ରମକୁ ସମସ୍ତ ଗଣମାଧ୍ୟମ , ସୋସିଆଲ୍ ମିଡିଆ ଓ ଦୂରଦର୍ଶନ ପକ୍ଷରୁ ସ୍ୱତନ୍ତ୍ର କାର୍ଯ୍ୟକ୍ରମ ଜରିଆରେ ପ୍ରସାର କରାଯିବ ।

      * କୁଇଜ୍ କାର୍ଯ୍ୟକ୍ରମ - ଦି ଓଣ୍ଡର ଦ୍ୟାଟ୍ ଇଜ୍ ଇଣ୍ଡିଆ ।
      * ସ୍ମାଇଲ୍ ଆଣ୍ଡ ସ୍ମାଇଲ୍ - ସ୍ଥିରଚିତ୍ର ପ୍ରତିଯୋଗିତା କ୍ୟାମ୍ପେନ୍
      * ଡୁ ୟୁ ନୋ ? - ଭାରତ ସମ୍ପର୍କରେ ରୋଚକ ତଥ୍ୟର ପ୍ରଚାର

    **************

    
    
    (Release ID: 1505065) Visitor Counter : 2
    
    
    
    
    

*