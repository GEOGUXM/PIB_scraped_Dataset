      ଅର୍ଥ ମନ୍ତ୍ରଣାଳୟ

      ଅଟଳ ପେନସନ୍ ଯୋଜନା ସହ ଯୋଡ଼ି ହେବା ଲାଗି ଡିଜିଟାଲ୍ ସୁବିଧା
      • ଇଏନପିଏସ୍ ପ୍ଲାଟଫର୍ମ ଜରିଆରେ କାଗଜମୁକ୍ତ ପଞ୍ଜୀକରଣ
      • ବ୍ୟାଙ୍କ ଶାଖାକୁ ଯିବା ଅନାବଶ୍ୟକ
      • ଗ୍ରାହକଙ୍କ ସୁବିଧା ପାଇଁ 24 ଘଣ୍ଟିଆ ଅନଲାଇନ୍ ପଞ୍ଜୀକରଣ
      Posted On: 10 OCT 2017 7:35PM by PIB Bhubaneshwar


    ପେନସନ୍ କୋଷ ନିୟାମକ ଏବଂ ବିକାଶ ପ୍ରାଧିକରଣ ( PFRDA ) ଭାରତର ନାଗରିକମାନଙ୍କୁ ଅଟଳ ପେନସନ୍ ଯୋଜନା ( APY ) ର ଲାଭ ସୁଲଭ କରାଇବା ଲାଗି ଅନେକ ଡିଜିଟାଲ୍ ଅନୁକୂଳ ପଦକ୍ଷେପ ନେଇଛି । ପିଏଫ୍ଆରଡିଏ ବ୍ୟାପକ ପ୍ରସାର ପାଇଁ ଇଏନପିଏସ୍ ପ୍ଲାଟଫର୍ମ ଜରିଆରେ ଏପିଆଇ ସମ୍ବନ୍ଧୀୟ ପଞ୍ଜୀକରଣର ସୁବିଧା ଯୋଗାଇବା ଲାଗି ପ୍ରକ୍ରିୟା ବିକଶିତ କରିଛନ୍ତି । ଏହି ଚ୍ୟାନେଲ୍ କିମ୍ବା ବ୍ୟବସ୍ଥା ଅର୍ନ୍ତଗତ ଗ୍ରାହକଙ୍କ ସୁବିଧା ଅନୁସାରେ ଏପିଆୱାଇ ସହ ଯୋଡ଼ି ହେବା ଲାଗି ସମ୍ପୂର୍ଣ୍ଣ ଡିଜିଟାଲ୍ ପରିବେଶ ସୁନିଶ୍ଚିତ କରାଯାଇଛି । ଏଣୁ ଏପରି ସ୍ଥିତିରେ ବ୍ୟାଙ୍କ କିମ୍ବା ଡାକଘର ଯିବା ଏବଂ ସେଠାରେ ବ୍ୟକ୍ତିଗତ ଭାବେ ଉପସ୍ଥିତ ହୋଇ ସମ୍ବନ୍ଧୀୟ ଫର୍ମ ଜମା କରିବାର କୌଣସି ଆବଶ୍ୟକତା ନାହିଁ ।


    ବର୍ତ୍ତମାନ ସୁଦ୍ଧା ବ୍ୟାଙ୍କ , ବିସି ଏବଂ ଇଣ୍ଟରନେଟ୍ ବ୍ୟାଙ୍କିଙ୍ଗ୍ ଜରିଆରେ ଏପିଆଇ ସହ ଯୋଡ଼ି ହେବାର ସୁବିଧା ରହିଛି । ଏପିଆଇ ଏବେ ଇନ୍ଏପିଏସ ପ୍ଲାଟଫର୍ମରେ ଉପଳବ୍ଧ ରହିଛି ଏବଂ କୌଣସି ଯୋଗ୍ୟ ଭାରତୀୟ ନାଗରିକ www.enps.nsdl.com ରେ ଯାଇ APY@eNPS ଜରିଆରେ ପଞ୍ଜୀକରଣ କରାଇପାରିବେ । ବ୍ୟାଙ୍କର ଗ୍ରାହକ ଇଏନ୍ପିଏସ୍ ପୋର୍ଟାଲ୍କୁ ଯାଇପାରିବେ ଏବଂ ଏହି ଯୋଜନାରେ ସାମିଲ୍ ହେବା ଲାଗି ଆଧାର / ବ୍ୟାଙ୍କର ନାମ ଏବଂ ସଂଚୟ ବ୍ୟାଙ୍କ ଆକାଉଂଟ୍ ସଂଖ୍ୟା ଦାଖଲ କରିପାରିବେ । APY@eNPS ର ଲାଭ ନିମ୍ନଲିଖିତ ଅଟେ ।


    • କାଗଜ ମୁକ୍ତ ପଞ୍ଜୀକରଣ


    • ବ୍ୟାଙ୍କ ଶାଖା ଯିବା ଅନାବଶ୍ୟକ


    • ଗ୍ରାହକମାନଙ୍କୁ ସୁବିଧା ଅନୁଯାୟୀ 24 ଘଂଟିଆ ଅନଲାଇନ୍ ପଞ୍ଜୀକରଣ ସୁବିଧା


    • ଇଣ୍ଟରନେଟ୍ ବ୍ୟାଙ୍କିଙ୍ଗ୍ ଆଇଡି ଅନାବଶ୍ୟକ


    ପଞ୍ଜାବ ନ୍ୟାଶନାଲ୍ ବ୍ୟାଙ୍କ APY@eNPS କୁ ପରିଚାଳିତ କରିଥିବା ପ୍ରଥମ ବ୍ୟାଙ୍କ ହୋଇପାରିଛି । ଏହା ଆଶା କରାଯାଉଛି ଯେ ଅନ୍ୟ କେତେକ ବ୍ୟାଙ୍କ ଶୀଘ୍ର ଏହି ପ୍ଲାଟଫର୍ମ ଆରମ୍ଭ କରି ‘ ଆଧାର ’ ଆଧାରିତ ଏପିଆଇ ନାମାଙ୍କନ ପ୍ରସ୍ତୁତ କରିବେ ।


    ଜମା ଖାତା ଏବଂ ଆଧାର ସହିତ 18 ରୁ 40 ବର୍ଷ ବୟସର କୌଣସି ବ୍ୟକ୍ତି APY@eNPS ପୋର୍ଟାଲରେ ସର୍ବନିମ୍ନ ସୂଚନା ପ୍ରଦାନ କରି ଏପିୱାଇ ପାଇଁ ପଞ୍ଜୀକରଣ କରିପାରିବେ । କାରଣ ବାକି ସୂଚନା ସମ୍ପୃକ୍ତ ବ୍ୟାଙ୍କ ଠାରୁ ଆପେ ଆପେ ମିଳିଯିବ । ନୂଆ ସୁବିଧା ଦ୍ୱାରା ଗ୍ରାହକଙ୍କ ପାଇଁ ଏପିୱାଇରେ ସାମିଲ୍ ହେବା ସହଜ ହୋଇଯିବା ସହିତ ଏପିୱାଇ ଲାଗୁ କରୁଥିବା ବ୍ୟାଙ୍କ ଏବଂ ଡାକ ଘର ଶାଖାରେ କାର୍ଯ୍ୟଚାପ ମଧ୍ୟ ହ୍ରାସ ପାଇଛି ।


    *************

    
    
    (Release ID: 1507502) Visitor Counter : 3