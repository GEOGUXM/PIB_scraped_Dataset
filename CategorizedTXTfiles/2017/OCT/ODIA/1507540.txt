      ପ୍ରତିରକ୍ଷା ମନ୍ତ୍ରଣାଳୟ

      ଯୁଗ୍ମ କର୍ଡନ ଓ ସର୍ଚ୍ଚ ଅପରେସନ ବେଳେ ଦୁଇ IAF ଗାର୍ଡ ଶହୀଦ
      Posted On: 11 OCT 2017 8:53PM by PIB Bhubaneshwar


    ଆଜି କାଶ୍ମୀରର ବାନ୍ଦିପୋରା ଜିଲ୍ଲାର ହାଜିନ ଗ୍ରାମରେ ଯୁଗ୍ମ କର୍ଡନ ଓ ସର୍ଚ୍ଚ ଅପରେସନ ବେଳେ ଗୁଳି ବିନିମୟ ହେବାରୁ ଏକ ଯୁଗ୍ମ ସୁରକ୍ଷା ଦଳର ଦୁଇ ଜଣ ବାୟୁ ସେନା ଗାର୍ଡ ଶହୀଦ ହୋଇଛନ୍ତି । ଏହି ଦୁଇ ଜଣ ଗାର୍ଡ ସେନା ସହିତ ମିଶି ଏହି ଅପରେସନରେ ଭାଗ ନେଇଥିଲେ ।


    ଅକ୍ଟୋବର 10 ତାରିଖ ରାତିରେ ସେନାକୁ ଏକ ଇଂଟେଲିଜେନ୍ସ ରିପୋର୍ଟ ମିଳିଥିଲା ଯେ ହାଜିନ ଗ୍ରାମରେ 5-6 ଜଣ ସନ୍ତ୍ରାସବାଦୀ ଆତ୍ମଗୋପନ କରିଛନ୍ତି । ପରଦିନ 4 ଟା ବେଳେ ଯୁଗ୍ମ ଟିମ ଘର ଚାରିପାଖେ କର୍ଡନ କରିଥିଲେ । ସନ୍ତ୍ରାସବାଦୀମାନେ କର୍ଡନକୁ ଗ୍ରେନେଡ ଫୋପାଡି ତଥା ଅନ୍ଧାଧୁନିଆ ଗୁଳି ଚାଳନା କରି ଘର ଭିତରୁ ଖସି ପଳାଇଥିଲେ । ଏମାନଙ୍କ ମଧ୍ୟରୁ ଦୁଇ ଜଣ ସନ୍ତ୍ରାସବାଦୀ ଅନ୍ଧାଧୁନିଆ ଗୁଳିଚାଳନା କରି ଗାର୍ଡ ରହିଥିବା ସ୍ଥାନକୁ ମାଡିଆସିଥିଲେ । ଗାର୍ଡମାନେ ସେମାନଙ୍କୁ ସମ୍ମୁଖୀନ ହୋଇ ପାଲଟା ଆକ୍ରମଣ କରି ଦୁଇ ଜଣଙ୍କୁ ମାରି ଦେଇଥିଲେ । ଏହି ଅପରେସନରେ ଦୁଇ ଜଣ ଆଇଏଫ ଗାର୍ଡ - ସର୍ଜେଂଟ ଖଇରନାର ମିଲିନ୍ଦ କିଶୋର ଏବଂ କର୍ପୋରାଲ ନିଲେଶ କୁମାର ନାୟାନ ଏକାଧିକ ଗୁଳିବିଦ୍ଧ ହୋଇ ଗୁରୁତର ଭାବେ ଆହତ ହୋଇଥିଲେ ଏବଂ ସେମାନଙ୍କୁ ଉଦ୍ଧାର କରାଯାଇ ଶ୍ରୀନଗରର ବେସ ହସପିଟାଲକୁ ନିଆଯାଇଥିଲା । ମାତ୍ର ସେମାନେ ସେଠାରେ ପ୍ରାଣତ୍ୟାଗ କରି ଶହୀଦ ହୋଇଯାଇଥିଲେ ।


    ***************


    

    
    (Release ID: 1507540) Visitor Counter : 3