      ରାଷ୍ଟ୍ରପତିଙ୍କ ସଚିବାଳୟ

      ଗୁଜରାଟର ମଙ୍ଗରୋଲ ଠାରେ ବିଭିନ୍ନ ପ୍ରକଳ୍ପର ଶୁଭାରମ୍ଭ ଓ ଭିତ୍ତିପ୍ରସ୍ତର ସ୍ଥାପନ କଲେ ରାଷ୍ଟ୍ରପତି
      ସମାଜର ସାମଗ୍ରିକ ବିକାଶ ଥିଲା ଗାନ୍ଧୀଜୀଙ୍କ ଲକ୍ଷ୍ୟ: ରାଷ୍ଟ୍ରପତି

      Posted On: 02 OCT 2017 5:00PM by PIB Bhubaneshwar

    ଗୁଜରାଟର ମଙ୍ଗରୋଲ ଠାରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ଅକ୍ଟୋବର 2 , 2017 ) ସ୍ଥାନୀୟ ମତ୍ସଜୀବୀ ଗୋଷ୍ଠୀଙ୍କ ଆର୍ଥିକ ବିକାଶ ସଂପର୍କୀତ ବିଭିନ୍ନ ପ୍ରକଳ୍ପର ଉଦ୍ ‌ ଘାଟନ ଏବଂ ଭିତ୍ତିପ୍ରସ୍ତର ସ୍ଥାପନ କରିଛନ୍ତି ।


    ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ସମାଜର ସାମଗ୍ରିକ ବିକାଶ ଉପରେ ମହାତ୍ମା ଗାନ୍ଧୀ ସଦାସର୍ବଦା ଗୁରୁତ୍ୱ ଆରୋପ କରୁଥିଲେ ଏବଂ ଶ୍ରମର ମର୍ଯ୍ୟାଦାକୁ ସେ ଉତ୍ତମ ରୂପେ ବୁଝିଥିଲେ । ସୌରାଷ୍ଟ୍ର କ୍ଷେତ୍ରର ଲୋକମାନେ ସେମାନଙ୍କର କଠିନ ପରିଶ୍ରମ ଲାଗି ସର୍ବତ୍ର ସୁପରିଚିତ ବୋଲି ଉଲ୍ଲେଖ କରି ରାଷ୍ଟ୍ରପତି କହିଲେ ଯେ କୃଷି କ୍ଷେତ୍ରରେ ହେଉ ଅଥବା ବାଣିଜ୍ୟ କିମ୍ବା ଅନ୍ୟ ଯେକୌଣସି କାର୍ଯ୍ୟରେ ହେଉ ସେମାନେ ଏହା ପ୍ରମାଣସିଦ୍ଧ କରି ଦେଖାଇଛନ୍ତି । ଶ୍ରମ ବଳରେ ହିଁ ସେମାନେ ସେମାନଙ୍କର ଜୀବନଧାରଣର ମାନରେ ବୃଦ୍ଧି ହାସଲ କରିପାରିଛନ୍ତି । ଏପରିକି ପ୍ରାକୃତିକ ବିପର୍ଯ୍ୟୟ ଏବଂ ଅନ୍ୟାନ୍ୟ ବିପରିତ ପରିସ୍ଥିତି ସତ୍ତ୍ୱେ ସେମାନେ ନିଜର ସଫଳତା ହାସଲ କରିପାରିଛନ୍ତି । ଏହି ଅବସରରେ ରାଷ୍ଟ୍ରପତି ଜାଫରାବାଦ ମାଛଧରା ବନ୍ଦରକୁ ଉଦଘାଟନ କରିଛନ୍ତି । ଏହା ବ୍ୟତୀତ ଭେରାଭାଲ ଓ ପୋରବନ୍ଦର ମାଛଧରା ବନ୍ଦରର ଉନ୍ନତିକରଣ ଏବଂ ନଭୀବନ୍ଦର , ମିୟାନି ଓ ସଲାୟା ମାଛ ଲାଣ୍ଡିଂ କେନ୍ଦ୍ରର ଉନ୍ନତିକରଣ ଏବଂ ମଙ୍ଗରୋଲ ଗ୍ରାମୀଣ ପାନୀୟ ଜଳଯୋଗାଣ ଉନ୍ନତିକରଣ ଯୋଜନାର ମଧ୍ୟ ରାଷ୍ଟ୍ରପତି ଶୁଭାରମ୍ଭ କରିଛନ୍ତି ଯାହା ସେହି କ୍ଷେତ୍ରର 45 ଟି ଗ୍ରାମକୁ ପାନୀୟ ଜଳ ଯୋଗାଇପାରିବ । ଏହିସବୁ ଯୋଜନା କାର୍ଯ୍ୟକାରୀ ହେବା ଫଳରେ ସେହି କ୍ଷେତ୍ରର ଆର୍ଥିକ ଉନ୍ନତି ଦ୍ରୁତତର ତଥା ଲୋକମାନଙ୍କ ଜୀବନଧାରଣର ମାନରେ ଉନ୍ନତି ହେବ ବୋଲି ରାଷ୍ଟ୍ରପତି ଆଶା ପ୍ରକଟ କରିଛନ୍ତି ।


    ରାଷ୍ଟ୍ରପତି କହିଲେ ଯେ କୃଷି ଠାରୁ ଆରମ୍ଭ କରି ଶିଳ୍ପ , ଶିକ୍ଷା , କଳା , ସାହିତ୍ୟ ଏବଂ ଜନଜୀବନରେ ଗୁଜରାଟର ଅବଦାନ ପ୍ରଭୂତ । ବସ୍ତୁତଃ , ଉପକୂଳ ଗୁଜରାଟ ପ୍ରାଚୀନ କାଳରୁ ଭାରତର ଆର୍ଥିକ ବିକାଶ ଦିଗରେ ଯଥେଷ୍ଟ ସହାୟକ ହୋଇଆସିଛି । ଦେଶକୁ ଆସୁଥିବା ଏବଂ ଦେଶରୁ ଜାହାଜରେ ଯାଉଥିବା ମୋଟ ମାଲ ପରିମାଣର 48 ପ୍ରତିଶତ କେବଳ ଗୁଜରାଟର ବନ୍ଦର ଦେଇ କାରବାର ହୋଇଥାଏ । ଭାରତରେ ସାମୁଦ୍ରିକ ମତ୍ସ୍ୟ ଉତ୍ପାଦନ କ୍ଷେତ୍ରରେ ଗୁଜରାଟର ବିଶେଷ ଅବଦାନ ରହିଛି ଯାହାର ହାର ଦେଶର ମୋଟ କାରବାରର 20 ପ୍ରତିଶତ । ତେଣୁ ଆଜି ଯେଉଁସବୁ ପ୍ରକଳ୍ପ ଉଦଘାଟିତ ହେଲା ତାହା ଗୁଜରାଟବାସୀ , ବିଶେଷ କରି ସୌରାଷ୍ଟ୍ର କ୍ଷେତ୍ରର ଲୋକଙ୍କ ପାଇଁ ବିଶେଷ ଲାଭପ୍ରଦ ହେବ । ଏହି ଅବସରରେ ରାଷ୍ଟ୍ରପତି ଗୁଜରାଟର ମୁଖ୍ୟମନ୍ତ୍ରୀ ଶ୍ରୀ ବିଜୟ ରୂପାନିଙ୍କୁ ଏଭଳି ଯୋଜନା କାର୍ଯ୍ୟକାରୀ କରିଥିବାରୁ ଅଭିନନ୍ଦନ ଜ୍ଞାପନ କରିଥିଲେ ।


    ************

    
    
    (Release ID: 1504656) Visitor Counter : 3