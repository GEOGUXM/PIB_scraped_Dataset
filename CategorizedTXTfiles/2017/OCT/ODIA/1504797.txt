      ପ୍ରତିରକ୍ଷା ମନ୍ତ୍ରଣାଳୟ

      ରାଷ୍ଟ୍ରୀୟ ରାଇଫଲର 27 ତମ ସ୍ଥାପନା ଦିବସ
      Posted On: 01 OCT 2017 3:29PM by PIB Bhubaneshwar


    ଭାରତୀୟ ସେନାର ପ୍ରମୁଖ ଯୁଦ୍ଧ ବାହିନୀ ରାଷ୍ଟ୍ରୀୟ ରାଇଫଲ 1990 ଅକ୍ଟୋବର 1 ତାରିଖରେ ତତ୍କାଳୀନ ସେନା ଷ୍ଟାଫ ମୁଖ୍ୟ ଜେନେରାଲ ଭିଏନ ଶର୍ମାଙ୍କ ଦ୍ୱାରା ସ୍ଥାପନା ହୋଇଥିଲା । ନିୟମିତ ଭାବେ ସନ୍ତ୍ରାସବାଦ ବିରୋଧି ଅଭିଯାନରେ ନିଯୁକ୍ତ ଏହି ବାହିନୀ 2017 ଅକ୍ଟୋବର 1 ତାରିଖରେ ଦେଶ ବିରୋଧି ଶତୃଙ୍କ ମୁକାବିଲା କରିବା ଲାଗି ନିଯୁକ୍ତ ହେବାର 27 ବର୍ଷ ପାଳନ କରିଛି । ଦେଶ ପାଇଁ ଦେଖାଦେଇଥିବା ଆହ୍ୱାନର ରାଷ୍ଟ୍ରୀୟ ରାଇଫଲ ଶକ୍ତିଶାଳୀ ଢ଼ଙ୍ଗରେ ମୁକାବିଲା କରିଛି ।


    ଦେଶ ବିରୋଧି ବିଭିନ୍ନ ଶକ୍ତିର ବିପଦକୁ ମୁକାବିଲା କରିବା ଲାଗି ସେନାକୁ ନିୟମିତ ଭାବେ ନିଯୁକ୍ତ କରାଯିବାକୁ ପଡିଲା । ଏଥିପାଇଁ ଭାରତୀୟ ଆଭ୍ୟନ୍ତରୀଣ ସୁରକ୍ଷା ପରିସ୍ଥିତିକୁ ସୁଦୃଢ଼ କରିବା ଲାଗି ସ୍ୱତନ୍ତ୍ର ତଥା ସୁସଙ୍ଗଠିତ ଭାବେ ଏକ ବ୍ୟବସ୍ଥା କରିବାକୁ ପଡିଲା । ଏହି ବାହିନୀ ଜାମ୍ମୁ କାଶ୍ମୀରରେ ଏହାର ନିଯୁକ୍ତିକୁ ଯଥାର୍ଥ ପ୍ରତିପାଦିତ କରିଛି । ଏଠାରେ ପରିବେଶ ସୁରକ୍ଷିତ ହୋଇଛି , ନିର୍ବାଚନ ଶାନ୍ତିପୂର୍ଣ୍ଣ ହୋଇଛି , ବନ୍ୟା ସମୟରେ ବାହିନୀ ସହାୟତା ଓ ପୁନରୁଦ୍ଧାର କାର୍ଯ୍ୟ କରିଛି ଏବଂ ଆଞ୍ଚଳିକ ଜନସାଧାରଣଙ୍କ ଗୁଣାତ୍ମକ ଜୀବନଧାରଣ ମାନରେ ଉନ୍ନତି ଆସିଛି । ଏତଦବ୍ୟତୀତ ଏହି ବାହିନୀ ସନ୍ତ୍ରାସବାଦୀଙ୍କ ବିରୋଧରେ ନିୟମିତ ଭାବେ କାର୍ଯ୍ୟଧାରା ଜାରି ରଖିଛି ।


    ରାଷ୍ଟ୍ରୀୟ ରାଇଫଲର ସୈନିକମାନେ ନିୟମିତ ଭାବେ ସେମାନଙ୍କ ପରାକାଷ୍ଠା ପ୍ରଦର୍ଶନ କରିଛନ୍ତି ଏବଂ ଏପର୍ଯ୍ୟନ୍ତ 7 ଟି ଅଶୋକ ଚକ୍ର , 34 ଟି କୀର୍ତ୍ତି ଚକ୍ର , 238 ଟି ସୌର୍ଯ୍ୟ ଚକ୍ର , 1367 ସେନା ମେଡାଲ ଏବଂ 67 ଟି ଚିଫ ଅଫ ଆର୍ମି ଷ୍ଟାଫ ପ୍ରଶଂସା ପତ୍ର ପାଇଛନ୍ତି । ଭାରତୀୟ ସୈନ୍ୟ ବାହିନୀର ସମସ୍ତ ବିଭାଗରୁ ସୈନ୍ୟମାନେ ରାଷ୍ଟ୍ରୀୟ ରାଇଫଲକୁ ସାମୟିକ ନିଯୁକ୍ତିରେ ଆସିଥା ’ ନ୍ତି । ଆର୍ମି ଷ୍ଟାଫ ମୁଖ୍ୟ ଜେନେରାଲ ବିପିନ ରାୱତ ସମ୍ପ୍ରତି ରାଷ୍ଟ୍ରୀୟ ରାଇଫଲର ଅବୈତନିକ କଲୋନେଲ କମାଣ୍ଡାଂଟ ଅଛନ୍ତି । ରାଷ୍ଟ୍ରୀୟ ରାଇଫଲରେ କାର୍ଯ୍ୟ କରିବାର ଅନୁଭବ ମଧ୍ୟ ତାଙ୍କର ରହିଛି ।


    ************

    
    
    (Release ID: 1504797) Visitor Counter : 2