      ପ୍ରତିରକ୍ଷା ମନ୍ତ୍ରଣାଳୟ

      ଇନ୍ଦ୍ର - 2017 ଯୁଦ୍ଧ ଅଭ୍ୟାସ ଆରମ୍ଭ
      Posted On: 20 OCT 2017 7:47PM by PIB Bhubaneshwar


    ଋଷର ଭ୍ଲାଡିଭୋଷ୍ଟକଠାରେ ଅନୁଷ୍ଠିତ ଉତ୍ସବରେ ଭାରତୀୟ କାର୍ଯ୍ୟବଳ କମାଣ୍ଡର ମେଜର ଜେନେରାଲ ଏନଡି ପ୍ରସାଦ ଏବଂ ଋଷୀୟ ଫେଡେରେସନ ଇଷ୍ଟର୍ଣ୍ଣ ସାମରିକ ଡିଷ୍ଟ୍ରିକ୍ଟର ଚିଫ ଅଫ ଷ୍ଟାଫ ଲେଫ୍ଟେନାଂଟ ଜେନେରାଲ ସୋଲୋମତୀନ ତିନି ସେନାଙ୍କ ଯୁଦ୍ଧ ଅଭ୍ୟାସ ଇନ୍ଦ୍ର - 2017 ପ୍ରାରମ୍ଭ ହେବା ନେଇ ଘୋଷଣା କରିଥିଲେ ।


    ସମାରୋହର ପ୍ରାରମ୍ଭରେ ମେଜର ଜେନେରାଲ ଏନଡି ପ୍ରସାଦ ଏବଂ ଲେଫ୍ଟେନାଂଟ ଜେନେରାଲ ସୋଲାମତୀନ ଦୁଇ ଦେଶର ତିନି ସେନାଙ୍କ ମାର୍ଚ୍ଚପାଷ୍ଟ କରୁଥିବା ସେନାଙ୍କୁ ନୀରିକ୍ଷଣ କରିଥିଲେ । ଉଦଘାଟନ ସମାରୋହ ସମୟରେ ଭାରତୀୟ ସେନାଙ୍କ ଦ୍ୱାରା ପରମ୍ପରାଗତ ମାର୍ଶାଲ ଆର୍ଟ ଏବଂ ଲୋକନୃତ୍ୟ ବ୍ୟତୀତ ଋଷୀୟ ଫେଡେରେସନ ଏୟାରଫୋର୍ସର 4ଟି ଲଢ଼ୁଆ ବିମାନ ଦ୍ୱାରା ଫ୍ଲାଏପାଷ୍ଟର ଚମତ୍କାର ପ୍ରଦର୍ଶନ କରାଯାଇଥିଲା ।


    ଉଦଘାଟନୀ ସମ୍ବୋଧନରେ ମେଜର ଜେନେରାଲ ଏନଡି ପ୍ରସାଦ କହିଲେ ଯେ ଦୁଇ ଦେଶଙ୍କ ମଧ୍ୟରେ ପ୍ରଥମ ଥର ପାଇଁ ତିନି ସେନାଙ୍କ ଯୁଦ୍ଧ ଅଭ୍ୟାସ ପାଇଁ କରାଯାଇଥିବା ପଦକ୍ଷେପ ଭାରତ - ଋଷ ମଧ୍ୟରେ ନିରନ୍ତର ଜାରି ରଣନୈତିକ ବୁଝାମଣା ତଥା ବିଦ୍ରୋହୀ ଗତିବିଧିର ମୁକାବିଲା କରିବାରେ ଋଷ ଏବଂ ଭାରତ ଦୁଇ ପକ୍ଷର ସେନାଙ୍କ ସମୃଦ୍ଧ ସଂଚାଳନ ଅନୁଭବକୁ ଦର୍ଶାଇଥାଏ । ଏହି ଅଭ୍ୟାସ ଫଳରେ ଦୁଇ ପକ୍ଷର ଲାଭ ହେବ ଏବଂ ଏମାନେ ନିଜର କ୍ଷମତାକୁ ଆହୁରି ଅଧିକ ଭାବେ ବିକଶିତ କରିପାରିବେ । ଲେଫ୍ଟେନାଂଟ ଜେନେରାଲ ସୋଲାମତୀନ କହିଲେ ଯେ ତିନି ସେନାଙ୍କ ମଧ୍ୟରେ ଯୁଦ୍ଧ ଅଭ୍ୟାସ ଫଳରେ ଦୁଇ ଦେଶର ପ୍ରତିରକ୍ଷା ସେନାଙ୍କ ମଧ୍ୟରେ ସମ୍ବନ୍ଧ ଅଧିକ ମଜଭୁତ ହେବ ତଥା ଦୁଇ ମହାନ ଦେଶ ମଧ୍ୟରେ ପାରସ୍ପରିକ ସହଯୋଗ ମଧ୍ୟ ବୃଦ୍ଧିପାଇବ ।


    ତିନି ସେନାଙ୍କ ପର୍ଯ୍ୟବକ୍ଷକ ପ୍ରତିନିଧି ମଣ୍ଡଳର ପ୍ରମୁଖ ଲେଫ୍ଟେନାଂଟ ଜେନେରାଲ ଜେଏସ ନେଗି ଗଣମାଧ୍ୟମ ସହିତ ଆଲୋଚନା ସମୟରେ କହିଲେ ଯେ ଦୁଇ ଦେଶର ତିନି ସେନାଙ୍କ ମଧ୍ୟରେ ପ୍ରଥମ ଯୁଦ୍ଧ ଅଭ୍ୟାସ କରାଇବା ପାରସ୍ପରିକ ସହଯୋଗ ଦିଗରେ ଏକ ମହତ୍ତ୍ୱପୂର୍ଣ୍ଣ ପଦକ୍ଷେପ ଏବଂ ଏହା ଦୁଇ ଦେଶ ମଧ୍ୟରେ କୁଟନୈତିକ ସମ୍ବନ୍ଧର 70 ବର୍ଷ ପୂର୍ତ୍ତି ଅବସରରେ ଏକ ମହତ୍ତ୍ୱପୂର୍ଣ୍ଣ ମାଇଲ ଖୁଂଟ । ସେ ବିଶ୍ୱାସ ବ୍ୟକ୍ତ କରିଥିଲେ ଯେ ଆଗାମୀ 10 ଦିନ ଧରି ରକ୍ଷା ସେନାଙ୍କ ମଧ୍ୟରେ ସଂଯୁକ୍ତ ଅଭ୍ୟାସ ଫଳରେ ପାରସ୍ପରିକ ଅନୁଭବ ଏବଂ ଶ୍ରେଷ୍ଠ କାର୍ଯ୍ୟପ୍ରଣାଳୀ ବାଂଟିବା ତଥା ପାରସ୍ପରିକ ବିଶ୍ୱାସ ବୃଦ୍ଧି କରିବାରେ ସହଯୋଗ ମିଳିବ ।


    ଉଦଘାଟନ ସମାରୋହ ପରେ ଋଷ ତରଫରୁ ମହାସମାରୋହ ପୂର୍ବକ ଏକ ଭୋଜିର ଆୟୋଜନ କରାଯାଇଥିଲା ଏବଂ ଏକ ଅଣଆନୁଷ୍ଠାନିକ ପରିବେଶରେ ଦୁଇ ଦେଶ ପରସ୍ପର ମଧ୍ୟରେ ଚର୍ଚ୍ଚା କରିଥିଲେ ଏବଂ ପରସ୍ପରର ବୁଝାମଣା ଭିତ୍ତିକ ଇଚ୍ଛା ପ୍ରକଟ କରିଥିଲେ । ଦୁଇ ଦେଶ ପେଶାଦାର ଭାବେ ଏହି ଅଭ୍ୟାସକୁ ଚାଲୁରଖିବା ନେଇ ପ୍ରତିଜ୍ଞା କରିଥିଲେ ଯେପରି କି ଇନ୍ଦ୍ର - 2017 ଅଭ୍ୟାସର ସମସ୍ତ ଉଦ୍ଦେଶ୍ୟ ହାସଲ କରାଯାଇ ପାରିବ ।


    ************


    

    
    (Release ID: 1507197) Visitor Counter : 3