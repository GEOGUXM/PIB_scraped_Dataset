      ପ୍ରତିରକ୍ଷା ମନ୍ତ୍ରଣାଳୟ

      ଅକ୍ଟୋବର 24 ରୁ ନୌସେନା କମାଣ୍ଡରଙ୍କ ସମ୍ମିଳନୀ
      Posted On: 22 OCT 2017 7:59PM by PIB Bhubaneshwar


    ନୌସେନା କମାଣ୍ଡରଙ୍କ ଚାରି ଦିନିଆ ସମ୍ମିଳନୀ ନୂଆଦିଲ୍ଲୀଠାରେ ଅକ୍ଟୋବର 24 ତାରିଖରୁ ଆରମ୍ଭ ହେବ । ଏହି ସମ୍ମିଳନୀ ନୌସେନା କମାଣ୍ଡର ଏବଂ ସରକାରଙ୍କ ବରିଷ୍ଠ କର୍ମଚାରୀଙ୍କ ସହିତ ସେନା ପ୍ରମୁଖ ଏବଂ ବାୟୁସେନା ପ୍ରମୁଖଙ୍କ ମଧ୍ୟରେ ଆଲୋଚନା ପାଇଁ ସଂସ୍ଥାଗତ ମଂଚ ପ୍ରଦାନ କରିଥାଏ ।


    ଏହି ସମ୍ମିଳନୀକୁ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ସମ୍ବୋଧିତ କରିବେ ଏବଂ କମାଣ୍ଡରମାନଙ୍କ ସହିତ ଆଲୋଚନା ମଧ୍ୟ କରିବେ । ନୌସେନାର ପ୍ରମୁଖ କମାଣ୍ଡରମାନଙ୍କ ସହିତ ମିଶି ପ୍ରମୁଖ ଅଭିଯାନ , ଉପକରଣ , ମାନବ ସମ୍ବଳ , ପ୍ରଶିକ୍ଷଣ ଏବଂ ପ୍ରଶାସନିକ କାର୍ଯ୍ୟର ସମୀକ୍ଷା କରିବେ ଏବଂ ଭବିଷ୍ୟତର ମହତ୍ତ୍ୱପୂର୍ଣ୍ଣ ଗତିବିଧି ଏବଂ ପଦକ୍ଷେପ ସମ୍ବନ୍ଧରେ ବିଚାର ବିମର୍ଶ କରିବେ । କମାଣ୍ଡରମାନଙ୍କୁ ରାଷ୍ଟ୍ରୀୟ ହିତ ପାଇଁ ଏକ ଦୃଷ୍ଟି ପ୍ରଦାନ କରିବା ଲାଗି ନୀତି ଆୟୋଗର ସିଇଓ ଶ୍ରୀ ଅମିତାଭ କାନ୍ତଙ୍କ ସହିତ ଏକ ଆଲୋଚନା କାର୍ଯ୍ୟକ୍ରମର ଆୟୋଜନ କରାଯିବ ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦୃଷ୍ଟିକୋଣ “ ସମସ୍ତଙ୍କ ସୁରକ୍ଷା ଏବଂ ବିକାଶ ” କୁ ଧ୍ୟାନରେ ରଖି ନୌସେନା କମାଣ୍ଡର ହିନ୍ଦ୍ ମହାସାଗର କ୍ଷେତ୍ରରେ ନିଜର ସଶକ୍ତ ଉପସ୍ଥିତି ପାଇଁ ଯୋଜନା ଉପରେ ଚର୍ଚ୍ଚା କରିବେ । ଏହି ସମ୍ବନ୍ଧରେ ଅନ୍ୟ ଦେଶର ନୌସେନାମାନଙ୍କ ସହ ତାଳମେଳ ବଢ଼ାଇବା , ସାମୁଦ୍ରିକ ସୁରକ୍ଷା ଆହ୍ୱାନର ମୁକାବିଲା କରିବା ଏବଂ ପ୍ରାକୃତିକ ବିପତ୍ତି ସମୟରେ ତତ୍କାଳ କାର୍ଯ୍ୟଧାରା ଗ୍ରହଣ ଆଦି ବିଷୟ ଉପରେ ସମୀକ୍ଷା କରାଯିବ ।


    *************


    

    
    (Release ID: 1507207) Visitor Counter : 3