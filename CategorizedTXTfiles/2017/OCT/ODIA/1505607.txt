      ପ୍ରତିରକ୍ଷା ମନ୍ତ୍ରଣାଳୟ

      ଆଦେନ ଗଲ୍ଫ ଅଞ୍ଚଳରେ ଜଳଦସ୍ୟୁ ଆକ୍ରମଣକୁ ପଣ୍ଡ କଲା ଭାରତୀୟ ନୌସେନା
      Posted On: 07 OCT 2017 9:20PM by PIB Bhubaneshwar


    2016 ଅକ୍ଟୋବର 6 ତାରିଖରେ ଗଭୀର ସମୁଦ୍ର ମଧ୍ୟରେ ଜଳଦସ୍ୟୁ ଆକ୍ରମଣକୁ ଏକ ଭାରତୀୟ ନୌସେନା ଯୁଦ୍ଧଜାହାଜ ପଣ୍ଡ କରିଛି ।


    ଆଇଏନଏସ ତ୍ରୀଶୁଳ ନାମରେ ଭାରତୀୟ ନୌସେନାର ଏହି ଯୁଦ୍ଧ ଯାହାଜ ଗଲ୍ଫ ଅଫ ଆଦେନରେ ଜଳଦସ୍ୟୁ ଆକ୍ରମଣ ବିରୋଧି ପାଟ୍ରୋଲ ସମୟରେ ଏମଭି ଜାଗ ଅମର ନାମକ ଏବ ବ୍ୟବସାୟିକ ଯାହାଜକୁ ସୁରକ୍ଷା ପ୍ରଦାନ କରୁଥିଲା । ଏହି ସମୟରେ ବ୍ୟବସାୟିକ ଯାହାଜ ନିକଟରେ ଏକ ବୋଟକୁ ସନ୍ଦେହଜନକ ଭାବେ ଠାବ କରାଯାଇଥିଲା ।


    ଏ ବାବଦରେ ଅନୁସନ୍ଧାନ କରିବା ପାଇଁ ଆଇଏନଏସ ତ୍ରୀଶୁଳ ବୋଟର ପାଖାପାଖି ଯାଇଥିଲା ଏବଂ ଏହାର ହେଲିକପ୍ଟରକୁ ଅନୁସନ୍ଧାନ କରିବା ଲାଗି ପଠାଇଥିଲା । ଏହି ବୋଟରେ ଜଳଦସ୍ୟୁଙ୍କୁ ଠାବ କରାଯିବା ସହ ଅସ୍ତ୍ରଶସ୍ତ୍ର ଆଦି ଜବତ କରାଯାଇଥିଲା । ସାମୁଦ୍ରିକ କମାଣ୍ଡୋମାନେ ଜଳଦସ୍ୟୁ ବୋଟରେ ଚଢ଼ି ଜଳଦସ୍ୟୁମାନଙ୍କୁ କାବୁ କରିନେଇଥିଲେ । ଏବେ ଏମଭି ଜାଗ ଅମରର ସମସ୍ତ 26 ଜଣ ଭାରତୀୟ ନାବିକ ନିରାପଦ ଅଛନ୍ତି ଏବଂ ସେମାନଙ୍କ ଯାତ୍ରା ଚାଲୁ ରଖିଛନ୍ତି । ଛୋଟ ଡଙ୍ଗା ଏବଂ ସେମାନଙ୍କ ନାବିକମାନଙ୍କୁ ଛାଡି ଦିଆଯାଇଛି ।


    2008 ପରଠାରୁ ଭାରତୀୟ ନୌସେନା ଗଲ୍ଫ ଅଫ ଆଦେନର ଜଳଭାଗରେ ଯୁଦ୍ଧଜାହାଜ ମୁତୟନ କରିଆସୁଛି । ଏଠାରେ ଶହଶହ ଯାହାଜକୁ ସୁରକ୍ଷା ପ୍ରଦାନ କରାଯାଉଛି । ଭାରତୀୟ ଜାହାଜଗୁଡ଼ିକରେ ଜଳଦସ୍ୟୁ ଆକ୍ରମଣକୁ ପଣ୍ଡ କରିବା ପାଇଁ ଏମାନଙ୍କୁ କ୍ଷମତା ପ୍ରଦାନ କରାଯାଇଛି । ଆଞ୍ଚଳିକ ଆଇନର କାର୍ଯ୍ୟକାରିତା ଏମାନଙ୍କ କ୍ଷମତାଭୁକ୍ତ ନୁହେଁ । ଗଲ୍ଫ ଅଫ ଆଦେନରେ ଭାରତୀୟ ଯୁଦ୍ଧ ଯାହାଜକୁ ମୁତୟନ ରଖାଯିବା ଚାଲୁ କରିବାର ଯୁକ୍ତିଯୁକ୍ତତାକୁ ଉପରୋକ୍ତ କାର୍ଯ୍ୟଧାରା ପ୍ରମାଣିତ କରୁଛି ।


    *************

    
    
    (Release ID: 1505607) Visitor Counter : 2