      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ମଙ୍ଗଳବାର ଯିବେ ହିମାଚଳପ୍ରଦେଶ ଗସ୍ତରେ
      Posted On: 02 OCT 2017 10:23AM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ମଙ୍ଗଳବାର ଦିନ ହିମାଚଳ ପ୍ରଦେଶର ବିଳାସପୁର ଗସ୍ତରେ ଯିବେ ।
    
    ବିଳାସପୁରଠାରେ ପ୍ରଧାନମନ୍ତ୍ରୀ ଅଖିଳ ଭାରତ ଆୟୁର୍ବିଜ୍ଞାନ ସଂସ୍ଥାନ(ଏମ୍ସ)ର ଆଧାରଶିଳା ରଖିବେ । ପ୍ରାୟ 1350 କୋଟି ଟଙ୍କା ବ୍ୟୟରେ 750 ଶଯ୍ୟା ବିଶିଷ୍ଟ ଏହି ଏମ୍ସ ହସ୍ପିଟାଲ ନିର୍ମାଣ କରାଯିବ । ଚିକିତ୍ସା ସେବା ସହିତ ଏହି ହସ୍ପିଟାଲ ସ୍ନାତକ ଓ ସ୍ନାତକୋତ୍ତର ଶ୍ରେଣୀରେ ମେଡିକାଲ ଶିକ୍ଷା ପ୍ରଦାନ କରିବ ।
    
    ସେହିପରି ପ୍ରଧାନମନ୍ତ୍ରୀ ତାଙ୍କର ଏହି ଗସ୍ତ କାଳରେ ଉନାଠାରେ ଏକ ଭାରତୀୟ ସୂଚନା ପ୍ରଯୁକ୍ତି ବିଦ୍ୟା ପ୍ରତିଷ୍ଠାନ (IIIT)ର ଭିତ୍ତିପ୍ରସ୍ତର ସ୍ଥାପନ କରିବେ ।
    
    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ କାଙ୍ଗ୍ରା ଜିଲ୍ଲାର କାନ୍ଦ୍ରୋରୀଠାରେ ଭାରତୀୟ ଇସ୍ପାତ ପ୍ରାଧିକରଣର ଏକ ଇସ୍ପାତ ପ୍ରକ୍ରିୟାକରଣ ୟୁନିଟକୁ ମଧ୍ୟ ଉଦ୍ଘାଟନ କରିବାର କାର୍ଯ୍ୟକ୍ରମ ରହିଛି ।
    
    ପରିଶେଷରେ ସେ ଏକ ଜନସଭାକୁ ସମ୍ବୋଧିତ କରିବେ ।

    
    
    (Release ID: 1504729) Visitor Counter : 2