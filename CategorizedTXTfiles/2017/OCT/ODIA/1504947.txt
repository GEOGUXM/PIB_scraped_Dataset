      ଉପରାଷ୍ଟ୍ରପତିଙ୍କ ସଚିବାଳୟ

      ଇସ୍ରୋର ଉଲ୍ଲେଖନୀୟ ଟିମ୍‌ୱାର୍କ ଏବଂ ସଫଳତା ଅନ୍ୟ ବିଭାଗ ଓ ଅନୁଷ୍ଠାନମାନଙ୍କ ସକାଶେ ମଡ଼େଲ: ଉପ- ରାଷ୍ଟ୍ରପତି
      ବିଶ୍ୱ ମହାକାଶ ସପ୍ତାହ ଉତ୍ସବକୁ ଉଦଘାଟନ କଲେ ଉପ - ରାଷ୍ଟ୍ରପତି

      Posted On: 04 OCT 2017 4:01PM by PIB Bhubaneshwar

    ଭାରତୀୟ ମହାକାଶ ଗବେଷଣା ସଂସ୍ଥା ‘ ଇସ୍ରୋ ’ ର ଉଲ୍ଲେଖନୀୟ ଟିମ୍ ‌ ୱାର୍କ ଏବଂ ସଫଳତା ଅନ୍ୟ ବିଭାଗ ଓ ଅନୁଷ୍ଠାନମାନଙ୍କ ସକାଶେ ମଡ଼େଲ ବୋଲି ଉପ - ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡ଼ୁ ଦୃଢ଼ୋକ୍ତି ବ୍ୟକ୍ତ କରିଛନ୍ତି । ଆନ୍ଧ୍ରପ୍ରଦେଶର ଶ୍ରୀହରିକୋଟାଠାରେ ଆୟୋଜିତ ବିଶ୍ୱ ମହାକାଶ ସପ୍ତାହ ଉତ୍ସବକୁ ଉଦଘାଟନ କରି ଉପ - ରାଷ୍ଟ୍ରପତି କହିଲେ ଯେ ଭାରତର ମହାକାଶ ଗବେଷଣା ଏବଂ ଏହାର ସଫଳତା ଏବେ ସମସ୍ତଙ୍କ ପାଇଁ ଅନୁକରଣୀୟ ହୋଇପାରିଛି । ଏହି କାର୍ଯକ୍ରମରେ ଆନ୍ଧ୍ର ପ୍ରଦେଶର ରାଜ୍ୟପାଳ ଶ୍ରୀ ଇ ଏସ ଏଲ ନରସିଂହନ୍ ‌ , ଇସ୍ରୋର ଅଧ୍ୟକ୍ଷ ଶ୍ରୀ କିରଣ କୁମାର ଏବଂ ଅନ୍ୟ ଉଚ୍ଚ ପଦାଧିକାରୀମାନେ ଉପସ୍ଥିତ ଥିଲେ ।


    ଆୟୋଜିତ କାର୍ଯ୍ୟକ୍ରମରେ ଉଦ୍ ‌ ବୋଧନ ଦେଇ ଉପ ରାଷ୍ଟ୍ରପତି କହିଲେ ଯେ ଦେଶର ମହାକାଶ ଗବେଷଣାର ସଫଳତାରେ ତାଙ୍କର ଛାତି ଗର୍ବ ଓ ଗୌରବରେ ଫୁଲି ଉଠୁଛି । ବିଶ୍ୱପ୍ରସିଦ୍ଧ ଏହି ରକେଟ୍ ‌ ଉତ୍ ‌ କ୍ଷେପଣ କେନ୍ଦ୍ରକୁ ଆସିବା ଏବଂ ଏଭଳି କାର୍ଯ୍ୟକ୍ରମରେ ଯୋଗ ଦେବା ଆନନ୍ଦର ବିଷୟ ବୋଲି ଉପ ରାଷ୍ଟ୍ରପତି କହିଥିଲେ । ପୁଣି ତାଙ୍କର ନିଜ ଜିଲ୍ଲା ନେଲ୍ଲୋରରେ ଏହି କେନ୍ଦ୍ର ପ୍ରତିଷ୍ଠିତ ହୋଇଥିବା ତାଙ୍କ ଲାଗି ଦୋହରା ଖୁସିର କଥା ବୋଲି ସେ ସୂଚାଇଥିଲେ ।


    1963 ମସିହାରେ ଥୁମ୍ବା ଇକୁଏଟୋରିଆଲ୍ ‌ ରକେଟ ଲଞ୍ଚ୍ ‌ ଷ୍ଟେସନ ( TERLS ) ଠାରୁ ସାଉଣ୍ଡିଂ ରକେଟ୍ ‌ ଉତ୍ ‌ କ୍ଷେପଣ କରାଯିବାଠାରୁ 1975 ମସିହାରେ ଭାରତର ପ୍ରଥମ କୃତ୍ରିମ ଉପଗ୍ରହ ଆର୍ଯ୍ୟଭଟ୍ଟର ଉତ୍ ‌ କ୍ଷେପଣ ଠାରୁ ଭାରତ ମହାକାଶ ଅଭିଯାନରେ ଉଲ୍ଲେଖନୀୟ ସଫଳତା ହାସଲ କରିଛି । ପ୍ରଫେସର ବିକ୍ରମ ସରାଭାଇ , ପ୍ରଫେସର ସତୀଶ ଧାୱନ ଏବଂ ଭୂତପୂର୍ବ ରାଷ୍ଟ୍ରପତି ଡ଼କ୍ଟର ଏ ପି ଜେ ଅବଦୁଲ କଲାମଙ୍କ ଦୂରଦୃଷ୍ଟିସମ୍ପନ୍ନ ଚିନ୍ତାଧାରା ଯୋଗୁ ଏହା ସମ୍ଭବପର ହୋଇପାରିଛି ବୋଲି ଶ୍ରୀ ନାଇଡ଼ୁ କହିଥିଲେ ।


    ଉପ - ରାଷ୍ଟ୍ରପତି କହିଲେ ଯେ ଏକାସଙ୍ଗେ 104 ଉପଗ୍ରହକୁ କକ୍ଷପଥରେ ଅବସ୍ଥାପନ କରି ଏବଂ 3136 କିଲୋଗ୍ରାମ ବିଶିଷ୍ଟ ଭାରତର ସବୁଠାରୁ ଭାରୀ ଉପଗ୍ରହ GSAT - 19 କୁ ମହାକାଶକୁ ସଫଳତାର ସହ ଉତକ୍ଷେପଣ କରି ଭାରତୀୟ ମହାକାଶ ବିଜ୍ଞାନୀ ଓ ପ୍ରଯୁକ୍ତିବିତମାନେ କେବଳ ଦେଶକୁ ଗର୍ବିତ କରିନାହାନ୍ତି ବରଂ ସମଗ୍ର ବିଶ୍ୱକୁ ଚକିତ କରିଦେଇଛନ୍ତି । ସେମାନଙ୍କ ଏହି ସଫଳତା କଥା ଏବେ ସବୁରି ତୁଣ୍ଡରେ ପ୍ରଶଂସିତ । ଏହା କେବଳ ପ୍ରଯୁକ୍ତିଗତ ସାଫଲ୍ୟ ନୁହେଁ , ଉତ୍ ‌ କ୍ଷେପଣ ପରେ ଉତ୍ ‌ କ୍ଷେପଣରେ ସଫଳତା ଅର୍ଜନ ତାହା ପୁଣି ଅତି ସ୍ୱଳ୍ପ ମୂଲ୍ୟରେ ଯାହାକି ଉନ୍ନତ ରାଷ୍ଟ୍ରମାନଙ୍କୁ ସୁଦ୍ଧା ଭାରତ ଉପରେ ନିର୍ଭରଶୀଳ ହେବାକୁ ବାଧ୍ୟ କରିଛି । ଏଥିପାଇଁ ସମସ୍ତ ଭାରତୀୟ ଗର୍ବ ଅନୁଭବ କରିବା ଉଚିତ ।


    ଉପ ରାଷ୍ଟ୍ରପତି କହିଲେ ଯେ ଏହି ଦ୍ୱୀପରେ ସ୍ଥାପିତ ମହାକାଶ ଉତ୍ ‌ କ୍ଷେପଣ କେନ୍ଦ୍ର ବିଶ୍ୱର ଏକ ବ୍ୟସ୍ତବହୁଳ ଉତ୍ ‌ କ୍ଷେପଣ କେନ୍ଦ୍ରର ମାନ୍ୟତା ଲାଭ କରିଛି ଯାହାକି ଭାରତର ମହାକାଶ ଉତ୍ ‌ କ୍ଷେପଣ ଆବଶ୍ୟକତା ପୂରଣ ସହ ସମଗ୍ର ବିଶ୍ୱର ଚାହିଦାକୁ ପୂରଣ କରୁଛି । ଏହା ପ୍ରକୃତରେ ଭାରତୀୟ ଦର୍ଶନ ‘ ବସୁଧୈବ କୁଟୁମ୍ବକମ୍ ‌ ’ କୁ ପ୍ରତିପାଦିତ କରୁଛି । ଇସ୍ରୋର ସକଳ କାର୍ଯ୍ୟକଳାପକୁ ସାମାଜିକ ହିତସାଧନ ଉଦ୍ଦେଶ୍ୟରେ ବିନିଯୋଗ କରାଯାଉଛି । ତେଣୁ ସମଗ୍ର ବିଶ୍ୱରେ ଏହା ଏକ ମାନ୍ୟତାପ୍ରାପ୍ତ ଏବଂ ପ୍ରମୁଖ ମହାକାଶ ପ୍ରତିଷ୍ଠାନରେ ପରିଣତ ହୋଇଛି । ଏହା ଛାତ୍ରଛାତ୍ରୀମାନଙ୍କ ଠାରୁ ଆରମ୍ଭ କରି ଯୁବ ବୈଜ୍ଞାନିକମାନଙ୍କ ସକାଶେ ପ୍ରେରଣାର ଉତ୍ସ ଭାବେ ବିବେଚିତ ହେଉଛି ବୋଲି ଶ୍ରୀ ନାଇଡ଼ୁ ମତ ପୋଷଣ କରିଥିଲେ ।


    ଏହି ଅବସରରେ ଉପ ରାଷ୍ଟ୍ରପତି SHAR ମହାକାଶ ଯାନ ଆସେମ୍ବ୍ଲି ୟୁନିଟ ପରିଦର୍ଶନ କରିଥିଲେ ।


    **************

    
    
    (Release ID: 1504947) Visitor Counter : 2