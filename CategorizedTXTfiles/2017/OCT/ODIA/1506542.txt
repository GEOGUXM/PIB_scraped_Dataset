      ଉପରାଷ୍ଟ୍ରପତିଙ୍କ ସଚିବାଳୟ

      କର୍ଣ୍ଣାଟକ ସଂଗୀତରେ ଡଃ ଏମ.ଏସ. ସୁବୁଲକ୍ଷ୍ମୀ ଅଦ୍ୱିତୀୟ: ଉପରାଷ୍ଟ୍ରପତି
      ଜନ୍ମ ଶତାବ୍ଦୀ ସମାରୋହକୁ ସମ୍ବୋଧିତ କଲେ ଉପରାଷ୍ଟ୍ରପତି

      Posted On: 17 OCT 2017 8:48PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ . ଭେଙ୍କେୟା ନାଇଡୁ କହିଛନ୍ତି ଯେ ଡଃ ଏମ . ଏସ . ସୁବୁଲକ୍ଷ୍ମୀ କର୍ଣ୍ଣାଟକ ସଂଗୀତରେ ଅଦ୍ୱିତୀୟ । ଉପରାଷ୍ଟ୍ରପତି ଆଜି ତାମିଲନାଡୁର ଚେନ୍ନାଇରେ ଡଃ ଏମ . ଏସ . ସୁବୁଲକ୍ଷ୍ମୀଙ୍କ ଜନ୍ମ ଶତାବ୍ଦୀ ସମାରୋହକୁ ସମ୍ବୋଧିତ କରିଛନ୍ତି । ଏହି ଅବସରରେ ତାମିଲନାଡୁ ରାଜ୍ୟପାଳ ଶ୍ରୀ ବନୱାରୀଲାଲ ପୁରୋହିତ , ତାମିଲନାଡୁର ମତ୍ସ୍ୟ , କାର୍ମିକ ଏବଂ ପ୍ରଶାସନିକ ସୁଧାର ମନ୍ତ୍ରୀ ଶ୍ରୀ ଡି . ଜୟକୁମାର , ଡଃ ଏମ . ଏସ . ସୁବୁଲକ୍ଷ୍ମୀଙ୍କ ପରିବାର ସଦସ୍ୟ ତଥା ଅନ୍ୟ ମାନ୍ୟଗଣ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ଡଃ ଏମ . ଏସ . ସୁବୁଲକ୍ଷ୍ମୀ ଏମ . ଏସ ଆମ୍ମା ଭାବେ ଜଣାଶୁଣା , ଯିଏକି ଅନେକ ବର୍ଷ ହେବ କର୍ଣ୍ଣାଟକ ସଂଗୀତର ପ୍ରମୁଖ ହସ୍ତୀ ରହିଆସିଛନ୍ତି । ସେ କେବଳ ତାମିଲନାଡୁ , ଦକ୍ଷିଣ ଭାରତ ତଥା ଭାରତରେ ନୁହେଁ ବରଂ ସମଗ୍ର ବିଶ୍ୱରେ କୋଟି କୋଟି ହୃଦୟକୁ ଜିତିଥିଲେ । ସେ ଶାସ୍ତ୍ରୀୟ ସଂଗୀତକୁ ଏକ ନୂତନ ଉଚ୍ଚତାରେ ପହଂଚାଇଥିଲେ ।


    ଉପରାଷ୍ଟ୍ରପତି କହିଲେ ଯେ ସେ ଏତେ ଉଚ୍ଚତାରେ ପହଂଚିଯାଇଥିଲେ ଯେ ଯେଉଁଠାରେ କି ସମସ୍ତ ମତଭେଦ ଶେଷ ହୋଇଯାଇଥା ’ ନ୍ତି । ସେ ଯେତବେଳେ ଜାତିସଂଘ ମହାସଭାରେ ଗାଇଥିଲେ , ସେତବେଳେ ସମଗ୍ର ଦେଶ ତାଙ୍କ ସହିତ ଏକାଠି ହୋଇଯାଇଥିଲା । ଏହିପରି ମହାନ କଳା ଦ୍ୱାରା ଜାତି , ଧର୍ମ ଏବଂ ରାଷ୍ଟ୍ରୀୟତା ଭଳି ସମସ୍ତ ଭେଦଭାବ ଶେଷ ହୋଇଯାଇଥା ’ ନ୍ତି ।


    ଉପରାଷ୍ଟ୍ରପତି କହିଲେ ଯେ ଯେତବେଳେ ମହାତ୍ମା ଗାନ୍ଧୀ ‘ ବୈଷ୍ଣବ ଜନ ତୋ ’ ଗୀତ ଶୁଣିଥିଲେ ସେତବେଳେ ସେ ମନ୍ତ୍ରମୁଗ୍ଧ ହୋଇଯାଇଥିଲେ । ସେ ପୁଣି କହିଲେ ଯେ ସେ ହୁଏତ ଏହି ଗୀତ ଗାଇପାରିବେ ନାହିଁ ମାତ୍ର ସେ ତାଙ୍କୁ ଏଥିପାଇଁ ଅନୁରୋଧ କରିଥିଲେ । ମହାତ୍ମା ଗାନ୍ଧୀ ତାଙ୍କୁ କହିଥିଲେ ଯେ , “ ମୁଁ ଚାହିଁବି ଯେ ମୁଁ ତାଙ୍କ ଦ୍ୱାରା କରାଯାଇଥିବା ପଂକ୍ତିର ପାଠ ହୁଏତ ଶୁଣିନେବି , ମାତ୍ର ଆଉ କାହା ସ୍ୱରରେ ଏହାକୁ ପସନ୍ଦ କରିବି ନାହିଁ । ” ଉପରାଷ୍ଟ୍ରପତି କହିଲେ ଯେ ସେ କେବଳ ଜଣେ ମହାନ ଗାୟକ ନଥିଲେ , ବରଂ ଜଣେ ମହାନ ଅଭିନେତ୍ରୀ ମଧ୍ୟ ଥିଲେ । ସେ ସିଲଭର ସ୍କ୍ରିନରେ ଭକ୍ତ ମୀରା ଏବଂ ଶକୁନ୍ତଳାଙ୍କ ଭୁମିକାରେ ମଧ୍ୟ ଅବତୀର୍ଣ୍ଣ ହୋଇଥିଲେ ।


    *********

    
    
    (Release ID: 1506542) Visitor Counter : 3