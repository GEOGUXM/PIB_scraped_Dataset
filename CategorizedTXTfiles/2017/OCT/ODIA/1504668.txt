      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କ ମହାରାଷ୍ଟ୍ର ଗସ୍ତ
      • ମୁମ୍ବାଇ ଠାରେ ‘ମୁକ୍ତାକାଶ ଶୌଚମୁକ୍ତ ସହରାଞ୍ଚଳ ମହାରାଷ୍ଟ୍ର’ କାର୍ଯ୍ୟକ୍ରମରେ ଯୋଗଦାନ
      • ଶିରିଡ଼ି ଅନ୍ତରାଷ୍ଟ୍ରୀୟ ବିମାନବନ୍ଦରର ଶୁଭାରମ୍ଭ ସହ ସାଇବାବାଙ୍କ ସମାଧିଗ୍ରହଣର ଶତବାର୍ଷିକୀ କାର୍ଯ୍ୟକ୍ରମକୁ ଉଦଘାଟନ କଲେ ରାଷ୍ଟ୍ରପତି
      Posted On: 01 OCT 2017 5:15PM by PIB Bhubaneshwar


    ମୁମ୍ବାଇଠାରେ ଆଜି ( ଅକ୍ଟୋବର 1 , 2017 ) ଆୟୋଜିତ ସହରାଞ୍ଚଳ ମହାରାଷ୍ଟ୍ର ମୁକ୍ତାକାଶ ଶୌଚମୁକ୍ତ ( ODF ) କାର୍ଯ୍ୟକ୍ରମରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଯୋଗଦାନ କରିଛନ୍ତି । ଏହି ଅବସରରେ ଉପସ୍ଥିତ ଲୋକମାନଙ୍କୁ ସମ୍ବୋଧିତ କରି ରାଷ୍ଟ୍ରପତି କହିଲେ ଯେ କେବଳ ଏକ ସ୍ୱଚ୍ଛ ଭାରତର ଭିତ୍ତିଭୂମି ଉପରେ ହିଁ ଏକ ସମୃଦ୍ଧ ଓ ସୁସ୍ଥ ଭାରତ ସ୍ଥାପନା କରାଯାଇପାରିବ । ମହାରାଷ୍ଟ୍ରର ସହରାଞ୍ଚଳକୁ ମୁକ୍ତାକାଶ ଶୌଚମୁକ୍ତ ଘୋଷଣା କରିବା ଏକ ଐତିହାସିକ ଅବସର ଏବଂ ଏହି ଅବସରରେ ସେ ମହାରାଷ୍ଟ୍ର ସରକାର ଏବଂ ମୁଖ୍ୟମନ୍ତ୍ରୀଙ୍କୁ ଅଭିନନ୍ଦନ ଜ୍ଞାପନ କରିଥିଲେ । ସ୍ୱଚ୍ଛ ମହାରାଷ୍ଟ୍ର ଅଭିଯାନରେ ସାମିଲ ହୋଇଥିବା ଟିମର ପ୍ରତ୍ୟେକ ସଦସ୍ୟଙ୍କୁ ଅଭିନନ୍ଦନ ଜଣାଇ ରାଷ୍ଟ୍ରପତି କହିଲେ ଯେ ଯେଉଁମାନଙ୍କ କଠିନ ଶ୍ରମ ଓ ନିଷ୍ଠା ବଳରେ ଏଭଳି ଲକ୍ଷ୍ୟ ହାସଲ କରାଯାଇପାରିଛି ସେମାନେ ଧନ୍ୟବାଦର ପାତ୍ର । ଅକ୍ଟୋବର 2 , 2015 ଦିନ ଏହି କାର୍ଯ୍ୟକ୍ରମର ଘୋଷଣା କରାଯିବା ସହ ଏଥିପାଇଁ ଦୁଇ ବର୍ଷର ସମୟସୀମା ଧାର୍ଯ୍ୟ କରାଯାଇଥିଲା । ସମସ୍ତ ସହଭାଗୀମାନଙ୍କ ପୂର୍ଣ୍ଣ ସହଯୋଗ ଓ ଅଂଶଗ୍ରହଣ ଯୋଗୁ ଏହା ସମ୍ଭବପର ହୋଇପାରିଛି ବୋଲି ରାଷ୍ଟ୍ରପତି ଉଲ୍ଲେଖ କରିଥିଲେ ।


    ରାଷ୍ଟ୍ରପତି କହିଲେ ଯେ ODF ସହରାଞ୍ଚଳ ମହାରାଷ୍ଟ୍ର ଘୋଷଣା କରାଯିବା ବିଶେଷ ଭାବେ ଗୁରୁତ୍ୱପୂର୍ଣ୍ଣ କାରଣ ରାଜ୍ୟର 49 ପ୍ରତିଶତ ଲୋକ ସହରାଞ୍ଚଳରେ ହିଁ ବସବାସ କରନ୍ତି । ସ୍ମାର୍ଟ ସିଟି ସ୍ମାର୍ଟ ସ୍ୱଚ୍ଛତା ଏବଂ ସ୍ମାର୍ଟ ବର୍ଯ୍ୟ ପରିଚାଳନା ଆବଶ୍ୟକ କରେ ବୋଲି ଉଲ୍ଲେଖ କରି ରାଷ୍ଟ୍ରପତି କହିଲେ ଯେ ଏହି ସଫଳ ଅଭିଯାନକୁ ଦୀର୍ଘସ୍ଥାୟୀ ଭାବେ କାଏମ ରଖିବା ସକାଶେ ସରକାର ସମସ୍ତ ପ୍ରକାର ପ୍ରୟାସ କରୁଛନ୍ତି । ‘ ଓଡ଼ି ୱାଚ୍ ‌ ’ ମନିଟରିଂ ସେତିକିବେଳେ ସଫଳ ହେବ ଯେତେବେଳେ ଲୋକମାନଙ୍କୁ ସଚେତନ କରାଯାଇପାରିବ । ସେମାନଙ୍କୁ ନିଜର ପୁରୁଣା ବଦଭ୍ୟାସ ବଦଳାଇ ନୂଆ ଢ଼ାଞ୍ଚାକୁ ଗ୍ରହଣ କରିବାକୁ ପଡ଼ିବ ଏବଂ ସେମାନେ ପୁଣି ଥରେ ଯେପରି ପୁରୁଣା ଅଭ୍ୟାସକୁ ନଫେରନ୍ତି ତାହା ସୁନିଶ୍ଚିତ କରିବାକୁ ହେବ । ଏବେ ଯେଭଳି ରାଜ୍ୟର ସହରାଞ୍ଚଳକୁ ଓଡ଼ିଏଫମୁକ୍ତ କରାଯାଇପାରିଛି ସେହିଭଳି ବର୍ଯ୍ୟର 100 ପ୍ରତିଶତ ପରିଚାଳନା ଲକ୍ଷ୍ୟ ହାସଲ କରିବାକୁ ପଡ଼ିବ । ଆଜି ସହରାଞ୍ଚଳକୁ ଓଡ଼ିଏଫମୁକ୍ତ ଘୋଷଣା କରି ମହାରାଷ୍ଟ୍ର ମହାତ୍ମା ଗାନ୍ଧୀଙ୍କ ପ୍ରତି ଯଥାର୍ଥ ଶ୍ରଦ୍ଧାଞ୍ଜଳି ଜ୍ଞାପନ କରିଛି ।


    ପୂର୍ବରୁ ଶିରିଡ଼ିଠାରେ ଶିରିଡ଼ି ଅନ୍ତରାଷ୍ଟ୍ରୀୟ ବିମାନବନ୍ଦରକୁ ଉଦଘାଟନ କରିବା ସହ ରାଷ୍ଟ୍ରପତି ଶିରିଡ଼ି ମୁମ୍ବାଇ ବିମାନସେବାର ପ୍ରଥମ ଉଡ଼ାଣର ଶୁଭାରମ୍ଭ କରିଥିଲେ । ଏହା ବ୍ୟତୀତ ରାଷ୍ଟ୍ରପତି ଶ୍ରୀ ସାଇବାବାଙ୍କ ସମାଧି ନେବାର ଶତବାର୍ଷିକୀ କାର୍ଯ୍ୟକ୍ରମର ମଧ୍ୟ ଶୁଭାରମ୍ଭ କରିଥିଲେ ।


    ଏହି ଅବସରରେ ଶିରିଡ଼ିଠାରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେ ଯେ ଆମ ଦେଶରେ ସାଇ ବାବା ପ୍ରତ୍ୟେକ ଜାତି , ଧର୍ମ , ସମ୍ପ୍ରଦାୟ ଏବଂ ଶ୍ରେଣୀରୁ ଲୋକମାନଙ୍କୁ ଆକର୍ଷିତ କରି ଆସିଛନ୍ତି । ‘ ସବ୍ ‌ କା ମାଲିକ ଏକ ହୈ ’ ସରଳ ବାଣୀ ଉଚ୍ଚାରଣ କରି ସାଇ ବାବା ‘ ଅଦ୍ୱୈତ ’ ଦର୍ଶନକୁ ସାଧାରଣ ଲୋକମାନଙ୍କୁ ବୁଝାଇ ପାରିଛନ୍ତି । ସାଇ ବାବାଙ୍କ ପ୍ରଭାବ ସାରା ବିଶ୍ୱରେ ଅନୁଭୂତ କରିହେବ ।


    ରାଷ୍ଟ୍ରପତି କହିଲେ ଯେ ଆଧ୍ୟାତ୍ମିକ ସଂଯୋଗ ସହ ରାଷ୍ଟ୍ର ଭୌଗୋଳିକ ସଂଯୋଗ ମଧ୍ୟ ଆବଶ୍ୟକ କରେ ଏବଂ ଏଥିପାଇଁ ପ୍ରଭୂତ ଭିତ୍ତିଭୂମି ପ୍ରକଳ୍ପର ଆବଶ୍ୟକତା ରହିଛି । ଏହି ବିମାନବନ୍ଦର ନିର୍ମାଣ ଦ୍ୱାରା ଦେଶର ପ୍ରତ୍ୟେକ ଭାଗରୁ ଶ୍ରଦ୍ଧାଳୁମାନେ ସହଜରେ ଏଠାକୁ ଆସିପାରିବେ । ଏହାଦ୍ୱାରା ଆର୍ଥିକ କାର୍ଯ୍ୟକ୍ରମ ବୃଦ୍ଧି ପାଇବ ଏବଂ ଶିରିଡ଼ିରେ ଲୋକମାନଙ୍କ ପାଇଁ ନିଯୁକ୍ତି ସୁଯୋଗ ସୃଷ୍ଟି ହେବ । ତେଣୁ ଶିରିଡ଼ି ଅନ୍ତରାଷ୍ଟ୍ରୀୟ ବିମାନ ବନ୍ଦରର ସଦୁପଯୋଗ ବିପୁଳ ସଂଖ୍ୟାର ଲୋକେ କରିପାରିବେ ବୋଲି ରାଷ୍ଟ୍ରପତି ଦୃଢ଼ ଆଶା ପୋଷଣ କରିଥିଲେ ।


    **************

    
    
    (Release ID: 1504668) Visitor Counter : 2