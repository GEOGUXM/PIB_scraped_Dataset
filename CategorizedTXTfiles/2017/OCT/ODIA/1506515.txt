      ଅର୍ଥ ମନ୍ତ୍ରଣାଳୟ

      ଆଇଏମ୍ଏଫସି ଅଧିବେଶନ ଏବଂ ବିଶ୍ୱ ବ୍ୟାଙ୍କ ବିକାଶ ସମିତି ବୈଠକରେ ଯୋଗଦାନ କଲେ ଅର୍ଥମନ୍ତ୍ରୀ ଅରୁଣ ଜେଟଲୀ
      • ବ୍ରିଟେନ୍ ଏବଂ ଶ୍ରୀଲଙ୍କା ପ୍ରତିପକ୍ଷଙ୍କ ସହିତ ଦ୍ୱିପାକ୍ଷିକ ବୈଠକ
      • ସାଇବର ସୁରକ୍ଷା ଉପରେ ଫୋକସ, ‘ଇଏମଡିଇ’ ପାଇଁ ସୃଷ୍ଟି ହେଉଥିବା ବିପଦ, ନିବେଶ ଏବଂ ବିଶ୍ୱ ମାନ୍ଦାବସ୍ଥା ଏବଂ ରୋଜଗାର ସମ୍ପର୍କରେ ନୀତିଗତ ଆହ୍ୱାନ ଉପରେ ଆଲୋକପାତ
      • କୋଟାର ସମୀକ୍ଷା ଉପରେ ସର୍ବସମ୍ମତି ନିମନ୍ତେ ଆଇଏମ୍ଏଫ୍ ଠାରୁ ତତ୍ପରତାପୂର୍ବକ ଆବଶ୍ୟକ ପଦକ୍ଷେପ ଚିହ୍ନଟ କରିବା ଲାଗି ଅନୁରୋଧ କଲେ
      Posted On: 15 OCT 2017 8:01PM by PIB Bhubaneshwar


    କେନ୍ଦ୍ର ଅର୍ଥ ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ୱାଶିଂଟନ୍ ଡିସିରେ ଆଇଏମ୍ଏଫସି ପ୍ରତିବନ୍ଧିତ ଅଧିବେଶନରେ ଭାଗ ନେଇଥିଲେ । ଅଧିବେଶନ ସମୟରେ ନୀତିଗତ ଆହ୍ୱାନ ସହ ଜଡ଼ିତ ଆଲୋଚନା ଉପରେ ଗୁରୁତ୍ୱାରୋପ କରାଯାଇଥିଲା । ଶ୍ରୀ ଜେଟଲୀ ମଧ୍ୟମ ଅବଧିରେ ସାବଧାନତା ଅବଲମ୍ବନ କରିବାର ପରାମର୍ଶ ସମ୍ପର୍କରେ ମଧ୍ୟ ଉଲ୍ଲେଖ କରିଥିଲେ । ସେ ପୂର୍ବ ଚେତାବନୀ ପଦକ୍ଷେପ ଅନ୍ତର୍ଗତ ସାଇବର ସୁରକ୍ଷା ଉପରେ ଧ୍ୟାନ କେନ୍ଦ୍ରିତ କରାଯିବାକୁ ପ୍ରଶଂସା କରିଥିଲେ । ଏଥିସହିତ ସେ କହିଥିଲେ ଯେ ସମଗ୍ର ବିଶ୍ୱ ଅର୍ଥନୀତି ଉପରେ ସାଇବର ଅପରାଧର ବିପଦ ରହିଛି । କାରଣ ଏହା ପରସ୍ପର ମଧ୍ୟରେ ଖୁବ୍ ନିବିଡ଼ ଭାବେ ଯୋଡ଼ି ହୋଇଯାଇଛି । ଏ ସମ୍ପର୍କରେ ଅର୍ଥମନ୍ତ୍ରୀ ତିନୋଟି ନୀତିଗତ ଆହ୍ୱାନ ଉପରେ ଆଲୋକପାତ କରିଥିଲେ । ପ୍ରଥମ ଆହ୍ୱାନ ଏହା ଥିଲା ଯେ ସାଧାରଣ ମୁଦ୍ରା ସ୍ଥିତି ସଜାଡ଼ିବା ଲାଗି ଆମେରିକୀୟ ଫେଡେରାଲ୍ ରିଜର୍ଭ ଦ୍ୱାରା ଉଠାଯାଇଥିବା ସାହସିକ ପଦକ୍ଷେପର ଫଳ ସ୍ୱରୂପ ଅଭିବୃଦ୍ଧି ହାସଲ କରୁଥିବା ବଜାର ଏବଂ ବିକାଶଶୀଳ ଅର୍ଥବ୍ୟବସ୍ଥା ( EMDE ) ଆଗରେ ବିପଦ ଉତ୍ପନ୍ନ ହୋଇଛି । ଦ୍ୱିତୀୟ ଆହ୍ୱାନ ନିବେଶରେ ଜାଗତିକ ମାନ୍ଦାବସ୍ଥା ଏବଂ ଚତୁର୍ଥ ଆହ୍ୱାନ ରୋଜଗାରକୁ ନେଇ ରହିଛି ।


    ଏହିସବୁ ଆହ୍ୱାନର ଚର୍ଚ୍ଚା କରି ଅର୍ଥ ମନ୍ତ୍ରୀ କହିଥିଲେ , ସେ ଅନ୍ତର୍ଜାତୀୟ ସମୁଦାୟଙ୍କୁ ଏହି ଆହ୍ୱାନ କରୁଛନ୍ତି ଯେ ଏହି ସ୍ୱଳ୍ପକାଳୀନ ପୁଞ୍ଜିଗତ ଅସ୍ଥିରତାକୁ ବ୍ୟବସ୍ଥିତ କରିବା ନିମନ୍ତେ ବିଭିନ୍ନ ଦେଶ ପାଇଁ ଉପଲବ୍ଧ ଏବଂ ସେମାନଙ୍କ ଦ୍ୱାରା କାର୍ଯ୍ୟକାରୀ କରାଯାଉଥିବା ବୃହତ ପୁଞ୍ଜି ପ୍ରବାହ ପରିଚାଳନା ଉପାୟକୁ ଉଚିତ୍ ତଥା ନିରପେକ୍ଷ ଭାବେ ଆକଳନ କରନ୍ତୁ । ସେ ଏହା ମଧ୍ୟ କହିଥିଲେ ଯେ ଭାରତ ବର୍ତ୍ତମାନ ବିଶ୍ୱର ସେହିସବୁ ବଡ଼ ଅର୍ଥନୀତି ମଧ୍ୟରୁ ଅନ୍ୟତମ ଯେଉଁଠି ପରିବର୍ତ୍ତନର ଭଲ ସମୟ ଦେଖାଯାଉଛି । ଅର୍ଥମନ୍ତ୍ରୀ କହିଥିଲେ ଯେ ସରକାରଙ୍କ ସବୁଠୁ ଗୁରୁତ୍ୱପୂର୍ଣ୍ଣ ପ୍ରାଥମିକତା ହେଉଛି ପ୍ରତ୍ୟେକ ବର୍ଷ ଶ୍ରମ ବଳରେ ସାମିଲ୍ ହୋଇଥିବା 12 ମିଲିୟନ ଯୁବକଙ୍କୁ ରୋଜଗାର ଦେବାର ଉପାୟ ଖୋଜିବା ।


    ଶ୍ରୀ ଅରୁଣ ଜେଟଲୀ ଆଇଏମ୍ଏଫସିର ପୂର୍ଣ୍ଣକାଳୀନ ଅଧିବେଶନରେ ଭାଗ ନେଇଥିଲେ ଯେଉଁଥିରେ ସଂସ୍ଥାଗତ ପ୍ରସଙ୍ଗ ଉପରେ ଧ୍ୟାନ କେନ୍ଦ୍ରିତ କରାଯାଇଥିଲା । କେନ୍ଦ୍ର ଅର୍ଥମନ୍ତ୍ରୀ ଭାରତର ବ୍ୟାପକ ଢାଂଚାଗତ ସୁଧାର ଉପରେ ଆଲୋକପତ କରିଥିଲେ ଯେଉଁଥିରେ ବସ୍ତୁ ଏବଂ ସେବା କର ( GST ) , ବିମୁଦ୍ରୀକରଣ ଏବଂ ଦେବାଳିଆ ଏବଂ ଦେବାଳିଆ ପଣ ସଂହିତା ମଧ୍ୟ ସାମିଲ୍ ରହିଛି । ଶ୍ରୀ ଜେଟଲୀ କୋଟାର ସମୀକ୍ଷା ଉପରେ ସାଧାରଣ ସହମତି ସୁନିଶ୍ଚିତ କରିବାର ଦିଗରେ ଆଶାନୁରୂପ ପ୍ରଗତି ନହେବା ଉପରେ ମିଶ୍ରିତ ଭାବନା ବ୍ୟକ୍ତ କରିଥିଲେ ।


    କେନ୍ଦ୍ର ଅର୍ଥ ମନ୍ତ୍ରୀ ଶ୍ରୀ ଅରୁଣ ଜେଟଲୀ ବିଶ୍ୱ ବ୍ୟାଙ୍କର ସମଗ୍ର ବିକାଶ ସମିତିର 96 ତମ ବୈଠକରେ ମଧ୍ୟ ଭାଗ ନେଇଥିଲେ । ବୈଠକର ଏଜେଣ୍ଡାରେ ବିଶ୍ୱ ବିକାଶ ରିପୋର୍ଟ 2018 ଏବଂ ବିକାଶ ପାଇଁ ଅର୍ଥକୁ ଉଚ୍ଚତମ ସୀମା ପର୍ଯ୍ୟନ୍ତ ବଢ଼ାଇବା ସହିତ ଅନ୍ୟ ବିଷୟ ମଧ୍ୟ ସାମିଲ୍ ଥିଲା ।


    2030 ସୁଦ୍ଧା ଦୁଇଟି ଲକ୍ଷ୍ୟ ଜଳବାୟୁ ଲକ୍ଷ୍ୟ ଏବଂ ଏସଡିଜି ହାସଲ କରିବା ଲାଗି ସମ୍ବଳର ଆବଶ୍ୟକତା ଉପରେ ଅର୍ଥମନ୍ତ୍ରୀ ଗୁରୁତ୍ୱରୋପ କରିଥିଲେ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ବକ୍ତବ୍ୟକୁ ଉଲ୍ଲେଖ କରି , ଏ ଦିଗରେ ଶୀଘ୍ର , ଦକ୍ଷତାପୂର୍ଣ୍ଣ ଭାବେ କାର୍ଯ୍ୟ କରିବା ପ୍ରତି ବିଶ୍ୱ ବ୍ୟାଙ୍କ ଦୃଷ୍ଟି ଦେବ ବୋଲି ଆଶା ପ୍ରକାଶ କରିଥିଲେ ।


    ଶ୍ରୀ ଅରୁଣ ଜେଟଲୀ ବ୍ରିଟେନ୍ ଏବଂ ଶ୍ରୀଲଙ୍କାର ଅର୍ଥ ମନ୍ତ୍ରୀମାନଙ୍କ ସହିତ ଦ୍ୱିପାକ୍ଷିକ ବୈଠକରେ ଯୋଗ ଦେଇଥିଲେ । ଏହି ଅବସରରେ ପାରସ୍ପରିକ ସମ୍ପର୍କ ପ୍ରଗାଢ଼ କରିବା ଲାଗି ଦ୍ୱିପାକ୍ଷିକ ସହଯୋଗର ବ୍ୟାପକ ଦିଗ ଉପରେ ଚର୍ଚ୍ଚା କରାଯାଇଥିଲା ।


    ***************

    
    
    (Release ID: 1506515) Visitor Counter : 2