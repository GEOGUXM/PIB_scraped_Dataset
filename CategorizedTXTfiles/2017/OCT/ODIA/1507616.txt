      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଅକ୍ଟୋବର 31ରେ ପାଳିତ ହେବ “ରାଷ୍ଟ୍ରୀୟ ଏକତା ଦିବସ”
      Posted On: 27 OCT 2017 6:24PM by PIB Bhubaneshwar


    ଅକ୍ଟୋବର 31 ତାରିଖକୁ ରାଷ୍ଟ୍ରୀୟ ଏକତା ଦିବସ ରୂପେ ପାଳନ କରାଯିବ । ଭାରତୀୟ ସାଧାରଣ ତନ୍ତ୍ରର ଅନ୍ୟତମ ନିର୍ମାତା ସର୍ଦ୍ଦାର ବଲ୍ଲଭ ଭାଇ ପଟେଲଙ୍କ ଜୟନ୍ତୀକୁ ଦେଶବ୍ୟାପୀ ଏକତା ଦିବସ ରୂପେ ପାଳନ କରାଯାଇଆସୁଛି । ସମଗ୍ର ଦେଶରେ ଏକତା , ଅଖଣ୍ଡତା ଏବଂ ଜାତୀୟ ନିରାପତ୍ତାର ସୁରକ୍ଷା ତଥା ଏଥିପାଇଁ ସରକାରଙ୍କ ସମର୍ପିତ ମନୋଭାବକୁ ପୁନଃ ପ୍ରକଟ କରିବା ନିମନ୍ତେ ଏହି ଦିନଟି ଏକ ବିଶେଷ ଅବସର ।


    ଏହିଦିନ ରାଜଧାନୀ ଦିଲ୍ଲୀଠାରେ ସକାଳ 7 ଟାରୁ 8ଟା ମଧ୍ୟରେ ରାଷ୍ଟ୍ରୀୟ ଏକତା ଦିବସ ଉତ୍ସବ ଅନୁଷ୍ଠିତ ହେବ । ଏହି ଅବସରରେ ନୂଆଦିଲ୍ଲୀର ପଟେଲ ଚୌକଠାରେ ଥିବା ସର୍ଦ୍ଦାର ପଟେଲଙ୍କ ପ୍ରତିମୂର୍ତ୍ତିରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ପୁଷ୍ପମାଲ୍ୟ ପ୍ରଦାନ ପୂର୍ବକ ଶ୍ରଦ୍ଧାଞ୍ଜଳି ଜ୍ଞାପନ କରିବେ । ଏହାପରେ ରାଷ୍ଟ୍ରୀୟ ଏକତା ଶପଥ ପାଠ ଓ ଏକତା ପାଇଁ ଦୌଡ କାର୍ଯ୍ୟକ୍ରମ ଅନୁଷ୍ଠିତ ହେବ ।


    ଏହି ଏକତା ଦୌଡ ଜାତୀୟ ଷ୍ଟାଡିୟମ ( ହେକ୍ସାଗନ - ଶାହାଜାହାନ ରୋଡଠାରୁ ବାହାରି – ଇଣ୍ଡିଆ ଗେଟ ( 1.5 କିମି )) ପର୍ଯ୍ୟନ୍ତ ଯିବ । ଏହି ଦୌଡରେ ବହୁ ଲୋକ ସାମିଲ ହେବାର ଆଶା କରାଯାଉଛି । ସୁଶ୍ରୀ ପିଭି ସିନ୍ଧୁ ( ବ୍ୟାଡମିଂଟନ ) , ସୁଶ୍ରୀ ମିତାଲି ରାଜ ( କ୍ରିକେଟ ) ଏବଂ ଶ୍ରୀ ସର୍ଦ୍ଦାର ସିଂହ ( ହକି ) ଏହି ଦୌଡରେ ଅଂଶଗ୍ରହଣ କରିବାର ଆଶା କରାଯାଉଛି । ଭାରତୀୟ କ୍ରୀଡା ପ୍ରାଧିକରଣ ଏବଂ ବହୁ ଅଭିଜ୍ଞ ପ୍ରଶିକ୍ଷକଙ୍କ ଦ୍ୱାରା ଏହାର ଆୟୋଜନ କରାଯାଇଛି । ଏହି କାର୍ଯ୍ୟକ୍ରମରେ ଅନେକ ମନ୍ତ୍ରଣାଳୟ ଓ ବିଭାଗ ଯଥା , ସ୍ୱରାଷ୍ଟ୍ର ମନ୍ତ୍ରଣାଳୟ , ଗୃହନିର୍ମାଣ ଓ ସହରାଂଚଳ ବିକାଶ ମନ୍ତ୍ରଣାଳୟ , କ୍ରୀଡା ବିଭାଗ , ଯୁବ ବ୍ୟାପାର ବିଭାଗ , ରେଳବାଇ ମନ୍ତ୍ରଣାଳୟ , ସୂଚନା ଓ ପ୍ରସାରଣ ମନ୍ତ୍ରଣାଳୟ , ଜିଏନସିଟିଡି ଏବଂ CPWD, NDMC, DDA, SAI, CAPF ଓ ଦିଲ୍ଲୀ ପୁଲିସ ଭଳି ଅନୁଷ୍ଠାନ ଅଂଶଗ୍ରହଣ କରିବେ ।


    ସମସ୍ତ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ର ନିଜ ନିଜ ରାଜ୍ୟର ରାଜଧାନୀଠାରେ ଏହି କାର୍ଯ୍ୟକ୍ରମର ଆୟୋଜନ କରିବେ । କ୍ରୀଡା ଓ ଯୁବବ୍ୟାପାର ମନ୍ତ୍ରଣାଳୟ ଦେଶର 623ଟି ଜିଲ୍ଲାରେ ଏଭଳି କାର୍ଯ୍ୟକ୍ରମ ଆୟୋଜନ ସକାଶେ ସଂଯୋଜନା ଓ ସମନ୍ୱୟ ରକ୍ଷା ଭୂମିକା ଗ୍ରହଣ କରିବ , ଯଦ୍ୟପି କେନ୍ଦ୍ର ମାନବସମ୍ବଳ ବିକାଶ ମନ୍ତ୍ରଣାଳୟ ଦେଶର ସମସ୍ତ କେନ୍ଦ୍ରୀୟ ଓ ନବୋଦୟ ବିଦ୍ୟାଳୟମାନଙ୍କରେ ଏହି କାର୍ଯ୍ୟକ୍ରମ ପାଳନର ବ୍ୟବସ୍ଥା କରିବ । ରେଳମନ୍ତ୍ରଣାଳୟ ଦେଶର 1500ଟି ରେଳଷ୍ଟେସନଠାରେ ଏହାର ଆୟୋଜନ କରିବ ଏବଂ ଇସ୍ପାତ , ଶକ୍ତି , ଶ୍ରମ , ପର୍ଯ୍ୟଟନ ଓ ଗୃହନିର୍ମାଣ ଓ ସହରାଂଚଳ ବିକାଶ ମନ୍ତ୍ରଣାଳୟ ବିଭିନ୍ନ ପ୍ରକାର ଟାୟାର - 1 / 2 / ସ୍ମାର୍ଟ ଓ ଅମୃତ ସହର । ପର୍ଯ୍ୟଟନସ୍ଥଳୀ , ଇପିଏଫ / ଇଏସଆଇ କାର୍ଯ୍ୟାଳୟ ଏବଂ ରାଷ୍ଟ୍ରାୟତ୍ତ ସଂସ୍ଥାନ ମଧ୍ୟ ଏହି କାର୍ଯ୍ୟକ୍ରମ ସଂପାଦନ କରିବେ । ଏକତା ଦିବସ ପାଳନ ସକାଶେ ସଂସ୍କୃତି ମନ୍ତ୍ରଣାଳୟ ଦେଶର ବିଭିନ୍ନ ସହରରେ ଉପଯୁକ୍ତ ସାଂସ୍କୃତିକ କାର୍ଯ୍ୟକ୍ରମର ଆୟୋଜନ କରିବ ।


    31.10.2017 ଦିନ ସିଏପିଏଓ ଏବଂ ଦିଲ୍ଲୀ ପୁଲିସ ନିଜ ନିଜର ମୈଦାନରେ ମାର୍ଚ୍ଚ ପାଷ୍ଟ କରିବେ । ସିଏପିଏଫ ରାଜ୍ୟସ୍ତରୀୟ କ୍ଷେତ୍ରୀୟ କାର୍ଯ୍ୟକ୍ରମରେ ମଧ୍ୟ ସକ୍ରିୟ ଭାବେ ଅଂଶଗ୍ରହଣ କରୁଛି ।


    ବିଦେଶରେ ଥିବା ସମସ୍ତ ଭାରତୀୟ ଦୂତାବାସ / ମିଶନରେ ଜାତୀୟ ଏକତା ଦିବସ ପାଳନ କରାଯିବ ।


    **********

    
    
    (Release ID: 1507616) Visitor Counter : 3