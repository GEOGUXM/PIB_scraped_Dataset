      ଉପରାଷ୍ଟ୍ରପତିଙ୍କ ସଚିବାଳୟ

      ଅଧିକ ଖାଦ୍ୟଶସ୍ୟ ଉତ୍ପାଦନ ଏବଂ ସଫଳ ବଣ୍ଟନ ଦେଶକୁ ଆଗକୁ ଆଗେଇନେବ: ଉପ ରାଷ୍ଟ୍ରପତି
      ଏନ ଜି ରାଙ୍ଗା କୃଷି ବିଶ୍ୱବିଦ୍ୟାଳୟର 49 ତମ ସମାବର୍ତ୍ତନ ଉତ୍ସବରେ ଉପ ରାଷ୍ଟପତିଙ୍କ ଦୀକ୍ଷାନ୍ତ ଭାଷଣ

      Posted On: 04 OCT 2017 4:05PM by PIB Bhubaneshwar

    ଖାଦ୍ୟଶସ୍ୟର ଅଧିକ ଉତ୍ପାଦନ ଏବଂ ଏହାର ସୁଷମ ବଣ୍ଟନ ଦେଶକୁ ଆଗେଇ ନେବ ଏବଂ କ୍ଷୁଧାମୁକ୍ତ ଲକ୍ଷ୍ୟ ହାସଲ ସହ ସମସ୍ତଙ୍କୁ ଉପଯୁକ୍ତ ପୁଷ୍ଟି ମିଳିପାରିବ ବୋଲି ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡ଼ୁ ମତ ପୋଷଣ କରିଛନ୍ତି । ଆନ୍ଧ୍ର ପ୍ରଦେଶର ନେଲୋରସ୍ଥିତ ଆଚାର୍ଯ୍ୟ ଏନ ଜି ରାଙ୍ଗା କୃଷି ବିଶ୍ୱବିଦ୍ୟାଳୟର 49 ତମ ସମାବର୍ତ୍ତନ ଉତ୍ସବରେ ଦୀକ୍ଷାନ୍ତ ଭାଷଣ ପ୍ରଦାନ କରି ଉପ ରାଷ୍ଟ୍ରପତି କହିଲେ ଯେ ଏହି ଲକ୍ଷ୍ୟ ହାସଲ କରିବା ଦିଗରେ କୃଷିବିଜ୍ଞାନ ଗବେଷଣା ଅନୁଷ୍ଠାନମାନେ କାର୍ଯ୍ୟକରିବା ଉଚିତ । ଏହି କାର୍ଯ୍ୟକ୍ରମରେ ଆନ୍ଧ୍ରପ୍ରଦେଶ ରାଜ୍ୟପାଳ ତଥା ANGRAU ର କୁଳାଧିପତି ଶ୍ରୀ ଇ ଏସ ଏଲ ନରସିଂହନ୍ ‌ , ରାଜ୍ୟ କୃଷି ମନ୍ତ୍ରୀ ଶ୍ରୀ ସୋମି ରେଡ୍ଡୀ ଚନ୍ଦ୍ରମୋହନ ରେଡ୍ଡୀ ଏବଂ ଅନ୍ୟ ମାନ୍ୟଗଣ୍ୟ ବ୍ୟକ୍ତିମାନେ ଉପସ୍ଥିତ ଥିଲେ ।


    ଉପ ରାଷ୍ଟ୍ରପତି କହିଲେ ଯେ ଭାରତ ଏବେ ବିଶ୍ୱର ସର୍ବବୃହତ୍ ‌ ଦୁଗ୍ଧ ଉତ୍ପାଦନକାରୀ ରାଷ୍ଟ୍ରରେ ପରିଣତ ହୋଇଛି । ସେହିଭଳି ଡ଼ାଲିଜାତୀୟ ଶସ୍ୟ ଏବଂ ଝୋଟ ଉତ୍ପାଦନ କ୍ଷେତ୍ରରେ ପ୍ରଥମ ସ୍ଥାନରେ ରହିଛି । ଧାନ , ଗହମ , ଆଖୁ , ଚିନାବାଦାମ , ପନିପରିବା , ଫଳ ଓ କପା ଉତ୍ପାଦନ କ୍ଷେତ୍ରରେ ଦ୍ୱିତୀୟ ସ୍ଥାନ ଅଧିକାର କରିଛି । ଦେଶର ବର୍ଦ୍ଧିଷ୍ଣୁ ଜନସଂଖ୍ୟାଙ୍କ ଆବଶ୍ୟକତା ପୂରଣ କରିବା ସକାଶେ ଆମକୁ ଘରୋଇ ଭାବେ ଖାଦ୍ୟ ନିରାପତ୍ତା ବ୍ୟବସ୍ଥା ଗ୍ରହଣ କରିବାକୁ ପଡ଼ିବ ବୋଲି ଶ୍ରୀ ନାଇଡ଼ୁ ମତ ପୋଷଣ କରିଥିଲେ ।


    ଉପ ରାଷ୍ଟ୍ରପତି କହିଲେ ଯେ ଆମକୁ ପ୍ରଥମ ପର୍ଯ୍ୟାୟରେ ଦୁଇ ମୁଣ୍ଡକୁ ଛୁଇଁବା ଭଳି ପାରିବେଶିକ ବ୍ୟବସ୍ଥା ଗ୍ରହଣ କରିବାକୁ ହେବ । ଏଥିରେ ଚାରିଟି ‘ ଆଇ ’ ଯଥା - ଇରିଗେସନ୍ ‌ ( ଜଳସେଚନ ) , ଇନଫ୍ରାଷ୍ଟ୍ରକଚର ( ଭିତ୍ତିଭୂମି ) , ଇନଭେଷ୍ଟମେଣ୍ଟ ( ପୁଞ୍ଜିନିବେଶ ) ଏବଂ ଇନସୁରାନ୍ସ ( ବୀମା ) କୁ ସାମିଲ କରିବାକୁ ପଡ଼ିବ । ପୁଣି ଦ୍ୱିତୀୟ ପର୍ଯ୍ୟାୟରେ ବିଜ୍ଞାନାଗାର ଠାରୁ ଚାଷଜମି ( L 2 L ) କୁ ପ୍ରଯୁକ୍ତିକୁ ସ୍ଥାନାନ୍ତର କରିବାକୁ ହେବ ବୋଲି ସେ ପରାମର୍ଶ ଦେଇଥିଲେ ।


    ଉପ ରାଷ୍ଟ୍ରପତି କହିଲେ ଯେ ଗ୍ରାମୀଣ ସଡ଼କମାନଙ୍କର ଭିତ୍ତିଭୂମିରେ ଉନ୍ନତି , ନିର୍ଭରଯୋଗ୍ୟ ଓ ଗୁଣାତ୍ମକ ବିଜୁଳିଶକ୍ତି , ଗୋଦାମ ବ୍ୟବସ୍ଥା , ଶୀତଳଭଣ୍ଡାର ସୁବିଧା , ରେଫ୍ରିଜିରେଟେଡ଼ ଭ୍ୟାନ୍ ‌ ଏବଂ ମାର୍କେଟ ୟାର୍ଡ଼ କୃଷିକ୍ଷେତ୍ରରେ ବୈପ୍ଳବିକ ପରିବର୍ତ୍ତନ ଆଣିବାର କେତେକ ମୌଳିକ ଆବଶ୍ୟକତା । ସେହିଭଳି ଉପଯୁକ୍ତ ସମୟରେ କୃଷକମାନଙ୍କ ସକାଶେ ସହଜ ସୁଧହାରରେ ଋଣ ସୁବିଧା ତଥା କୃଷକ ଅନୁକୂଳ ବୀମାନୀତି କୃଷିକ୍ଷେତ୍ରରେ ଏକ ବିଶାଳ ପ୍ରଗତିଶୀଳ ବାତାବରଣ ସୃଷ୍ଟି କରିପାରିବ ବୋଲି ଶ୍ରୀ ନାଇଡ଼ୁ କହିଛନ୍ତି ।


    ଏହି ଅବସରରେ ଉପ - ରାଷ୍ଟ୍ରପତି ସମସ୍ତ ଛାତ୍ରଛାତ୍ରୀ , ସ୍ୱର୍ଣ୍ଣପଦକ ଓ ପୁରସ୍କାର ବିଜେତା ତଥା ଏହି ଅବସରରେ ନିଜ ନିଜର ଡ଼ିଗ୍ରୀ ହାସଲ କରୁଥିବା ଛାତ୍ରଛାତ୍ରୀମାନଙ୍କୁ ଅଭିନନ୍ଦନ ଜ୍ଞାପନ କରିଥିଲେ ।


    **************

    
    
    (Release ID: 1504949) Visitor Counter : 2