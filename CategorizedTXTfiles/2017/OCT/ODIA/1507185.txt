      ଶକ୍ତି ମନ୍ତ୍ରଣାଳୟ

      ମନ୍ତ୍ରଣାଳୟର ସମନ୍ୱିତ ପ୍ରୟାସ ଦ୍ୱାରା କୋଇଲା ଅଭାବର ଅସ୍ଥାୟୀ ସଂକଟ ଓ ପାୱାର ଏକ୍ସଚେଞ୍ଜରେ ଉଚ୍ଚ ମୂଲ୍ୟ ସଂକଟର ସମାଧାନ
      Posted On: 18 OCT 2017 7:26PM by PIB Bhubaneshwar


    ପ୍ରେସ ରିପୋର୍ଟରେ ଖବର ଆସିଥିଲା ଯେ 2017 ଅକ୍ଟୋବର 16 କୁ ପାୱାର ଏକ୍ସଚେଞ୍ଜରେ ବିଜୁଳି ମୂଲ୍ୟ ବୃଦ୍ଧି ପାଇ ୟୁନିଟ ପିଛା 10.8 ଟଙ୍କା ପ୍ରତି ୟୁନିଟରେ ପହଂଚିଛି । 2017 ଅକ୍ଟୋବର 17 କୁ ବିଜୁଳିର ମୂଲ୍ୟ ୟୁନିଟ ପିଛା ହାରାହାରି 5.45 ଟଙ୍କା ରହିଥିଲା ଏବଂ ଅଧିକତମ ମୂଲ୍ୟ ଅଧ ଘଂଟା ପାଇଁ ସଂଧ୍ୟା ସାଢେ ଛଅଟା ଠାରୁ ସାତଟା ପର୍ଯ୍ୟନ୍ତ ୟୁନିଟ ପିଛା 10.80 ଟଙ୍କା ଥିଲା । 2017 ଅକ୍ଟୋବର 18 କୁ ଏହି ମୂଲ୍ୟ ହ୍ରାସ ପାଇ ୟୁନିଟ ପିଛା ହାରାହାରି 4.33 ଟଙ୍କାରେ ପହଂଚିଥିଲା ।


    ଏହା ଜଣାଇବା ଜରୁରୀ ଯେ ବଜାରରେ ପ୍ରତିଦିନ 150 ମିଲିୟନ ବିଜୁଳିର ବ୍ୟବସାୟ ହୋଇଥାଏ ଏବଂ ବିଜୁଳିର ମୋଟ ଉତ୍ପାଦନ ପାଖାପାଖି 3750 ମିଲିଅନ ୟୁନିଟ ( ପାଖାପାଖି 4 ପ୍ରତିଶତ ) ହୋଇଥାଏ । ବିଜୁଳି ବିତରଣ କମ୍ପାନୀ ଲଘୁ ଏବଂ ମଧ୍ୟମ ଅବଧି ଠିକା ମାଧ୍ୟମରେ ସେମାନଙ୍କର ଚାହିଦା ପୂରଣ କରୁଛନ୍ତି ଏବଂ ଏକ୍ସଚେଞ୍ଜ ମୂଲ୍ୟରେ ବର୍ତ୍ତମାନର ବୃଦ୍ଧି ମାମୁଲି ।


    କୋଇଲା ଅଭାବର ମନିଟରିଂ ଉଚ୍ଚସ୍ତରରେ କରାଯାଉଛି । ଶକ୍ତି ରାଷ୍ଟ୍ରମନ୍ତ୍ରୀ ଗତକାଲି ତିନି ମନ୍ତ୍ରଣାଳୟ ତଥା କୋଇଲା କମ୍ପାନୀମାନଙ୍କ ସହ ସମୀକ୍ଷା ବୈଠକ କରିଥିଲେ । ଏକ ବିଦ୍ୟୁତ ଯୋଜନା ଉପରେ ସହମତି ବ୍ୟକ୍ତ ହୋଇଛି ଏବଂ ଏହି ଯୋଜନା ଆଜିଠାରୁ ଲାଗୁ କରାଯିବ । ଏହି ଯୋଜନା ଫଳରେ ବିଜୁଳି ଉତ୍ପାଦନ କେନ୍ଦ୍ରକୁ ପର୍ଯ୍ୟାପ୍ତ ପରିମାଣର କୋଇଲା ଯୋଗାଣ ସୁନିଶ୍ଚିତ ହୋଇପାରିବ ।


    ***************

    
    
    (Release ID: 1507185) Visitor Counter : 3