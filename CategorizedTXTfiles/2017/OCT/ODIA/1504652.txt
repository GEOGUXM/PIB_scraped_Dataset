      ଉପରାଷ୍ଟ୍ରପତିଙ୍କ ସଚିବାଳୟ

      ମହାତ୍ମା ଗାନ୍ଧୀଙ୍କ ସ୍ୱପ୍ନକୁ ସାକାର କରିବା ସକାଶେ ସଭିଏଁ ପ୍ରୟାସ କରିବା ଉଚିତ: ଉପ ରାଷ୍ଟ୍ରପତି
      ମହାତ୍ମା ଗାନ୍ଧୀଙ୍କ ପ୍ରତିମୂର୍ତ୍ତି ଉନ୍ମୋଚନ କଲେ ଉପ ରାଷ୍ଟ୍ରପତି

      Posted On: 02 OCT 2017 4:57PM by PIB Bhubaneshwar

    ମହାତ୍ମା ଗାନ୍ଧୀଙ୍କ ସ୍ୱପ୍ନକୁ ସାକାର କରିବା ସକାଶେ ସଭିଏଁ ପ୍ରୟାସ କରିବା ଉଚିତ ବୋଲି ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡ଼ୁ କହିଛନ୍ତି । ଏହା ଦ୍ୱାରା ତାଙ୍କ ପ୍ରକଳ୍ପିତ ‘ ରାମରାଜ୍ୟ ’ ଜନ୍ମନେବ ଯେଉଁଠାରେ ସଭିଏଁ ସମାନ ବୋଲି ବିବେଚିତ ହେବେ ଏବଂ ସେଠାରେ କୌଣସି ପ୍ରକାର ଭେଦଭାବ ରହିବନାହିଁ । ଆଜି ଏଠାରେ ଜାତିର ପିତା ମହାତ୍ମା ଗାନ୍ଧୀଙ୍କ ଏକ ପ୍ରତିମୂର୍ତ୍ତି ଉନ୍ମୋଚନ କରିବା ପରେ ସ୍ଥାନୀୟ ଦୟାନନ୍ଦ ବିଦ୍ୟାଳୟର ଛାତ୍ରଛାତ୍ରୀମାନଙ୍କ ସହ ଭାବ ବିନିମୟ କରି ଉପ ରାଷ୍ଟ୍ରପତି ଏହି ମତ ପୋଷଣ କରିଛନ୍ତି । ରାଜଘାଟ ପରିସରରେ ପ୍ରଥମ ଥର ପାଇଁ 1.8 ମିଟର ଉଚ୍ଚତା ବିଶିଷ୍ଟ ମହାତ୍ମା ଗାନ୍ଧୀଙ୍କ ଏକ ବ୍ରୋଞ୍ଜ୍ ‌ ପ୍ରତିମୂର୍ତ୍ତି ସ୍ଥାପନା କରାଯାଇଛି । ଏହି ଅବସରରେ ଗୃହ ଓ ସହରାଞ୍ଚଳ ବ୍ୟାପାର ( ସ୍ୱାଧୀନ ଦାୟିତ୍ୱ ) ମନ୍ତ୍ରୀ ଶ୍ରୀ ହରଦୀପ ସିଂହ ପୁରୀ ଏବଂ ଅନ୍ୟ ଗଣ୍ୟମାଣ୍ୟ ବ୍ୟକ୍ତିମାନେ ଉପସ୍ଥିତ ଥିଲେ ।


    ଉପ ରାଷ୍ଟ୍ରପତି କହିଲେ ଯେ ଗାନ୍ଧୀଜୀଙ୍କ ଚିନ୍ତନ କାଳଜୟୀ , ତାଙ୍କ କଳ୍ପିତ ରାମରାଜ୍ୟକୁ ଲୋକମାନେ ବାସ୍ତବ ଭାବେ ହୃଦୟଙ୍ଗମ କରିବା ଉଚିତ ଏବଂ ସରକାର ଓ ଜନସାଧାରଣ ଏହାକୁ ସାକାର କରିବା ଦିଗରେ ମିଳିତ ଭାବେ କାର୍ଯ୍ୟ କରିବାର ଦରକାର । ରାମରାଜ୍ୟ କହିଲେ ସେହି ଆଦର୍ଶ ଶାସନକୁ ବୁଝାଏ ଯେଉଁଠାରେ କୌଣସି ଭୟ , କ୍ଷୁଧା , ଦୁର୍ନୀତି , ଉତ୍ପୀଡ଼ନ କିମ୍ବା ଭେଦଭାବ ନଥିବ । ତେଣୁ ରାମରାଜ୍ୟର ଆଦର୍ଶକୁ ଆମେମାନେ କାର୍ଯ୍ୟକାରୀ କରିବା ବିଧେୟ । ତାହା ମହାତ୍ମାଗାନ୍ଧୀଙ୍କ ଆଶା ଆକାଂକ୍ଷାକୁ ସାକାର କରିବ ବୋଲି ସେ କହିଥିଲେ ।


    ଏହି ଅବସରରେ ଉପ ରାଷ୍ଟ୍ରପତି ରାଜଘାଟ ପରିସରର ପାର୍କିଂ ସ୍ଥଳୀଠାରେ ଏକ ବିଶ୍ଲେଷଣ କେନ୍ଦ୍ର ( ଇଣ୍ଟରପ୍ରିଟେସନ୍ ‌ ସେଣ୍ଟର ) ଉଦ୍ ‌ ଘାଟନ କରିଥିଲେ । ଏହି କେନ୍ଦ୍ର ଏଲଇଡ଼ ସ୍କ୍ରିନ୍ ‌ ବ୍ୟବହାର କରି ଡ଼ିଜିଟାଲ ଡ଼ିସପ୍ଲେ ମାଧ୍ୟମରେ ମହାତ୍ମା ଗାନ୍ଧୀଙ୍କ ଜୀବନ ଓ କାର୍ଯ୍ୟାବଳୀ ସଂପର୍କରେ ଭାବବିନିମୟମୂଳକ ଅଧ୍ୟୟନର ସୁଯୋଗ ପ୍ରଦାନ କରିବ । ସେଠାକୁ ଆସୁଥିବା ପର୍ଯ୍ୟଟକମାନେ ଫିଲ୍ପ ଦେଖିପାରିବେ , ମହାତ୍ମା ଗାନ୍ଧୀଙ୍କ ଜୀବନ ସଂପର୍କରେ ଜାଣିପାରିବେ ଏବଂ ଗାନ୍ଧୀଜୀ ଦେଇଥିବା ଭାଷଣ ମଧ୍ୟ ଶୁଣିପାରିବେ । ଏହା ବ୍ୟତୀତ କୁଇଜ୍ ‌ ପ୍ରତିଯୋଗିତାରେ ଭାଗ ନେଇପାରିବେ । ଇଅର୍ ‌ ଫୋନ ବ୍ୟବହାର କରି ସେମାନେ ଏହା କରିବା ଦ୍ୱାରା ସେମାନେ କୌଣସି ପ୍ରକାର ଅସୁବିଧାର ସମ୍ମୁଖୀନ ହେବେନାହିଁ ।


    ଉପ ରାଷ୍ଟ୍ରପତି ଶ୍ରୀ ନାଇଡ଼ୁ ରାଜଘାଟ ସମାଧି କମିଟିର ଏକ ନୂତନ ଭବନକୁ ମଧ୍ୟ ଉଦଘାଟନ କରିଥିଲେ । ଏହି ଭବନରେ ପରିଦର୍ଶକ ପ୍ରକୋଷ୍ଠ , ପ୍ରକାଶନ ୟୁନିଟ୍ ‌ , କର୍ମଚାରୀମାନଙ୍କ ପ୍ରକୋଷ୍ଠ ଏବଂ ପାନୀୟ ଜଳ ବ୍ୟବସ୍ଥା ରହିଛି ।


    ****************

    
    
    (Release ID: 1504652) Visitor Counter : 2