      ଶକ୍ତି ମନ୍ତ୍ରଣାଳୟ

      ସ୍ମାର୍ଟ ମିଟର ମୂଲ୍ୟ ହ୍ରାସ କରିବାରେ ସଫଳ ହେଲା EESL
      • ରିଭର୍ସ ନିଲାମୀ କାରଣରୁ ମୋଟ 50 ଲକ୍ଷ ସ୍ମାର୍ଟ ମିଟରର ମୋଟ କ୍ରୟ ମୂଲ୍ୟରେ 132 କୋଟି ଟଙ୍କା ହ୍ରାସ
      • ଗତ ଟେଣ୍ଡର ତୁଳନାରେ ପ୍ରତି ୟୁନିଟ ପିଛା ଶତକଡା 8 ପ୍ରତିଶତ ମୂଲ୍ୟ ହ୍ରାସ
      Posted On: 24 OCT 2017 6:24PM by PIB Bhubaneshwar


    ଗତ ସପ୍ତାହ ଟେଣ୍ଡରର ରିଭର୍ସ ନିଲାମୀ ଆଧାରରେ ଏନର୍ଜୀ ଏଫିସିଏନ୍ସି ସର୍ଭିସେସ ଲିମିଟେଡ ( EESL ) 50 ଲକ୍ଷ ସ୍ମାର୍ଟ ମିଟରର କ୍ରୟ ମୂଲ୍ୟ ଆହୁରି ହାସଲ କରିବାରେ ସଫଳ ହୋଇଛି । ଏହି ରିଭର୍ସ ନିଲାମୀରେ ଆଇଟିଆଇ ଲିମିଟେଡ ସବୁଠାରୁ କମ ବୋଲି ଲଗାଇଥିଲା । ଜୀନଶ ପାୱାର ଏବଂ କ୍ୟୋନିକ୍ସ ଯଥାକ୍ରମେ ଦ୍ୱିତୀୟ ଓ ତୃତୀୟ ସ୍ଥାନରେ ରହିଥିଲେ । ଆଇଟିଆଇ ଲିମିଟେଡ ସ୍ମାର୍ଟ ମିଟର ପାଇଁ ୟୁନିଟ ପିଛା 2503 ଟଙ୍କାର ସବୁଠାରୁ କମ ମୂଲ୍ୟର ବୋଲି ଲଗାଇଥିଲା ।


    ଗତ ସପ୍ତାହରେ ହୋଇଥିବା ନିଲାମୀରେ ଏଲ ଆଣ୍ଡ ଟି ସବୁଠାରୁ କମ ବୋଲି ଲଗାଇଥିଲା ଯେଉଁଥିରେ କି କମ୍ପାନୀ ପ୍ରତି ୟୁନିଟ ପିଛା 2722 ଟଙ୍କାର ମୂଲ୍ୟ ପ୍ରସ୍ତାବିତ କରିଥିଲା । ରିଭର୍ସ ନିଲାମୀ ଜରିଆରେ ସ୍ମାର୍ଟ ମିଟର ମୂଲ୍ୟ 2722 ଟଙ୍କାରୁ କମି 2503 ଟଙ୍କାରେ ପହଂଚିଛି । ଏହିପରି ମୂଲ୍ୟରେ ଶତକଡା 8 ପ୍ରତିଶତ ହ୍ରାସ ଘଟିଛି । ମୂଲ୍ୟ ହ୍ରାସର ଲାଭ ଉପଭୋକ୍ତାଙ୍କୁ ପ୍ରାପ୍ତ ହେବ । ନିଲାମୀ ନିୟମ ଆଧାରରେ ଏଲ ଆଣ୍ଡ ଟି ସମେତ ସାତଟି କମ୍ପାନୀଙ୍କୁ ରିଭର୍ସ ନିଲାମୀ ପାଇଁ ଆମନ୍ତ୍ରିତ କରାଯାଇଥିଲା । ଏହି ନିଲାମୀ ପ୍ରକ୍ରିୟାରେ ଆଇଟିଆଇ ଲିମିଟେଡ , ଜୀନସ ପାୱାର ଏବଂ କ୍ୟୋନିକ୍ସ ଏଲ ଆଣ୍ଡ ଟିକୁ ପଛରେ ପକାଇ ଦେଇଥିଲେ ।


    ସରକାରୀ ମାର୍ଗଦର୍ଶିକା ମୁତାବକ ଇଇଏସଏଲ ଦ୍ୱିତୀୟ ଏବଂ ତୃତୀୟ ସ୍ଥାନରେ ଥିବା ଜୀନସ ପାୱାର ଏବଂ କ୍ୟୋନିକ୍ସକୁ ଆଇଟିଆଇ ଦ୍ୱାରା ପ୍ରସ୍ତାବିତ ମୂଲ୍ୟ ସହିତ ସମାନ କରିବା ପାଇଁ ଆମନ୍ତ୍ରିତ କରିବ । ଯଦି ଦୁଇ କମ୍ପାନୀ ଆଇଟିଆଇର ପ୍ରସ୍ତାବିତ ମୂଲ୍ୟକୁ ସ୍ୱୀକାର କରନ୍ତି ତେବେ ପୁରା ଟେଣ୍ଡରକୁ 50:30:20 ଅନୁପାତରେ ବିଭାଜିତ କରାଯିବ ।


    ଏହି ସ୍ମାର୍ଟ ମିଟରଗୁଡ଼ିକୁ ଉତ୍ତର ପ୍ରଦେଶ ଏବଂ ହରିୟାଣାରେ ପର୍ଯ୍ୟାୟକ୍ରମେ ତିନି ବର୍ଷ ଅବଧି ମଧ୍ୟରେ ଲଗାଯିବ ।


    ଇଇଏସଏଲ ଭାରତ ସରକାରଙ୍କ ଉର୍ଜା ମନ୍ତ୍ରଣାଳୟ ଅଧିନରେ ରହିଛି । ବିଭାଗ 50 ଲକ୍ଷ ସ୍ମାର୍ଟ ମିଟର କ୍ରୟ କରିବ ଯାହାକି ଏକାଥରେ ବିଶ୍ୱର ସର୍ବାଧିକ ସ୍ମାର୍ଟମିଟର କ୍ରୟ । 40 ଲକ୍ଷ ସ୍ମାର୍ଟମିଟର ଉତ୍ତର ପ୍ରଦେଶରେ ଏବଂ 10 ଲକ୍ଷ ସ୍ମାର୍ଟମିଟର ହରିୟାଣାରେ ଲଗାଯିବ ।


    ସ୍ମାର୍ଟ ମିଟର ଉନ୍ନତ ମିଟରିଂ ଇନଫ୍ରାଷ୍ଟ୍ରକ୍ଚର ସଲ୍ୟୁସନ ( AMI ) ର ଏକ ଅଂଶବିଶେଷ ଯାହାକି ପିକ୍ ଘଂଟା ସମୟରେ ଉର୍ଜା ଖର୍ଚ୍ଚ ହ୍ରାସ କରିବା ପାଇଁ ଉନ୍ନତ ଚାହିଦା ପ୍ରତିକ୍ରିୟା ଉପରେ ଆଧାରିତ । ଏଏମଆଇ ସଲ୍ୟୁସନର ଦାୟିତ୍ୱ ଏକ ସିଷ୍ଟମ ଇଂଟିଗ୍ରେଟର ଉପରେ ରହିବ , ଯାହା ଉପରେ ମିଟରର ସ୍ଥାପନା , କ୍ଲାଉଟରେ ତଥ୍ୟ ସଂଗ୍ରହ , ଡ୍ୟାସବୋର୍ଡ ଆଦି ପ୍ରସ୍ତୁତ କରିବା ନେଇ ଦାୟୀ ରହିବ । 2017 ଅକ୍ଟୋବର 13 ରେ ସିଷ୍ଟମ ଇଂଟିଗ୍ରେଟର ପାଇଁ ନିଲାମୀ ଗ୍ରହଣ କରାଯିବାର ସମ୍ଭାବନା ରହିଛି ।


    ମିଟର କ୍ରୟ ଏବଂ ସିଷ୍ଟମ ଇଂଟିଗ୍ରେଟର ସେବା ପାଇଁ ଇଇଏସଏଲ ମୋଟ ମୂଲ୍ୟର ଶତକଡା ଶହେ ପ୍ରତିଶତ ବହନ କରୁଛି । ଇଇଏସଏଲକୁ ବିଲ ପ୍ରସ୍ତୁତ କରିବାର କୁଶଳତା , ମିଟର ରିଡିଂ ମୂଲ୍ୟରେ ହ୍ରାସ ମାଧ୍ୟମରେ ହେବ । ଏହା କୁହାଯାଇଥାଏ ଯେ ମିଟର ରିଡିଂରେ ପ୍ରତି ମିଟର ପିଛା 40 ଟଙ୍କା ଖର୍ଚ୍ଚ ହୋଇଥାଏ । ଏହାଦ୍ୱାରା ଖର୍ଚ୍ଚକାଟ ହୋଇପାରିବ ।


    ****************


    

    
    (Release ID: 1507036) Visitor Counter : 3