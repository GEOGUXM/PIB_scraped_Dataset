      ଖାଦ୍ୟ ପ୍ରକ୍ରିୟାକରଣ ଶିଳ୍ପ ମନ୍ତ୍ରଣାଳୟ

      ‘ବିଶ୍ୱ ଖାଦ୍ୟ ମଞ୍ଚ’ ବିଶ୍ୱରେ ଖାଦ୍ୟ ଉଦ୍ୟୋଗ କ୍ଷେତ୍ରରେ ଭାରତର ସ୍ଥିତିକୁ ମଜବୁତ କରିବ: ହରସିମ୍ରତ କୌର ବାଦଲ
      • ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ପ୍ରାୟ 10 ବିଲିୟନ ଆମେରିକୀୟ ଡଲାର ନିବେଶ ଲକ୍ଷ୍ୟକୁ ଆକର୍ଷିତ କରିବାର କ୍ଷମତା ରଖିଛି ଭାରତ : ଶ୍ରୀମତୀ ବାଦଲ
      • 3 ରୁ 5 ନଭେମ୍ବର 2017 ନୂଆଦିଲ୍ଲୀଠାରେ ଅନୁଷ୍ଠିତ ହେବ ବିଶ୍ୱ ଖାଦ୍ୟ ଭାରତ - 2017 (ଏକ୍ସପୋ) ପ୍ରଦର୍ଶନୀ
      Posted On: 16 OCT 2017 7:14PM by PIB Bhubaneshwar


    କେନ୍ଦ୍ର ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରୀ ଶ୍ରୀମତୀ ହରସିମ୍ରତ କୌର ବାଦଲ ଆଜି ନୂଆଦିଲ୍ଲୀଠାରେ 3 ରୁ 5 ନଭେମ୍ବର 2017 ପର୍ଯ୍ୟନ୍ତ ଅନୁଷ୍ଠିତ ହେବାକୁଥିବା ତିନି ଦିନିଆ ଭାଇବ୍ରାଣ୍ଟ ବିଶ୍ୱ ଖାଦ୍ୟ - 2017 ( ଏକ୍ସପୋ ) ପ୍ରଦର୍ଶନୀ ସମ୍ପର୍କିତ ସାମ୍ବାଦିକ ସମ୍ମିଳନୀରେ ଅଧ୍ୟକ୍ଷତା କରିଥିଲେ । ଭାରତ ଏହି ସର୍ବବୃହତ ଖାଦ୍ୟ କାର୍ଯ୍ୟକ୍ରମ ଆୟୋଜନ କରିବା ପାଇଁ ପ୍ରସ୍ତୁତ ହୋଇ ରହିଛି , କାରଣ ଲକ୍ଷ୍ୟ ରହିଛି ଖାଦ୍ୟ ଅର୍ଥନୀତିରେ ପରିବର୍ତ୍ତନ ଏବଂ କୃଷକଙ୍କ ଆୟ ଦ୍ୱିଗୁଣିତ କରିବା । ଶ୍ରୀମତୀ ବାଦଲ ଏହି ଭବ୍ୟ ଆୟୋଜନରେ ଉଦ୍ୟୋଗ ଜଗତର ନେତୃବୃନ୍ଦ , ବିଦେଶୀ ମିଶନର ମୁଖ୍ୟ ଏବଂ ଗଣମାଧ୍ୟମ ସହିତ ଭାବ ବିନିମୟ ଅଧିବେଶନ ବିଷୟର ବ୍ୟାପକତାର ଝଲକ୍ ଦେଇଥିଲେ । ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ରାଷ୍ଟ୍ରମନ୍ତ୍ରୀ ସାଧ୍ୱୀ ନିରଞ୍ଜନ ଜ୍ୟୋତି ମଧ୍ୟ ଏଥିରେ ଉପସ୍ଥିତ ରହି ନିଜର ସୁଚିନ୍ତିତ ମତ ଦେଇଥିଲେ ।


    ବିଶ୍ୱ ଖାଦ୍ୟ ଭାରତ - 2017 ସଂପର୍କରେ ନିଜର ଦୃଷ୍ଟିଭଙ୍ଗି ବ୍ୟକ୍ତ କରି ଶ୍ରୀମତୀ ହରସିମ୍ରତ କୌର ବାଦଲ କହିଲେ ଯେ , ‘ ଭାରତ ଦ୍ୱିତୀୟ ସର୍ବ ବୃହତ ଖାଦ୍ୟ ଉତ୍ପାଦନକାରୀ ରାଷ୍ଟ୍ର । ଭାରତ ଦୁଗ୍ଧ ଉତ୍ପାଦନ କ୍ଷେତ୍ରରେ ପ୍ରଥମ ଓ ଫଳ, ପନିପରିବା , ଖାଦ୍ୟ ଶସ୍ୟ ଏବଂ ସାମୁଦ୍ରିକ ଦ୍ରବ୍ୟ ଉତ୍ପାଦନରେ ଅଗ୍ରଣୀ । 130 କୋଟି ଜନସଂଖ୍ୟା ଏବଂ 2020 ପର୍ଯ୍ୟନ୍ତ ତିନିଗୁଣ ହେବାକୁ ଥିବା ଖୁଚୁରା କ୍ଷେତ୍ର ଏକ ବୃହତ ଚାହିଦା ସଂଚାଳିତ ବଜାର ପ୍ରଦାନ କରିଥାଏ । “ ସେ କହିଲେ କି ଭାରତ ସରକାର ପ୍ରଧାନମନ୍ତ୍ରୀ କିଷାନ ସଂପଦା ଯୋଜନା ଭଳି କାର୍ଯ୍ୟକ୍ରମ ମାଧ୍ୟମରେ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ କ୍ଷେତ୍ରରେ ମୌଳିକ ଭିତ୍ତିଭୂମି ସୃଷ୍ଟି କରୁଛନ୍ତି ଯାହା ନବସୃଜନ ପାଇଁ ପରିବେଶ ସୃଷ୍ଟି କରିବା ସହିତ ଏ କ୍ଷେତ୍ରରେ ଭାଗିଦାରୀ ପାଇଁ ସମସ୍ତଙ୍କୁ ଲାଭ ପ୍ରଦାନ କରିବ । ବିଶ୍ୱ ଖାଦ୍ୟ ଭାରତ - 2017 ଏହି ଲକ୍ଷ୍ୟ ହାସଲ କରିବା ଦିଗରେ ବିଶ୍ୱସ୍ତରୀୟ ଭାଗିଦାରୀ ପାଇଁ ଏକ ମଞ୍ଚ ପ୍ରଦାନ କରିବ ।


    ଭାରତର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ତାଙ୍କର ଦୃଷ୍ଟିଭଙ୍ଗି ଆଉ ନେତୃତ୍ୱ ପାଇଁ ଧନ୍ୟବାଦ ଜଣାଇ ଶ୍ରୀମତୀ ବାଦଲ କହିଲେ ଯେ ସରକାର ସାରା ଦେଶରେ ସମସ୍ତଙ୍କ ନିମନ୍ତେ ଖାଦ୍ୟ ସୁରକ୍ଷା ଓ ନିରାପତ୍ତା ସୁନିଶ୍ଚିତ କରିବା ପାଇଁ ପ୍ରୟାସ କରୁଛନ୍ତି । ମନ୍ତ୍ରୀ କହିଲେ ଯେ ଏହି କାର୍ଯ୍ୟକ୍ରମ ଯାହା ବିଶ୍ୱର ବିଭିନ୍ନ ଦେଶର ଶ୍ରେଷ୍ଠ ଭିତ୍ତିଭୂମି ଓ ଟେକ୍ନୋଲୋଜିରେ ସମୃଦ୍ଧ , ଭାରତର ଖାଦ୍ୟ ଉଦ୍ୟୋଗ ସମ୍ମୁଖୀନ ହେଉଥିବା ଆହ୍ୱାନର ପ୍ରଭାବୀ ଢଂଗରେ ସମାଧାନ ପାଇଁ ସହାୟତା କରିବ , ତାହା ଖାଦ୍ୟ ନଷ୍ଟ ହେଉ ଅବା ଜଳବାୟୁ ଜନିତ ପରିସ୍ଥିତି କାରଣରୁ ଫସଲ ହାନୀ ହେଉ । ଶ୍ରୀମତୀ ବାଦଲ କହିଲେ କି ପରିବେଶ ଜନିତ ବିଭିନ୍ନ କାରଣ ଏବଂ ସିଧାସଳଖ ବଜାର ସହିତ ସଂପର୍କ ଅଭାବରୁ ଆମ ଦେଶର କୃଷକମାନେ ସମ୍ମୁଖୀନ ହେଉଥିବା ସମସ୍ୟାଗୁଡ଼ିକୁ ହ୍ରାସ କରିବା ଦିଗରେ ମଧ୍ୟ ଏହା ସାହାଯ୍ୟ କରିବ ।


    ଶ୍ରୀମତୀ ବାଦଲ କହିଲେ ଭାରତୀୟ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗର କ୍ଷମତା ଏହି କାର୍ଯ୍ୟକ୍ରମ ମାଧ୍ୟମରେ ଅନୁଭବ କରାଯାଇପାରିବ । ବିଶ୍ୱ ଖାଦ୍ୟ ଭାରତ - 2017 ମାଧ୍ୟମରେ ଭାରତ ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ପାଖାପାଖି 10 ବିଲିୟନ ଆମେରିକୀୟ ଡଲାରର ନିବେଶ ଲକ୍ଷ୍ୟକୁ ଆକର୍ଷିତ କରିବାର କ୍ଷମତା ରଖିଛି , ଯାହା ଆଗାମୀ 3 ବର୍ଷରେ 10 ଲକ୍ଷ ନିଯୁକ୍ତି ସୁଯୋଗ ସୃଷ୍ଟି କରିବ । ସେ କହିଲେ ଯେ ବିଶ୍ୱ ଖାଦ୍ୟ ଭାରତ ମଞ୍ଚ ‘ ଗ୍ଲୋବାଲ ଫୁଡ଼୍ ଫ୍ୟାକ୍ଟ୍ରି ’ ଏବଂ ‘ ଗ୍ଲୋବାଲ ସୋର୍ସିଂ ହବ୍ ’ ରେ ଭାରତର ସ୍ଥିତିକୁ ମଜବୁତ କରିବ ।


    ସାଧ୍ୱୀ ନିରଞ୍ଜନ ଜ୍ୟୋତି ଏହି ଭବ୍ୟ ଆୟୋଜନ ସମ୍ପର୍କରେ ବିସ୍ତୃତ ଭାବେ ବର୍ଣ୍ଣନା କରି , ସାରା ବିଶ୍ୱରେ ଭାରତୀୟ ଖାଦ୍ୟ କ୍ଷେତ୍ର ପାଇଁ ଏହା ସୁଯୋଗ ସୃଷ୍ଟି କରିବ ବୋଲି ଦୃଢ଼ୋକ୍ତି ପ୍ରକାଶ କରିଛନ୍ତି । ସେ କହିଲେ ଯେ ଏହି କାର୍ଯ୍ୟକ୍ରମ ଭାରତୀୟ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗକୁ ବିଶ୍ୱସ୍ତରରେ ସ୍ୱୀକୃତି ପ୍ରଦାନ କରିବା ସହିତ ଖାଦ୍ୟ ନଷ୍ଟ ରୋକିବା , ଖାଦ୍ୟ ନିରାପତ୍ତା ବୃଦ୍ଧି , ନିଯୁକ୍ତି ସୁଯୋଗ ସୃଷ୍ଟିରେ ସାହାଯ୍ୟ ଏବଂ ଯୁବକମାନଙ୍କୁ ଏହି କ୍ଷେତ୍ର ପ୍ରତି ଆକର୍ଷିତ କରିବ ।


    ଖାଦ୍ୟ ପ୍ରକ୍ରିୟାକରଣ ମନ୍ତ୍ରଣାଳୟର ସଚିବ ଶ୍ରୀ ଜେ . ପି . ମୀନା କହିଲେ ଯେ ଏହି କାର୍ଯ୍ୟକ୍ରମ ପ୍ରଥମ ଆନ୍ତର୍ଜାତିକ ବୃହତ କାର୍ଯ୍ୟକ୍ରମ ଯାହା ଭାରତୀୟ ଖାଦ୍ୟ ପ୍ରକ୍ରିୟାକରଣ କ୍ଷେତ୍ର ଆଡକୁ ନିବେଶକ ଓ ବ୍ୟବସାୟୀଙ୍କୁ ଆକର୍ଷିତ କରିବ । ଏହି କାର୍ଯ୍ୟକ୍ରମରେ ଏକ ଭବ୍ୟ ପ୍ରଦର୍ଶନୀ ସହିତ ସ୍ୱତନ୍ତ୍ର ଅଧିବେଶନ , ଆଲୋଚନାଚକ୍ର ଏବଂ ଅଂଶଗ୍ରହଣକାରୀଙ୍କ ମଧ୍ୟରେ ନେଟୱାର୍କିଂର ସୁଯୋଗ ସୃଷ୍ଟି କରିବ । 800ରୁ ଅଧିକ ବିଶ୍ୱ ସ୍ତରୀୟ ଏବଂ ଘରୋଇ ପ୍ରଦର୍ଶକ ଏହି ପ୍ରଦର୍ଶନୀରେ ଭାଗ ନେବେ , ଯେଉଁଠି ସ୍ୱତନ୍ତ୍ର ଅର୍ଗାନିକ୍ ମଣ୍ଡପ ଏବଂ ଶୀତଳ ଭଣ୍ଡାର ଶୃଙ୍ଖଳର ସ୍ୱତନ୍ତ୍ର କ୍ଷେତ୍ର ରହିବ । ଖାଦ୍ୟ ପ୍ରକ୍ରିୟାକରଣ ଶିଳ୍ପରେ ଥିବା ମହିଳା ଉଦ୍ୟୋଗୀମାନଙ୍କୁ ନେଇ ଏକ ସ୍ୱତନ୍ତ୍ର ଶ୍ରେଣୀକୁ ଗୁରୁତ୍ୱ ଦିଆଯିବ ।


    ସଂକ୍ଷେପରେ କହିବାକୁ ଗଲେ ବିଶ୍ୱ ଖାଦ୍ୟ ଭାରତ 2017 ରେ 2000 ଦେଶର 200 ରୁ ଅଧିକ ଅଂଶଗ୍ରହଣକାରୀ , 30 ଟି ଦେଶର 200 ରୁ ଅଧିକ କମ୍ପାନୀ , 18 ଜଣିଆ ମନ୍ତ୍ରୀ ଏବଂ ବ୍ୟବସାୟୀ ପ୍ରତିନିଧି , ପାଖାପାଖି 50 ବିଶ୍ୱ ସ୍ତରୀୟ ସିଇଓ ଏବଂ ଅଗ୍ରଣୀ ଘରୋଇ ଖାଦ୍ୟ ପ୍ରକ୍ରିୟାକରଣ କମ୍ପାନୀର ସିଇଓ ଏବଂ ଭାରତର 28 ଟି ରାଜ୍ୟର ପ୍ରତିନିଧି ଏଥିରେ ଯୋଗ ଦେବେ ବୋଲି ଶ୍ରୀ ମୀନା କହିଥିଲେ ।


    ଜର୍ମାନୀ , ଜାପାନ ଏବଂ ଡେନମାର୍କ ବିଶ୍ୱ ଖାଦ୍ୟ ଭାରତ କାର୍ଯ୍ୟକ୍ରମର ସହଯୋଗୀ ଦେଶ ଏବଂ ଇଟାଲି ଓ ନେଦରଲାଣ୍ଡକୁ ଫୋକସ୍ ଦେଶ ଭାବେ ସାମିଲ କରାଯାଇଛି । ଭାରତରେ ଥିବା ଜାପାନର ରାଷ୍ଟ୍ରଦୂତ ଏଚ୍ . ଇ . ଶ୍ରୀ କେନଜୀ ହିରାମାସ୍ତୁଙ୍କ ପ୍ରତିନିଧିତ୍ୱରେ , ଭାରତରେ ଅବସ୍ଥାପିତ ଡେନମାର୍କ ରାଷ୍ଟ୍ରଦୂତ ଏଚ୍ . ଇ . ଶ୍ରୀ ପିଟର ଟକ୍ସୋ - ଜେନ୍ସେନ୍ , ଭାରତରେ ଥିବା ନେଦରଲାଣ୍ଡର ରାଷ୍ଟ୍ରଦୂତ ଏଚ୍ . ଇ . ଶ୍ରୀ ଆଲ୍ଫୋନ୍ସ ଷ୍ଟୋଲାଙ୍ଗା , ଭାରତରେ ଥିବା ଇଟାଲିର ରାଷ୍ଟ୍ରଦୂତ ଏଚ୍ . ଇ . ଲୋରେଞ୍ଜୋ ଏଞ୍ଜେଲୋନୀ ପ୍ରମୁଖ ଭାରତରେ ପୁଞ୍ଜି ନିବେଶ କରିବା ପାଇଁ ନିଜର ପ୍ରତିବଦ୍ଧତାକୁ ସୁଦୃଢ଼ କରିବାକୁ ଆଗ୍ରହ ପ୍ରକାଶ କରିଛନ୍ତି , ଯାହାକି ପାରସ୍ପରିକ ଟେକ୍ନୋଲୋଜି ଆଦାନ ପ୍ରଦାନ ଏବଂ ଭାରତର ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ଦେଖାଦେଉଥିବା ବିପ୍ଳବର ଏକ ଅଂଶ ଭାବେ ବିବେଚିତ ହେବ ।


    ପ୍ରମୁଖ ଭାରତୀୟ ଓ ବିଶ୍ୱ ଖାଦ୍ୟ ଶୃଙ୍ଖଳର ମୁଖ୍ୟ କାର୍ଯ୍ୟକାରୀ ଅଧିକାରୀଗଣ ( ସିଇଓ ) ଏବଂ ବରିଷ୍ଠ ଅଧିକାରୀ , ଯେଉଁମାନଙ୍କ ମଧ୍ୟରେ ଆଇଟିସି , ୱାଲମାର୍ଟ , ନେସ୍ଲେ , କେଲଗ୍ସ ଏବଂ କ୍ୟାସ ଆଣ୍ଡ କ୍ୟାରି ଇଣ୍ଡିଆ ଆଦି ଏହି ପୂର୍ବାବଲୋକନ କାର୍ଯ୍ୟକ୍ରମରେ ଉପସ୍ଥିତ ରହି ଏହି ସମାରୋହକୁ ସହୃଦୟତାର ସହିତ ସଫଳ କରିବା ପାଇଁ ନିଜ ପ୍ରତିବଦ୍ଧତାକୁ ସୁନିଶ୍ଚିତ କରିଛନ୍ତି । ସର୍ବସମ୍ମତ ଭାବେ ଏହା ନିରିକ୍ଷଣ କରାଗଲା କି ବିଶ୍ୱ ଜନସଂଖ୍ୟାର ଏକ ଷଷ୍ଠମାଂଶ ଏବଂ ସଂସାଧନର ଏକ ବିଶାଳ ଅଂଶ , ଗ୍ଲୋବାଲ ଫୁଡ୍ ଭ୍ୟାଲୁ ଚେନ୍ ହବ୍ ହେବା ନେଇ ଭାରତର ନିଜ କାନ୍ଧରେ ନେବାକୁ ଥିବା ଦାୟିତ୍ୱ ଏବଂ ଘରୋଇ ଉଦ୍ୟୋଗର ଏକ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇବାର ରହିଛି ।


    ଖାଦ୍ୟ କ୍ଷେତ୍ରର ସୁକ୍ଷ୍ମ ଆଭିମୁଖ୍ୟ ସଂପର୍କରେ ମତ ଦେଇ ଶ୍ରୀମତୀ ବାଦଲ କହିଛନ୍ତି ଯେ ‘ ବିଶ୍ୱ ଖାଦ୍ୟ ଭାରତ ସହିତ ଆମେ ଭାରତୀୟ ଭୋଜନ , ମସଲା , ବିଭିନ୍ନ ସାମଗ୍ରୀ ଓ ବ୍ୟଞ୍ଜନର ସ୍ୱାଦ ଅନୁଭବ ସହିତ ସେମାନଙ୍କର ଅଭିଜ୍ଞତାକୁ ରିଫ୍ରେସ୍ କରିବା ପାଇଁ ବିଶ୍ୱକୁ ଆମନ୍ତ୍ରଣ କରୁଛୁ । ’ ସେଫ୍ ସଂଜୀବ କପୁରଙ୍କ ଦ୍ୱାରା ଆୟୋଜିତ ‘ ଫୁଡ୍ ଷ୍ଟ୍ରିଟ ’ ବିଶ୍ୱ ଖାଦ୍ୟ ଭାରତର ଅନ୍ୟତମ ଆକର୍ଷଣ ହେବ । ଶ୍ରୀମତୀ ବାଦଲଙ୍କ ଚିନ୍ତାଧାରର ପ୍ରତିଫଳନ , ‘ ଫୁଡ୍ ଷ୍ଟ୍ରିଟ ’ ଏକ ଅନୁଭବାତ୍ମକ ମଞ୍ଚ ଯାହା ଦୁନିଆର ବ୍ୟଞ୍ଜନଗୁଡିକର ରନ୍ଧନ ଅଭ୍ୟାସ , ସ୍ୱାଦ , ସୁଗନ୍ଧ ସହିତ ଅନ୍ୟମାନଙ୍କୁ ପରିଚିତ କରାଇବ ଏବଂ ସମକାଳୀନ ପ୍ରସ୍ତୁତି କରଣ ଓ ଫ୍ୟୁଜନ୍ ଫୁଡ ତିଆରି କରିବା କ୍ଷେତ୍ରରେ ଭାରତର ସମୃଦ୍ଧ ପରମ୍ପରା ଆଉ ନିଜ ଉତ୍ପାଦର ବିଭିନ୍ନ ବିଶେଷତ୍ୱର ଉତ୍ସବ ପାଳନ କରିବ । ଏହି କାର୍ଯ୍ୟକ୍ରମକୁ ସମ୍ବୋଧିତ କରି ‘ ଫୁଡ୍ ଷ୍ଟ୍ରିଟ ’ ର ବ୍ରାଣ୍ଡ ଆମ୍ବାସଡର ଏବଂ ତତ୍ୱାବଧାରକ ସେଫ୍ ସଂଜୀବ କପୁର କହିଲେ କି ଏହି କାର୍ଯ୍ୟକ୍ରମ ଅବସରରେ ସମୃଦ୍ଧ ପାରମ୍ପରିକ ଭାରତୀୟ ବ୍ୟଞ୍ଜନର ରହସ୍ୟକୁ ପ୍ରଦର୍ଶିତ କରାଯିବ । ଏହି କାର୍ଯ୍ୟକ୍ରମ ଭାରତକୁ ‘ ଛଟ - ରସ ’ ର ଭୂମି ଅଥବା ଆମ ସାଂସ୍କୃତିକ ପରମ୍ପରାର ଛଅ ରଙ୍ଗକୁ ପ୍ରଦର୍ଶୀତ କରିବ ।


    ଏହି ପୂର୍ବାବଲୋକନ ଅଧିବେଶନ ବିଶ୍ୱ ଖାଦ୍ୟ ଦିବସ ସମାରୋହ ସହିତ ସମ୍ମଳିତ ଭାବେ ଆୟୋଜିତ କରାଯାଇଥିଲା , ଯେଉଁଥିରେ ଶ୍ରୀମତୀ ବାଦଲ ଖାଦ୍ୟ ନଷ୍ଟ ବିରୁଦ୍ଧରେ ଯୁଦ୍ଧ ଘୋଷଣା ସ୍ୱରୂପ ମୋ ପ୍ଲେଟରେ କୌଣସି ( ଖାଦ୍ୟ ) ନଷ୍ଟ ହେବ ନାହିଁ ଅଭିଯାନର ଶପଥ ନେଇଥିଲେ । ଏହି ଅଭଯାନର ରଣନୀତି ସ୍ୱରୂପ ବିଶ୍ୱ ଭାରତ ଖାଦ୍ୟ 2017 , ସରକାରଙ୍କର ଦୁଇଟି ମହତ୍ୱପୂର୍ଣ୍ଣ ଲକ୍ଷ୍ୟ ହାସଲ କରିବାରେ ସାହାଯ୍ୟ କରିବ - 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା ଏବଂ ଅମଳ ପରବର୍ତ୍ତି କ୍ଷତି ହ୍ରାସ କରିବା , ବିଶ୍ୱ ଏବଂ ଭାରତୀୟ ନେତୃତ୍ୱଙ୍କୁ ଏକାଠି କରି ଭାରତୀୟ ଖାଦ୍ୟ ମୂଲ୍ୟ ଶୃଙ୍ଖଳର ସହ ବିକାଶ ପାଇଁ ସମାଧାନର ପନ୍ଥା ବାହାର କରିବ ।


    ଏହି କାର୍ଯ୍ୟକ୍ରମକୁ କୃଷି ଏବଂ କୃଷକ କଲ୍ୟାଣ ମନ୍ତ୍ରଣାଳୟ , ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରଣାଳୟ , ପର୍ଯ୍ୟଟନ ମନ୍ତ୍ରଣାଳୟ , ଉତ୍ତର ପୂର୍ବାଂଚଳ ରାଜ୍ୟ ବିକାଶ ମନ୍ତ୍ରଣାଳୟ , ବୈଦେଶିକ ବ୍ୟାପାର ମନ୍ତ୍ରଣାଳୟ ଏବଂ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ସହଯୋଗ କରୁଛନ୍ତି ।


    *************

    
    
    (Release ID: 1507179) Visitor Counter : 3