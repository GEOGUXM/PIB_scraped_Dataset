      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଅକ୍ଟୋବର 2-6 ପର୍ଯ୍ୟନ୍ତ ଏନଏଚଏଆଇ ପକ୍ଷରୁ ଦେଶବ୍ୟାପୀ 50 ଟି ମାଗଣା ଚକ୍ଷୁ ପରୀକ୍ଷଣ ଶିବିରର ଆୟୋଜନ
      ଟ୍ରକ୍‌ ଡ଼୍ରାଇଭର, କ୍ଲିନର ଏବଂ ହେଲ୍ପରଙ୍କୁ ବଣ୍ଟାଯିବ ଚଷମା

      Posted On: 01 OCT 2017 4:37PM by PIB Bhubaneshwar

    କେନ୍ଦ୍ର ସଡ଼କ ପରିବହନ ଏବଂ ରାଜପଥ , ଜାହାଜ ଚଳାଚଳ ଏବଂ ଜଳସଂପଦ , ନଦୀ ବିକାଶ ଏବଂ ଗଙ୍ଗା ପୁନରୁଦ୍ଧାର ମନ୍ତ୍ରୀ ଶ୍ରୀ ନୀତିନ ଗଡ଼କରୀ ଅକ୍ଟୋବର 2 , 2017 ତାରିଖ ଦିନ ମହାରାଷ୍ଟ୍ରର ନାଗପୁରଠାରେ ଦେଶବ୍ୟାପୀ ଟ୍ରକ୍ ‌ ଡ଼୍ରାଇଭର , କ୍ଲିନର ଏବଂ ହେଲ୍ପରମାନଙ୍କ ପାଇଁ ମାଗଣା ଚକ୍ଷୁ ଚିକିତ୍ସା ଏବଂ ଚଷମା ବଣ୍ଟନ କାର୍ଯ୍ୟକ୍ରମର ଶୁଭାରମ୍ଭ କରିବେ । ଏହି କାର୍ଯ୍ୟକ୍ରମ ନାଗପୁର ବାଇପାସ୍ ‌ ନିକଟରେ ଥିବା ପଞ୍ଜରୀ ଟୋଲପ୍ଲାଜା ନିକଟରେ ଆୟୋଜନ କରାଯିବ । ଜାତୀୟ ରାଜପଥର ସର୍ବାଧିକ ଉପଯୋଗ କରୁଥିବା ଟ୍ରକ୍ ‌ ଡ଼୍ରାଇଭରମାନଙ୍କ ଚକ୍ଷୁର ଯତ୍ନ ଏବଂ ନିରାପଦ ଡ଼୍ରାଇଭିଂ ଏଭଳି କାର୍ଯ୍ୟକ୍ରମର ଉଦ୍ଦେଶ୍ୟ ।


    ନିରାପଦ ଡ଼୍ରାଇଭିଂ ସକାଶେ ଦୃଷ୍ଟିଶକ୍ତି ସ୍ୱାଭାବିକ ଥିବା ଏକ ମୌଳିକ ଆବଶ୍ୟକତା । ଦୃଷ୍ଟିଶକ୍ତି ଦୁର୍ବଳ ଥିଲେ ଏହା ଦୁର୍ଘଟଣା ଘଟାଇବାର ସମ୍ଭାବନାକୁ ବୃଦ୍ଧି କରିଥାଏ । କାରଣ ଡ଼୍ରାଇଭରମାନେ ସଠିକ ଭାବେ ସଡ଼କ ଉପରେ ଚଳାଚଳ କରୁଥିବା ଯାନବାହନ ଓ ସେମାନଙ୍କର ଗତିବିଧିକୁ ଦେଖିପାରନ୍ତିନାହିଁ । ଏହା କେବଳ ସେମାନଙ୍କ ପାଇଁ ନୁହେଁ , ଜାତୀୟ ରାଜପଥରେ ଚଳାଚଳ କରୁଥିବା ଅନ୍ୟମାନଙ୍କ ପାଇଁ ମଧ୍ୟ ବିପଦର ସମ୍ଭାବନା ସୃଷ୍ଟି କରିଥାଏ । ତେଣୁ ଭାରତର ଜାତୀୟ ରାଜପଥ ପ୍ରାଧିକରଣ ( NHAI ) ଏକ ମାଗଣା ଚକ୍ଷୁ ପରୀକ୍ଷଣ ଅଭିଯାନ ଆରମ୍ଭ କରିବାକୁ ନିଷ୍ପତ୍ତି ନେଇଛି । ଏହି କାର୍ଯ୍ୟକ୍ରମ ମାଧ୍ୟମରେ ଟ୍ରକ୍ ‌ ଡ଼୍ରାଇଭର , କ୍ଲିନର ଏବଂ ହେଲ୍ପରମାନଙ୍କ ଚକ୍ଷୁ ପରୀକ୍ଷା କରାଯାଇ ସେମାନଙ୍କୁ ମାଗଣାରେ ଚଷମା ବଣ୍ଟନ କରାଯିବ । ଅକ୍ଟୋବର 2 ତାରିଖ ଠାରୁ ଦେଶର ବିଭିନ୍ନ ଭାଗରେ ରାଜପଥ ପାର୍ଶ୍ଵରେ ଏଭଳି 50 ଟି ମାଗଣା ଚକ୍ଷୁ ପରୀକ୍ଷଣ ଶିବିରର ଆୟୋଜନ କରାଯିବ ଯାହା ଅକ୍ଟୋବର 6, 2017 ତାରିଖ ପର୍ଯ୍ୟନ୍ତ ଚାଲିବ । ଏନଏଚଏଆଇ ପକ୍ଷରୁ ଗ୍ରହଣ କରାଯାଇଥିବା ବିଭିନ୍ନ ଅଭିନବ କାର୍ଯ୍ୟକ୍ରମ ମଧ୍ୟରୁ ଡ଼୍ରାଇଭରମାନଙ୍କ ମାଗଣା ଚକ୍ଷୁ ପରୀକ୍ଷା ଅନ୍ୟତମ । ଏଭଳି ପଦକ୍ଷେପ ଗ୍ରହଣ କରାଯିବା ଦ୍ୱାରା ଜାତୀୟ ରାଜପଥରେ ସଡ଼କ ଦୁର୍ଘଟଣାର ମାତ୍ରା ହ୍ରାସ ପାଇବ ବୋଲି ଆଶା କରାଯାଉଛି । ଏନଏଚଏଆଇର କ୍ଷେତ୍ରୀୟ କର୍ମକର୍ତ୍ତା ଏବଂ ଏନଜିଓମାନଙ୍କ ମିଳିତ ସହଯୋଗରେ ନିୟମିତ ଭିତ୍ତିରେ ଏଭଳି ଚକ୍ଷୁ ପରୀକ୍ଷଣ ଶିବିରମାନ ଆୟୋଜନ କରାଯିବାକୁ ନିଷ୍ପତ୍ତି ଗ୍ରହଣ କରାଯାଇଛି ।


    କ୍ଲିନରମାନେ ମଧ୍ୟ ଏକ ବୈଧ ଡ଼୍ରାଇଭିଂ ଲାଇସେନ୍ସ ଦେଖାଇ ସେମାନଙ୍କର ଚକ୍ଷୁ ପରୀକ୍ଷା କରିପାରିବେ । ଦେଶର ବିଭିନ୍ନ ସ୍ଥାନରେ ଜାତୀୟ ରାଜପଥର ଉଭୟ ପାର୍ଶ୍ଵରେ ଏଭଳି 50 ଟି ମାଗଣା ଚକ୍ଷୁ ପରୀକ୍ଷଣ ଶିବିରର ଆୟୋଜନ କରାଯିବ । ଏହି ଶିବିରରେ ଚକ୍ଷୁ ବିଶେଷଜ୍ଞଙ୍କ ସହ ଅନ୍ୟାନ୍ୟ ସହଯୋଗୀ କର୍ମଚାରୀମାନେ ଉପସ୍ଥିତ ରହିବେ । ପୁଣି ଏହି ଶିବିରରେ ଶୌଚାଗାର ଠାରୁ ଆରମ୍ଭ କରି ବିଭିନ୍ନ ପ୍ରକାର ମୃଦୁ ପାନୀୟ ଭେଣ୍ଡିଂ ମେସିନ୍ ‌ , ପ୍ରାୟ 50 ଟି ଟ୍ରକ୍ ‌ ପାର୍କିଂ କରିବା ସକାଶେ ପର୍ଯ୍ୟାପ୍ତ ସ୍ଥାନ , ହାତଧୁଆ ସକାଶେ ବ୍ୟବସ୍ଥା ଆଦି ରହିବ । ପୁଣି ଏକ ନିଦ୍ଦିଷ୍ଟ ସୀମା ପର୍ଯ୍ୟନ୍ତ ଦୃଷ୍ଟିଶକ୍ତି କମ୍ ‌ ଥିବା ଡ଼୍ରାଇଭରମାନଙ୍କୁ ଚକ୍ଷୁ ବିଶେଷଜ୍ଞଙ୍କ ପରାମର୍ଶ କ୍ରମେ ମାଗଣାରେ ଚଷମା ଯୋଗାଇ ଦିଆଯିବ । ମୋତିଆବିନ୍ଦୁ ଓ ଅନ୍ୟାନ୍ୟ ଚକ୍ଷୁ ସମସ୍ୟା ଥିଲେ ଚାହା ଚିହ୍ନଟ କରାଯାଇ ବିଶେଷଜ୍ଞମାନେ ଏଥିପାଇଁ ଔଷଧର ଉପଚାରପତ୍ର ଦେବେ । ଏଭଳି ବ୍ୟବସ୍ଥା ସକାଶେ ବିଭିନ୍ନ ବେସରକାରୀ ସଂସ୍ଥା , ସରକାର , ସମାଜସେବାରେ ନିୟୋଜିତ ସଂସ୍ଥା ଏବଂ ଘରୋଇ ବ୍ୟବସାୟିକ ସଂସ୍ଥାମାନଙ୍କୁ ଏଥିରେ ସାମିଲ କରାଯାଇଛି ।


    ****************

    
    
    (Release ID: 1504644) Visitor Counter : 2