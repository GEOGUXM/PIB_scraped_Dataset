      ପ୍ରତିରକ୍ଷା ମନ୍ତ୍ରଣାଳୟ

      ଆଣ୍ଡାମାନ ନିକୋବର କମାଣ ସହିତ ଦୀପାବଳି ପାଳନ କଲେ ପ୍ରତିରକ୍ଷା ମନ୍ତ୍ରୀ
      Posted On: 19 OCT 2017 7:29PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଦୀପାବଳି ଅବସରରେ ଆଣ୍ଡାମାନଠାରେ ଥିବା ସାମରିକ ଷ୍ଟେସନରେ ସେନା ବାହିନୀ ଓ ସେମାନଙ୍କ ପରିବାର ବର୍ଗଙ୍କ ସହ ଭାବ ବିନିମୟ କରିଥିଲେ । ପ୍ରତିରକ୍ଷା ମନ୍ତ୍ରୀ 2017 ଅକ୍ଟୋବର 18 ଏବଂ 19 ରେ ଦୁଇଦିନିଆ ଗସ୍ତରେ ଆଣ୍ଡାମାନ ନିକୋବର କମାଣ ଗସ୍ତରେ ଯାଇଛନ୍ତି । ଶ୍ରୀମତି ସୀତାରମଣଙ୍କୁ ଆଇଏନଏସ ଉତ୍କର୍ଷଠାରେ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜର ଲେଫ୍ଟନାଂଟ ଗଭର୍ଣ୍ଣର ଆଡମିରାଲ ଡିକେ ଯୋଶୀ , ପିଭିଏସଏମ , ଏଭିଏସଏମ , ୱାଇଏସଏମ , ଏନଏମ , ଭିଏସଏମ ( ଅବସରପ୍ରାପ୍ତ ) ଏବଂ ଆଣ୍ଡାମାନ ନିକୋବର କମାଣର କମାଣ୍ଡର ଇନ ଚିଫ ଭାଇସ ଆଡମିରାଲ ବିମଲ ବର୍ମା , ଏଭିଏସଏମ ସ୍ୱାଗତ କରିଥିଲେ । ତାଙ୍କ ସ୍ୱାଗତ ସମ୍ଭାଷଣ ଉଦ୍ଦେଶ୍ୟରେ ଆଣ୍ଡାମାନ ଓ ନିକୋବର କମାଣ ସେନା ବାହିନୀ ଦ୍ୱାରା ତାଙ୍କୁ ପ୍ରଥମେ ଏକ ଯୁଗ୍ମ ଗାର୍ଡ ଅଫ ଅନର ପ୍ରଦାନ କରାଯାଇଥିଲା । ଏହା ପରେ ଆଣ୍ଡାମାନ ନିକୋବର କମାଣର ମୁଖ୍ୟାଳୟ ଗସ୍ତ ସମୟରେ ପ୍ରତିରକ୍ଷା ମନ୍ତ୍ରୀଙ୍କୁ ସୁରକ୍ଷା ସ୍ଥିତି ଏବଂ କମାଣକୁ ବଳ ପ୍ରଦାନ କରୁଥିବା କ୍ଷେତ୍ର ବାବଦରେ ସୂଚନା ପ୍ରଦାନ କରାଯାଇଥିଲା । ସଂଧ୍ୟା ସମୟରେ ସେ ଏକ ସାଂସ୍କୃତିକ କାର୍ଯ୍ୟକ୍ରମକୁ ଉପଭୋଗ କରିଥିଲେ । ପ୍ରତିକୂଳ ପରିବେଶ ଓ ପରିସ୍ଥିତିରେ ସେନା ଦ୍ୱାରା ଗ୍ରହଣ କରାଯାଉଥିବା କାର୍ଯ୍ୟକୁ ସେ ପ୍ରଶଂସା କରିଥିଲେ ଏବଂ ଭାରତୀୟ ସେନା ବାହିନୀର ଉଚ୍ଚ ପରମ୍ପରା ଅନୁଯାୟୀ ସେବା ଜାରି ରଖିବାକୁ ସେମାନଙ୍କୁ ପ୍ରେରିତ କରିଥିଲେ ।


    *************

    
    
    (Release ID: 1507187) Visitor Counter : 3