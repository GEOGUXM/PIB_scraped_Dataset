      ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ

      ଗ୍ରାମୀଣ କ୍ଷେତ୍ରରେ ରୋଜଗାର ଏବଂ ଉଦ୍ୟୋଗ ପ୍ରୋତ୍ସାହନ ଉପରେ ଗୁରୁତ୍ୱାରୋପ
      Posted On: 20 OCT 2017 7:53PM by PIB Bhubaneshwar


    ଗ୍ରାମୀଣ ବିକାଶ ବିଭାଗ ଗ୍ରାମାଞ୍ଚଳରେ କାର୍ଯ୍ୟ ଉପଲବ୍ଧତାରେ ସୁଧାର ଆଣିବା ନିମନ୍ତେ ନିରନ୍ତର ପ୍ରୟାସ କରୁଅଛି । ବିଭାଗ ମନରେଗା ଅନ୍ତର୍ଗତ ମଜୁରି ରୋଜଗାର ବ୍ୟତୀତ ଅତିରିକ୍ତ କୁଶଳୀ , ଅର୍ଦ୍ଧକୁଶଳୀ ଶ୍ରମିକଙ୍କୁ ପିଏମଏୱାଇ - ଗ୍ରାମୀଣ ତଥା ପିଏମଜିଏସୱାଇ ଅନ୍ତର୍ଗତ ସଡ଼କ ନିର୍ମାଣ କ୍ଷେତ୍ରରେ ପ୍ରୋତ୍ସାହନ ଦେଉଛି । 2012-13 ଠାରୁ ଗ୍ରାମୀଣ ବିକାଶ ବିଭାଗର ବଜେଟ୍ ଦୁଇଗୁଣାରୁ ଅଧିକ ହୋଇସାରିଛି । ସମସ୍ତ କାର୍ଯ୍ୟକ୍ରମ ଏବଂ ଗ୍ରାମୀଣ ଭିତ୍ତିଭୂମି ସମ୍ବନ୍ଧୀୟ 14ତମ ଅର୍ଥ ଆୟୋଗ ଅନ୍ତର୍ଗତ ରାଜ୍ୟଗୁଡ଼ିକର ଯୋଗଦାନକୁ ଯୋଡ଼ିବା ଦ୍ୱାରା ମୋଟ୍ ଉପଲବ୍ଧ ଧନ ପରିମାଣ 5 ବର୍ଷ ତୁଳନାରେ ତିନି ଗୁଣାରୁ ଅଧିକ ହୋଇଯାଇଛି । 51 ଲକ୍ଷ ଗୃହ ନିର୍ମାଣାଧୀନ ରହିଛି । 1 ଲକ୍ଷ କିଲୋମିଟର ସଡ଼କ ନିର୍ମାଣ ବିଭିନ୍ନ ପର୍ଯ୍ୟାୟରେ ରହିଛି । କୃଷି ତଥା ଆନୁସଙ୍ଗିକ ଗତିବିଧି ପାଇଁ ମନରେଗା ଅନ୍ତର୍ଗତ ବଡ଼ ସ୍ତରରେ ମଜୁରି ଭିତ୍ତିକ ରୋଜଗାର ଅବସର ସୁନିଶ୍ଚିତ ହୋଇପାରିଛି ।


    ବିଭାଗ ପକ୍ଷରୁ ଦୀନ ଦୟାଲ୍ ଅନ୍ତ୍ୟୋଦୟ ଜାତୀୟ ଗ୍ରାମୀଣ ଜୀବିକା ମିଶନ୍ ଅନ୍ତର୍ଗତ ମହିଳା ସ୍ୱୟଂ ସହାୟିକା ଗୋଷ୍ଠୀଙ୍କ ପାଇଁ ବ୍ୟାଙ୍କ ଋଣ ଯୋଗାଣ ଉପରେ ଗୁରୁତ୍ୱ ଦିଆଯାଉଛି, ଯାହାଦ୍ୱାରା ଉଦ୍ୟୋଗ ପ୍ରତିଷ୍ଠା ପାଇଁ ପ୍ରୋତ୍ସାହନ ମିଳିପାରିବ । ବର୍ତ୍ତମାନ ସୁଦ୍ଧା 47,000 କୋଟି ଟଙ୍କାରୁ ଅଧିକ ଯୋଗାଣ କରାଯାଇଛି , ଯାହାର ଉପଯୋଗ କଷ୍ଟମ ହାୟରିଙ୍ଗ ସେଣ୍ଟର , ଗ୍ରାମୀଣ ପରିବହନ , କୃଷି ତଥା ଆନୁସଙ୍ଗିକ କ୍ଷେତ୍ର ପଶୁପାଳନ , ଉଦ୍ୟାନକୃଷି , ହସ୍ତତନ୍ତ ତଥା ହସ୍ତଶିଳ୍ପ , ଖୁଚୁରା ବ୍ୟବସାୟ ଆଦି ଉପଯୋଗୀ ଉଦ୍ୟୋଗକୁ ପ୍ରୋତ୍ସାହନ ଦେବାରେ କରାଯାଉଛି । ଗତ ତିନି ବର୍ଷ ମଧ୍ୟରେ ମହିଳା ସ୍ୱୟଂ ସହାୟିକା ଗୋଷ୍ଠୀ ପାଇଁ ବ୍ୟାଙ୍କ ସମ୍ପର୍କ ଦୁଇଗୁଣରୁ ଅଧିକ ହୋଇଛି ।


    ମନରେଗା ଚାହିଦା ଆଧାରିତ କାର୍ଯ୍ୟକ୍ରମ ଅଟେ । ରାଜ୍ୟଗୁଡ଼ିକୁ ଭାରତ ସରକାରଙ୍କ ଦ୍ୱାରା 40 ହଜାର କୋଟି ଟଙ୍କା ଜାରି କରାଯାଇଛି । ମଧ୍ୟପ୍ରଦେଶ ତଥା ଉତ୍ତର ପ୍ରଦେଶ ଭଳି ମରୁଡ଼ି ପ୍ରଭାବିତ ରାଜ୍ୟ ପାଇଁ ଯଥେଷ୍ଟ ରାଶି ଆବଂଟନ କରାଯାଇଛି । ମରୁଡ଼ି କାରଣରୁ କେରଳ , ତାମିଲନାଡ଼ୁ ଏବଂ ତେଲଙ୍ଗାନାର କିଛି ଅଂଚଳରେ ପ୍ରଥମ ତିନି ମାସରେ ଅଧିକ ଅର୍ଥରାଶି ଆବଂଟନ କରାଯାଇଛି । ଆନ୍ଧ୍ରପ୍ରଦେଶ , ତେଲଙ୍ଗାନା , ତଥା ପୁଡୁଚେରୀର ଶ୍ରମିକ ବଜେଟରେ ବୃଦ୍ଧି କରାଯାଇଛି । ଯାହାଦ୍ୱାରା ମଜୁରି ରୋଜଗାରର ଅତିରିକ୍ତ ଚାହିଦା ପୂରଣ କରାଯାଇପାରିବ । ଏବେ ନିର୍ଦ୍ଧାରିତ ସମୟ ମଧ୍ୟରେ ମଜୁରି ଜାରି କରିବା ସୁନିଶ୍ଚିତ କରାଯାଉଛି ଏବଂ 85 ପ୍ରତିଶତ ମାମଲାରେ 15 ଦିନ ଭିତରେ ମଜୁରି ଦିଆଯାଇପାରୁଛି ।


    

    
    (Release ID: 1507201) Visitor Counter : 3