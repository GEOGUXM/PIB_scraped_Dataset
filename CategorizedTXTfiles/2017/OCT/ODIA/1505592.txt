      ଉପରାଷ୍ଟ୍ରପତିଙ୍କ ସଚିବାଳୟ

      ପ୍ରଯୁକ୍ତି ସହ ପରିଚାଳନାଗତ ଉତ୍କର୍ଷ ବିକାଶର ଏକ ନୂଆ ଦିଗ ସୃଷ୍ଟି କରିବ : ଉପ ରାଷ୍ଟ୍ରପତି
      ରେଳବାଇ ଓ ମେଟ୍ରୋପ୍ରକଳ୍ପରେ ପ୍ରଯୁକ୍ତିଗତ ପ୍ରଗତି ସଂକ୍ରାନ୍ତ ଆନ୍ତର୍ଜାତିକ ସମ୍ମିଳନୀ 2017କୁ ଉଦଘାଟନ କଲେ ଉପରାଷ୍ଟ୍ରପତି

      Posted On: 06 OCT 2017 8:49PM by PIB Bhubaneshwar

    ଯଦି ପ୍ରଯୁକ୍ତି ସହ ଉପଯୁକ୍ତ ପରିଚାଳନାଗତ ଉତ୍କର୍ଷର ମିଶ୍ରଣ ଘଟାଯାଏ ତେବେ ପ୍ରଗତିର ଏକ ନୂଆ ଦିଗନ୍ତ ସୃଷ୍ଟି ହୋଇପାରିବ ବୋଲି ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ମତପୋଷଣ କରିଛନ୍ତି । ଆଜି ( ଅକ୍ଟୋବର 6 , 2017 ) ଏଠାରେ ରେଳବାଇ ଓ ମେଟ୍ରୋ ପ୍ରକଳ୍ପରେ ପ୍ରଯୁକ୍ତିଗତ ବିକାଶ ସଂକ୍ରାନ୍ତ ଆନ୍ତର୍ଜାତିକ ସମ୍ମିଳନୀ 2017କୁ ଉଦଘାଟନ କରିବା ଅବସରରେ ସେ ଏହା କହିଛନ୍ତି । ପ୍ରତିରକ୍ଷା ଯୋଜନା ଏବଂ ପରିଚାଳନା ପରିଷଦ , ରେଳ ମନ୍ତ୍ରଣାଳୟ , ସହରାଂଚଳ ବିକାଶ ମନ୍ତ୍ରଣାଳୟ ଏବଂ ନୀତି ଆୟୋଗର ମିଳିତ ଆନୁକୂଲ୍ୟରେ ଏହି ସମ୍ମିଳନୀର ଆୟୋଜନ କରାଯାଇଛି । ସମ୍ମିଳନୀରେ ଅନ୍ୟମାନଙ୍କ ମଧ୍ୟରେ ରେଳମନ୍ତ୍ରୀ ଶ୍ରୀ ପୀୟୂଷ ଗୋଏଲ , ରେଳବାଇ ବୋର୍ଡର ଅଧ୍ୟକ୍ଷ ଅଶ୍ୱିନୀ ଲୋହାନୀ ଏବଂ ଅନ୍ୟ ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ଉପ ରାଷ୍ଟ୍ରପତି ଏହିଅବସରରେ ଉଦବୋଧନ ଦେଇ କହିଲେ ଯେ , ଭାରତରେ ଏବେ ଦ୍ରୁତ ସହରୀକରଣ ଘଟିଚାଲିଛି । ତେଣୁ ଲୋକମାନଙ୍କ ସକାଶେ ଦ୍ରୁତ ଓ ସୁଲଭ ମୂଲ୍ୟରେ ପରିବହନ ସେବାର ଜରୁରି ଆବଶ୍ୟକତା ରହିଛି । ଏହା ଦ୍ୱାରା ପୋଷଣୀୟ ବିକାଶ ପ୍ରକ୍ରିୟା ତ୍ୱରାନ୍ୱିତ ହୋଇପାରିବ । ତେଣୁ ନୂଆ ନୂଆ ଚିନ୍ତାଧାରା ଯଥା “ ଟ୍ରାନଜିଟ ଓରିଏଂଟେଡ ଡେଭଲପମେଣ୍ଟ ” ପ୍ରବର୍ତ୍ତନ ଦିଗରେ ପ୍ରୟାସ କରାଯିବା ଆବଶ୍ୟକ । ଏହା ଲୋକମାନଙ୍କ ଜୀବନଧାରଣ ପ୍ରକ୍ରିୟାକୁ ସହଜ ଓ ସମର୍ଥ କରିବା ସଂଗେ ସଂଗେ ବଡ ବଡ ମେଟ୍ରୋ ଷ୍ଟେସନମାନଙ୍କର ବିକାଶରେ ସହାୟକ ହେବ ।


    ଉପରାଷ୍ଟ୍ରପତି କହିଲେ ଯେ ଭାରତୀୟ ରେଳବାଇ ଅତି ସୁନିଶ୍ଚିତ ଭାବେ ବ୍ୟାପକ ସଂପ୍ରସାରଣ ଯୋଜନା କାର୍ଯ୍ୟକାରୀ କରିବା ଉଚିତ । ଏବେ ଏଥିପାଇଁ ବିଶ୍ୱବ୍ୟାପୀ ଯେଉଁ ପ୍ରଗତିଶୀଳ , ସକ୍ରିୟ ପ୍ରଯୁକ୍ତି ଓ ଅଭିନବ ବ୍ୟବସ୍ଥାମାନ ଉପଲବ୍ଧ ରହିଛି, ତାହାକୁ ଦେଶବାସୀଙ୍କ ଆଶା ଆକାଂକ୍ଷା ପୂରଣ ଦିଗରେ ସୁବିନିଯୋଗ କରାଯିବା ଦରକାର । ଏବେ ସୂଚନା ପ୍ରଯୁକ୍ତି ବିପ୍ଳବ ସାରା ବିଶ୍ୱକୁ ପ୍ରଭାବିତ କରିଛି । ଏହି ବିପ୍ଳବରେ ଭାରତର ଯଥେଷ୍ଟ ଅବଦାନ ରହିଛି । ତେଣୁ ସିଗନାଲିଂ ଠାରୁ ଆରମ୍ଭ କରି ଯୋଗାଯୋଗ ଓ ନିରାପତା ବ୍ୟବସ୍ଥାର ଉନ୍ନତିକରଣ ସକାଶେ ଆମକୁ ସକ୍ରିୟ ପରିବର୍ତ୍ତନ ବ୍ୟବସ୍ଥାକୁ କାର୍ଯ୍ୟକାରୀ କରିବାକୁ ହେବ ।


    ଉପ ରାଷ୍ଟ୍ରପତି ଏହି ଅବସରରେ ଉଲ୍ଲେଖ କରିଥିଲେ ଯେ ଭାରତୀୟ ମାନସିକତାରେ ଜୀବନଶୈଳୀର ଉନ୍ନତିକରଣ ସକାଶେ ବିଜ୍ଞାନ ଓ ପ୍ରଯୁକ୍ତିର ପ୍ରୟୋଗକୁ ସଦାବେଳେ ପ୍ରାଧାନ୍ୟ ଦିଆଯାଇଆସିଛି । ଆମେ ସଦାବେଳେ “ ବହୁଜନ ହିତାୟ , ବହୁଜନ ସୁଖାୟ ” ବୋଲି କହିଥାଉ ଯାହାର ଉଦ୍ଦେଶ୍ୟ ହେଲା ସମଗ୍ର ମାନବସମାଜର ହିତ ଏବଂ ଆମେ ସଂସାରରେ ମାନବଜାତିର କଲ୍ୟାଣ ପାଇଁ ଚିନ୍ତା କରିଥାଉ ବୋଲି ଏହା ପ୍ରମାଣ ।


    ଏହା ସେତିକି ବେଳେ ସମ୍ଭବପର ହେବ ଯେତେବେଳେ ଆମେ ନୂଆ ନୂଆ ଚିନ୍ତାଧାରା , ଧାରଣା , ତାହା ସ୍ୱଦେଶୀ ହୋଇଥାଉ କି ବିଦେଶୀ ତାକୁ ଆଗ୍ରହର ସହ ଗ୍ରହଣ କରିବା ।


    ଉପ ରାଷ୍ଟ୍ରପତି ଆଶା ପ୍ରକଟ କରି କହିଥିଲେ ଯେ ଏହି ଦ୍ୱିପାକ୍ଷିକ ସମ୍ମିଳନୀରେ ଆଲୋଚନା ଓ ଭାବ ଆଦାନପ୍ରଦାନ ଅତ୍ୟାଧୁନିକ ରେଳପ୍ରକଳ୍ପ କାର୍ଯ୍ୟକାରୀ କରିବା ଦିଗରେ ସହାୟକ ହେବ ଯାହାକି ସମଗ୍ର ଦେଶବାସୀଙ୍କୁ ଉପକାରରେ ଆସିପାରିବ । ଏହା ଦେଶର ଅର୍ଥନୀତିକୁ ଆଗକୁ ବଢ଼ାଇବାରେ ମଧ୍ୟ ସହାୟକ ହେବବୋଲି ସେ ମତପୋଷଣ କରିଥିଲେ ।


    **************

    
    
    (Release ID: 1505592) Visitor Counter : 2