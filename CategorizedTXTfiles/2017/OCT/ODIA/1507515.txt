      କୋଇଲା ମନ୍ତ୍ରଣାଳୟ

      କୋଲ ଇଣ୍ଡିଆ ଲିମିଟେଡର ଐତିହାସିକ ବେତନ ବୁଝାମଣା
      Posted On: 10 OCT 2017 8:03PM by PIB Bhubaneshwar


    କୋଇଲା କ୍ଷେତ୍ରର କର୍ମଚାରୀଙ୍କ ବେତନ ବୁଝାମଣାକୁ ଏହି ବର୍ଷର 10ମ ବୈଠକରେ ଅନ୍ତିମ ରୂପ ଦିଆଯାଇଥିଲା । କର୍ମଚାରୀମାନଙ୍କ ବେତନ ବୁଝାମଣା 2016 ଜୁଲାଇ 1 ତାରିଖରୁ ଉପେକ୍ଷିତ ଥିଲା । ବେତନ ରାଜିନାମା ପାଇଁ ଆଲୋଚନା ଏକ ବର୍ଷରୁ ଉର୍ଦ୍ଧ୍ଵ ସମୟ ଧରି ଜାରି ଥିଲା ଯାହାକି ଆଜି ସମ୍ପନ୍ନ ହୋଇଛି । ଶ୍ରମିକ ସଙ୍ଗଠନ ପ୍ରତିନିଧି ବେତନରେ ଶତକଡା 50 ପ୍ରତିଶତ ବୃଦ୍ଧି ଉପରେ ଜୋର ଦେଉଥିଲେ । ସେମାନଙ୍କର ଦାବି ଥିଲା ଯେ କର୍ମଚାରୀଙ୍କ ପାଇଁ ବେତନ ବୃଦ୍ଧି 50 ପ୍ରତିଶତ ହେବା ଆବଶ୍ୟକ । ତେବେ ଦେଶର ପରିସ୍ଥିତି , ସିଆଇଏଲର ହୋଇଥିବା ଲାଭ ଏବଂ ଏହାର ଆର୍ଥିକ ସ୍ଥିତିକୁ ଧ୍ୟାନରେ ରଖାଯାଇ ବେତନରେ 20 ପ୍ରତିଶତ ବୃଦ୍ଧି କରାଯିବାର ସହମତି ହୋଇଛି , ଯାହାକି ଏକ ନୂତନ ରେକର୍ଡ ।


    ଏହି ବୁଝାମଣାର ବିଶେଷ ଉପଲବ୍ଧି ଏଇଆ ଯେ ନିୟମ ଅନୁଯାୟୀ ପ୍ରତ୍ୟେକ କର୍ମଚାରୀକୁ ସପ୍ତାହରେ ଗୋଟିଏ ଦିନ ଆରାମ ମିଳିବ । ଏହା ଫଳରେ କର୍ମଚାରୀ ଆରାମ କରିପାରିବେ ଏବଂ ସେମାନଙ୍କୁ ସେମାନଙ୍କ ପରିବାର ସହିତ ସମୟ ବିତାଇବାର ଅଧିକ ସୁଯୋଗ ମିଳିବ ଯାହା ଫଳରେ କି ସେମାନେ କାର୍ଯ୍ୟ ଏବଂ ଜୀବନରେ ସନ୍ତୁଳନ ଜରିଆରେ ଉନ୍ନତ ଢ଼ଙ୍ଗରେ ଜୀବନଯାପନ କରିପାରିବେ ।


    ଏହା ମଧ୍ୟ ନିର୍ଣ୍ଣୟ ନିଆଯାଇଛି ଯେ 2017 ଅକ୍ଟୋବର 16 ରୁ ନଭେମ୍ବର 17 ପର୍ଯ୍ୟନ୍ତ କଲ୍ୟାଣ , ସୁରକ୍ଷା ଓ ଉତ୍ପାଦକତା ଅଭିଯାନ ଚାଲୁ କରାଯିବ । ବୁଝାମଣାକୁ ସାମଗ୍ରୀକ ଭାବେ ଲାଗୁ କରିବା ପାଇଁ ବକେୟା ରାଶିକୁ 3 ଟି ଚରଣରେ ପ୍ରଦାନ କରାଯିବ - 40 ପ୍ରତିଶତ , 30 ପ୍ରତିଶତ ଏବଂ 30 ପ୍ରତିଶତ । କର୍ମଚାରୀଙ୍କ ହିତକୁ ଧ୍ୟାନରେ ରଖାଯାଇ ଦୀପାବଳିଠାରୁ ପ୍ରଥମେ ସେମାନଙ୍କୁ 40,000 ଟଙ୍କା ଏକଦଫା ଭାବେ ଅଗ୍ରୀମ ପ୍ରଦାନ କରାଯିବ । ସିଆଇଏସଏଲ ଏବଂ ଏହାର କର୍ମଚାରୀ ପ୍ରଥମ ଥର ପେନସନ ଫଣ୍ଡରେ7 ପ୍ରତିଶତର ଯୋଗଦାନ କରିବେ , ଯାହାକି ସେବାନିବୃତ କର୍ମଚାରୀଙ୍କୁ ପେନସନ ସୁବିଧାର ଲାଭ ଉଠାଇବାରେ ସହାୟତା ପ୍ରଦାନ କରିବ । ଆଜିର ବେତନ ବୁଝାମଣାକୁ ଟ୍ରେଡ ୟୁନିଅନର ପ୍ରତିନିଧି ଏବଂ ପ୍ରବନ୍ଧନ ଏକ ଐତିହାସିକ ବୁଣାମଣା ଭାବେ ସ୍ୱାଗତ କରିଛନ୍ତି ।


    ************

    
    
    (Release ID: 1507515) Visitor Counter : 3