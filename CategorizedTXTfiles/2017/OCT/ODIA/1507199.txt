      ରସାୟନ ଓ ସାର ମନ୍ତ୍ରଣାଳୟ

      ଔଷଧ ମୂଲ୍ୟ ସୀମା ନିର୍ଦ୍ଧାରଣ ସମ୍ପର୍କିତ ପ୍ରେସ ବିବୃତ୍ତି
      Posted On: 20 OCT 2017 7:50PM by PIB Bhubaneshwar


    ସରକାର ଗରିବ ଏବଂ ଆବଶ୍ୟକ କରୁଥିବା ଜନସାଧାରଣଙ୍କ ପାଖରେ ଦରକାରି ଔଷଧର ପହଂଚ ଓ ଉପଲବ୍ଧତା ବୃଦ୍ଧି କରିବା ସହିତ ଔଷଧ ଉଦ୍ୟୋଗର ବିକାଶ ପାଇଁ ନବାଚାର ଏବଂ ପ୍ରତିଦ୍ୱନ୍ଦ୍ୱିତାର ଅବସର ପ୍ରଦାନ କରିବା ଉଦ୍ଦେଶ୍ୟରେ ଔଷଧ ମୂଲ୍ୟ ନିୟନ୍ତ୍ରଣ ଆଦେଶ , 2013 ( DPCO ) ର ସମୀକ୍ଷା କରୁଛନ୍ତି । ସରକାର ଏହି ବିଷୟରେ ଔଷଧ ଉଦ୍ୟୋଗ ଏବଂ ଅନ୍ୟ ହିତାଧିକାରୀମାନଙ୍କ ସହ ସକ୍ରିୟ ଆଲୋଚନା ଜାରି ରଖିଛନ୍ତି । ମୂଲ୍ୟ ନିୟନ୍ତ୍ରଣକୁ କଠୋର କରିବାର ଧାରଣା ଭ୍ରମାତ୍ମକ ଏବଂ ଅନୁଚିତ । ଡିପିସିଓ ପ୍ରାବଧାନ ଅନୁସାରେ କେବଳ ସେହି ଔଷଧମାନଙ୍କର ମୂଲ୍ୟ ସ୍ଥିର କରାଯାଇଛି , ଯାହାକି ଆବଶ୍ୟକ ଔଷଧର ରାଷ୍ଟ୍ରୀୟ ସୂଚୀରେ ସାମିଲ ଅଛନ୍ତି । ଏହି ଔଷଧ ସଂଖ୍ୟା ହେଉଛି ପାଖାପାଖି 850 । ଏହି ଔଷଧଗୁଡ଼ିକ ହେଉଛି ବିଭିନ୍ନ ଖୁରାକ ଏବଂ ଶକ୍ତି ସମ୍ବନ୍ଧରେ ବଜାରରେ ଉପଲବ୍ଧ 6000 ରୁ ଅଧିକ ଔଷଧର ସନ୍ଦର୍ଭ । ମୂଲ୍ୟ ଆଧାରରେ ଏଗୁଡ଼ିକର ସଂଖ୍ୟା ମୋଟ ଔଷଧ ବଜାରର ପାଖାପାଖି ୧୭ ପ୍ରତିଶତ । ଏକ ବିଶେଷଜ୍ଞ ସମିତି ଆବଶ୍ୟକ ଔଷଧ ସୂଚୀର ଲଗାତର ଆକଳନ କରିଥାଏ ।


    ବିଭାଗର ବିଚାରାଧୀନ ମହତ୍ତ୍ୱପୂର୍ଣ୍ଣ ବିଷୟ ଏହିପରି : 1 . ବିନା ଅନୁସୂଚିତ ଘୋଷିତ ଔଷଧଗୁଡ଼ିକର ଆଗାମୀ ବର୍ଷ ପାଇଁ ଅଧିକତମ ମୂଲ୍ୟ ସ୍ଥିର ନକରାଗଲେ ଏହାକୁ ବିନା ଅନୁସୂଚିତ ଔଷଧ ବୁଝାଯିବ । 2 . ଆବଶ୍ୟକୀୟ ଔଷଧର ରାଷ୍ଟ୍ରୀୟ ସୂଚୀର ସଂଶୋଧନ ଆଧାରରେ ସୂଚୀରେ ଯୋଡିବା କିମ୍ବା ଏଥିରୁ ହଟାଇବା ସାମିଲ କରି ଅନୁସୂଚିତ ଔଷଧ ସୂଚୀକୁ ସଂଶୋଧିତ କରିବା ଯାହା ଫଳରେ କି କେବଳ ଆବଶ୍ୟକ ଔଷଧର ସୂଚୀରେ ସାମିଲ ନୂତନ ଔଷଧର ମୂଲ୍ୟ ଏମପିପିଏ ଦ୍ୱାରା ନିର୍ଦ୍ଧାରିତ ହେବ । 3 . ଅଧିକତମ ମୂଲ୍ୟରୁ ଅଧିକ ମୂଲ୍ୟ ଉପରେ ବିକ୍ରି କରାଯାଉଥିବା ଔଷଧକୁ ସୀମିତ କରିବା । 4 . ନକାରାତ୍ମକ ମୂଲ୍ୟ ସୂଚକାଙ୍କ ବିଷୟରେ ଅନୁସୂଚିତ ଔଷଧର ମୂଲ୍ୟ ସୀମାରେ ପରିବର୍ତ୍ତନ ଅଧିକାର ଏନପିପିଏକୁ ପ୍ରଦାନ କରିବା ।


    ଅନ୍ୟ ବିଷୟରେ ସ୍ୱାସ୍ଥ୍ୟ ସଂସ୍ଥାନକୁ ସିଧାସଳଖ ଯୋଗାଣ କରାଯାଉଥିବା ଅନୁସୂଚିତ ଔଷଧର ମୂଲ୍ୟ ନିର୍ଦ୍ଧାରଣ ପାଇଁ ସଂସ୍ଥାଗତ ମୂଲ୍ୟ ତଥ୍ୟ ସମ୍ବନ୍ଧୀୟ ପ୍ରାବଧାନ ସାମିଲ ରହିଛି ।


    ଅନୁସୂଚିତ ଔଷଧ ପାଇଁ ଅଧିକତମ ସୀମା ସ୍ଥିର କରିବା ସମ୍ବନ୍ଧୀୟ ପ୍ରକ୍ରିୟା ଏବେ ବିଚାରାଧୀନ ନାହିଁ ।


    ଡିପିସିଓ 2013 ରେ ପରିଭାଷିତ ‘ ନୂତନ ଔଷଧ ’ ସମ୍ବନ୍ଧରେ ସରକାର ଏହାର ମୂଲ୍ୟ ନିର୍ଦ୍ଧାରଣ ପ୍ରକ୍ରିୟାରେ ପରିବର୍ତ୍ତନ ପାଇଁ ବିଚାର କରୁଛନ୍ତି । ସରକାର ବର୍ତ୍ତମାନର ପ୍ରଚଳିତ ମୂଲ୍ୟ ନିର୍ଦ୍ଧାରଣ ପ୍ରକ୍ରିୟାକୁ ସମାପ୍ତ କରିବା ପାଇଁ ଉଦ୍ୟୋଗ ସହିତ ମିଶି ଏ ବାବଦରେ ରାସ୍ତା ବାହାର କରୁଛନ୍ତି । ଏହି ପ୍ରକ୍ରିୟାରେ ନୂତନ ଔଷଧର ନୂତନ ମୂଲ୍ୟ ନିର୍ଦ୍ଧାରଣ କରିବା ସାମିଲ ରହିଛି । ଏହି କାରଣରୁ ନୂତନ ଔଷଧକୁ ବଜାରରେ ଉପଲବ୍ଧ କରାଇବା ନେଇ ଅନେକ ବିଳମ୍ବ ହୋଇଥାଏ ।


    ବିଭାଗ ହିତାଧିକାରୀମାନଙ୍କ ସହିତ ଲଗାତର ଆଲୋଚନା ଜାରି ରଖିଛି ଏବଂ ଏହି ପ୍ରସ୍ତାବଗୁଡ଼ିକୁ ଅନ୍ତିମ ରୂପ ପ୍ରଦାନ କରିବା ପୂର୍ବରୁ ସମସ୍ତ ସମ୍ବନ୍ଧିତ ବର୍ଗଙ୍କ ସହିତ ପରାମର୍ଶ କରାଯିବ ।


    ***************


    

    
    (Release ID: 1507199) Visitor Counter : 3