      ପ୍ରତିରକ୍ଷା ମନ୍ତ୍ରଣାଳୟ

      ଭାରତୀୟ ବାୟୁସେନା ଦ୍ୱାରା ମୋବାଇଲ ସ୍ୱାସ୍ଥ୍ୟ ଆପ୍ ‘ମେଡୱାଚ’ ଶୁଭାରମ୍ଭ
      Posted On: 12 OCT 2017 6:16PM by PIB Bhubaneshwar


    ଭାରତୀୟ ବାୟୁସେନା ଏହାର 85ତମ ଜନ୍ମଦିବସ ଅବସରରେ ‘ ମେଡୱାଚ୍ ’ ନାମକ ଏକ ଅଭିନବ ମୋବାଇଲ ସ୍ୱାସ୍ଥ୍ୟ ଆପର ପ୍ରାରମ୍ଭ କରିଛି । ପ୍ରଧାନମନ୍ତ୍ରୀଙ୍କ ଅନ୍ତର୍ଦ୍ଦୁଷ୍ଟି ‘ ଡିଜିଟାଲ ଇଣ୍ଡିଆ ’ କୁ ଆଖିଆଗରେ ରଖି ଏହି ଆପର ପ୍ରସ୍ତୁତ କରାଯାଇଛି । ଏହି ଆପର ପରିକଳ୍ପନା ଓ ବିଷୟ ବସ୍ତୁକୁ ପ୍ରସ୍ତୁତ କରିଛନ୍ତି ଚିକିତ୍ସା ସେବା ସାଧାରଣ ନିର୍ଦ୍ଦେଶାଳୟ । ସୂଚନା ଓ ପ୍ରଯୁକ୍ତି ନିର୍ଦ୍ଦେଶାଳାୟ ( DIT ) ର ବିନା କୌଣସି ଆର୍ଥିକ ସହାୟତା ବିନା ଏହାକୁ ବିକଶିତ କରାଯାଇଛି ।


    ଆଇଏଏଫର ଆପସେଲ ନେଟୱର୍କରେ ‘ ମେଡୱାଚ ’ ଉପଲବ୍ଧ । ଏଥିରେ ଅନେକ ଫିଚର ରହିଛି ଯାହାକି ଆଇଏଏଫ କାର୍ଯ୍ୟକର୍ତ୍ତାମାନଙ୍କୁ ସ୍ୱାସ୍ଥ୍ୟ ବାବଦରେ ଅନେକ ଉପାଦେୟ ସୂଚନା ପ୍ରଦାନ କରିବ । ବାୟୁ ସେନାର କାର୍ଯ୍ୟକର୍ତ୍ତାଙ୍କ ପିଲାମାନଙ୍କୁ ନିର୍ଦ୍ଧାରିତ ସମୟରେ ପ୍ରତିଶେଧକ ଟୀକାକରଣ ବାବଦରେ ସ୍ମରଣ କରାଇବା ଏହି ଆପର ଏକ ଗୁରୁତ୍ୱପୂର୍ଣ୍ଣ ଅଂଶବିଶେଷ । ଏହି ଆପ ମାଧ୍ୟମରେ ସରକାରଙ୍କ ‘ ମିଶନ ଇନ୍ଦ୍ରଧନୁଷ ’ ଯୋଜନା ସିଧାସଳଖ କାର୍ଯ୍ୟକାରୀ ହୋଇପାରିବ ।


    ‘ ମେଡୱାଚ ’ ହେଉଛି 3 ଟି ଯାକ ସେନାର ପ୍ରଥମ ମୋବାଇଲ ସ୍ୱାସ୍ଥ୍ୟ ଆପ୍ । 2017 ଅକ୍ଟୋବର 11 ରେ ନୂଆଦିଲ୍ଲୀଠାରେ ଅନୁଷ୍ଠିତ ବାୟୁ ସେନା କମାଣ୍ଡର ସମ୍ମିଳନୀରେ ଏୟାର ଷ୍ଟାଫ ମୁଖ୍ୟ ଏୟାର ଚିଫ ମାର୍ଶାଲ ବିଏସ ଧନୋଆଙ୍କ ଦ୍ୱାରା ଏହି ଆପର ପ୍ରାରମ୍ଭ କରାଯାଇଛି ।


    ************

    
    
    (Release ID: 1507613) Visitor Counter : 3