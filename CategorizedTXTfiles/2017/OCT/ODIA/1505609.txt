      ପ୍ରତିରକ୍ଷା ମନ୍ତ୍ରଣାଳୟ

      ବାର୍ଷିକ ଦିଲ୍ଲୀ ଆଲୋଚନା ଚକ୍ର- ‘ ଭାରତ ଏବଂ ଦକ୍ଷିଣ ପୂର୍ବ ଏସିଆ ସାମୁଦ୍ରିକ ବ୍ୟବସାୟ, ଯାତ୍ରା ଏବଂ ସଭ୍ୟତା ସଂଯୋଗ’
      Posted On: 09 OCT 2017 9:22PM by PIB Bhubaneshwar


    ଭାରତୀୟ ନୌସେନା ଏକାଡେମୀ (INA) ଇଝିମାଲା ପ୍ରତିଷ୍ଠିତ ବାର୍ଷିକ ଦିଲ୍ଲୀ ଆଲୋଚନା ଚକ୍ରର ଚତୁର୍ଥ ସଂସ୍କରଣ 2017 ଅକ୍ଟୋବର 12 ଓ 13 ରେ ଆୟୋଜନ କରିବା ଲାଗି ସମ୍ପୂର୍ଣ୍ଣ ରୂପେ ପ୍ରସ୍ତୁତ ରହିଛି । ଚଳିତ ବର୍ଷ ଆଲୋଚନା ଚକ୍ରର ବିଷୟ ରହିଛି ‘ଭାରତ ଏବଂ ଦକ୍ଷିଣ ପୂର୍ବ ଏସିଆ ସାମୁଦ୍ରିକ ବ୍ୟବସାୟ, ସାମୁଦ୍ରିକ ଯାତ୍ରା ଏବଂ ସଭ୍ୟତା ସଂଯୋଗ’ । ପ୍ରତିରକ୍ଷା ମନ୍ତ୍ରଣାଳୟ (ନୌସେନା)ର ଏକୀକୃତ ମୁଖ୍ୟାଳୟରେ ନୌସେନା ଇତିହାସ ପରିଯୋଜନା ପରାମର୍ଶଦାତା ଏବଂ ପୂର୍ବ ନୌସେନା କମାଣର ପୂର୍ବ ଫ୍ଲାଗ ଅଫିସର କମାଣ୍ଡିଂ ଇନ ଚିଫ ଭାଇସ ଆଡମିରାଲ ଅନୂପ ସିଂ ପିବିଏମଏମ, ଏବିଏସଏମ, ଏନଏମ (ସେବାନିବୃତ) ଏହି ଅବସରରେ ମୁଖ୍ୟ ଅତିଥି ଭାବେ ଯୋଗଦେବେ ।
    
    ଆଲୋଚନା ଚ୍ରକରେ ଜବାହାରଲାଲ ନେହେରୁ ବିଶ୍ୱବିଦ୍ୟାଳୟର ଚୀନ ତଥା ଦକ୍ଷିଣ ପୂର୍ବ ଏସିଆ ଅଧ୍ୟୟନ ବିଭାଗର ପ୍ରମୁଖ ପ୍ରଫେସର ପ୍ରିୟଦର୍ଶୀ ମୁଖାର୍ଜୀ, ଜବାହାରଲାଲ ନେହେରୁ ବିଶ୍ୱବିଦ୍ୟାଳୟର ପୂର୍ବ ଏସିଆ ଅଧ୍ୟୟନ କେନ୍ଦ୍ରର ପ୍ରମୁଖ ପ୍ରଫେସର (ଡଃ) ଶ୍ରୀକାନ୍ତ କୋଣ୍ଡାପଲ୍ଲୀ, କାଲିକଟ ବିଶ୍ୱବିଦ୍ୟାଳୟର ସାମୁଦ୍ରିକ ଅଧ୍ୟୟନ ଏବଂ ଅନୁସନ୍ଧାନ ବିଭାଗର ପୂର୍ବ ଅଧ୍ୟକ୍ଷ ପ୍ରଫେସର ଡଃ ଲା.ନା. ସ୍ୱାମୀ, ବନାରସ ହିନ୍ଦୁ ବିଶ୍ୱବିଦ୍ୟାଳୟର ଇତିହାସ ଏବଂ ସାମାଜିକ ବିଜ୍ଞାନ ବିଭାଗର ପ୍ରମୁଖ ଡଃ ଅଜୟ ପ୍ରତାପ ସିଂ, ବନାରସ ହିନ୍ଦୁ ବିଶ୍ୱବିଦ୍ୟାଳୟର ସମାଜ ବିଜ୍ଞାନ ବିଭାଗର ପ୍ରଫେସର ବିନ୍ଦା ପରଞ୍ଜପେ, ମୁମ୍ବାଇ ବିଶ୍ୱବିଦ୍ୟାଳୟର ଇତିହାସ ବିଭାଗ ପ୍ରମୁଖ ପ୍ରଫେସର ଡଃ ରୁବି ମଲୋନୀ ଏବଂ ତଟରକ୍ଷକ ବଳର ବରିଷ୍ଠ ଅଧିକାରୀ ପ୍ରମୁଖ ଶିକ୍ଷାବିତ୍, ଭାରତୀୟ ପୁରାତତ୍ତ୍ୱ ସର୍ଭେକ୍ଷଣର ପ୍ରତିନିଧି ତଥା ଆଇଏନଏର କ୍ୟାଡେଟ ଭାଗ ନେଇଥିଲେ ।
    
    ଆଇଏନଏ ସାମୁଦ୍ରିକ ଇତିହାସ ଏବଂ ଦେଶର ଐତିହ୍ୟ ଉପରେ ବାର୍ଷିକ ଦିଲ୍ଲୀ ଆଲୋଚନା ଚକ୍ରର ଆୟୋଜନ କରିଥାଏ ଯାହା ଫଳରେ କି ଯୁବ ଅଧିକାରୀ ଏବଂ କ୍ୟାଡେଟ ଅତୀତର ମଝଭୁତ ମୂଳଦୁଆ ସହିତ ସାମୁଦ୍ରିକ କ୍ଷେତ୍ରରେ ଭବିଷ୍ୟତ ବିକାଶ ଉପରେ ନଜର ରଖିପାରିବେ । ଚଳିତ ବର୍ଷ ବିଷୟର ଉଦ୍ଦେଶ୍ୟ ହେଉଛି ଐତିହାସିକ ସାମୁଦ୍ରିକ ବିକାଶର ପ୍ରଭାବ ସମ୍ବନ୍ଧରେ ସୂଚନା ପ୍ରଦାନ କରିବା ଏବଂ ଏହି ଦେଶଗୁଡ଼ିକର ସମାଜ, ଧର୍ମ, ଆଧ୍ୟାତ୍ମିକତା, କଳା, ବାସ୍ତୁ, ଭାଷା, ସାହିତ୍ୟ, ପ୍ରଶାସନ ତଥା ସଭ୍ୟତା ସମ୍ବନ୍ଧୀୟ ଦ୍ୱିତୀୟକ କ୍ଷେତ୍ରର ଅନ୍ୱେଷଣ କରିବା । ଦିଲ୍ଲୀ ସେମିନାର ଏଥିରେ ଭାଗ ନେଉଥିବା ସମସ୍ତ ବ୍ୟକ୍ତି ବିଶେଷ କରି ଯୁବସମାଜକୁ ବୌଦ୍ଧିକ ଭାବେ ସବୁବେଳେ ସକ୍ରିୟ କରିଥାଏ । ଏହି ସଂସ୍କରଣରେ ଦକ୍ଷିଣ-ପୂର୍ବ ଏସିଆ ଦେଶମାନଙ୍କର ସାମାଜିକ, ଆର୍ଥିକ, ଭୌଗୋଳିକ ଏବଂ ରାଜନୈତିକ ସ୍ଥିତି ସମ୍ପର୍କରେ ବିଚାର ବିମର୍ଶ କରାଯିବ ।

    ****************

    
    
    (Release ID: 1505609) Visitor Counter : 2