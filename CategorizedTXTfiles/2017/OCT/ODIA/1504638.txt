      ବୈଦେଶିକ ବ୍ୟାପାର ମନ୍ତ୍ରଣାଳୟ

      ପାକିସ୍ତାନରୁ ଭାରତକୁ ଫେରିଥିବା ଗୀତାର ପିତାମାତାଙ୍କୁ ଖୋଜିବାରେ ସହାୟତା କରିବା ଲାଗି ଜନସାଧାରଣଙ୍କୁ ଅନୁରୋଧ କଲେ ବୈଦେଶିକ ବ୍ୟାପାର ମନ୍ତ୍ରୀ ସୁଷମା ସ୍ୱରାଜ
      Posted On: 01 OCT 2017 4:24PM by PIB Bhubaneshwar


    ପାକିସ୍ତାନରୁ ଭାରତକୁ ଫେରିଥିବା ମୁକ ଓ ବଧିର ବାଳିକା ଗୀତାର ପିତାମାତାଙ୍କୁ ଖୋଜିବାରେ ସହାୟତା କରିବା ଲାଗି ବୈଦେଶିକ ବ୍ୟାପାର ମନ୍ତ୍ରୀ ସୁଷମା ସ୍ୱରାଜ ଜନସାଧାରଣଙ୍କୁ ଅନୁରୋଧ କରିଛନ୍ତି ।


    ଆଜି ଟେଲିଭିଜନ ମାଧ୍ୟମରେ ଅନୁରୋଧ କରି ଶ୍ରୀମତି ସୁଷମା ସ୍ୱରାଜ କହିଲେ ଯେ ଯିଏ ଗୀତାର ପିତାମାତାଙ୍କୁ ଖୋଜି ଆଣିବ ତାଙ୍କୁ 1 ଲକ୍ଷ ଟଙ୍କାର ପୁରସ୍କାର ମିଳିବ । ଏଏନଆଇରେ ତାଙ୍କ ରେକର୍ଡ ଭିଡିଓ ଯାହାକୁ କି Twitter @ANI and @DDNewsLive ରେ ପ୍ରସାରିତ କରାଯାଇଛି ସେଥିରେ ସେ ଜନସାଧାରଣଙ୍କୁ କହିଥିଲେ ଯେ ବିଶେଷ କରି ବିହାର ଓ ଝାଡଖଣ୍ଡର ଜନସାଧାରଣ ଗୀତା ( ଡାକ ନାମ ଗୁଡ଼ି ) ର ପିତାମାତାଙ୍କ ସମ୍ବନ୍ଧରେ ଖବର ଦେବାକୁ ଆଗେଇ ଆସିବା ଆବଶ୍ୟକ । ଯଦି ସେମାନେ କୌଣସି ଦମ୍ପତ୍ତିଙ୍କୁ ଜାଣନ୍ତି ଯିଏକି 10-12 ବର୍ଷ ତଳେ ତାଙ୍କର ଝିଅକୁ ହଜେଇ ଦେଇଥିଲେ ଏବଂ ସେ ଗୀତାର ପିତାମାତା ହୋଇଥିବେ , ତେବେ ସେମାନେ ଏ ବିଷୟରେ ଖବର ଦିଅନ୍ତୁ ।


    ସେ କହିଲେ ଯେ ବୋଧହୁଏ ଗୀତାର ଘର ବିହାର କିମ୍ବା ଝାଡଖଣ୍ଡରେ କାରଣ ସାଇନ ଲାଙ୍ଗୁଏଜ ମାଧ୍ୟମରେ ସେ ଏହି ସୂଚନା ଦେଇଛି । ତାଙ୍କ ବାର୍ତ୍ତାରେ ବୈଦେଶିକ ବ୍ୟାପାର ମନ୍ତ୍ରୀ ଶ୍ରୀମତି ସୁଷମା ସ୍ୱରାଜ ଏଧି ପ୍ରତିଷ୍ଠାନକୁ ଧନ୍ୟବାଦ ପ୍ରଦାନ କରିଥିଲେ । ଗୀତା ପାକିସ୍ତାନରେ ଥିଲାବେଳେ ଏହି ଅନୁଷ୍ଠାନ ତାଙ୍କର ଯତ୍ନ ନେଇଥିଲା ।


    ଶ୍ରୀମତି ସୁଷମା ମଧ୍ୟ ଏହି ବାର୍ତ୍ତାକୁ ଅଧିକରୁ ଅଧିକ ଲୋକଙ୍କ ପାଖେ ପହଂଚାଇବା ଲାଗି ଗଣମାଧ୍ୟମ ଓ ଜନସାଧାରଣଙ୍କୁ ଅନୁରୋଧ କରିଛନ୍ତି , ଯେପରିକି ଗୀତା ଶୀଘ୍ର ତା ’ ର ପିତାମାତାଙ୍କ ପାଖକୁ ଫେରିପାରିବ ।


    *****************

    
    
    (Release ID: 1504638) Visitor Counter : 2