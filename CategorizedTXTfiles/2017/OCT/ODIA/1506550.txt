      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତର ଭୌଗୋଳିକ ସଙ୍କେତ ପାଇଁ ସିଆଇପିଏଏମ-ଡିଆଇପିପି ଦ୍ୱାରା ଲୋଗୋ ଓ ଟ୍ୟାଗଲାଇନ ପ୍ରତିଯୋଗିତା
      Posted On: 18 OCT 2017 8:59PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟର ଆଇପିଆର ପ୍ରସାରଣ ଏବଂ ପରିଚାଳନା ସେଲ ( CIPAM ) ଉଦ୍ୟୋଗ ନୀତି ପ୍ରସାରଣ ବିଭାଗ ( DIPP ) ଅଧୀନରେ ଭାରତର ଭୌଗୋଳିକ ସଙ୍କେତ ( GIS ) ପାଇଁ MyGov.in ୱେବସାଇଟରେ ଏକ ଲୋଗୋ ଏବଂ ଟ୍ୟାଗଲାଇନ / ସ୍ଳୋଗାନ ପ୍ରତିଯୋଗିତା ଆରମ୍ଭ କରିଛି ।


    ଏକ ଭୌଗୋଳିକ ସଙ୍କେତ ( ଜିଆଇ ) ହେଉଛି ପ୍ରାଥମିକ ଭାବେ ଏକ କୃଷି , ପ୍ରାକୃତିକ କିମ୍ବା ଏକ ନିର୍ମିତ ଉତ୍ପାଦ ( ହସ୍ତଶିଳ୍ପ ଏବଂ ଉଦ୍ୟୋଗ ନିର୍ମିତ ବସ୍ତୁ ) , ଯାହାକି ଏକ ନିର୍ଦ୍ଧିଷ୍ଟ ଭୌଗୋଳିକ ଅଂଚଳରେ ପ୍ରସ୍ତୁତ କରାଯାଇଥାଏ । ସାଧାରଣତଃ ଏହିପରି ଏକ ନାମ ଉକ୍ତ ଉତ୍ପାଦର ଗୁଣାତ୍ମକ ମାନ ଏବଂ ସ୍ୱତନ୍ତ୍ରତାକୁ ନିର୍ଦ୍ଧିଷ୍ଟ କରିଥାଏ । ଏହା ନିର୍ମିତ ହୋଇଥିବା ଭୌଗୋଳିକ ସ୍ଥାନ ସହିତ ଏହା ସମ୍ବନ୍ଧିତ ହୋଇଥାଏ । କେତେକ ପଞ୍ଜୀକୃତ ଭାରତୀୟ ଜିଆଇର ଉଦାହରଣ ହେଲା ଦାର୍ଜିଲିଂ ଚା ’, ତିରୁପତି ଲଡୁ , କଙ୍ଗରା ତୈଳ ଚିତ୍ର , ନାଗପୁର କମଳା , କାଶ୍ମୀର ପାଶମିନା ଇତ୍ୟାଦି ।


    ଜିଆଇଗୁଡ଼ିକ କେବଳ ଏକ ସମୃଦ୍ଧ ସଂସ୍କୃତି , ସାମଗ୍ରୀକ ବୌଦ୍ଧିକ ଏତିହ୍ୟର ଅଂଶବିଶେଷ ନୁହନ୍ତି , ବରଂ ଏହା ଆମ ଦେଶର ଗ୍ରାମୀଣ କୃଷକ , ବୁଣାକାର , କାରିଗର ଏବଂ ଶିଳ୍ପୀମାନଙ୍କ ରୋଜଗାର ବୃଦ୍ଧିରେ ସହାୟକ ହୋଇଥାଏ । ଜିଆଇର ପ୍ରସାର ଭାରତ ସରକାରଙ୍କ ମେକ ଇନ ଇଣ୍ଡିଆ ଅଭିଯାନ ଅନ୍ତର୍ଗତ ଆସୁଛି , ତେଣୁ ଏହାକୁ ସଂରକ୍ଷିତ କରିବା ଏବଂ ସୁରକ୍ଷା ପ୍ରଦାନ କରିବା ଆମର ଦାୟିତ୍ୱ ।


    ଭାରତୀୟ ଜିଆଇଗୁଡ଼ିକର ପ୍ରସାର ଉଦ୍ଦେଶ୍ୟରେ ପ୍ରଚଳିତ ସୋସିଆଲ ମିଡିଆ ଅଭିଯାନକୁ ଆଗକୁ ବଢ଼େଇବା ପାଇଁ , ଡିଆଇପିପି ଏକ ପ୍ରାମାଣିକ ଜିଆଇ ଚିହ୍ନ ଲୋଗୋ ପ୍ରାରମ୍ଭ କରିବାର ଲକ୍ଷ୍ୟ ରଖିଛି । ଏହା ଶ୍ରେଣୀ ନିର୍ବିଶେଷରେ ସମସ୍ତ ପଞ୍ଜୀକୃତ ଜିଆଇ ଗୁଡ଼ିକୁ ଚିହ୍ନଟ କରିବାରେ ବ୍ୟବହାର କରାଯାଇ ପାରିବ ଏବଂ ଜିଆଇ ଗୁଡ଼ିକର ପ୍ରସାର ପାଇଁ ଉପଯୁକ୍ତ ଟ୍ୟାଗଲାଇନ / ସ୍ଳୋଗାନ ଦିଆଯାଇ ପାରିବ । ଏହା ଅଧିକ ଲୋକଙ୍କୁ ଜିଆଇ ବିଷୟ ସହିତ ସଂପୃକ୍ତ ରହିବାରେ ସହାୟକ ହେବ ଏବଂ ଜିଆଇ ଟ୍ୟାଗର ଲାଭ ସମ୍ବନ୍ଧରେ ସେମାନଙ୍କୁ ସଚେତନ କରିବ ।


    ଜିଆଇଗୁଡ଼ିକର ପ୍ରସାର ଦିଗରେ ଏବଂ ଏକ୍ଷେତ୍ରରେ ସଚେତନତା ବୃଦ୍ଧି ଲାଗି ଡିଆଇପିପି ଅନେକ ପଦକ୍ଷେପ ଗ୍ରହଣ କରିଛି । ଜିଆଇଗୁଡ଼ିକୁ ପ୍ରସାରିତ କରିବା ଦିଗରେ ଏକ ବାଟ ହେଉଛି ଏଗୁଡ଼ିକୁ ଉପହାର ଭାବେ ପ୍ରଦାନ କରିବା । ଏ ବାବଦରେ ସିଆଇପିଏଏମ “ ଏକ ଜିଆଇ ଉପହାର ଦିଅନ୍ତୁ ଅଭିଯାନ ଆରମ୍ଭ କରିଛି । ଏହାଫଳରେ ଜିଆଇର ଦୃଶ୍ୟତା ବୃଦ୍ଧିପାଇବ ଏବଂ ପଞ୍ଜୀକୃତ ଜିଆଇ ଉତ୍ପାଦର ବ୍ରାଣ୍ଡିଂ ଏବଂ ପ୍ରସାର କ୍ଷେତ୍ରରେ ଏହା ସହାୟକ ହେବ । ଜିଆଇଗୁଡ଼ିକ ବାବଦରେ ସଚେତନତା ବୃଦ୍ଧି ଲାଗି ଡିଆଇପିପି ରାଜ୍ୟ ସରକାରମାନଙ୍କ ସହ ମିଶି ମଧ୍ୟ କାର୍ଯ୍ୟକରୁଛି ।


    ଏହି ଅଭିଯାନ ନିର୍ମାତାମାନଙ୍କ ପାଇଁ ଏକ ସୁଯୋଗ ଯାହାଫଳରେ କି ସେମାନେ ସେମାନଙ୍କ ସୃଷ୍ଟିକୁ ଜାତୀୟ ଭିତ୍ତିଭୂମିରେ ପରିଚିତି ଲାଭ କରାଇବା ପାଇଁ ଅଭିଳାଷା ପୋଷଣ କରିପାରିବେ । ଏଥିପାଇଁ ଏଂଟ୍ରି ଗ୍ରହଣର ଶେଷ ତାରିଖ ରହିଛି 2017 ନଭେମ୍ବର 17 । ଭାରତର ଜିଆଇମାନଙ୍କ ଲାଗି ଲୋଗୋ ଡିଜାଇନ ଏବଂ ସ୍ଳୋଗାନ ପଠାଇଥିବା ପ୍ରତ୍ୟେକ ବିଜେତାଙ୍କୁ 50,000 ଟଙ୍କା ଲେଖାଁଏ ପୁରସ୍କାର ପ୍ରଦାନ କରାଯିବ ।


    ‘ ଲୋଗୋ ପ୍ରସ୍ତୁତି ଏବଂ ଟ୍ୟାଗଲାଇନ ପ୍ରସ୍ତାବ ପ୍ରତିଯୋଗିତା ’ ସମ୍ବନ୍ଧୀୟ ସବିଶେଷ MyGov.in ଅନଲାଇନ ପ୍ଲାଟଫର୍ମରୁ ମିଳିପାରିବ ।


    ଭାରତର ସମସ୍ତ ପଞ୍ଜୀକୃତ ଜିଆଇର ସମ୍ପୂର୍ଣ୍ଣ ତାଲିକା http://www.ipindia.nic.in/registered-gls.htm ରୁ ମିଳିପାରିବ ।


    **********

    
    
    (Release ID: 1506550) Visitor Counter : 2