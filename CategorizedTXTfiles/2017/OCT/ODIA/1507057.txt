      ଇସ୍ପାତ ମନ୍ତ୍ରଣାଳୟ

      ସେଲ ଇସ୍ପାତରୁ ନିର୍ମିତ ଏକ୍ସପ୍ରେସ-ୱେରେ ବାୟୁ ସେନାର ସୁପର ହରକ୍ୟୁଲେସ ବିମାନ ଅବତରଣ
      Posted On: 24 OCT 2017 6:54PM by PIB Bhubaneshwar


    ଭାରତୀୟ ଷ୍ଟିଲ ପ୍ରାଧିକରଣ ( SAIL ) ଦ୍ୱାରା ପ୍ରଦାନ କରାଯାଇଥିବା 33,500 ଟନ ଇସ୍ପାତ ଦ୍ୱାରା ନିର୍ମିତ ଆଗ୍ରା - ଲକ୍ଷ୍ନୌ ଏକ୍ସପ୍ରେସ ଉପରେ ଆଜି ଭାରତୀୟ ବାୟୁସେନା ବିମାନକୁ ଟଚ୍ ଆଣ୍ଡ ଗୋ ଲ୍ୟାଣ୍ଡିଂର ସୁବିଧା ପ୍ରଦାନ କରାଯାଇଛି ।


    ସେଲ ଏହି ପରିଯୋଜନା ପାଇଁ ପ୍ରମୁଖ ରୂପେ ଭୂମିକମ୍ପ ନିରୋଧି ଟିଏମଟି ଇସ୍ପାତରେ ନିର୍ମିତ ଅନେକ ଉତ୍ପାଦ ପ୍ରଦାନ କରିଛି । ସେଲର ଉନ୍ନତ ଗୁଣବତ୍ତା ସମ୍ପନ୍ନ ଭୂମିକମ୍ପ ନିରୋଧି ଟିଏମଟି ଉତ୍ପାଦ ବିଭିନ୍ନ ପ୍ରକାରର ହୋଇଥାଏ ।


    ଭାରତୀୟ ବାୟୁ ସେନା 35,000 କିଲୋଗ୍ରାମ ଓଜନରୁ ଆରମ୍ଭ ହେଉଥିବା C-130J ସୁପର ହରକ୍ୟୁଲେସ ବିମାନକୁ ଆଜି ଏକ୍ସପ୍ରେସ - ୱେରେ ଟଚ୍ ଆଣ୍ଡ ଗୋ ଲ୍ୟାଣ୍ଡିଙ୍ଗର ଅଭ୍ୟାସ କରାଯାଇଥିଲା । ଏକ୍ସପ୍ରେସ - ୱେ ଉପରେ ଭାରତୀୟ ବାୟୁ ସେନାର ବିମାନ ଓହ୍ଲାଇବାରେ ବିଶେଷ ଅଭିଯାନରେ ପ୍ରଥମ ଥର ପାଇଁ C- 130J ପରିବହନ ବିମାନକୁ ସାମିଲ କରାଯାଇଥିଲା ।


    ଏହା ପୂର୍ବରୁ ବାୟୁ ସେନା ଏହାର Mirage 2000 ଏବଂ Sukhoi-30MKI ଲଢ଼ୁଆ ବିମାନ ଯମୁନା ଏକ୍ସପ୍ରେସ - ୱେ ଏବଂ ଲକ୍ଷ୍ନୌ - ଆଗ୍ରା ଏକ୍ସପ୍ରେସ - ୱେ ଉପରେ ଓହ୍ଲେଇଥିଲା ।


    ‘ ସବକେ ଜୀବନ ମେଁ ଥୋଡା ସା ସେଲ ହେ ’ ଏହି ଟ୍ୟାଗ ଲାଇନ ଭାବନାକୁ ଧ୍ୟାନରେ ରଖି କମ୍ପାନୀ ଗ୍ରାମୀଣ ଏବଂ ସହରାଂଚଳର ବିଶେଷ ଆବଶ୍ୟକତା ଏବଂ ରକ୍ଷା ଭଳି ମହତ୍ତ୍ୱପୂର୍ଣ୍ଣ କ୍ଷେତ୍ର ତଥା ବଜାରର ଆବଶ୍ୟକତା ଅନୁରୂପ ବିଶ୍ୱସ୍ତରୀୟ ଷ୍ଟିଲ ଉତ୍ପାଦର ନିର୍ମାଣ ଉପରେ ଧ୍ୟାନ କେନ୍ଦ୍ରିତ କରୁଛି । ସେଲ ସର୍ଦ୍ଦାର ସରୋବର ବନ୍ଧ , ଢ଼ୋଲା - ସାଦିଆ ପୋଲ , ଚେନାନୀ - ନାଶରୀ ସୁଡଙ୍ଗରୁ ଆରମ୍ଭ କରି ବିଭିନ୍ନ ମେଟ୍ରୋ ପରିଯୋଜନା ଏବଂ ଗୁଜୁରାଟରେ ଲାଗିବାକୁ ଥିବା ଏକତା ପ୍ରତିମା ଭଳି ରାଷ୍ଟ୍ରୀୟ ମହତ୍ତ୍ୱ ବିଶିଷ୍ଟ ପରିଯୋଜନାର ମହତ୍ତ୍ୱପୂର୍ଣ୍ଣ ଅଙ୍ଗ ।


    ***************

    
    
    (Release ID: 1507057) Visitor Counter : 3