      ଶକ୍ତି ମନ୍ତ୍ରଣାଳୟ

      ଶକ୍ତିମନ୍ତ୍ରୀ ଆର କେ ସିଂଙ୍କୁ ଭେଟିଲେ IEA କାର୍ଯ୍ୟକାରୀ ନିର୍ଦ୍ଦେଶକ ଡଃ ଫତିହ ବିରୋଲ
      Posted On: 25 OCT 2017 8:09PM by PIB Bhubaneshwar


    ଅନ୍ତଃରାଷ୍ଟ୍ରୀୟ ଉର୍ଜା ଏଜେନ୍ସି ( IEA ) ର କାର୍ଯ୍ୟକାରୀ ନିର୍ଦ୍ଦେଶକ ଡଃ ଫତିହ ବିରୋଲ ଆଜି କେନ୍ଦ୍ର ଶକ୍ତି ଏବଂ ନୂତନ ଓ ଅକ୍ଷୟ ଶକ୍ତି ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) ଶ୍ରୀ ଆର କେ ସିଂଙ୍କୁ ଭେଟିଛନ୍ତି । ଦୁଇ ନେତା ଆଗାମୀ ବୈଶ୍ୱିକ ପରିଦୃଶ୍ୟରେ ଭାରତର ଭୂମିକା , ଦେଶର ଅର୍ଥ ବ୍ୟବସ୍ଥା , ସ୍ୱଚ୍ଛ ଉର୍ଜା କ୍ଷେତ୍ରରେ ଆତ୍ମନିର୍ଭରଶୀଳତା ଏବଂ ଆଇଇଏ ପ୍ଲାଟଫର୍ମର ଉପଯୋଗ ଦ୍ୱାରା ବୈଶ୍ୱିକ କାର୍ବନ ହ୍ରାସ କରିବାରେ ଭାରତର ଭୂମିକା ଆଦି ବିଷୟ ଉପରେ ବିଚାର ବିମର୍ଶ କରିଥିଲେ । ଆଇଇଏର 4ଟି ମୁଖ୍ୟ କ୍ଷେତ୍ରରେ ଉର୍ଜା ସୁରକ୍ଷା , ଆର୍ଥିକ ବିକାଶ , ପରିବେଶ ସଚେତନତା ଏବଂ ଆନ୍ତର୍ଜାତିକ ସମ୍ବନ୍ଧ ସାମିଲ ରହିଛି ।


    ନିଜ ବାର୍ତ୍ତାରେ ଶ୍ରୀ ସିଂ କହିଲେ ଯେ ନାଗରିକମାନଙ୍କ ଦାରିଦ୍ର୍ୟ ଦୂର କରିବା ଏବଂ ସେମାନଙ୍କ ପାଇଁ ଜୀବିକା ସୃଷ୍ଟି କରିବା ତଥା ଜୀବନସ୍ତରର ମାନରେ ସୁଧାର ଆଣିବା ଦିଗରେ କୌଣସି ଅର୍ଥବ୍ୟବସ୍ଥା ପାଇଁ ଶକ୍ତି ହେଉଛି ଏକ ମୌଳିକ ଆବଶ୍ୟକତା । ଶ୍ରୀ ସିଂ କହିଲେ ଯେ ଭାରତରେ ବିଶ୍ୱ ଜନସଂଖ୍ୟାର ମୋଟ ଛଅ ଭାଗରୁ ଏକଭାଗ ବାସ କରୁଥିଲେ ମଧ୍ୟ ବୈଶ୍ୱିକ ହାରାହାରି ମୂଲ୍ୟ ତୁଳନାରେ ଶକ୍ତି ଖର୍ଚ୍ଚ ଏବଂ ଉତ୍ସୃଜନ ତୀବ୍ରତାର ସ୍ତର ଅନେକାଂଶରେ କମ ରହିଛି । ସେ କହିଲେ ଯେ ଭାରତରେ ଉର୍ଜା କ୍ଷେତ୍ର ବିସ୍ତାରର ସମ୍ଭାବନା ବ୍ୟାପକ ରହିଛି ।


    ଶ୍ରୀ ସିଂ କହିଲେ ଯେ ସୌର ଏବଂ ପବନ ମାଧ୍ୟମରେ ଉତ୍ପନ ସ୍ୱଚ୍ଛ ଶକ୍ତି ସ୍ରୋତ ବ୍ୟବହାର ଗତ ତିନି ବର୍ଷ ମଧ୍ୟରେ ବୃଦ୍ଧି ପାଇଛି ଏବଂ ଅକ୍ଷୟ ଉର୍ଜା ( RE ) ହେଉଛି ଭବିଷ୍ୟତର ଉର୍ଜା । ସେ କହିଲେ ଯେ ଭାରତ ଆରଇ କ୍ଷେତ୍ରରେ ଅନେକ ପ୍ରଗତି ହାସଲ କରୁଛି ଏବଂ ଆନ୍ତର୍ଜାତିକ ସୌର ଗଠବନ୍ଧନ ଶୁଭାରମ୍ଭ ସହିତ ବୈଶ୍ୱିକ କ୍ଷେତ୍ରରେ ଆଗକୁ ବଢ଼ୁଛି । ଶ୍ରୀ ସିଂ କହିଲେ ଯେ ଆଇଇଏକୁ ଏହାର ସମସ୍ତ ସଦସ୍ୟ ଦେଶମାନଙ୍କୁ ଅକ୍ଷୟ ଉର୍ଜା ସହିତ ସମ୍ବନ୍ଧିତ କ୍ଷେତ୍ରରେ ନିଜର ଯୋଗଦାନ ବଢ଼େଇବା ଲାଗି ପ୍ରୋତ୍ସାହିତ କରିବା ଆବଶ୍ୟକ ।


    ଡଃ ବିରୋଲ ଆଇଇଏ ପ୍ରମୁଖ ବିଶ୍ୱ ଉର୍ଜା ପରିଦୃଶ୍ୟର ଉଲ୍ଲେଖ କରି କହିଲେ ଯେ ଭାରତ ଉର୍ଜା ସ୍ତରର କେନ୍ଦ୍ର ଆଡକୁ ଅଗ୍ରସର ହେଉଛି । ଡଃ ବିରୋଲ ଡବ୍ଲୁଇଓ ପ୍ରକାଶନ ବ୍ୟତୀତ ଆଇଇଏ ଉର୍ଜା ବ୍ୟବସାୟ ପରିଷଦର ସଂସ୍ଥାପକ ଏବଂ ଅଧ୍ୟକ୍ଷ ମଧ୍ୟ ଅଛନ୍ତି । ଏହି ପରିଷଦ ଉର୍ଜା ଉଦ୍ୟୋଗ ଏବଂ ନୀତି ନିର୍ମାତାଙ୍କ ମଧ୍ୟରେ ସହଯୋଗ ପାଇଁ ଏକ ମଂଚ ପ୍ରଦାନ କରିଥାଏ ।


    ***************


    

    
    (Release ID: 1507218) Visitor Counter : 3