      ପ୍ରତିରକ୍ଷା ମନ୍ତ୍ରଣାଳୟ

      ବାୟୁ ସେନା କମାଣ୍ଡର ସମ୍ମିଳନୀ ଅବସରରେ ଆଇଏଏଫ କମାଣ୍ଡରଙ୍କ ସହ ଭାବ ବିନିମୟ କଲେ ପ୍ରତିରକ୍ଷା ମନ୍ତ୍ରୀ ନିର୍ମଳା ସୀତାରମଣ
      Posted On: 10 OCT 2017 9:36PM by PIB Bhubaneshwar


    ଆଜି ବାୟୁସେନା ମୁଖ୍ୟାଳୟ ବାୟୁ ଭବନ ଠାରେ ପ୍ରତିରକ୍ଷା ମନ୍ତ୍ରୀ ଦ୍ୱିବାର୍ଷିକ ଆଇଏଏଫ କମାଣ୍ଡର ସମ୍ମିଳନୀକୁ ଉଦ୍ଘାଟନ କରିଛନ୍ତି । ବାୟୁ ସେନା ମୁଖ୍ୟ, ଏୟାର ଚିଫ ମାର୍ଶାଲ ବିଏସ ଧାନୋଆ ପ୍ରତିରକ୍ଷା ମନ୍ତ୍ରୀ ନିର୍ମଳା ସୀତାରମଣ ଏବଂ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ଭାମରେଙ୍କୁ ସ୍ୱାଗତ କରିବା ସହ ଆଇଏଫ କମାଣ୍ଡରମାନଙ୍କୁ ସେମାନଙ୍କ ସହ ପରିଚୟ କରାଇ ଦେଇଥିଲେ ।


    ସିଏସ ପ୍ରତିରକ୍ଷା ମନ୍ତ୍ରୀଙ୍କୁ ଆଇଏଏଫର ସାମ୍ପ୍ରତିକ ସ୍ଥିତି ଏବଂ ନିକଟ ଅତୀତରେ ଏହା ଦ୍ୱାରା ଗ୍ରହଣ କରାଯାଇଥିବା ପଦକ୍ଷେପ ସମ୍ବନ୍ଧରେ ସଂକ୍ଷେପରେ ସୂଚନା ପ୍ରଦାନ କରିଥିଲେ । ତାଙ୍କ ବକ୍ତବ୍ୟରେ ପ୍ରତିରକ୍ଷା ମନ୍ତ୍ରୀ କହିଲେ ଯେ ସେବା ମୁଖ୍ୟଙ୍କୁ ପ୍ରଦାନ କରାଯାଇଥିବା ଅଧିକ କ୍ଷମତାକୁ ସେମାନେ ସେମାନଙ୍କ ସାମର୍ଥ୍ୟ ହାସଲ ଦିଗରେ ପୂର୍ଣ୍ଣ ଉପଯୋଗ କରିବା ଆବଶ୍ୟକ । ସେ କହିଲେ ଯେ ଏୟାର ଫୋର୍ସ, ଅର୍ଡିନାନ୍ସ ଫ୍ୟାକ୍ଟ୍ରି ବୋର୍ଡ ଏବଂ ଡିଆରଡିଓ ସହିତ ମିଶି ‘ମେକ-ଇନ-ଇଣ୍ଡିଆ’ କାର୍ଯ୍ୟକ୍ରମ ମାଧ୍ୟମରେ ସ୍ୱଦେଶୀ ଜ୍ଞାନକୌଶଳର ବ୍ୟବହାର ଉପରେ ଜୋର ଦେବା ଆବଶ୍ୟକ । ସେ କହିଲେ ଯେ ଏନେଇ ଅର୍ଥ ବ୍ୟବସ୍ଥାକୁ ଏକ ବାଧକ ଭାବେ ଦେଖିବା ଉଚିତ ନୁହେଁ ବରଂ ନିହାତି ଆବଶ୍ୟକ ଜିନିଷ ନିର୍ମାଣ କରିବା ଆବଶ୍ୟକ । ଗତ ଦଶନ୍ଧିରେ ସଠିକ ସମୟରେ ନିଷ୍ପତ୍ତି ଗ୍ରହଣ ନକରାଯାଇଥିବାରୁ ଯେଉଁ ଶୂନ୍ୟ ସ୍ଥାନ ସୃଷ୍ଟି ହୋଇଛି ତାକୁ ପୁରଣ କରିବା ପାଇଁ ସରକାର ସଂକଳ୍ପବଦ୍ଧ ବୋଲି ସେ କହିଥିଲେ ।


    କମାଣ୍ଡରମାନଙ୍କୁ ସମ୍ବୋଧିତ କରି ଏଆର ଷ୍ଟାଫ ମୁଖ୍ୟ କହିଥିଲେ ଯେ ଆଇଏଫକୁ ଅତ୍ୟାଧୁନିକ ବ୍ୟବସ୍ଥା ସହିତ ତାଳ ଦେଇ ଆଗକୁ ବଢ଼ିବାକୁ ହେଲେ ନିୟମିତ ପ୍ରୟାସ ଉପରେ ଗୁରୁତ୍ୱ ପ୍ରଦାନ କରିବାକୁ ପଡିବ । ସେ କହିଲେ ଯେ ଅଧିକାଂଶ ଆକସ୍ମିକ ବିପତ୍ତି ସମୟରେ ଆଇଏଏଫର ଭୂମିକା ଗୁରୁତ୍ୱପୂର୍ଣ୍ଣ ହୋଇଥାଏ । ତେଣୁ ସରକାର ଗୁରୁତ୍ୱ ପ୍ରଦାନ କରୁଥିବା ‘ମେକ ଇନ ଇଣ୍ଡିଆ’ ପଦକ୍ଷେପ ମାଧ୍ୟମରେ କ୍ଷମତା ବୃଦ୍ଧି ନେଇ ବର୍ତ୍ତମାନର କାର୍ଯ୍ୟକ୍ରମକୁ ଚାଲୁ ରଖାଯିବା ଆବଶ୍ୟକ ।


    କମାଣ୍ଡରମାନଙ୍କ ସମ୍ମିଳନୀ ଆସନ୍ତା 3 ଦିନ ପାଇଁ 2017 ଅକ୍ଟୋବର 12ପର୍ଯ୍ୟନ୍ତ ଚାଲୁ ରହିବ । ଏହି ସମ୍ମିଳନୀରେ ଭାରତୀୟ ବାୟୁ ସେନାର ଭବିଷ୍ୟତ ନିର୍ଦ୍ଧାରଣ କରୁଥିବା ଅନେକ ବିଷୟ ଉପରେ ଆଲୋଚନା କରାଯିବ । ଆଇଏଏଫର ମୁଖ୍ୟ ଉଦ୍ଦେଶ୍ୟ ‘ପ୍ରଥମେ ଜନସାଧାରଣ’କୁ ଆଖି ଆଗରେ ରଖାଯାଇ ଏହାର କାର୍ଯ୍ୟ ପରିସରକୁ ସୁସଙ୍ଗତ କରାଯିବା ଲାଗି କାର୍ଯ୍ୟଧାରା, ପରିଚାଳନା ତଥା ବିବିଧ ପ୍ରଶାସନିକ ପଦକ୍ଷେପ ସମ୍ବନ୍ଧରେ ଆଲୋଚନା କରାଯିବ । ଅନ୍ୟାନ୍ୟ ପଦକ୍ଷେପ ମଧ୍ୟରେ ଅନଲାଇନ ପରୀକ୍ଷା ଏବଂ ମୂଲ୍ୟାୟନ ଓ ଅନଲାଇନ ଏଂଟ୍ରାନ୍ସ ଆଦି ପଦକ୍ଷେପ ମଧ୍ୟ ଗ୍ରହଣ କରାଯିବ ।

    
    
    (Release ID: 1505617) Visitor Counter : 2