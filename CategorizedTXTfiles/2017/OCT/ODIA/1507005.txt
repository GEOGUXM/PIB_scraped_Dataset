      ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ

      1 ରୁ 15 ଅକ୍ଟୋବର ମଧ୍ୟରେ ଆୟୋଜିତ ସ୍ୱଚ୍ଛତା ପଖୱାଡ଼ାରେ ଅଭୂତପୂର୍ବ ସଫଳତା
      Posted On: 23 OCT 2017 6:00PM by PIB Bhubaneshwar


    ରାଜ୍ୟ ସରକାର ଏବଂ ଅନ୍ୟ ବିଭାଗଗୁଡ଼ିକ ସହ ଭାଗୀଦାରୀରେ ଗ୍ରାମ୍ୟ ଉନ୍ନୟନ ବିଭାଗ ପକ୍ଷରୁ ଗତ 1 ଅକ୍ଟୋବର ଠାରୁ 15 ଅକ୍ଟୋବର ମଧ୍ୟରେ ଗ୍ରାମ ସମୃଦ୍ଧି ଏବଂ ସ୍ୱଚ୍ଛତା ପକ୍ଷ ଆୟୋଜନ କରାଯାଇଥିଲା । ଅକ୍ଟୋବର 2 ତାରିଖରେ ଦେଶର ପ୍ରାୟତଃ ସବୁ ଗ୍ରାମ ପଞ୍ଚାୟତରେ ଗ୍ରାମସଭାମାନ ଆୟୋଜନ କରାଯାଇଥିଲା ।


    ଏହି ସମୟ ମଧ୍ୟରେ ଅକ୍ଟୋବର 11 ତାରିଖ 2017ରେ ମାନନୀୟ ପ୍ରଧାନମନ୍ତ୍ରୀ ଦୀଶା ମନିଟରିଂ ପୋର୍ଟାଲ ଏବଂ ଗ୍ରାମ ସମ୍ବାଦ ଆପର ଶୁଭାରମ୍ଭ କରିଥିଲେ । ଦୀଶା ମନିଟରିଂ ପୋର୍ଟାଲ ମାଧ୍ୟମରେ ସାଂସଦମାନେ ସେମାନଙ୍କ ସଂସଦୀୟ କ୍ଷେତ୍ରରେ ବିଭିନ୍ନ କେନ୍ଦ୍ର ପ୍ରାୟୋଜିତ ଯୋଜନାଗୁଡ଼ିକର କାର୍ଯ୍ୟକାରିତା ଅନୁଧ୍ୟାନ କରିପାରିବେ । ପଂଚାୟତସ୍ତରରେ ଗ୍ରାମୀଣ ବିକାଶ ଯୋଜନାଗୁଡ଼ିକ କିଭଳି କାର୍ଯ୍ୟକାରୀ ହେଉଛି ସେ ସମ୍ପର୍କରେ ନାଗରିକମାନେ ଗ୍ରାମ ସମ୍ବାଦ ମୋବାଇଲ ଆପରୁ ସୂଚନା ପାଇପାରିବେ । ସ୍ୱଚ୍ଛ ଗ୍ରାମ ପୋର୍ଟାଲ ( ବର୍ତ୍ତମାନ ସୁଦ୍ଧା ନୂଆ ରିପୋର୍ଟ ଅପଡେଟ ହେଉଛି ) ରୁ ଯାହା ସୂଚନା ମିଳିଛି ଏହି ସମୟ ମଧ୍ୟରେ ବିଭିନ୍ନ ଗ୍ରାମରେ 4.75 ଲକ୍ଷ ସ୍ୱଚ୍ଛତା ଅଭିଯାନ କାର୍ଯ୍ୟକାରୀ କରାଯାଇଛି । 38,283 ଟି ଗ୍ରାମ ଖୋଲାମଳମୁକ୍ତ ଭାବେ ଘୋଷଣା କରାଯାଇଛି , 5.98 ଲକ୍ଷ ପରିବାରରେ ବ୍ୟକ୍ତିଗତ ପାଇଖାନା ନିର୍ମାଣ କରାଯାଇଛି ଏବଂ ଗ୍ରାମ ପଂଚାୟତ ଗୁଡ଼ିକରେ କଠିନ ଏବଂ ତରଳ ବର୍ଜ୍ୟବସ୍ତୁ ପରିଚାଳନା ବ୍ୟବସ୍ଥା କରାଯାଇଛି । ଯୁବପିଢ଼ିଙ୍କ ମଧ୍ୟରେ ଦକ୍ଷତା ବିକାଶ ଉପରେ ଗୁରୁତ୍ୱ ଦିଆଯାଇଛି ଏବଂ ଦକ୍ଷତା ତାଲିମ୍ ପାଇଁ କୌଶଳ ପାଞ୍ଜି ଆପ ମାଧ୍ୟମରେ ଚାହିଦା ପଞ୍ଜୀକରଣ କରିବା ଲାଗି ମୋଟ୍ 1404 ଟି ଦକ୍ଷତା ରଥ ଦେଶର ବିଭିନ୍ନ ଅଂଚଳରେ ଶୁଭାରମ୍ଭ କରାଯାଇଛି । ସ୍ୱଚ୍ଛ ଗ୍ରାମ ପୋର୍ଟାଲରେ ବର୍ତ୍ତମାନ ସୁଦ୍ଧା ଏହି ଅବଧି ମଧ୍ୟରେ ଆୟୋଜିତ ବିଭିନ୍ନ କାର୍ଯ୍ୟକ୍ରମର 4 ଲକ୍ଷରୁ ଊର୍ଦ୍ଧ୍ଵ ଫଟୋ ଅପଲୋଡ କରାଯାଇଛି । ପଂଚାୟତ କାର୍ଯ୍ୟାଳୟଗୁଡ଼ିକରେ ଜନସାଧାରଣଙ୍କ ପ୍ରତି ଉତ୍ତରଦାୟିତ୍ୱ ଉପରେ ଗୁରୁତ୍ୱ ଦିଆଯାଇ ହିତାଧିକାରୀଙ୍କ ସମ୍ପୂର୍ଣ୍ଣ ତାଲିକା ଏବଂ କାର୍ଯ୍ୟର ସମ୍ପୂର୍ଣ୍ଣ ବିବରଣୀ ପ୍ରକାଶ କରାଯାଇଛି ।


    ଏହି ଅବଧି ମଧ୍ୟରେ ପ୍ରଧାନମନ୍ତ୍ରୀ ଆବାସ ଯୋଜନା ( ଗ୍ରାମୀଣ ) ଅଧୀନରେ ବହୁ ସଂଖ୍ୟକ ଗୃହ ନିର୍ମାଣ କରାଯାଇ ଗୃହ ପ୍ରବେଶ ଏବଂ ନୂଆ ଘର ନିର୍ମାଣ ପାଇଁ ଭୂମିପୂଜା କରାଯାଇଛି । ଦୀନଦୟାଲ ଅନ୍ତ୍ୟୋଦୟ ଯୋଜନା - ଜାତୀୟ ଗ୍ରାମୀଣ ଜୀବିକା ମିଶନ୍ କାର୍ଯ୍ୟକାରୀ ହେଉଥିବା 92,000 ଗ୍ରାମ ପଞ୍ଚାୟତରେ ସ୍ୱୟଂ ସହାୟିକା ଗୋଷ୍ଠୀ ମହିଳାଙ୍କ ମଧ୍ୟରୁ ସୋସିଆଲ୍ ଅଡିଟରମାନଙ୍କୁ ଚୟନ କରାଯାଇଛି ।


    50,000 ଗ୍ରାମ ପଂଚାୟତରେ ବିଶେଷ ପ୍ରୟାସ କରାଯାଇଛି ଯେଉଁଗୁଡ଼ିକର ଚୟନ ମିଶନ୍ ଅନ୍ତ୍ୟୋଦୟ ଯୋଜନା ଅଧୀନରେ କଭରେଜ୍ ନିମନ୍ତେ ରାଜ୍ୟ ସରକାରଙ୍କ ଦ୍ୱାରା ଏହି ଉଦ୍ଦେଶ୍ୟ ନିମନ୍ତେ କରାଯାଇଛି । ଅନ୍ୟ ପଂଚାୟତ ତଥା ଗ୍ରାମୀଣ ପ୍ରତିନିଧିମାନଙ୍କ ସହିତ ଦୀନଦୟାଲ୍ ଅନ୍ତ୍ୟୋଦୟ ଯୋଜନା - ଜାତୀୟ ଗ୍ରାମୀଣ ଜୀବିକା ମିଶନର ଗୋଷ୍ଠୀ ସମ୍ବଳ ବ୍ୟକ୍ତିମାନଙ୍କ ଦ୍ୱାରା ଭୌତିକ ଭିତ୍ତିଭୂମି , ମାନବ ବିକାଶ ଏବଂ ଆର୍ଥିକ ଗତିବିଧିର ମାନଦଣ୍ଡ ଆଧାରରେ ଏହି 50,000 ଗ୍ରାମ ପଂଚାୟତକୁ ରାଙ୍କିଙ୍ଗ୍ ଦିଆଯାଇଛି । ଏହି 50 ହଜାର ଗ୍ରାମ ପଂଚାୟତ / 5 ହଜାର ଗ୍ରାମୀଣ କ୍ଲଷ୍ଟରର ଗ୍ରେଡିଂ ଅକ୍ଟୋବର ଶେଷ ସୁଦ୍ଧା ଗ୍ରାମୀଣ ବିକାଶ ମନ୍ତ୍ରଣାଳୟର ସାଇଟରେ ଉପଲବ୍ଧ କରାଯିବ । ଏହି କ୍ଲଷ୍ଟରରେ ରୁର୍ବାନ୍ କ୍ଲଷ୍ଟର , ସାଂସଦ ଆଦର୍ଶ ଗ୍ରାମ ଯୋଜନା ଅଧୀନ ଗ୍ରାମ , ଏପରି ଗ୍ରାମ ଯାହା ଖୋଲା ମଳମୁକ୍ତ ହୋଇସାରିଛି , ଏପରି ଗ୍ରାମ ଯେଉଁଠି ସ୍ୱୟଂ ସହାୟିକା ଗୋଷ୍ଠୀ ଭାବେ ମଜଭୂତ ସାମାଜିକ ପୁଞ୍ଜି ତଥା ମଜଭୂତ ପଂଚାୟତ ନେତୃତ୍ୱ ଥିବା ଗ୍ରାମ ପଂଚାୟତ ସାମିଲ ରହିଛି ।


    ଗ୍ରାମ ସମୃଦ୍ଧି ଏବଂ ସ୍ୱଚ୍ଛତା ପଖୱାଡ଼ା ବ୍ୟାପକ ଗୋଷ୍ଠୀଭିତ୍ତିକ ଭାଗୀଦାରୀ , ବିଶେଷ କରି ମହିଳା ଏବଂ ଯୁବକମାନଙ୍କ ଜରିଆରେ ଗ୍ରାମ ପଂଚାୟତ ବିକାଶ ଯୋଜନା ପ୍ରସ୍ତୁତ କରିବାର ଏକ ପ୍ରୟାସ ।


    ************

    
    
    (Release ID: 1507005) Visitor Counter : 3