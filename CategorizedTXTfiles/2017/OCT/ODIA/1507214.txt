      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା କ୍ଷେତ୍ରରେ ସ୍ୱଦେଶୀକରଣ ମହତ୍ତ୍ୱପୂର୍ଣ୍ଣ: ପ୍ରତିରକ୍ଷା ରାଷ୍ଟ୍ରମନ୍ତ୍ରୀ
      Posted On: 25 OCT 2017 8:06PM by PIB Bhubaneshwar


    ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ଭାମରେ ପ୍ରକାଶ କରିଛନ୍ତି ଯେ ସ୍ୱଦେଶୀକରଣ ଯେକୌଣସି ସଂଗଠନ ଲାଗି ମହତ୍ତ୍ୱପୂର୍ଣ୍ଣ ହୋଇଥାଏ । ମାତ୍ର ପ୍ରତିରକ୍ଷା କ୍ଷେତ୍ର ଲାଗି ଏହା ଅଧିକ ଆବଶ୍ୟକ କାରଣ ଏହା ଦ୍ୱାରା ଆତ୍ମନିର୍ଭରଶୀଳତା ବୃଦ୍ଧି ପାଇଥାଏ , ଯାହାକି ରାଷ୍ଟ୍ରୀୟ ସୁରକ୍ଷା ପାଇଁ ମହତ୍ତ୍ୱପୂର୍ଣ୍ଣ । ସେ ଆଜି ସମସ୍ୟାର ସମାଧାନ ପାଇଁ “ ଭାରତୀୟ ସେନାର ସ୍ୱଦେଶୀ ପ୍ରାଦ୍ୟୋଗିକୀ ସଶକ୍ତୀକରଣ ” ବିଷୟ ଉପରେ ଏକ ସମ୍ମିଳନୀର ଉଦଘାଟନ କରିଥିଲେ ।


    ଡଃ ଭାମରେ କହିଲେ ଯେ ସମସ୍ତ ହିତାଧିକାରୀଙ୍କୁ ସ୍ୱଦେଶୀକରଣର ମହତ୍ତ୍ୱକୁ ସମ୍ପୂର୍ଣ୍ଣ ରୂପେ ଆପଣେଇବା ଆବଶ୍ୟକ ଏବଂ ଭବିଷ୍ୟତର ସମସ୍ତ ଅଧିଗ୍ରହଣ କାର୍ଯ୍ୟକ୍ରମରେ ‘ ମେକ ଇନ ଇଣ୍ଡିଆ ’ କୁ ଲାଗୁ କରିବା ଆବଶ୍ୟକ । ସେ ଭାରତୀୟ ସେନାର ପ୍ରଶଂସା କରି କହିଲେ ଯେ ସେନା ଏହି ଦିଗରେ କେବଳ ପଦକ୍ଷେପ ଗ୍ରହଣ କରିନାହିଁ ବରଂ ସୈନ୍ୟ ଡିଜାଇନ ବ୍ୟୁରୋ ମଧ୍ୟ ଗଠିତ କରିଛି ।


    ଦୈନନ୍ଦିନ ଆବଶ୍ୟକତାର ସମସ୍ତ ଦିଗରେ ପ୍ରଦ୍ୟୋଗିକୀ ବ୍ୟାପ୍ତ ହୋଇରହିଛି । ଏହା ପ୍ରକାଶ କରି ସେ କହିଲେ ଯେ ଯୁଦ୍ଧରେ ଏହାର ପ୍ରାସଙ୍ଗିକତା ସବୁଠାରୁ ମହତ୍ତ୍ୱପୂର୍ଣ୍ଣ ଏବଂ ଉନ୍ନତ ପ୍ରାଦ୍ୟାଗିକୀ ସମ୍ପନ୍ନ ପକ୍ଷର ସବୁବେଳେ ବିଜୟ ହେବ । ସେ କହିଲେ ଯେ , ସମ୍ପୂର୍ଣ୍ଣ ରୂପେ ସ୍ୱଦେଶରେ ବିକଶିତ ପ୍ରାଦ୍ୟୋଗିକୀ ଦ୍ୱାରା ପ୍ରତିରକ୍ଷା କ୍ଷେତ୍ର ଆତ୍ମନିର୍ଭରଶୀଳ ହୋଇପାରିବ । ପ୍ରତିରକ୍ଷା ମନ୍ତ୍ରୀ ପ୍ରକାଶ କଲେ ଯେ ନିକଟରେ ସରକାର ଅନ୍ତରୀକ୍ଷ ପ୍ରାଦ୍ୟାଗିକୀ ଭଳି ମହତ୍ତ୍ୱପୂର୍ଣ୍ଣ କ୍ଷେତ୍ରରେ ପ୍ରାଦ୍ୟୋଗିକୀ ବିକଶିତ କରିବା ପାଇଁ ଅନେକ ପଦକ୍ଷେପ ଗ୍ରହଣ କରିଛନ୍ତି । ପ୍ରତିରକ୍ଷା ମନ୍ତ୍ରଣାଳୟରେ ବିଶିଷ୍ଟ ପରିଯୋଜନା ପାଇଁ ପ୍ରାଦ୍ୟୋଗିକ ବିକାଶ କୋଷ ରହିଛି । ସେ କହିଲେ ଯେ ଦେଶରେ ମେଡ ଇନ ଇଣ୍ଡିଆ ମଂଚକୁ ସମ୍ପୂର୍ଣ୍ଣ ରୂପେ ଅଙ୍ଗୀକାର କରିବା ପାଇଁ ସ୍କିଲ ଇଣ୍ଡିଆ ଏବଂ ଷ୍ଟାର୍ଟ ଅପ ଇଣ୍ଡିଆ ଭଳି ପଦକ୍ଷେପ ଦ୍ୱାରା ପ୍ରତିରକ୍ଷା କ୍ଷେତ୍ରରେ ଆବଶ୍ୟକ ପରିସ୍ଥିତି ତନ୍ତ୍ରର ନିର୍ମାଣ କରାଯିବ ।


    ଡଃ ଭାମରେ କହିଲେ ଯେ ସରକାର ପ୍ରତିରକ୍ଷା କ୍ଷେତ୍ରକୁ ନିଜର ‘ ମେକ ଇନ ଇଣ୍ଡିଆ ’ କାର୍ଯ୍ୟକ୍ରମର କେନ୍ଦ୍ରରେ ରଖିଛନ୍ତି । ସେ କହିଲେ ଯେ ବିଭିନ୍ନ କମ୍ପାନୀ ଦେଶର ଅତ୍ୟଧିକ ପ୍ରତିଭାବାନ ଏବଂ କୁଶଳୀ ଜନ ବଳର ଉପଯୋଗ କରି ଭାରତରେ ନିବେଶ କରିବାର ଇଚ୍ଛା ବ୍ୟକ୍ତ କରୁଛନ୍ତି । ଏହି କ୍ଷେତ୍ରରେ ଅନେକ ସମ୍ଭାବନା ରହିଛି ଏବଂ ମିତ୍ର ଦେଶମାନଙ୍କୁ ମଧ୍ୟ ଉତ୍ପାଦର ରପ୍ତାନୀ କରାଯାଉଛି । ଡଃ ଭାମରେ ସମାରୋହ ସ୍ଥଳରେ ସମାଧାନ ଏବଂ ନବାଚାର ପ୍ରଦର୍ଶନୀର ମଧ୍ୟ ଉଦ୍ଘାଟନ କରିଥିଲେ ।


    କାର୍ଯ୍ୟକ୍ରମରେ ସେନା ପ୍ରମୁଖ ଜେନେରାଲ ବିପିନ ରାୱତ କହିଲେ ଯେ ସେନା ପାଇଁ ଆବଶ୍ୟକ ଉପକରଣର ଆବଶ୍ୟକତା ସମ୍ବନ୍ଧରେ ସୂଚନା ହାସଲ କରିବା ପାଇଁ ସେନା ଦେଶରେ ଶୈକ୍ଷିକ ଏବଂ ଉଦ୍ୟୋଗକୁ ପ୍ରୋତ୍ସାହିତ କରିଛି ।


    ଏହି ଅବସରରେ ଫିକ୍କିର ମହାସଚିବ ଡଃ ସଞ୍ଜୟ ବରୁ , ଭାରତ ଫୋର୍ଜ ଲିମିଟେଡର ମୁଖ୍ୟ ପ୍ରବନ୍ଧ ନିର୍ଦ୍ଦେଶକ ( ସିଏମଡି ) ଶ୍ରୀ ବାବା ଏନ କଲ୍ୟାଣୀ ଏବଂ ଲେଫ୍ଟେନାଂଟ ଜେନେରାଲ ( ସେବାନିବୃତ ) ସୁବ୍ରତ ଶାହା ମଧ୍ୟ ସେମାନଙ୍କର ବିଚାର ରଖିଥିଲେ ।


    ଏହି କାର୍ଯ୍ୟକ୍ରମରେ ଭାରତୀୟ ସେନା , ପ୍ରତିରକ୍ଷା ମନ୍ତ୍ରଣାଳୟ , ଫିକ୍କିର ବରିଷ୍ଠ ଅଧିକାରୀ ଏବଂ ଉଦ୍ୟୋଗ ତଥା ଶୈକ୍ଷିକ ସବୁଦାୟର ଅନେକ ପ୍ରତିନିଧି ସାମିଲ ଥିଲେ ।


    *************

    
    
    (Release ID: 1507214) Visitor Counter : 3