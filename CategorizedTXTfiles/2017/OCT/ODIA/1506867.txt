      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ବିଜ୍ଞାନ ଓ ପ୍ରଯୁକ୍ତିମନ୍ତ୍ରୀଙ୍କୁ ଭେଟିଲେ ଆମେରିକା କଂଗ୍ରେସ ପ୍ରତିନିଧି ମଣ୍ଡଳ ବିଜ୍ଞାନକୁ ଲୋକାଭିମୁଖୀ କରିବା ନିମନ୍ତେ ପ୍ରଯୁକ୍ତି ହେଉଛି ଏକ ଗୁରୁତ୍ୱପୂର୍ଣ୍ଣ କ୍ଷେତ୍ର: ଡକ୍ଟର ହର୍ଷବର୍ଦ୍ଧନ
      Posted On: 17 OCT 2017 5:31PM by PIB Bhubaneshwar


    ପ୍ରଯୁକ୍ତିକୁ ସରକାର ଏକ ଗୁରୁତ୍ୱପୂର୍ଣ୍ଣ କ୍ଷେତ୍ର ଭାବେ ଗ୍ରହଣ କରିଛନ୍ତି ଏହା ମାଧ୍ୟମରେ ବିଜ୍ଞାନକୁ ଲୋକାଭିମୁଖୀ କରାଯାଇପାରିବ ବୋଲି କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ମତ ପୋଷଣ କରିଛନ୍ତି । ଆମେରିକୀୟ ପ୍ରତିନିଧି ଲାମାର ସ୍କିଥିଙ୍କ ଅଧ୍ୟକ୍ଷତାରେ ଭାରତ ଗସ୍ତରେ ଆସିଥିବା ମାର୍କିନ୍ କଂଗ୍ରେସ ପ୍ରତିନିଧି ମଣ୍ଡଳଙ୍କ ସହ କଥାବାର୍ତ୍ତା ଅବସରରେ ଡକ୍ଟର ହର୍ଷବର୍ଦ୍ଧନ କହିଛନ୍ତି ଯେ , ବିଜ୍ଞାନକୁ ଲୋକାଭିମୁଖୀ କରିବା ଦିଗରେ ସରକାର ପ୍ରୟାସୀ । ଦେଶ ପାଇଁ ପ୍ରଯୁକ୍ତି ଏବେ ପ୍ରଗତିର ବାହା ସାଜିଛୁ । ବିଜ୍ଞାନ ଓ ଶିଳ୍ପ ଗବେଷଣା ପରିଷଦ ( CSIR ) ଏବେ ପ୍ରାୟ 200ଟି ପ୍ରଯୁକ୍ତି ପ୍ରକଳ୍ପ ଉପରେ କାର୍ଯ୍ୟରତ ବୋଲି ସେ ପର୍ଯ୍ୟଟକ ପ୍ରତିନିଧିମାନଙ୍କୁ ଅବଗତ କରାଇଥିଲେ ।


    ଡକ୍ଟର ହର୍ଷବର୍ଦ୍ଧନ କହିଲେ ଯେ , ଏବେ ଆମେରିକାରେ ପ୍ରାୟ ଦଶ ଲକ୍ଷ ଭାରତୀୟ ବୈଜ୍ଞାନିକ ଓ ଇଞ୍ଜିନିୟର କାର୍ଯ୍ୟରତ ଅଛନ୍ତି । ଏବେ “ ମେଧା ଅବଗତ ପ୍ରକ୍ରିୟା ’’ ମେଧା ଆହରଣରେ ପରିଣତ ହୋଇଛି । ଅନେକ ଯୁବ ବୈଜ୍ଞାନିକ ସ୍ୱଦେଶ ପ୍ରତ୍ୟାବର୍ତ୍ତନ କରିବା ଆରମ୍ଭ କରିଛନ୍ତି । ଯଦି ଉପଯୁକ୍ତ ପାଣ୍ଠି ମିଳେ ତେବେ ବିଜ୍ଞାନର ମୌଳିକ ଗବେଷଣା କାର୍ଯ୍ୟକୁ ତ୍ୱରାନ୍ୱିତ କରାଯାଇ ପାରିବ । ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ଅଧିକ ଦ୍ୱିପାକ୍ଷିକ ସହଯୋଗର କ୍ଷେତ୍ର ଓ ଉପାୟ ଉଭୟ ପକ୍ଷ ଆଲୋଚନା କରିଥିଲେ ।


    ଭାରତୀୟ ପ୍ରତିନିଧି ଦଳରେ ବିଜ୍ଞାନ ଓ ପ୍ରଯୁକ୍ତି ବିଭାଗ ସଚିବ , ପ୍ରଫେସର ଆଶୁତୋଷ ଶର୍ମା , ଭୂବିଜ୍ଞାନ ମନ୍ତ୍ରଣାଳୟ ସଚିବ ଡକ୍ଟର ଏମ୍ . ରାଜୀବନ୍ ଜୈବ ପ୍ରଯୁକ୍ତିବିଜ୍ଞାନ ବିଭାଗ ସଚିବ ଡକ୍ଟର କେ . ବିଜୟରାଘବନ୍ ସିଏସଆଇଆର ମହାନିର୍ଦ୍ଦେଶକ ଡକ୍ଟର ଗିରିଶ ସାହାଣୀ , ଅନ୍ତରାଷ୍ଟ୍ରୀୟ ସହଯୋଗ ( ଦ୍ୱିପାକ୍ଷିକ ) ର ମୁଖ୍ୟ ଡକ୍ଟର ଅରବିନ୍ଦ ମିତ୍ର ସାମିଲ ହୋଇଥିବା ବେଳେ ଆମେରିକା କଂଗ୍ରେସ ପ୍ରତିନିଧି ଦଳରେ କଂଗ୍ରେସ ପ୍ରତିନିଧି ଡାନା ରୋରାବାଚର , ପ୍ରତିନିଧି ମୋ ବ୍ରୁକ୍ସ , ପ୍ରତିନିଧି ଥୋମାସ୍ ମାସି , ପ୍ରତିନିଧି ଆମି ବେରା , ପ୍ରତିନିଧି ବ୍ରିଆନ୍ ବାବିନ୍ , ପ୍ରତିନିଧି ବାର୍ବାରା କୋମଷ୍ଟକ୍ , ପ୍ରତିନିଧି ମାର୍କ ସାନଫୋର୍ଡ , ଏବଂ ପ୍ରତିନିଧି ଡାରେନ୍ ସୋଟୋ ପ୍ରମୁଖ ସାମିଲ ଥିଲେ ।


    *************

    
    
    (Release ID: 1506867) Visitor Counter : 3