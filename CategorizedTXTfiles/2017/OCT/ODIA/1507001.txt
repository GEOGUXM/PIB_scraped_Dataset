      ପ୍ରତିରକ୍ଷା ମନ୍ତ୍ରଣାଳୟ

      ନାବିକ ସାଗର ପରିକ୍ରମା-ତାରିଣୀ ଫ୍ରିମେଣ୍ଟଲରେ ପହଂଚିଲା
      Posted On: 23 OCT 2017 5:56PM by PIB Bhubaneshwar


    INSV ତାରିଣୀ ଏହାର ବିଶ୍ୱଭ୍ରମଣର ପ୍ରଥମ ଯାତ୍ରାରେ ଆଜି ଫ୍ରିମେଣ୍ଟଲ ( ଅଷ୍ଟ୍ରେଲିଆ ) ବନ୍ଦରରେ ପହଂଚିଛି । ଭାରତୀୟ ମହିଳା ଦଳର ବିଶ୍ୱ ଭ୍ରମଣରେ ଏହା ହେଉଛି ପ୍ରଥମ ଯାତ୍ରା । ଜାହାଜର କ୍ୟାପଟେନ ହେଉଛନ୍ତି ଲେଫ୍ଟେନାଂଟ କମାଣ୍ଡର ବର୍ତ୍ତିକା ଯୋଶୀ । ଏହାର ଚାଳକ ଦଳରେ ସାମିଲ ଅଛନ୍ତି ଲେଫ୍ଟେନାଂଟ କମାଣ୍ଡର ପ୍ରତିଭା ଜାମୱାଲ , ପି ସ୍ୱାତୀ ଏବଂ ଲେଫ୍ଟେନାଂଟ ଏସ ବିଜୟା ଦେବୀ , ବି ଐଶ୍ୱର୍ଯ୍ୟା ଓ ପାୟଲ ଗୁପ୍ତା ।


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ 2017 ସେପ୍ଟେମ୍ବର 10 ରେ ଗୋଆରୁ INSV ତାରିଣୀର ଯାତ୍ରା ପ୍ରାରମ୍ଭ କରାଇଥିଲେ । ଜାହାଜ ଗୋଆଠାରୁ 4800 ମାଇଲ ରାସ୍ତା ଅତିକ୍ରମ କରି 2017 ସେପ୍ଟେମ୍ବର 25 ରେ ଭୂମଧ୍ୟ ରେଖା ଏବଂ 2017 ଅକ୍ଟୋବର 6 ରେ ମକର ରେଖା ପାର କରିଥିଲା ।


    ସ୍ୱଦେଶ ଜ୍ଞାନକୌଶଳରେ ନିର୍ମିତ INSV ତାରିଣୀ ଜାହାଜ 55 ଫୁଟର ନୌକାୟନ ଜାହାଜ । ଚଳିତ ବର୍ଷ ପ୍ରାରମ୍ଭରେ ଏହାକୁ ଭାରତୀୟ ନୌସେନାରେ ସାମିଲ କରାଯାଇଥିଲା । ଏହା ଫଳରେ ଆନ୍ତର୍ଜାତିକ ସ୍ତରରେ ‘ ମେକ ଇନ ଇଣ୍ଡିଆ ’ ପଦକ୍ଷେପର ପ୍ରଦର୍ଶନ କରାଯାଉଛି ।


    ‘ ନାବିକ ସାଗର ପରିକ୍ରମା ’ ନାମକ ଏହି ଅଭିଯାନର ଉଦ୍ଦେଶ୍ୟ ହେଉଛି ବିଶ୍ୱ ମଂଚରେ ‘ ନାରୀ ଶକ୍ତି ’ ର ପ୍ରଦର୍ଶନ କରିବା ଏବଂ ଆହ୍ୱାନପୂର୍ଣ୍ଣ ବାତାବରଣରେ ଏମାନଙ୍କର ସହଭାଗିତା ବୃଦ୍ଧି କରି ଦେଶର ମହିଳାମାନଙ୍କ ପ୍ରତି ସାମାଜିକ ବ୍ୟବହାର ତଥା ମାନସିକତାରେ କ୍ରାନ୍ତିକାରୀ ପରିବର୍ତ୍ତନ ଆଣିବା ।


    ଏହି ଜାହାଜ ନିଜର ଯାତ୍ରା ସମାପ୍ତ କରି 2018 ଏପ୍ରିଲରେ ଗୋଆକୁ ଫେରିବ । ଏହି ଅଭିଯାନ 5 ଟି ପର୍ଯ୍ୟାୟରେ ପୂରଣ ହେବ । ଏହି ଅଭିଯାନ ସମୟରେ ଜାହାଜ 4 ଟି ବନ୍ଦର - ଫ୍ରିମେଣ୍ଟଲ ( ଅଷ୍ଟ୍ରେଲିଆ ) , ଲିଟିଲଟନ ( ନ୍ୟୁଜିଲାଣ୍ଡ ) , ପୋର୍ଟ ଷ୍ଟାନଲେ ( ଫକଲାଣ୍ଡ ) ଏବଂ କେପଟାଉନ ( ଦକ୍ଷିଣ ଆଫ୍ରିକା ) ରେ ରହିବ ।


    ଏହି ଦୁଃସାହାସିକ ଦଳ ପାଣିପାଗ ବିଜ୍ଞାନ , ସମୁଦ୍ର ଏବଂ ଲହରୀ ବାବଦରେ ନିୟମିତ ଭାବେ ପରିସଂଖ୍ୟାନ ଏକତ୍ରିତ କରିବ ଏବଂ ଭାରତୀୟ ପାଣିପାଗ ବିଜ୍ଞାନ ବିଭାଗ ( IMD ) କୁ ନୂତନ ସୂଚନା ମଧ୍ୟ ଉପଲବ୍ଧ କରାଇବ , ଯାହା ଫଳରେ କି ବିଭାଗ ପାଣିପାଗର ପୂର୍ବାନୁମାନ ବାବଦରେ ସଠିକ ସୂଚନା ପ୍ରଦାନ କରିପାରିବ । ଏହା ସମୁଦ୍ର ପ୍ରଦୂଷଣର ଯାଂଚ ମଧ୍ୟ କରିବ । ସମୁଦ୍ର ଯାତ୍ରା ଏବଂ ସାହାସିକ ଭାବନାକୁ ବୃଦ୍ଧି କରିବା ପାଇଁ ସେମାନଙ୍କର ପ୍ରବେଶ ସମୟରେ ଏହି ଦଳ ସ୍ଥାନୀୟ ଜନସାଧାରଣ ବିଶେଷ ରୂପେ ଛୋଟ ପିଲାମାନଙ୍କ ସାଙ୍ଗେ ବ୍ୟାପକ ଭାବେ ଭାବ ବିନିମୟ କରିବ ।


    ଏହି ଜାହାଜ 2017 ନଭେମ୍ବର 5 ତାରିଖରେ ଫ୍ରିମେଣ୍ଟଲରୁ ଫେରିପାରେ ।


    *************

    
    
    (Release ID: 1507001) Visitor Counter : 3