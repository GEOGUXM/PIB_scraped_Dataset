      ପର୍ଯ୍ୟଟନ ମନ୍ତ୍ରଣାଳୟ

      ପର୍ଯ୍ୟଟନ ପର୍ବ ଅବସରରେ ଇଣ୍ଡିଆ ଗେଟ୍ ଠାରେ ସାଇକେଲ୍ ରାଲିର ଶୁଭାରମ୍ଭ କଲେ ପର୍ଯ୍ୟଟନ ସଚିବ
      Posted On: 05 OCT 2017 6:02PM by PIB Bhubaneshwar


    ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ଆୟୋଜିତ ପର୍ଯ୍ୟଟନ ପର୍ବ ଅବସରରେ ପର୍ଯ୍ୟଟନ ସଚିବ ଶ୍ରୀମତି ରଶ୍ମୀ ବର୍ମା ଆଜି ସକାଳେ ଇଣ୍ଡିଆ ଗେଟ୍ ଠାରେ ସବୁଜ ପତାକା ଦେଖାଇ ଏକ ସାଇକେଲ୍ ରାଲିର ଶୁଭାରମ୍ଭ କରିଛନ୍ତି । ପର୍ଯ୍ୟଟନ , ପରିବେଶ ଏବଂ ନିୟନ୍ତ୍ରଣ ସମ୍ପର୍କରେ ସଚେତନତା ପାଇଁ ଏହି ସାଇକେଲ୍ ରାଲି କରାଯାଇଛି । ଏହି ରାଲିରେ 80 ଜଣ ଅଂଶଗ୍ରହଣ କରିଥିଲେ । ଦିଲ୍ଲୀର କୁତବ ମୀନାରଠାରେ ଏହି ରାଲି ଶେଷ ହୋଇଥିଲା । ବିଭିନ୍ନ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ ସରକାର ଏବଂ ଅଂଶୀଦାରମାନଙ୍କ ସହଯୋଗରେ ଚଳିତ ମାସ 5 ରୁ 25 ତାରିଖ ପର୍ଯ୍ୟନ୍ତ ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ପର୍ଯ୍ୟଟନ ପର୍ବ ଅନୁଷ୍ଠିତ ହେଉଛି । ପର୍ଯ୍ୟଟନରୁ ଲାଭ , ଦେଶର ସଂସ୍କୃତି ବିବିଧତାର ପ୍ରଦର୍ଶନ ଓ “ ସମସ୍ତଙ୍କ ପାଇଁ ପର୍ଯ୍ୟଟନ ” ନୀତିକୁ ସୁଦୃଢ଼ କରିବା ଉଦ୍ଦେଶ୍ୟରେ ଏହି ପର୍ବ ପାଳନ କରାଯାଉଛି ।


    ************

    
    
    (Release ID: 1505091) Visitor Counter : 2