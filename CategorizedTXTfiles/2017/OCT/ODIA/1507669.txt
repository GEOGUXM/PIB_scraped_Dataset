      ପ୍ରତିରକ୍ଷା ମନ୍ତ୍ରଣାଳୟ

      ଏକ୍ସ ମିତ୍ର ଶକ୍ତି 2017 ଉଦଘାଟନ ଉତ୍ସବ
      Posted On: 13 OCT 2017 9:12PM by PIB Bhubaneshwar


    ଭାରତ - ଶ୍ରୀଲଙ୍କା ମଧ୍ୟରେ ଯୁଗ୍ମ ସାମରିକ ପ୍ରଶିକ୍ଷଣ ଅଭ୍ୟାସ ମିତ୍ର ଶକ୍ତି 2017 ପୁନେ ଠାରେ ଏକ ବିରାଟ ଉଦଘାଟନୀ ଉତ୍ସବ ସହିତ ପ୍ରାରମ୍ଭ ହୋଇଛି । ସନ୍ତ୍ରାସବାଦ ନିରୋଧି ମୁକାବିଲା ଉପରେ ଏହି ଅଭ୍ୟାସ ପର୍ଯ୍ୟବେଶିତ ଏବଂ ଉଭୟ ଦେଶର ପଦାତିକ ସେନା ବାହିନୀ ଏହି କାର୍ଯ୍ୟକ୍ରମରେ ଅଂଶଗ୍ରହଣ କରୁଛନ୍ତି । ଉଦଘାଟନୀ ଉତ୍ସବରେ ପ୍ରଥମେ ଭବ୍ୟ ପରେଡ ଏବଂ ପରେ ଉଭୟ ଦେଶର ସୈନ୍ୟବାହିନୀ ଦ୍ୱାରା ଦକ୍ଷତାର ପ୍ରଦର୍ଶନ କରାଯାଇଥିଲା । ଭାରତୀୟ ସେନା ଦ୍ୱାରା ଖୁକ୍ରି ନୃତ୍ୟ ଏବଂ ପାଇପ ବ୍ୟାଣ୍ଡ ଆଦିର ଚମତ୍କାର ବେସାମରିକ ପ୍ରଦର୍ଶନ କରାଯାଇଥିଲା ଏବଂ ଶ୍ରୀଲଙ୍କା ବ୍ୟାଣ୍ଡ ଦ୍ୱାରା ଉଦାରତା ନର୍ଥାନୟାର ପ୍ରଦର୍ଶନ କରାଯାଇଥିଲା । ଉଦଘାଟନୀ ଉତ୍ସବର ପ୍ରାରମ୍ଭରେ ଭାରତୀୟ ଆର୍ମି ଆଭିଏସନ ଦ୍ୱାରା ଉଭୟ ଦେଶର ଜାତୀୟ ପତାକା ବହନ କରି ଦୁଇଟି ଚିତା ହେଲିକପ୍ଟର ଫ୍ଲାଏପାଷ୍ଟ କରିଥିଲେ । ବରିଷ୍ଠ ପର୍ଯ୍ୟବେକ୍ଷକ ଭାବେ ଏହି ଉତ୍ସବର ଅଧ୍ୟକ୍ଷତା କରିଥିଲେ ଭାରତ ତରଫରୁ ବ୍ରିଗେଡିୟର ଆଲୋକ ଚନ୍ଦ୍ରା , ଭିଏସଏମ ଏବଂ ଶ୍ରୀଲଙ୍କା ତରଫରୁ ବ୍ରିଗେଡିୟର ଅଜିଥ ପାଲ୍ଲାୱେଲା , ଆରଡ଼ବ୍ଲୁପି , ଆରଏସପି । ଭାରତ - ଶ୍ରୀଲଙ୍କା ଯୁଗ୍ମ ପ୍ରଶିକ୍ଷଣ ସାମରିକ ଅଭ୍ୟାସ ମିତ୍ର ଶକ୍ତି 2017 ଏହାର ପଂଚମ ସଂସ୍କରଣରେ ବିଶ୍ୱକୁ ଶକ୍ତିଶାଳୀ ବାର୍ତ୍ତା ପ୍ରଦାନ କରିବ ଯେ ଉଭୟ ଭାରତ ଓ ଶ୍ରୀଲଙ୍କା ସମ୍ପ୍ରତି ସନ୍ତ୍ରାସବାଦ ଜନିତ ବିପଦକୁ ହୃଦୟଙ୍ଗମ କରୁଛନ୍ତି ଏବଂ ଏହାର ମୁକାବିଲା କରିବା ପାଇଁ କାନ୍ଧ ସହିତ କାନ୍ଧ ମିଳାଇ ଏକାଠି ଠିଆହେବେ । 2017 ଅକ୍ଟୋବର 26 ପର୍ଯ୍ୟନ୍ତ 14 ଦିନ ଧରି ଏହି ପ୍ରଶିକ୍ଷଣ କାର୍ଯ୍ୟକ୍ରମ ଚାଲୁରହିବ । ଏହି କାର୍ଯ୍ୟକ୍ରମ ମାଧ୍ୟମରେ ଉଭୟ ଦେଶ ପରସ୍ପରର ଜ୍ଞାନ ଓ ଅଭିଜ୍ଞତାରୁ ଶିକ୍ଷାଲାଭ କରିବେ ।


    *************

    
    
    (Release ID: 1507669) Visitor Counter : 3