      ଅର୍ଥ ମନ୍ତ୍ରଣାଳୟ

      ଅଗଷ୍ଟ ଓ ସେପ୍ଟେମ୍ବର, 2017 ପାଇଁ ଜିଏସଟିଆର-3 ବି ରିଟର୍ଣ୍ଣ ଦାଖଲରେ ବିଳମ୍ବିତ ଫି’ ଛାଡ଼
      ଅକ୍ଟୋବର 23, 2017 ସୁଦ୍ଧା ଜିଏସଟି ରାଜସ୍ୱ ଆଦାୟ ପରିମାଣ 92,150 କୋଟିରେ ପହଂଚିଲା

      Posted On: 24 OCT 2017 6:36PM by PIB Bhubaneshwar

    ଜିଏସଟି ରିଟର୍ଣ୍ଣ ଫାଇଲ୍ ପ୍ରକ୍ରିୟାରେ ଉପୁଜିଥିବା ସମସ୍ୟା ଏବଂ ଟିକସଦାତାଙ୍କ ସୁବିଧାକୁ ଦୃଷ୍ଟିରେ ରଖି ସରକାର ଅଗଷ୍ଟ ଏବଂ ସେପ୍ଟେମ୍ବର , 2017 ପାଇଁ ଜିଏସଟିଆର - 3ବି ଦାଖଲ କରିବାରେ ଲାଗୁ ହେଉଥିବା ବିଳମ୍ବିତ ଫି ’ ଛାଡ଼ କରିବା ଲାଗି ନିଷ୍ପତ୍ତି ନେଇଛନ୍ତି । ଆଇଟି ସିଷ୍ଟମରେ ଏଥିପାଇଁ ଆବଶ୍ୟକ ପରିବର୍ତ୍ତନ କରାଯାଉଛି ।


    ଅଗଷ୍ଟ ଅଥବା ସେପ୍ଟେମ୍ବର , 2017 ପାଇଁ ଜିଏସଟିଆର - 3 ବି ରିଟର୍ଣ୍ଣ ଦାଖଲ କରିସାରିଥିବା କିମ୍ବା ଆଇଟି ସିଷ୍ଟମରେ ଆବଶ୍ୟକ ପରିବର୍ତ୍ତନ ହେବା ପୂର୍ବରୁ ଏଭଳି ବିଳମ୍ବିତ ଫି ’ ଦାଖଲ କରିଥିବା ଟିକସଦାତାଙ୍କ ଇଲେକଟ୍ରୋନିକ କ୍ୟାସ ଲେଜରରେ ସେମାନଙ୍କ ଦ୍ୱାରା ଦାଖଲ ହୋଇଥିବା ପରିମାଣର ବିଳମ୍ବିତ ଫି ’ ପରିଶୋଧ କରିଦିଆଯିବ । ଏ ସମ୍ପର୍କରେ ବିଜ୍ଞପ୍ତି ଖୁବଶୀଘ୍ର ପ୍ରକାଶ ପାଇବ ।


    ଅକ୍ଟୋବର 23 , 2017 ସୁଦ୍ଧା ମୋଟ ଜିଏସଟି ରାଜସ୍ୱ ପରିମାଣ 92,150 କୋଟି ଟଙ୍କାରେ ପହଂଚିଛି । ମୋଟ ସିଜିଏସଟି ରାଜସ୍ୱ 14,042 କୋଟି , ଏସଜିଏସଟି ରାଜସ୍ୱ 21,172 କୋଟି , ଆଇଜିଏସଟି ରାଜସ୍ୱ 48,948 କୋଟି ( ଏହା ମଧ୍ୟରୁ ସେପ୍ଟେମ୍ବର 2017ରେ ରପ୍ତାନିରୁ ପ୍ରାପ୍ତ ଆଇଜିଏସଟି 23,951 କୋଟି ) ଏବଂ କ୍ଷତିପୂରଣ ସେସ 7,988 କୋଟି ( ଏହା ମଧ୍ୟରୁ ସେପ୍ଟେମ୍ବର 2017 ପାଇଁ କ୍ଷତିପୂରଣ ସେସ 722 କୋଟି ) ଆଦାୟ କରାଯାଇଛି ।


    ସେପ୍ଟେମ୍ବର 2017 ପାଇଁ ମୋଟ 42.91 ଲକ୍ଷ ଟଙ୍କାର ଜିଏସଟିଆର 3 ବି ରିଟର୍ଣ୍ଣ ( 23 . 10 . 2017 ସୁଦ୍ଧା ) ଫାଇଲ କରାଯାଇଛି ।


    2017 ସେପ୍ଟେମ୍ବର ମାସ ପାଇଁ ଜିଏସଟି ଦାଖଲ କରିବା ଏବଂ ଜିଏସଟିଆର 3 ବି ରିଟର୍ଣ୍ଣ ଦାଖଲ କରିବାର ଶେଷ ତାରିଖ 20 ଅକ୍ଟୋବର , 2017 ଥିଲା । ବସ୍ତୁ ଏବଂ ସେବା କର ( ଜିଏସଟି ) ଜୁଲାଇ ପହିଲା , 2017ରେ ଲାଗୁ ହୋଇଥିଲା ।


    **********

    
    
    (Release ID: 1507043) Visitor Counter : 3