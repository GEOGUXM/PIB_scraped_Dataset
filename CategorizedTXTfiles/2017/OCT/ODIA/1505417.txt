      ଜଳ ସମ୍ପଦ ମନ୍ତ୍ରଣାଳୟ

      ‘ନମାମି ଗଙ୍ଗେ’ ଅନ୍ତର୍ଗତ 700 କୋଟିର 8 ପ୍ରକଳ୍ପକୁ ମଞ୍ଜୁରି
      Posted On: 09 OCT 2017 7:56PM by PIB Bhubaneshwar


    700 କୋଟି ଟଙ୍କାର 8ଟି ପ୍ରକଳ୍ପକୁ ଜାତୀୟ ସ୍ୱଚ୍ଛ ଗଙ୍ଗା ମିଶନ ଅନୁମୋଦନ କରିଛନ୍ତି । ଏଥିରେ 4ଟି ପ୍ରକଳ୍ପ ଉତ୍ତରପ୍ରଦେଶ , ବିହାର ଓ ପଶ୍ଚିମ ବଙ୍ଗର ସ୍ୱରେଜ୍ ପରିଚାଳନା ସମ୍ବନ୍ଧିତ ଥିବାବେଳେ ଜୈବିକ ଉପାୟରେ ଡ୍ରେନ୍ ଟ୍ରିଟମେଣ୍ଟ ନିମନ୍ତେ 3ଟି ପ୍ରକଳ୍ପ ଏବଂ ଗଙ୍ଗା ନଦୀର ଅନ୍ୱେଷଣ ଓ ତଦାରଖ ନିମନ୍ତେ ଗୋଟିଏ ପ୍ରକଳ୍ପ ସାମିଲ ରହିଛି ।


    ସ୍ୱରେଜ ପରିଚାଳନା ନିମନ୍ତେ ପଶ୍ଚିମବଙ୍ଗର ବାଲି ଠାରେ ଗଙ୍ଗା ନଦୀର ପ୍ରଦୂଷଣ ହ୍ରାସ ପାଇଁ 200.07 କୋଟି ଟଙ୍କାର ପ୍ରକଳ୍ପକୁ ମଞ୍ଜୁର କରାଯାଇଛି । ଏଥିରେ ହାଇବ୍ରିଡ୍ ଆଧାରିତ ବାର୍ଷିକ 40 ଏମ୍ଏଲଡି ସ୍ୱରେଜ୍ ଟ୍ରିଟମେଣ୍ଟ ପ୍ଲାଂଟ ନିର୍ମାଣ ସହ ପିପିପି ମୋଡରେ ଅନ୍ୟ ନିର୍ମାଣ କାର୍ଯ୍ୟ ସାମିଲ ଅଛି । ସେହିପରି 268.49 କୋଟି ଟଙ୍କାର ବିହାରର ଭାଗଲପୁରରେ ହାଇବ୍ରିଡ୍ ମଡେଲରେ ବାର୍ଷିକ 65୫ ଏମ୍ଏଲଡି କ୍ଷମତାବିଶିଷ୍ଟ ସ୍ୱରେଜ୍ ଟ୍ରିଟମେଣ୍ଟ ପ୍ଲାଂଟ ନିର୍ମାଣ ଓ ଉତ୍ତରପ୍ରଦେଶର ଫାରୁକବାଦରେ 213.62 କୋଟି ଟଙ୍କାର 2ଟି ସ୍ୱରେଜ୍ ଟ୍ରିଟମେଣ୍ଟ ପ୍ଲାଂଟ ( 28 ଏମ୍ଏଲଡି + 05 ଏମ୍ଏଲଡି ) ଏବଂ ଫତେହପୁରର ବାରଗାଡ଼ିୟା ଡ୍ରେନରେ ଗୋଟିଏ 2ଏମ୍ଏଲଡି ସ୍ୱରେଜ୍ ଟ୍ରିଟମେଣ୍ଟ ପ୍ଲାଂଟ ନିର୍ମାଣ ସାମିଲ ଅଛି । ଗଙ୍ଗାକୁ ପ୍ରଦୂଷଣମୁକ୍ତ କରିବା ବିଥୁର୍ଠାରେ ବିଭିନ୍ନ କାର୍ଯ୍ୟ ପାଇଁ 13.40 କୋଟି ଟଙ୍କା ମଞ୍ଜୁର ହୋଇଛି । ସେହିପରି ଜୈବ ପ୍ରତିଷେଧକ ଜ୍ଞାନକୌଶଳ ମାଧ୍ୟମରେ 3ଟି ଡ୍ରେନ୍ ଟ୍ରିଟମେଣ୍ଟ ପ୍ରକଳ୍ପକୁ ମଧ୍ୟ ଅନୁମୋଦନ ମିଳିଛି । 4.29କୋଟି ଟଙ୍କାର ଏହି 3ଟି ପ୍ରକଳ୍ପ ରାଜପୁର ଡ୍ରେନ୍ , ପାଟନାର ଦିଘା ଡ୍ରେନ୍ ଓ ହରିଦ୍ୱାରର ଲକ୍ସର ଡ୍ରେନ୍ ରହିଛି ।


    **********

    
    
    (Release ID: 1505417) Visitor Counter : 2