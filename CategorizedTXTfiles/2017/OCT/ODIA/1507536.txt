      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ବିଦ୍ୟୁତ୍ ଉତ୍ପାଦନ କ୍ଷେତ୍ରରେ ନୂତନ ବ୍ୟବସାୟିକ ମଡେଲ ସନ୍ଧାନରେ ଅଛି ଭାରତ - ଧର୍ମେନ୍ଦ୍ର ପ୍ରଧାନ
      • କୌଶଳ ବିକାଶ ଏବଂ ଉଦ୍ୟୋଗ ଭାବନା ସୃଷ୍ଟିରେ ଶକ୍ତି କ୍ଷେତ୍ରର ପ୍ରମୁଖ ଭୂମିକା ରହିଛି
      (ଭାରତ ଏନର୍ଜି ଫୋରମ୍ ସେରାୱିକ୍ ଉଦଯାପନୀ କାର୍ଯ୍ୟକ୍ରମରେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଧର୍ମେନ୍ଦ୍ର ପ୍ରଧାନଙ୍କ ଅଭିଭାଷଣ )
      Posted On: 10 OCT 2017 8:42PM by PIB Bhubaneshwar


    ପେଟ୍ରୋଲିୟମ ସଚିବ ଶ୍ରୀ କେ . ଡି ତ୍ରିପାଠୀ ଜୀ ଆଇ ଏଚ ଏସ୍ ମାର୍କିଟର ଅଧ୍ୟକ୍ଷ ଡକ୍ଟର ଡାନିଏଲ ୟେର୍ଗିନ ଏବଂ ଅନ୍ତରାଷ୍ଟ୍ରୀୟ ଓ ଭାରତୀୟ ତୈଳ ଓ ଗ୍ୟାସ ସେକ୍ଟରର ମାନ୍ୟଗଣ୍ୟ ନେତୃବର୍ଗ ତଥା ପ୍ରତିନିଧି ବୃନ୍ଦ ଏବଂ ବନ୍ଧୁଗଣ । ପ୍ରଥମରୁ ଆପଣମାନଙ୍କୁ ସମସ୍ତଙ୍କୁ ଅଶେଷ ଧନ୍ୟବାଦ ଯେ , ଗତ ତିନିଦିନ ଧରି ଆପଣମାନେ ନିଜର ସୁନିନ୍ତିତ ମତାମତ ଓ ଚିନ୍ତନ ପ୍ରଦାନ କରିଛନ୍ତି । ଚଳିତ ବର୍ଷ ହଷ୍ଟନ୍ ଠାରେ ସେରାୱିକ୍ ପାଳନ ଅବସରରେ ଡକ୍ଟର ୟେର୍ଗିନଙ୍କ ସହ ମୋର କଥାବାର୍ତ୍ତା ସମୟରେ ହିଁ ସେରାୱିକ୍ କାର୍ଯ୍ୟକ୍ରମକୁ ଭାରତକୁ ଆଣିବା କଥା ପ୍ରଥମେ ମନକୁ ଆସିଥିଲା । ଏହାପରେ ଇସ୍ତାନବୁଲଠାରେ ବିଶ୍ୱ ପେଟ୍ରୋଲିୟମ କଂଗ୍ରେସ ବୈଠକ ବେଳେ ଆମର ପୁଣିଥରେ ହୋଇଥିବା ଭେଟ ଏହାକୁ ଚୂଡାନ୍ତ ରୂପ ପ୍ରଦାନ କରିଥିଲା ।


    ମୁଁ ଜାଣିଛି ଯେ , ପ୍ରଥମ ଥର ପାଇଁ ଗତ 36 ବର୍ଷର ସଫଳ ଇତିହାସରେ ସେରାୱିକ୍ ହଷ୍ଟନ୍ ଛାଡି ବାହରକୁ ଆସିଛି । ଡକ୍ଟର ୟେର୍ଗିନ୍ ବିଶ୍ୱର ଜଣେ ପ୍ରମୁଖ ହାଇଡ୍ରୋକାର୍ବନ ବିଶେଷଜ୍ଞ ଏବଂ ଚିନ୍ତକ । ଏକ କ୍ଷେତ୍ରୀୟ ସମ୍ମିଳନୀ ଆକାରରେ ସେରାୱିକକୁ ଭାରତକୁ ଆଣିବା ପ୍ରସ୍ତାବରେ ସେ ତୁରନ୍ତ ସମ୍ମତି ପ୍ରଦାନ କରିଥିଲେ ।


    ଗତ କିଛି ଦିନ ଧରି ହୋଇଥିବା ଆଲୋଚନା ଓ ଭାବ ବିନିମୟ ମୋତେ ଓ ମୋର ସହକର୍ମୀମାନଙ୍କୁ ବେଶ୍ ଉତ୍ସାହିତ କରିଛି । ମୋର ମନ୍ତ୍ରଣାଳୟର ସହକର୍ମୀମାନେ ନୂତନ ପ୍ରତିବନ୍ଧତା ଏବଂ ସକାରାତ୍ମକ ଚିନ୍ତାଧାରା ସହ ଭାରତର ଭବିଷ୍ୟତର ନୂତନ ଶକ୍ତି ସୌଧକୁ ନିର୍ମାଣ କରିବାରେ ଲାଗି ପଡିଛନ୍ତି ।


    ଗତ ଦିନି ଦିନ ସତ କହିବାକୁ ଗଲେ ବେଶ୍ ଗୁରୁତ୍ୱପୂର୍ଣ୍ଣ ଥିଲା । ଭାରତ ପାଇଁ ଏ ଦିଗରେ ଏକ ନୂତନ ଓ ସକ୍ରିୟ ଯାତ୍ରାର ପରିକଳ୍ପନା କରାଯାଇଛି ।


    ଗତକାଲି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଜୀ ଭାରତରେ ଶକ୍ତି ସେକ୍ଟର ଉନ୍ନତି ସଂପର୍କରେ ବିଶ୍ୱର ପ୍ରମୁଖ ତୈଳ ଓ ଗ୍ୟାସ ସେକ୍ଟଟର ବିଶେଷଜ୍ଞ ତଥା ନେତୃବର୍ଗଙ୍କ ସହ ବ୍ୟାପକ ବିଚାର ବିମର୍ଷ କରିଛନ୍ତି । ଅନେକ ଲୋକ ମୋତେ କହିଛନ୍ତି ଯେ , ଗୋଟିଏ ପ୍ରକୋଷ୍ଠରେ ରୋଜନେଫ୍ଟର ଆଇଗୋର ଆରାମକୋର ଅମୀନ ନାସେର ଏବଂ ସତିପିର ବନ ଡୁଡଲୀଙ୍କୁ ପାଇବା ଏକ ବିରଳ ସୁଯୋଗ ଓ ଘଟଣାକ୍ରମ । ଏହି ବୈଠକରେ ବିଶ୍ୱର ଅନ୍ୟ ବହୁ ବିଶେଷଜ୍ଞ ଓ ନିବେଶକ ସେମାନଙ୍କ ମୂଲ୍ୟବାନ ଓ ସୁଚିନ୍ତିତ ମତାମତ ପ୍ରଦାନ କରିଛନ୍ତି । ଦେଶର ଜନସଂଖ୍ୟାର ଯେଉଁ ବର୍ଗଙ୍କୁ ସ୍ୱଚ୍ଛ ସୁଲଭ ଏବଂ ପୋଷଣୀୟ ଶକ୍ତି ଉପଲବ୍ଧ ହୋଇନପାରିଛି ସେମାନଙ୍କୁ ତାହା ଯୋଗାଇ ଦେବା ନିମନ୍ତେ ପ୍ରଧାନମନ୍ତ୍ରୀ ସରକାରଙ୍କ ପ୍ରତିବଦ୍ଧତା ଦୋହରାଇଛନ୍ତି ।


    ପ୍ରଧାନମନ୍ତ୍ରୀଙ୍କ ଏହି ବୈଠକରେ ଏକ ସମନ୍ୱିତ ଶକ୍ତିନୀତି ଘେନି ସୂଚନା ପ୍ରକାଶ ପାଇଛି । ଏହି ପ୍ରସଙ୍ଗରେ ସେ ଆମ ଶାସ୍ତ୍ର ପୁରାଣରେ ବର୍ଣ୍ଣିତ ସୂର୍ଯ୍ୟଙ୍କ ସପ୍ତ ଅଶ୍ୱ ବାହନ ରଥ ବିଷୟ ଉଲ୍ଲେଖ କରିଛନ୍ତି । ଏହି ପ୍ରସଙ୍ଗରେ ସେ ଏକଥା ସୂଚାଇଛନ୍ତି ଯେ , ଭାରତ କ୍ରମବର୍ଦ୍ଧିଷ୍ଣୁ ଶକ୍ତି ଚାହିଦାକୁ ଦୃଷ୍ଟିରେ ରଖି ସମସ୍ତ ପ୍ରକାର ସମ୍ଭାବ୍ୟ ଶକ୍ତି ଆହରଣ ସକାଶେ ପ୍ରୟାସୀ ହୋଇଛି ।


    ଆଜି ମୁଁ ଚିନ୍ତନ ଗୋଷ୍ଠୀଙ୍କ ସହ ପ୍ରଥମ ବୈଠକରେ ବିଚାର ଆଲୋଚନା କରିଛି ଏବଂ ନୂତନ ଭାରତ ପାଇଁ ଶକ୍ତି ଫୋରମର ଶୁଭାରମ୍ଭ କରାଯାଇଛି । ଏହି ଚିନ୍ତନ ଗୋଷ୍ଠୀରେ ଜଣେ ସଦସ୍ୟ ଭାବେ ରହିବାକୁ ସମ୍ମତି ପ୍ରଦାନ କରିଥିବାରୁ ମୁଁ ଡକ୍ଟର ୟେର୍ଗିନଙ୍କ ନିକଟରେ କୃତଜ୍ଞ । ଏହି ଗୋଷ୍ଠୀରେ ସାମିଲ ପ୍ରମୁଖ ନିବେଶକର୍ତ୍ତା , ତୈଳ ସେକ୍ଟର ବିଶେଷଜ୍ଞ , ଶକ୍ତି ସଂକ୍ରାନ୍ତ ଅର୍ଥନୀତିଜ୍ଞ , ଏବଂ ନୀତି ନିର୍ଦ୍ଧାରକମାନେ ଆଜି ବେଶ୍ ତଥ୍ୟପୂର୍ଣ୍ଣ ଅଲୋଚନାରେ ଅଂଶ ଗ୍ରହଣ କରିଥିଲେ ।


    ପ୍ରଥମ ଥର ପାଇଁ ହୋଷ୍ଟନ ବାହାରେ ପାଳନ କରାଯାଉଥିବା ସେରା ସପ୍ତାହ ପାଳନ କାର୍ଯ୍ୟକ୍ରମ ସେରାୱିକ୍ ଇଣ୍ଡିଆ ଏନର୍ଜି , ଫୋରମ୍ ଫାବେ ଭାରତରେ ଅନୁଷ୍ଠିତ ହେଉଛି । ବିଶ୍ୱ ଶକ୍ତି ଦୃଶ୍ୟପଟ ପରିପ୍ରେକ୍ଷୀରେ ଘଟୁଥିବା ପରିବର୍ତ୍ତନକୁ ଗ୍ରହଣ କରିବାର ଆବଶ୍ୟକତା , ବଦଳୁଥିବା ପ୍ରଯୁକ୍ତି , ଅକ୍ଷୟ ଶକ୍ତି , ଏବଂ ସର୍ବୋପରି ଭାରତ ଉପରେ ଏହାର ସମ୍ଭାବ୍ୟ ପ୍ରଭାବ ତଥା ଭାରତ ଏବେ ବିଶ୍ୱର ଦ୍ରୁତତର ଓ ବିର୍ଦ୍ଧିଷ୍ଣୁ ତୈଳ ବଜାରରେ ପରିଣତ ହୋଇଥିବାରୁ କିପରି ଏଭଳି ପରିବର୍ତନକୁ ମୁକାବିଲା କରିପାରିବ ସେ ସଂପର୍କରେ ପୁଙ୍ଖାନୁପୁଙ୍ଖ ଆଲୋଚନା କରାଯାଇଛି । ରବିବାର ଦିନ ମୁଁ ମିଳିତ ଭାବେ ବିଶ୍ୱର ସର୍ବବୃହତ ତୈଳ ଓ ଗ୍ୟାସ କମ୍ପାନୀ , ସାଉଦୀ ଆରାମକୋର କାର୍ଯ୍ୟାଳୟକୁ ଏହାର ସିଇଓ ଶ୍ରୀଯୁକ୍ତ ଅମୀନ୍ ଏଚ ନସୀରଙ୍କ ସହ ଉଦଘାଟନ କରିଥିଲି ।


    ଆମ ସରକାର ବିଗତ 40 ମାସ ମଧ୍ୟରେ , ଶକ୍ତି କ୍ଷେତ୍ରରେ ଅନେକ ନୀତିଗତ ପଦକ୍ଷେପ ଗ୍ରହଣ କରିଛୁ ଯାହାକି ପ୍ରଧାନମନ୍ତ୍ରୀଙ୍କ ଶକ୍ତି ଉପଲବ୍ଧତା , ଶକ୍ତି ସକ୍ରିୟତା , ଶକ୍ତି ପୋଷଣୀୟତା ଏବଂ ଶକ୍ତି ନିରାପତା ଆଧାରରେ ପ୍ରସ୍ତୁତ । ପ୍ରଥମତଃ ପ୍ରଧାନମନ୍ତ୍ରୀ ଉଜ୍ଜଳା ଯୋଜନା ମାଧ୍ୟମରେ ଆମେ ସ୍ୱଚ୍ଛ ରନ୍ଧନ ଗ୍ୟାସ ଅଧିକରୁ ଅଧିକ ଲୋକଙ୍କ ପାଇଁ ଉପଲବ୍ଧ କରାଇବା ଉପରେ ଗୁରୁତ୍ୱ ଦେଉଛୁ । ଗତ 15 ମାସ ମଧ୍ୟରେ , ଆମେ 30 ନିୟୁତରୁ ଅଧିକ ପରିବାରଙ୍କୁ ଏଲପିଜି ସଂଯୋଗ ପ୍ରଦାନ କରିଛୁ ଦ୍ୱିତୀୟତଃ , ଆମେ ଲକ୍ଷ୍ୟ ଧାର୍ଯ୍ୟ କରିଛୁ ଯେ , ଆଗାମୀ 15 ମାସ ମଧ୍ୟରେ ଆମେ ଦେଶର ବିଜୁଳି ବିହୀନ 40 ନିୟୁତ ପରିବାରଙ୍କୁ ବିଜୁଳି ଯୋଗାଇଦେବୁ । ଏହା ସରକାରଙ୍କ ଶକ୍ତି ଉପରେ ପ୍ରଦାନ କରୁଥିବା ଗୁରୁତ୍ୱକୁ ଉତ୍ତମ ରୂପେ ସୂଚାଏ ତଥା ଭାରତୀୟ ଶକ୍ତି ବଜାରର ଚାହିଦାର ସ୍ପଷ୍ଟ ଚିତ୍ର ପ୍ରଦାନ କରେ ।


    ଆମର ଶକ୍ତି ବିପ୍ଳବ ମଧ୍ୟ ଏକ ଭୌଗୋଳିକ ବିପ୍ଳବ । ମୁଁ ଯେତେବେଳେ ନାସାର ରାତ୍ରୀକାଳୀନ ଭାରତର ଫଟୋଚିତ୍ର ଦେଖେ , ମୁଁ ଲକ୍ଷ୍ୟ କରେ ଯେ ଭାରତର ପୂର୍ବାଂଚଳରେ ଆଲୋକର ଅଧିକ ଆବଶ୍ୟକତା ରହିଛି । ଦେଶର ପଶ୍ଚିମ ଭାଗରେ ପୂର୍ବାଂଚଳ ତୁଳନାରେ ବିକାଶ ଓ ଆଲୋକ ଖୁବ୍ ଶ୍ରୀଘ୍ର ପହଁଚି ପାରିଛି । ଆମ ସରକାର ଓ ମୋ ମନ୍ତ୍ରଣାଳୟ ଏଭଳି ପରିସ୍ଥିତିରେ ପରିବର୍ତ୍ତନ ଆଣିଛନ୍ତି ଏବଂ ସେଥିରେ ଶକ୍ତି ସଂସାଧନ ବିକାଶ ଉପରେ ପ୍ରାଧାନ୍ୟ ଦିଆଯାଇଛି । ନୂଆ ପାଇପଲାଇନ , ନୂଆ ଏଲଏନଜି ଟର୍ମିନାଲ ଏବଂ ନୂଆ ଉପକୂଳ ଗ୍ୟାସ ବିକାଶ ଯୋଜନା ମାଧ୍ୟମରେ ଏହା ସାକାର କରାଯାଉଛି । ଏପରି ଭାରତର ସର୍ବତ୍ର ଆମେ ଲୋକମାନଙ୍କ ଜୀବନ ଓ ଜୀବିକାରେ ସମୃଦ୍ଧି ଆଣିବା ନିମନ୍ତେ କାର୍ଯ୍ୟରତ ।


    ବନ୍ଧୁଗଣ , ଆଇଏମଏସ୍ ମାର୍କିଟର ଏକ ଜଣାଶୁଣା ଆପ୍ତ ବାକ୍ୟ ହେଲା “ ସୁପର ବେସିନ ” ଯାହା ବିଶ୍ୱର ବିଭିନ୍ନ କ୍ଷେତ୍ରରେ ଥିବା 25ଟି ବେସିନକୁ ସୂଚାଏ । ଯେଉଁଠାରେ ଅନ୍ୟୁନ ପାଂଚ ବିଲିୟନ ଉତ୍ତୋଳନକ୍ଷମ ତୈଳ ସଂପଦ ମହଜୁଦ ରହିଛି । ଆଜି ମୁଁ ଚ୍ୟାଲେଞ୍ଜ କରୁଛି ଯେ , ସେହି ସୁପର ବେସିନ ତାଲିକାରେ ଆମର ପୂର୍ବୋତର କ୍ଷେତ୍ରକୁ ସାମିଲ କରାଯାଉ । ଯେଉଁଥିରେ କାମ୍ବେ , କିମ୍ବା କେ . ଜି . ବେସିନ ସ୍ଥାନ ପାଇବା ଉଚିତ୍ । ଯଦି ପର୍ମିଆନ୍ ବେସିନ୍ , ଯାହାକୁକି ନୂତନ ତୈଳ ଉତ୍ତୋଳନ ଦୃଷ୍ଟିରୁ 2000 ମସିହାରେ ବେଶ୍ ପୁରୁଣା ବୋଲି ଧରାଯିବ ତାହା ଯଦି 2010 ମସିହାରେ ନୂଆ ପ୍ରଯୁକ୍ତି ଓ ନୂତନ ଉଦ୍ୟୋଗୀଙ୍କ ପ୍ରୟାସ ଯୋଗୁଁ ଉଲ୍ଲେଖନୀୟ ପୁନରୁଥାନ ହୋଇଯାଇଥିଲା । ତେବେ ଭାରତୀୟ ପର୍ମିଆନ୍ , ଭାରତୀୟ ସୁପର ବେସିନ୍ କରିବାରେ ସନ୍ଦେହ ରହିଲା କେଉଁଠି , ସେଲ ବିପ୍ଳବ ପରେ ଯଦି ଆମେରିକା ପୁଣିଥରେ ତୈଳ ରପ୍ତାନିକାରୀ ରାଷ୍ଟ୍ର ହୋଇପାରିଲା । ଭାରତୀୟ ଶିଳ୍ପକୁ ଏ ଦିଗରେ କିଏ ଅବା ରୋକିପାରିବ ? ଶିଳ୍ପ ଭାବେ ଆପଣମାନଙ୍କୁ ଏହା ମୋର ଚ୍ୟାଲେଞ୍ଜ ।


    ଆମେ ଯେତେବେଳେ ଭାରତ ପାଇଁ ଶକ୍ତିର ନୂଆ ସହର ସନ୍ଧାନ କରୁଛୁ ସେତେବେଳେ ଆମକୁ ଅଲୋକବର୍ତ୍ତିକାକୁ ଉଜ୍ଜୀବିତ କରି ରଖିବାକୁ ପଡିବ । ଆମର ପ୍ରତିଶ୍ରୃତି ହେଲା ସମସ୍ତଙ୍କ ପାଇଁ ଶକ୍ତି ଏବଂ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏହି ଟାର୍ଗେଟକୁ ଆଗୁଆ କରିଦେଇଛନ୍ତି ଯଦ୍ଵାରା 2019 ମାର୍ଚ୍ଚ ପରିବର୍ତ୍ତେ 2018 ଡିସେମ୍ବର ସୁଦ୍ଧା ସମସ୍ତଙ୍କ ପାଇଁ ଶକ୍ତି ଉପଲବ୍ଧଧର ଲକ୍ଷ୍ୟ ସ୍ଥିର କରାଯାଇଛି ।


    ଶକ୍ତି ଉତ୍ସର ବିବିଧତା ମଧ୍ୟରେ ଶକ୍ତି ନିରାପତା ସୁନିଶ୍ଚିତ କରିବା ଆମର ଆଉ ଏକ ଗୁରୁତ୍ୱପୂର୍ଣ୍ଣ ପ୍ରତିଶ୍ରୃତି । ଏବେ ଆମେ ଆମେରିକାଠାରୁ ତୈଳ ଆମଦାନି କରୁଛୁ ଏବଂ ଏଲଏନଜି ମଧ୍ୟ ଅକ୍ଟୋବର 2 ତାରିଖ ଦିନ ଆମେରିକାରୁ ଆସିଥିବା ପ୍ରଥମ ତୈଳବାହୀ ଜାହାଜ ପାରାଦୀପଠାରେ ପହଁଚିଛି ।


    ଆମର ବିଦ୍ୟୁତ୍ ଉତ୍ପାଦନକୁ ବ୍ୟାପକ ଓ ସଂପ୍ରସାରିତ କରିବା ନିମନ୍ତେ ଆମ ନୂଆ ନୂଆ ବ୍ୟବସାୟିକ ମଡେଲ ଚାହୁଁଛୁ । ଗ୍ୟାସ ଓ ଅକ୍ଷୟ ଶକ୍ତିକୁ ସଂଯୋଗ କରି ଓ ଶକ୍ତି ସଂରକ୍ଷଣ କରି ଆମେ ଏହି ଲକ୍ଷ୍ୟ ହାସଲର ଟାର୍ଗେଟ୍ ରଖୁଛୁ ଆମେ ଆମର ଯାନବାହାନର ମଧ୍ୟ ସଂପ୍ରସାରଣ କରୁଛୁ । ଆଧୁନିକ ଇନ୍ଧନ ବ୍ୟବହାର ଦ୍ୱାର ଏହାର ସକ୍ରିୟ ଓ ସ୍ୱଚ୍ଛତା ରକ୍ଷା ଉଦ୍ୟମ କରୁଛୁ । ଉଲେକ୍ଟ୍ରୋନିକ ମାନ ଓ ଅନ୍ୟ ବିକଳ୍ପ ଯଥା ଏଲଏନଜି ଏବଂ ସିଏନଜି ବ୍ୟବହାର ଉପରେ ଗୁରୁତ୍ୱ ପ୍ରଦାନ କରୁଛୁ । ଆମର ବର୍ଦ୍ଧିଷ୍ଣୁ ଅର୍ଥନୀତିର ସାମର୍ଥ୍ୟକୁ ମେକ୍ ଇନ୍ ଇଣ୍ଡିଆ ଉତ୍ପାଦନ ଅଭିଯାନ ଦ୍ୱାରା ବୃଦ୍ଧି କରିବାର ଲକ୍ଷ୍ୟ ରଖାଯାଇଥିବା ହେତୁ , ଆମର ଜିଡିପିରେ ଶକ୍ତିର ସାନ୍ଦ୍ରତା ବୃଦ୍ଧି ପାଇବାର ସମ୍ଭାବନା ଅଛି ଯଦ୍ୱାରା ବିବିଧ ଓ ସ୍ୱଚ୍ଛ ଶକ୍ତିର ମିଶ୍ରଣ ଅଧିକ ପ୍ରାଧାନ୍ୟ ପାଇବ ।


    ସେରାୱିକ୍ ଭାରତ ଶକ୍ତି ଫୋରମ୍ ସଂପର୍କରେ ପୁଣିଥରେ ଉଲ୍ଲେଖ କରିବାକୁ ଚାହେଁ ଯେ , ଡକ୍ଟର ୟେର୍ଗିନଙ୍କ ସହ ଏ ଦିଗରେ ମୋର ଯାତ୍ରା 2014ରେ ମସ୍କୋରୁ ଆରମ୍ଭ ହୋଇଥିଲା । ସେତେବେଳେ ବିଶ୍ୱ ଶକ୍ତି କଂଗ୍ରେସ ପୃଷ୍ଠଭୂମିରେ ମୁଁ ତାଙ୍କୁ ସାକ୍ଷାତ କରିଥିଲି । ପୁଣି ଗତବର୍ଷ ମାର୍ଚ୍ଚ ମାସରେ ମୁଁ ହୋଷ୍ଟନଠାରେ ସେରାୱିକ୍ , କାର୍ଯ୍ୟକ୍ରମରେ ଯୋଗ ଦେଇଥିଲି । ମୋର ଏବେ ହୃଦବୋଧ ହୋଇଛି ଯେ , ଆମକୁ ଆଧୁନିକ ଚିନ୍ତାଧାରା ଓ ପ୍ରଯୁକ୍ତିର ସହ ପୂର୍ବଦିଗକୁ ଅଗ୍ରସର ହେବାକୁ ପଡିବ । ଭାରତରେ ସେରାୱିକ କାର୍ଯ୍ୟକ୍ରମ ଆୟୋଜନ ହେବା ସହ ଏସୀୟ ରାଷ୍ଟ୍ରମାନେ ସେମାନଙ୍କର ଅଧିକାରମୁକ୍ତ ସ୍ଥାନ ବିଶ୍ୱ ଶକ୍ତି ବ୍ୟବସ୍ଥାରେ ପାଇପାରିଛି ।


    ଏବେ ମୋତେ କୌଶଳ ବିକାଶ ଓ ଉଦ୍ୟୋଗ ମନ୍ତ୍ରଣାଳୟର ଅତିରିକ୍ତ ଦାୟିତ୍ୱ ମିଳିଥିବାରୁ ଉଭୟଙ୍କ ମଧ୍ୟରେ ସମନ୍ୱୟର ଯଥେଷ୍ଟ ସମ୍ଭାବନା ଥିବା ମୁଁ ଲକ୍ଷ୍ୟ କରି ପାରୁଛି । କୌଶଳ ବିକାଶ ଓ ଉଦ୍ୟୋଗ ଚିନ୍ତାଧାରାର ଉଦ୍ରେକ ସକାଶେ ଶକ୍ତି କ୍ଷେତ୍ର ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବ ଯାହା ଯୁବ ପ୍ରାଣ ଓ ଦ୍ରୁତ ପ୍ରଗତିଶୀଳ ଭାରତ ପାଇଁ ସହାୟକ ହେବ ।


    ଶେଷରେ , ଆପଣମାନଙ୍କୁ ସମସ୍ତଙ୍କୁ ମୁଁ ହୃଦୟର ସହ ଧନ୍ୟବାଦ ଅର୍ପଣ କରିବାକୁ ଚାହେଁ । ଆପଣମାନଙ୍କ ସହଯୋଗ ଓ ଉପସ୍ଥିତି ଯୋଗୁଁ ଏହି କାର୍ଯ୍ୟକ୍ରମ ସଫଳ ହୋଇପାରିଛି । ମୋର ଦୃଢବିଶ୍ୱାସ ଯେ , ଆମମାନଙ୍କ ସମ୍ମାନ ଓ ସ୍ୱାର୍ଥ ଦିଗରେ ଆମେ ସଭିଏଁ ଏକତ୍ର କାର୍ଯ୍ୟ କରିପାରିବା ।


    ଆପଣମାନଙ୍କୁ ଧନ୍ୟବାଦ !


    ************


    

    
    (Release ID: 1507536) Visitor Counter : 3