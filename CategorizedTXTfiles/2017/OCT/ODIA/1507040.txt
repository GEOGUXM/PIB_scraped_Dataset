      ପ୍ରତିରକ୍ଷା ମନ୍ତ୍ରଣାଳୟ

      ଏସିଆନ ରାଷ୍ଟ୍ରମାନଙ୍କ ପ୍ରତିରକ୍ଷା ମନ୍ତ୍ରୀ ସମ୍ମିଳନୀ
      Posted On: 24 OCT 2017 6:32PM by PIB Bhubaneshwar


    ଫିଲିପାଇନ୍ସରେ ଆୟୋଜିତ ଏସିଆନ ରାଷ୍ଟ୍ରମାନଙ୍କ ଚତୁର୍ଥ ସମ୍ମିଳନୀରେ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ କହିଲେ ଯେ ଏସିଆର ସଂସ୍ଥାଗତ ଢ଼ାଂଚାରେ ଏସିଆନର ପ୍ରମୁଖ ଭୂମିକା ରହିଛି । ସେ କହିଲେ ଯେ ଏସିଆନ ଏହି କ୍ଷେତ୍ରରେ ସ୍ଥିରତା ଆଣିବା ପାଇଁ ମହତ୍ତ୍ୱପୂର୍ଣ୍ଣ ଯୋଗଦାନ କରିଛି । ଭାରତ ଏସିଆନର ଏକତା ବଜାୟ ରଖିବା ପାଇଁ ସମ୍ପୂର୍ଣ୍ଣ ସମର୍ଥନ ପ୍ରଦାନ କରୁଛି । ଶ୍ରୀମତି ସୀତାରମଣ କହିଲେ ଯେ ବିଶ୍ୱ ସମ୍ମୁଖରେ ନୂତନ ସୁରକ୍ଷା ସମ୍ବନ୍ଧୀୟ ବିପଦ ରହିଛି । ଏସିଆନ ରାଷ୍ଟ୍ରମାନଙ୍କ କ୍ଷେତ୍ରରେ ମଧ୍ୟ ସୁରକ୍ଷା ସହିତ ଜଡିତ ଅନେକ ମହତ୍ତ୍ୱପୂର୍ଣ୍ଣ ପରିବର୍ତ୍ତନ ଦେଖିବାକୁ ମିଳିଛି । ଏସିଆନ ଅର୍ନ୍ତଗତ ସମସ୍ତ ଦେଶଙ୍କୁ ପରମ୍ପରାଗତ ( ସୈନ୍ୟ ) ଏବଂ ଅଣ ପରମ୍ପରାଗତ ବିପଦର ମୁକାବିଲା କରିବା ପାଇଁ ପ୍ରସ୍ତୁତ ରହିବା ଆବଶ୍ୟକ । ସମ୍ପ୍ରତି ଆତଙ୍କବାଦ ଏବଂ ମୌଳବାଦ କବଳରୁ ସମାଜକୁ ସୁରକ୍ଷା ପ୍ରଦାନ କରିବା ନେଇ ସୁରକ୍ଷା ସମ୍ବନ୍ଧୀୟ ଗମ୍ଭୀର ସମସ୍ୟା ଆମ ନିକଟରେ ରହିଛି ।


    ପ୍ରତିରକ୍ଷା ମନ୍ତ୍ରୀ ଆତଙ୍କବାଦର ମୁକାବିଲା କରିବା ନେଇ ଫିଲିପାଇନ୍ସର ପ୍ରୟାସକୁ ପ୍ରଶଂସା କରି କହିଥିଲେ ଯେ ଭାରତ କଦାପି ଆତଙ୍କବାଦକୁ ବରଦାସ୍ତ କରିବ ନାହିଁ । ସେ ଆତଙ୍କବାଦ ବିରୋଧରେ ଲଢ଼େଇର ଆବଶ୍ୟକତା ଉପରେ ଜୋର ଦେଇଥିଲେ । ସୋସିଆଲ ମିଡିଆ ଏବଂ ଇଂଟରନେଟ ଜରିଆରେ ଆତଙ୍କବାଦୀମାନେ ଜନସାଧାରଣଙ୍କୁ ଉସକୋଉଛନ୍ତି ଯାହାକି ଅତ୍ୟନ୍ତ ବିପଜ୍ଜନକ । ଆତଙ୍କବାଦୀମାନେ ଯେଉଁଠାରେ ଥା ’ ନ୍ତୁ ନାଁ କାହିଁକି ଏହା ଜନିତ ବିପଦ ସବୁଆଡେ ରହିଛି । କିଛି ଦେଶ ଆତଙ୍କବାଦୀ ଗୋଷ୍ଠୀମାନଙ୍କୁ ଧନ ପ୍ରଦାନ କରି ପ୍ରୋତ୍ସାହିତ କରୁଛନ୍ତି । ମିଳିତ ଭାବେ ଏହି ପରିସ୍ଥିତିର ମୁକାବିଲା କରାଯିବା ଆବଶ୍ୟକ । ପ୍ରତିରକ୍ଷା ମନ୍ତ୍ରୀ କହିଲେ ଯେ ଭାରତ ଆତଙ୍କବାଦର ମୁକାବିଲା କରିବା ପ୍ରୟାସରେ ସବୁବେଳେ ନିଜର ସହଯୋଗୀ ରାଷ୍ଟ୍ରମାନଙ୍କ ସହିତ ହାତ ମିଳାଇଛି । ଗତ ମାସରେ ପ୍ରତିରକ୍ଷାମନ୍ତ୍ରୀ ଭାବେ ଦାୟିତ୍ୱ ଗ୍ରହଣ କରିବା ପରେ ଏହା ହେଉଛି ତାଙ୍କର ପ୍ରଥମ ବିଦେଶ ଗସ୍ତ ।


    ************


    

    
    (Release ID: 1507040) Visitor Counter : 3