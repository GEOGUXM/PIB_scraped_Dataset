      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ସ୍ୱଚ୍ଛ ବାୟୁ ପାଇଁ ଆୟୋଜିତ ମିନି ମାରାଥନର ଶୁଭାରମ୍ଭ କଲେ ଡକ୍ଟର ହର୍ଷବର୍ଦ୍ଧନ ଓ ଡକ୍ଟର ମହେଶ ଶର୍ମା
      • ସ୍ୱଚ୍ଛ ବାୟୁ ପାଇଁ ଅଭିଯାନ ସକାରାତ୍ମକ ଭାବନାର ପ୍ରତୀକ – ଡକ୍ଟର ହର୍ଷବର୍ଦ୍ଧନ
      • ସ୍ୱଚ୍ଛତା ଏକ ସାମୂହିକ ପୟାସ, ଆମେ ସୃଷ୍ଟି କରୁଥିବା ପରମ୍ପରା ଭବିଷ୍ୟତ ପିଢ଼ି ପାଇଁ ଗୁରୁତ୍ୱପୂର୍ଣ୍ଣ – ଡକ୍ଟର ମହେଶ ଶର୍ମା
      Posted On: 15 OCT 2017 8:38PM by PIB Bhubaneshwar


    ଦେଶର ଶିଶୁମାନେ ସ୍ୱଚ୍ଛତାର ବାର୍ତା ସାରା ଦେଶରେ ପ୍ରଚାର ଓ ପ୍ରସାର କରିବା ନିମନ୍ତେ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଆହ୍ୱାନ ଜଣାଇଛନ୍ତି । ଦିଲ୍ଲୀଠାରେ ଆୟୋଜିତ ଏକ ମିନି ମାରାଥନର ଶୁଭାରମ୍ଭ ଅବସରରେ ଉପସ୍ଥିତ ଛାତ୍ରଛାତ୍ରୀମାନଙ୍କୁ ଉଦବୋଧନ ଦେଇ ଡକ୍ଟର ହର୍ଷବର୍ଦ୍ଧନ କହିଛନ୍ତି ଯେ ଆଗକୁ ଦୀପାବଳୀ ଉତ୍ସବର ଋତୁ ଥିବାରୁ ସମସ୍ତେ ବାୟୁପ୍ରଦୂଷଣ ପ୍ରତି ସତର୍କ ରହିବା ଉଚିତ । ବୈଜ୍ଞାନିକମାନଙ୍କୁ ପ୍ରଦୂଷଣମୁକ୍ତ ଫଟକା ଓ ବିଭିନ୍ନ ପ୍ରକାର ବାଣର ବିକାଶ ଘଟାଇବା ଲାଗି ପରାମର୍ଶ ଦିଆଯାଇଛି । ଇଣ୍ଡିଆ ଗେଟଠାରୁ ଏହି ମାରାଥନର ଶୁଭାରମ୍ଭ ଅବସରରେ ପର୍ଯ୍ୟାବଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡକ୍ଟର ମହେଶ ଶର୍ମା କହିଲେ ଯେ ବାୟୂ ପ୍ରଦୂଷଣ ରୋକାଯିବାର ଅଭିଯାନ ଦେଶବ୍ୟାପୀ ପ୍ରସାରିତ ହେବା ଆବଶ୍ୟକ ।


    ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ବାୟୁ ପ୍ରଦୂଷଣର କୁପ୍ରଭାବ ଅଧିକ ମାତ୍ରାରେ ଶିଶୁମାନଙ୍କୁ ହିଁ ପ୍ରଭାବିତ କରୁଛି । ଦେଶର ସାଧାରଣ ନାଗରିକମାନେ ପ୍ରତିଦିନ ସେମାନଙ୍କର ଛୋଟଛୋଟ କାର୍ଯ୍ୟ ମାଧ୍ୟମରେ ବାୟୁ ପ୍ରଦୂଷଣକୁ ରୋକିବା ଏବଂ ପର୍ଯ୍ୟାବରଣ ସୁରକ୍ଷା ଦିଗରେ ସହଯୋଗ କରିପାରିବେ । ଯେତେବେଳେ ପିଲାମାନେ ଏ ଦିଗରେ ସଂକଳ୍ପ ଗ୍ରହଣ କରିବେ , ତେବେ ଏହି ଅଭିଯାନ ସଫଳ ହୋଇପାରିବ । ଏହି ଅବସରରେ ସେ ଉପସ୍ଥିତ ପିଲାମାନଙ୍କୁ ସ୍ୱଚ୍ଛ ବାୟୁ ସୁରକ୍ଷା ନିମନ୍ତେ ସଂକଳ୍ପ ପାଠ କରାଇଥିଲେ ।


    ଏହି ଅବସରରେ ଉଦବୋଧନ ଦେଇ ଡକ୍ଟର ମହେଶ ଶର୍ମା କହିଲେ ଯେ ସ୍ୱଚ୍ଛତା ନିମନ୍ତେ ସାମୂହିକ ଉଦ୍ୟମ କରାଯିବା ଉଚିତ । ଏ ଦିଗରେ ଆମେ ଯେଉଁଭଳି ପରମ୍ପରା ସୃଷ୍ଟି କରିବା ତାହା ଭବିଷ୍ୟତ ପିଢ଼ିଙ୍କ ଲାଗି ମାର୍ଗଦର୍ଶକ ରୂପେ କାର୍ଯ୍ୟ କରିବ । ସ୍ୱଚ୍ଛ ବାୟୁ ସମସ୍ତଙ୍କ ପାଇଁ ଜରୁରି ଓ ଭବିଷ୍ୟତ ପିଢ଼ିର ଶିଶୁମାନଙ୍କ ସକାଶେ ଏକାନ୍ତ କାମ୍ୟ ।


    ଦିଲ୍ଲୀ ଓ ଜାତୀୟ ରାଜଧାନୀ କ୍ଷେତ୍ରରେ ବିଭିନ୍ନ ବିଦ୍ୟାଳୟର ପ୍ରାୟ 10 ହଜାରରୁ ଅଧିକ ଛାତ୍ରଛାତ୍ରୀ ଏହି ମିନି ମାରାଥନରେ ସାମିଲ ହୋଇଥିଲେ । ବାୟୁ ପ୍ରଦୂଷଣକୁ ରୋକିବା ଦିଗରେ ଏହି ଅଭିଯାନକୁ ଏକ ଗଣ ବିପ୍ଳବରେ ପରିଣତ କରିବା ଅଭିପ୍ରାୟରେ ଏଭଳି ମାରାଥନର ଆୟୋଜନ କରାଯାଇଛି । ସ୍ୱଚ୍ଛ ବାୟୁ ବିନା ସ୍ୱଚ୍ଛ ଓ ସୁସ୍ଥ ଭାରତ ଅଭିଯାନ କଦାପି ସଫଳ ହୋଇପାରିବନାହିଁ । ତେଣୁ ଲୋକମାନଙ୍କ ମଧ୍ୟରେ ଏଥିପ୍ରତି ଦାୟିତ୍ୱବୋଧ ଓ ସଚେତନତା ସୃଷ୍ଟି କରିବା ଏବଂ ସାମୂହିକ ଦାୟିତ୍ୱବୋଧର ସହ କାର୍ଯ୍ୟ କରିବା ନିମନ୍ତେ ପ୍ରୟାସ କରାଯାଉଛି । କେନ୍ଦ୍ର ପର୍ଯ୍ୟାବରଣ ଜଙ୍ଗଲ ଓ ଜଳବାୟୁ ପରିବର୍ତନ ମନ୍ତ୍ରଣାଳୟ ପକ୍ଷରୁ ଆୟୋଜିତ ଏହି କାର୍ଯ୍ୟକ୍ରମ “ ହରିତ ଦିୱାଲୀ – ସ୍ୱଚ୍ଛ ଦିୱାଲୀ ଅଭିଯାନ ” ର ଅଂଶବିଶେଷ । ଆଜିର ଏହି ଅଭିଯାନ ପୂର୍ବତନ ରାଷ୍ଟ୍ରପତି ଡକ୍ଟର ଏପିଜେ ଅବଦୁଲ କଲାମଙ୍କ ଜୟନ୍ତି ଅବସରରେ ପାଳନ କରାଯାଉଛି । ତେଣୁ ଉଭୟ ମନ୍ତ୍ରୀ ପୂର୍ବତନ ରାଷ୍ଟ୍ରପତି ଡକ୍ଟର କଲାମଙ୍କୁ ଶ୍ରଦ୍ଧାଞ୍ଜଳି ଜ୍ଞାପନ କରିଥିଲେ । ଏହି ଅବସରରେ ପ୍ରଖ୍ୟାତ ସଂଗୀତଜ୍ଞ ସୁଶ୍ରୀ ଦୁର୍ଗା ଯଶରାଜ ସ୍ୱଛ ବାୟୁର ଗୁରୁତ୍ୱ ଥିବା କେତେକ ସଂଗୀତ ପରିବେଷଣ କରିଥିଲେ ।


    ମିନି ମାରାଥନ ଅବସରରେ ଇଣ୍ଡିଆ ଗେଟ ନିକଟରେ ପର୍ଯ୍ୟାବରଣ ସୁରକ୍ଷା ସମ୍ପର୍କୀତ ଅନେକ ସ୍ଲୋଗାନ ଓ ବ୍ୟାନର ଲଗାଯାଇଥିଲା ।


    ********

    
    
    (Release ID: 1506536) Visitor Counter : 2