      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସିଆଇପିଏଏମ ୱେବସାଇଟର ଶୁଭାରମ୍ଭ କଲେ ବାଣିଜ୍ୟ ମନ୍ତ୍ରୀ ସୁରେଶ ପ୍ରଭୁ
      Posted On: 24 OCT 2017 6:46PM by PIB Bhubaneshwar


    ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଆଜି ଔଦ୍ୟୋଗିକ ନୀତି ତଥା ସମ୍ବର୍ଦ୍ଧନ ବିଭାଗ ( DIPP ) ର ଆଇପିଆର ସମ୍ବର୍ଦ୍ଧନ ଏବଂ ପ୍ରବନ୍ଧନ ସେଲ ( CIPAM ) ୱେବସାଇଟର ଶୁଭାରମ୍ଭ କରିଛନ୍ତି । ରାଷ୍ଟ୍ରୀୟ ବୌଦ୍ଧିକ ସମ୍ପଦ ଅଧିକାର ( IPR ) ନୀତିର ପ୍ରଭାବୀ କାର୍ଯ୍ୟାନ୍ୱୟନ ପାଇଁ ଡିଆଇପିପି ଅନ୍ତର୍ଗତ ସିଆଇପିଏଏମର ଗଠନ କରାଯାଇଛି । ଏହି ଅବସରରେ ଡିଆଇପିପିର ସଚିବ ଶ୍ରୀ ରମେଶ ଅଭିଷେକ ମଧ୍ୟ ଉପସ୍ଥିତ ଥିଲେ ।


    ଏହି ୱେବସାଇଟ ମାଧ୍ୟମରେ ଚାଲୁରହିଥିବା ସଚେତନତା ତଥା ସମ୍ବେଦନଶୀଳତା ବୃଦ୍ଧି କାର୍ଯ୍ୟକ୍ରମ ସହିତ ଆଗାମୀ ସମସ୍ତ କାର୍ଯ୍ୟକ୍ରମର ନିୟମିତ ସୂଚନା ସହିତ ସମସ୍ତ ବୌଦ୍ଧିକ ସମ୍ପଦ ଅଧିକାର ଉପରେ ସୂଚନା ଉପଲବ୍ଧ କରାଯିବ । ଏହା ଜରିଆରେ ଆଇପିଆର ବିଶେଷ ଭାବେ ବିଦ୍ୟାଳୟ , ବିଶ୍ୱବିଦ୍ୟାଳୟ , ଉଦ୍ୟୋଗ ଏବଂ କାର୍ଯ୍ୟାନ୍ୱୟନ ଏଜେନ୍ସି ଭଳି ବିଭିନ୍ନ ସ୍ତରରେ ସଂଗୃହୀତ କରାଯାଇଥିବା ସଂସାଧନ ସାମଗ୍ରୀ ମଧ୍ୟ ଉପଲବ୍ଧ କରାଯିବ ।


    ଯେକୌଣସି ବ୍ୟକ୍ତି ଏହି ସାଇଟରୁ ବୌଦ୍ଧିକ ସମ୍ପଦ ( IP ) ବାବଦରେ ପୃଥିବୀରେ ହେଉଥିବା ସାମ୍ପ୍ରତିକ ଘଟଣା ଉପରେ ସଂରକ୍ଷିତ ସୂଚନା , ସିଆଇପିଏଏମ ତଥା ଆଇପି ବିଶେଷଜ୍ଞଙ୍କ ବ୍ୟବହାରିକ ଏବଂ ଶୈକ୍ଷିକ ବ୍ଲଗ ସହିତ ତାଜା ସମାଚାର ଏବଂ ସୂଚନା ପ୍ରାପ୍ତ କରିପାରିବେ ।


    ୱେବସାଇଟରେ ବିଭିନ୍ନ ଆଇପିଆର ପାଇଁ କରାଯାଇଥିବା ଆବେଦନ , ଯାଞ୍ଚ , ଅନୁଦାନ ଆଦି ତଥ୍ୟ ଭଳି ନବୀନତମ ଟ୍ରେଡ ଉପରେ ନିୟମିତ ସୂଚନା ପ୍ରଦାନ କରାଯାଇଥାଏ । ଏଥିରେ ଆଇପିଆର ପ୍ରଣାଳୀକୁ ସୁଦୃଢ଼ କରାଇବା ପାଇଁ ସରକାରଙ୍କ ଦ୍ୱାରା ଗ୍ରହଣ କରାଯାଉଥିବା ବିଭିନ୍ନ ପଦକ୍ଷେପ ବାବଦରେ ସୂଚନା ମଧ୍ୟ ଉପଲବ୍ଧ ହେବ ।


    ନୂତନ ସୂଚନା ପାଇଁ ୱେବସାଇଟ www.cipam.gov.in କୁ ଦେଖାଯାଇ ପାରିବ କିମ୍ବା Twitter at @CIPAM_India ର ମଧ୍ୟ ଅନୁସରଣ କରାଯାଇ ପାରେ ।


    ***********

    
    
    (Release ID: 1507050) Visitor Counter : 3