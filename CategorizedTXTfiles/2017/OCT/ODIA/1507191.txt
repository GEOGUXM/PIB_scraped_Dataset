      ଭୂବିଜ୍ଞାନ ମନ୍ତ୍ରଣାଳୟ

      ଓଡ଼ିଶା ଉପକୂଳରେ ଅବପାତ
      Posted On: 20 OCT 2017 7:36PM by PIB Bhubaneshwar


    ଓଡ଼ିଶା ଉପକୂଳରେ ସୃଷ୍ଟ ଅବପାତ ଉତ୍ତର ଦିଗକୁ ଅଗ୍ରସର ହୋଇ ଆଜି ( ଅକ୍ଟୋବର 20, 2017 ) ସକାଳ ସାଢ଼େ ପାଞ୍ଚଟା ବେଳେ ଓଡ଼ିଶା ଉପକୂଳ ଚାନ୍ଦବାଲି ଠାରୁ ଅକ୍ଷାଂଶ 20.8 ’ ଉତ୍ତର ଏବଂ ଦ୍ରାଘିମା 86.5 ’ ପୂର୍ବରେ ଅବସ୍ଥିତ ଥିଲା । ଏହି ଅବପାତ ଉତ୍ତର ଓ ଉତ୍ତର - ଉତ୍ତରପୂର୍ବ ଦିଗକୁ ଧୀରେ ଧୀରେ ଗତିକରି ଆଗାମୀ 24 ଘଣ୍ଟା ମଧ୍ୟରେ ଏକ ଲଘୁଚାପରେ ପରିଣତ ହେବାର ସମ୍ଭାବନା ରହିଛି ।


    ଚେତାବନୀ


    i ) ଭାରୀ ବର୍ଷା ଚେତାବନୀ

      * ଏହାର ପ୍ରଭାବରେ ଆଗାମୀ 24 ଘଣ୍ଟା ମଧ୍ୟରେ ଉପକୂଳ ଓଡ଼ିଶାର ଅଧିକାଂଶ ସ୍ଥାନରେ ଭାରୀ ବର୍ଷା ଏବଂ କେତେକ ସ୍ଥାନରେ ଅତି ଭାରୀ ବର୍ଷା ଏବଂ ଆଭ୍ୟନ୍ତରୀଣ ଓଡ଼ିଶାର କେତେକ ସ୍ଥାନରେ ଅତି ଭାରୀ ବର୍ଷା ହେବାର ସମ୍ଭାବନା ରହିଛି ।
      * ଆଗାମୀ 24 ଘଣ୍ଟା ମଧ୍ୟରେ ପଶ୍ଚିମ ବଙ୍ଗର ଗାଙ୍ଗେୟ କ୍ଷେତ୍ରର ଅଧିକାଂଶ ସ୍ଥାନରେ ବର୍ଷା ଏବଂ କେତେକ ସ୍ଥାନରେ ଭାରୀରୁ ଅତି ଭାରୀ ବର୍ଷା ହେବାର ଆଶଙ୍କା ଥିବାବେଳେ ଆଗାମୀ 48 ଘଣ୍ଟା ମଧ୍ୟରେ ପଶ୍ଚିମ ବଙ୍ଗର ଉପ - ହିମାଳୟ କ୍ଷେତ୍ରର କେତେକ ସ୍ଥାନରେ ଭାରୀ ବର୍ଷାର ସମ୍ଭାବନା ରହିଛି ।
      * ଆଗାମୀ 24 ଘଣ୍ଟା ମଧ୍ୟରେ ପୂର୍ବ ଝାଡ଼ଖଣ୍ଡ , ମିଜୋରାମ ଓ ତ୍ରିପୁରାର କେତେକ ସ୍ଥାନରେ ଏବଂ ଆଗାମୀ 48 ଘଣ୍ଟା ମଧ୍ୟରେ ଅରୁଣାଚଳ ପ୍ରଦେଶ , ନାଗାଲାଣ୍ଡ ଏବଂ ମଣିପୁରର ଅନେକ ସ୍ଥାନରେ ବର୍ଷା ଏବଂ କେତେକ ସ୍ଥାନରେ ଭାରୀ ବର୍ଷାର ସମ୍ଭାବନା ରହିଛି ।
      * ଆଗାମୀ 48 ଘଣ୍ଟା ମଧ୍ୟରେ ପଶ୍ଚିମ ଆସାମ ଓ ମେଘାଳୟର ଅଧିକାଂଶ ସ୍ଥାନରେ ବର୍ଷା ଏବଂ କେତେକ ସ୍ଥାନରେ ଅତି ଭାରୀ ବର୍ଷା ତଥା ଆସାମର ଅବଶିଷ୍ଟ ଭାଗରେ ଅତି ପ୍ରବଳ ବର୍ଷାର ଆଶଙ୍କା ରହିଛି ।

    ii ) ବାୟୁପ୍ରବାହ ଚେତାବନୀ


    ଆଗାମୀ 12 ଘଣ୍ଟା ମଧ୍ୟରେ ଉପକୂଳ ଓଡ଼ିଶା ଏବଂ ଅନ୍ୟାନ୍ୟ ଭାଗ ତଥା ପଶ୍ଚିମ ବଙ୍ଗର କେତେକ ସ୍ଥାନରେ ଘଣ୍ଟାକୁ 45-55 ଠାରୁ 65 କିଲୋମିଟର ବେଗରେ କୋହଲା ପବନ ପ୍ରବାହିତ ହେବାର ସମ୍ଭାବନା ରହିଛି । ସେହିଭଳି ଉତ୍ତର ଓଡ଼ିଶା ଓ ପଶ୍ଚିମ ବଙ୍ଗର ଉପକୂଳରେ ପରବର୍ତ୍ତୀ 12 ଘଣ୍ଟା ମଧ୍ୟରେ ଘଣ୍ଟାକୁ 34-40 ରୁ 50 କିଲୋମିଟର ବେଗରେ ପବନ ପ୍ରବାହିତ ହେବାର ଆଶଙ୍କା ରହିଛି ।


    iii ) ସାମୁଦ୍ରିକ ସ୍ଥିତି ଆଗାମୀ 12 ଘଣ୍ଟା ମଧ୍ୟରେ ଓଡ଼ିଶା ଓ ପଶ୍ଚିମ ବଙ୍ଗ ଉପକୂଳର ସମୁଦ୍ର ଅଶାନ୍ତରୁ ଭାରୀ ଅଶାନ୍ତ ରହିବ ଏବଂ ପରବର୍ତ୍ତୀ 12 ଘଣ୍ଟାରେ ଉତ୍ତର ଓଡ଼ିଶା ଓ ପଶ୍ଚିମ ବଙ୍ଗର ଉପକୂଳ ସମୁଦ୍ର ଅଶାନ୍ତ ରହିବାର ସମ୍ଭାବନା ରହିଛି ।


    iv ) ଆଗାମୀ 24 ଘଣ୍ଟା ପର୍ଯ୍ୟନ୍ତ ଉପକୂଳ ଓ ଉତ୍ତର ଓଡ଼ିଶା ଏବଂ ପଶ୍ଚିମ ବଙ୍ଗ ଉପକୂଳରେ ବସବାସ କରୁଥିବା ମତ୍ସ୍ୟଜୀବୀମାନଙ୍କୁ ସମୁଦ୍ରକୁ ମାଛଧରି ନଯିବାକୁ ଏବଂ ଦକ୍ଷିଣ ଓଡ଼ିଶାର ମତ୍ସ୍ୟଜୀବୀମାନଙ୍କୁ ଆଗାମୀ 12 ଘଣ୍ଟା ପର୍ଯ୍ୟନ୍ତ ସମୁଦ୍ରକୁ ପ୍ରବେଶ ନକରିବାକୁ ଚେତାବନୀ ଦିଆଯାଇଛି ।


    ******************

    
    
    (Release ID: 1507191) Visitor Counter : 4
    
    
    
    
    

*