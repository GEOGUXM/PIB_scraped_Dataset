      ଇସ୍ପାତ ମନ୍ତ୍ରଣାଳୟ

      MOILକୁ ବିଜୁଳୀ ବାହାନ ବ୍ୟାଟେରୀ ପାଇଁ ମାଙ୍ଗାନିଜ ଏବଂ ପ୍ରତିରକ୍ଷା ନିର୍ମାଣ ପାଇଁ ଟଙ୍ଗଷ୍ଟେନ ଯୋଗଦାନ କରିବା ଆବଶ୍ୟକ: ଇସ୍ପାତ ମନ୍ତ୍ରୀ ବୀରେନ୍ଦର ସିଂ
      Posted On: 13 OCT 2017 9:09PM by PIB Bhubaneshwar


    MOILକୁ ବିଜୁଳୀ ବାହାନ ଆଦିରେ ଉପଯୋଗ ହେଉଥିବା ବ୍ୟାଟେରୀର ମାଙ୍ଗାନିଜ ଆବଶ୍ୟକତାକୁ ପୂରଣ କରିବା ପାଇଁ ପ୍ରାଦ୍ୟୋଗିକୀ ବିକଶିତ କରାଇ ମେକ ଇନ ଇଣ୍ଡିଆରେ ଉଲ୍ଲେଖନୀୟ ଯୋଗଦାନ କରିବା ଆବଶ୍ୟକ । ଇସ୍ପାତ ମନ୍ତ୍ରୀ ଶ୍ରୀ ବୀରେନ୍ଦର ସିଂ ଇସ୍ପାତ ମନ୍ତ୍ରଣାଳୟ ଅଧୀନରେ ଆସୁଥିବା PSU MOIL ର ଏକ ଅର୍ଦ୍ଧବାର୍ଷିକ ସମୀକ୍ଷା ବୈଠକର ଅଧ୍ୟକ୍ଷତା କରିବା ଅବସରରେ ଏହି ଘୋଷଣା କରିଛନ୍ତି । ମନ୍ତ୍ରୀ ଭାରତରେ ପ୍ରତିରକ୍ଷା ଉତ୍ପାଦନ ହେତୁ ନିର୍ମାଣ କ୍ଷମତାକୁ ମଜଭୁତ କରିବା ପାଇଁ ଟଙ୍ଗଷ୍ଟେନ , ଖନନ ଏବଂ ଉତ୍ପାଦନ କ୍ଷମତାର ନିର୍ମାଣ ଯୋଜନା ପ୍ରସ୍ତୁତ କରିବାକୁ MOIL କୁ କହିଛନ୍ତି । ଏହି ବୈଠକରେ ଇସ୍ପାତ ସଚିବ ଡଃ ଅରୁଣା ଶର୍ମା , ଇସ୍ପାତ ମନ୍ତ୍ରଣାଳୟର ବରିଷ୍ଠ ଅଧିକାରୀ ଏବଂ MOIL ବରିଷ୍ଠ ପ୍ରବନ୍ଧନ କର୍ମଚାରୀ ସାମିଲ ଥିଲେ ।


    ଶ୍ରୀ ସିଂ ଏହା ମଧ୍ୟ କହିଲେ ଯେ ‘ MOIL ’ କୁ ଭାରତରେ ମାଙ୍ଗାନିଜ ଓର ଉତ୍ପାଦନରେ ନିଜର ଶୀର୍ଷ ସ୍ଥିତିର ଲାଭ ଉଠାଇବା ପାଇଁ ଅଗ୍ରୀମ ଏକୀକରଣର କାର୍ଯ୍ୟକାରୀ ଯୋଜନା ପ୍ରସ୍ତୁତ କରିବା ଆବଶ୍ୟକ । କମ୍ପାନୀ ବିସ୍ତାର ପ୍ରୟାସ ବ୍ୟତୀତ ଫେରୋ - ଆଲୟ ଉତ୍ପାଦନ ସୁବିଧାରେ ବହୁମତ ଭାଗିଦାରୀ ନେବା ତଥା ଅଧିଗ୍ରହଣ ଉପରେ ବିଚାର କରିପାରେ । ଭାରତରେ ଇ - ରିକ୍ସା , ଇ - ଟେମ୍ପୋ ଏବଂ ଇ - କାର ଲାଗି ପ୍ରଚୁର ସମ୍ଭାବନା ରହିଛି ଯାହାର ଲାଭ ଉଠାଇବା ପାଇଁ ଏମଓଆଇଏଲ ନିଜକୁ ପ୍ରସ୍ତୁତ କରିବା ଆବଶ୍ୟକ । ବାସ୍ତବରେ କମ୍ପାନୀକୁ ଇସ୍ପାତ ନିର୍ମାଣ , ଡ୍ରାଏ ସେଲ ବ୍ୟାଟେରୀ ଏବଂ ଅତିରିକ୍ତ ମାଙ୍ଗାନିଜ ଓରର ନୂତନ ଉପଯୋଗ ଅନ୍ୱେଷଣ କରିବାର ଅଭିନବ ପ୍ରୟାସ କରିବା ଆବଶ୍ୟକ । ଅନୁସନ୍ଧାନ ଏବଂ ବିକାଶ ପ୍ରୟାସର ଲକ୍ଷ୍ୟ ଏହାର ଉନ୍ନୟନ ତଥା ଅନ୍ୟମାନଙ୍କଠାରୁ ପ୍ରାଦ୍ୟୋଗିକୀ କ୍ରୟ କରିବା ପରିବର୍ତ୍ତେ ନୂତନ ପ୍ରାଦ୍ୟୋଗିକୀର ବିକାଶ ହେବା ଆବଶ୍ୟକ । କମ୍ପାନୀକୁ ନିମ୍ନତମ ଗୁଣବତ୍ତା ସମ୍ପନ୍ନ ଓର ସମେତ ଲାଭଦାୟକ ପ୍ରକ୍ରିୟାରେ ଓର ପ୍ରତ୍ୟେକ ଶ୍ରେଣୀର ଉପଯୋଗ କରିବା ଉପରେ କାର୍ଯ୍ୟ କରିବାର ଆବଶ୍ୟକତା ରହିଛି । ଇସ୍ପାତ ମନ୍ତ୍ରଣାଳୟ ସ୍ୱ ନିର୍ଭରତା ଏବଂ ସ୍ୱଦେଶୀକରଣ ଲକ୍ଷ୍ୟ ହାସଲ କରିବା ପାଇଁ ଅନୁସନ୍ଧାନ ଏବଂ ବିକାଶର ପ୍ରତ୍ୟେକ ପଦକ୍ଷେପକୁ ସମର୍ଥନ କରିବ । ଭାରତରେ ସଂସାଧନ ଆଧାରକୁ ଶକ୍ତିଶାଳୀ କରିବା ପାଇଁ ଖଣିଜ ଅବୟବର ଉତ୍ତୋଳନ ଗତିବିଧିରେ ଦ୍ରୂତତା ଆଣିବାର ଆବଶ୍ୟକତା ରହିଛି । ଶ୍ରୀ ବୀରେନ୍ଦର ସିଂ ଏହା ମଧ୍ୟ କହିଲେ ଯେ ଏମଓଆଇଏଲ ଓର ପରିବହନର ବିକଳ୍ପ ବ୍ୟବସ୍ଥାର ଉପଯୋଗର ବ୍ୟବହାରିକତା ସମ୍ବନ୍ଧରେ ମଧ୍ୟ ଅନୁସନ୍ଧାନ କରିପାରେ , ଯାହାକୁ ପରିବେଶ ଅନୁକୂଳ ତଥା ଉପଯୁକ୍ତ ମୁଲ୍ୟଯୁକ୍ତ ହେବ । ଖଣିମାନଙ୍କର ବନ୍ଦ ହେବା ସ୍ଥିତିରେ ବାଲିର ଆବଶ୍ୟକତାର ପୂର୍ତ୍ତି ସ୍ଥାନୀୟ କୃଷକମାନଙ୍କ ସହ ସହଯୋଗ ପରି ଅଭିନବ ମାଧ୍ୟମରେ କରାଯାଇପାରେ । ଏମଓଆଇଏଲର ଲକ୍ଷ୍ୟ ନବପ୍ରବର୍ତ୍ତନ ଏବଂ ପ୍ରାଦ୍ୟୋଗିକୀ ବିକାଶରେ ଏହି ସ୍ତରର ଉଦ୍ୟୋଗର ଶୀର୍ଷ କମ୍ପାନୀ ହେବା ଆବଶ୍ୟକ , ଯାହାଫଳରେ କି ବିଦେଶର ଅନ୍ୟ କମ୍ପାନୀମାନେ ମଧ୍ୟ ପ୍ରାଦ୍ୟୋଗୀକି ସମର୍ଥନ ପାଇଁ ଏମଓଆଇଏଲ ଆଡକୁ ନଜର ପକାଇବେ ।


    ମନ୍ତ୍ରୀ କହିଲେ ଯେ 300 ମିଲିଅନ ଟନ ପର୍ଯ୍ୟନ୍ତ ଇସ୍ପାତ ଉତ୍ପାଦନ କ୍ଷମତା ହାସଲ ପାଇଁ ମାଙ୍ଗାନିଜ ଆବଶ୍ୟକତାରେ ବୃଦ୍ଧି ଏବଂ ଭାରତରେ ଓର ଅପର୍ଯ୍ୟାପ୍ତ ଉପଲବ୍ଧତାକୁ ଧ୍ୟାନରେ ରଖି ଏମଓଆଇଏଲକୁ ନିଶ୍ଚିତ ରୂପେ ବିଦେଶର ମାଙ୍ଗାନିଜ ଓର ପରିସମ୍ପତିକୁ ଅଧିଗ୍ରହଣ କରିବା କିମ୍ବା ଏଥିରେ ଅଂଶଗ୍ରହଣ କରିବାର ସମ୍ଭାବନାକୁ ମଧ୍ୟ ଅନ୍ୱେଷଣ କରିବା ଆବଶ୍ୟକ ।


    *************

    
    
    (Release ID: 1507667) Visitor Counter : 3