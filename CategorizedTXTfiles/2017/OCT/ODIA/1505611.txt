      ପ୍ରତିରକ୍ଷା ମନ୍ତ୍ରଣାଳୟ

      ପ୍ରାଦେଶିକ ସେନା ଦ୍ୱାରା 68 ତମ ସ୍ଥାପନା ଦିବସ ପାଳନ
      Posted On: 09 OCT 2017 9:26PM by PIB Bhubaneshwar


    ପ୍ରାଦେଶିକ ସେନା (TA) ଆଜି ନିଜର 68ତମ ସ୍ଥାପନା ଦିବସ ପାଳନ କରିଛି । ଟିଏର ପରମ୍ପରା ଅନୁଯାୟୀ ଟିଏ ଏଡିଜି ମେଜର ଜେନେରାଲ ଡିଏ ଚତୁର୍ବେଦୀ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦଙ୍କୁ ଭେଟିଥିଲେ ଏବଂ ସଶସ୍ତ୍ର ସେନାଙ୍କର ସର୍ବୋଚ୍ଚ କମାଣ୍ଡରଙ୍କ ପ୍ରତି ସମ୍ମାନ ବ୍ୟକ୍ତ କରିଥିଲେ । ସ୍ଥାପନା ଦିବସ ଅବସରରେ ସମଗ୍ର ଦେଶରେ ଅନେକ ସମାରୋହର ଆୟୋଜନ କରାଯାଇଥିଲା । ନୂଆଦିଲ୍ଲୀରେ ଟିଏ 2017 ଅକ୍ଟୋବର 2ରେ ନାଗରିକ ସେନାର ଭାବନା ଅନୁରୂପ ଅର୍ଦ୍ଧ ମାରାଥନର ଆୟୋଜନ କରିଥିଲା ଏବଂ ସୁସ୍ଥ ଜୀବନଶୈଳୀକୁ ପ୍ରୋତ୍ସାହନ ପ୍ରଦାନ କରିଥିଲା । ଏହି ସମାରୋହରେ 5 କିଲୋମିଟର, 10 କିଲୋମିଟର ଏବଂ 21 କିଲୋମିଟର ପ୍ରତିଯୋଗିତା ସାମିଲ ଥିଲା ଏବଂ ଏହାକୁ ଡିଜିଏମଓ ଲେଫ୍ଟେନାଂଟ ଜେନେରାଲ ଏକେ ଭଟ୍ଟ ଏବଂ ଲେଫ୍ଟେନାଂଟ କର୍ଣ୍ଣେଲ କପିଲ ଦେବଙ୍କ ଦ୍ୱାରା ଦିଲ୍ଲୀର କେଣ୍ଟ ଗ୍ରାଉଣ୍ଡରୁ ପତାକା ଦେଖାଇ ଶୁଭାରମ୍ଭ କରାଯାଇଥିଲା ।


    ଏହି ପ୍ରତିଯୋଗିତାରେ ପ୍ରତିରକ୍ଷା ସହିତ ଜଡିତ 3000 ଯବାନ ତଥା ସେମାନଙ୍କ ପରିବାର ଲୋକେ ବିଭିନ୍ନ ବର୍ଗରେ ଭାଗ ନେଇଥିଲେ । ଟିଏର ସିମ୍ଫୋନୀ ବ୍ୟାଣ୍ଡ 2017 ଅକ୍ଟୋବର 8 ରେ ଇଣ୍ଡିଆ ଗେଟ ନିକଟରେ ନିଜର କଳା ପ୍ରଦର୍ଶନ କରିଥିଲା । ଏହା ବହୁ ସଂଖ୍ୟାରେ ଜନସାଧାରଣଙ୍କୁ ଆକର୍ଷିତ କରିଥିଲା ଏବଂ ସେମାନେ ବ୍ୟାଣ୍ଡର ଚମତ୍କାର ସଂଗୀତରେ ସମୋହିତ ହୋଇଯାଇଥିଲେ । ପ୍ରାଦେଶିକ ସେନା ଦେଶର ଯୁବସମାଜକୁ ଏହାର ଅତିରିକ୍ତ ସମୟରେ ସୈନ୍ୟ ପ୍ରଶିକ୍ଷଣ ପ୍ରାପ୍ତ କରିବା ତଥା ରାଷ୍ଟ୍ରୀୟ ବିପଦକାଳ ଏବଂ ଆଭ୍ୟନ୍ତରୀଣ ଅରାଜକତା ସ୍ଥିତିରେ ଦେଶର ସେବା କରିବାର ଏକ ଆଦର୍ଶ ଅବସର ପ୍ରଦାନ କରିଥାଏ ।


    ପ୍ରାଦେଶିକ ସେନା ନିକୋବରରେ ଏକ ପଦାତିକ ସେନା ବାଟାଲିଅନ (TA) ତଥା ମହାରାଷ୍ଟ୍ରର ମରାଠାୱାଡାର ମରୁଡି ପ୍ରଭାବିତ କ୍ଷେତ୍ରରେ ଏକ ପରିସ୍ଥିତି ଅନୁରୂପ କାର୍ଯ୍ୟବଳ ବାଟାଲିୟନ ନିର୍ମାଣ ଦ୍ୱାରା ନିଜର ଉପସ୍ଥିତି ବିସ୍ତାରିତ କରିବାର ପ୍ରକ୍ରିୟା ମଧ୍ୟରେ ରହିଛି । ଏହିପରି ନମାମି ଗଙ୍ଗା ମିଶନ ପାଇଁ କାର୍ଯ୍ୟବଳର ସ୍ଥାପନା ପ୍ରାଦେଶିକ ସେନାର ରାଷ୍ଟ୍ରୀୟ ଧ୍ୟେୟ ଦିଗରେ ବ୍ୟାପକ ରୂପରେ ଯୋଗଦାନ ଦେବାକୁ ସମର୍ଥ କରିବ । ନିକଟ ଭବିଷ୍ୟତରେ ପ୍ରାଦେଶିକ ସେନାର ଅପୂର୍ବ ସାମର୍ଥ୍ୟ ବିପଦକାଳୀନ ମୁକାବିଲା ସମୟରେ ରାଷ୍ଟ୍ରୀୟ ପ୍ରୟାସର ସ୍ଥାପନା ପାଇଁ ଏକ ଆଦର୍ଶ ମଞ୍ଚ ସାବ୍ୟସ୍ତ ହୋଇପାରେ ।


    ପ୍ରାଦେଶିକ ସେନା 1962, 1965 ଏବଂ 1971ର ଯୁଦ୍ଧ ସମୟରେ ଅନେକ ଗୌରବଶାଳୀ କାର୍ଯ୍ୟକୁ ପୂରଣ କରିଥିଲା ଏବଂ ଏଥିପାଇଁ ସେମାନଙ୍କୁ ଅନେକ ପ୍ରଶଂସା ମିଳିଥିଲା । ସେନା ଅପରେସନ ପବନ, ବିଜୟ ଏବଂ ପରାକ୍ରମରେ ନିଜର ସାହସ ଓ କାର୍ଯ୍ୟକ୍ଷମତାର ପରିଚୟ ପ୍ରଦାନ କରିଥିଲା । ବିଭିନ୍ନ ଅପରେସନରେ ନିଜର ଅସାଧାରଣ ପ୍ରଦର୍ଶନ ପାଇଁ ଟିଏର ଯବାନମାନଙ୍କୁ ଅଗଣିତ ପୁରସ୍କାର ପ୍ରଦାନ କରାଯାଇଛି । 2017 ସ୍ୱତନ୍ତ୍ରତା ଦିବସ ଅବସରରେ 164 ପଦାତିକ ସେନା ବାଟାଲିୟନ (TA) (ଏଚ ଆଣ୍ଡ ଏଚ) ନାଗାର ମେଜର ଡେଭିଡ ମେନଲୁନଙ୍କୁ କିର୍ତ୍ତୀ ଚକ୍ର (ମରଣୋତ୍ତର) ତଥା ଟିଏର ତିନି ବାଟାଲିୟନକୁ ପ୍ରଦାନ କରାଯାଇଥିବା ଆର୍ମୀ କମାଣ୍ଡରର ୟୁନିଟ ପ୍ରଶସ୍ତି ପତ୍ର ପ୍ରାଦେଶିକ ସେନାର ବୀରତ୍ୱ ତଥା ନିରନ୍ତର ଭାବନାର ପରିଚାୟକ ।


    1947 ରେ ସ୍ୱତନ୍ତ୍ରତା ପ୍ରାପ୍ତି ପରେ ପ୍ରାଦେଶିକ ସେନା ଅଧିନିୟମକୁ ସମ୍ବିଧାନ ସଭା ଦ୍ୱାରା 1948 ଅଗଷ୍ଟ 18 ରେ ଆଇନର ରୂପ ପ୍ରଦାନ କରାଯାଇଥିଲା । ଏହାର ପରିଣାମ ସ୍ୱରୂପ ବର୍ତ୍ତମାନର ପ୍ରାଦେଶିକ ସେନାର ଗଠନ ସାମନାକୁ ଆସିଛି ।


    ପ୍ରାଦେଶିକ ସେନାର ବିଭାଗୀୟ ବାହିନୀ ରେଳ ସଂଚାର, ତୈଳ ଏବଂ ପ୍ରାକୃତିକ ଗ୍ୟାସ ପରିସ୍କରଣ ଏବଂ ବଂଟନର ସମର୍ଥନରେ ସବୁବେଳେ ସଫଳ ଭୂମିକା ନିର୍ବାହ କରିଛି । ପରିସ୍ଥିତି ଅନୁଯାୟୀ କାର୍ଯ୍ୟବଳ ସେମାନଙ୍କ ନିର୍ଦ୍ଧାରିତ କ୍ଷେତ୍ରରେ ଯୁଦ୍ଧସ୍ଥଳ ଉପରେ ପରିବେଶ ଜନିତ ଚିନ୍ତାକୁ ଦୂର କରିବାର ପ୍ରୟାସ କରିଆସିଛନ୍ତି ଏବଂ ଏ କ୍ଷେତ୍ରରେ ପ୍ରଶଂସନୀୟ ଭୂମିକା ମଧ୍ୟ ନିର୍ବାହ କରିଛନ୍ତି ।


    **************

    
    
    (Release ID: 1505611) Visitor Counter : 2