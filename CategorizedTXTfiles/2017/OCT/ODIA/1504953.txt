      ରାଷ୍ଟ୍ରପତିଙ୍କ ସଚିବାଳୟ

      ଜିବୋତିରେ ରାଷ୍ଟ୍ରପତିଙ୍କୁ ଆନୁଷ୍ଠାନିକ ସ୍ୱାଗତ ସମ୍ବର୍ଦ୍ଧନା
      ଉଭୟ ରାଷ୍ଟ୍ର ମଧ୍ୟରେ ବିଭିନ୍ନ ରାଜିନାମା ସ୍ୱାକ୍ଷରିତ

      Posted On: 04 OCT 2017 4:19PM by PIB Bhubaneshwar

    ଆଫ୍ରିକୀୟ ରାଷ୍ଟ୍ର ଜିବୋତି ରାଷ୍ଟ୍ରପତିଙ୍କ ପ୍ରସାଦରେ ରାଷ୍ଟପତି ଶ୍ରୀ ରାମନାଥ କୋବିନ୍ଦଙ୍କୁ ଆଜି ( ଅକ୍ଟୋବର 4 , 2017 ) ଆନୁଷ୍ଠାନିକ ସ୍ୱାଗତ ସମ୍ବର୍ଦ୍ଧନା ଜ୍ଞାପନ କରାଯାଇଛି । ଗସ୍ତର ଦ୍ୱିତୀୟ ଦିନରେ ଏହି ସ୍ୱାଗତ ସମ୍ବର୍ଦ୍ଧନା ଜ୍ଞାପନ ପରେ ସେ ଜିବୋତି ରାଷ୍ଟ୍ରପତି ଇସମାଇଲ୍ ‌ ଓମାର ଗୁଏଲ୍ଲେଙ୍କ ସହ ମିଶି ଗାର୍ଡ଼ ଅଫ୍ ‌ ଅନର୍ ‌ ଅଭିବାଦନ ଗ୍ରହଣ କରିଥିଲେ । ଏହା ପରେ ରାଷ୍ଟ୍ରପତି ଜିବୋତି ପ୍ରତିପକ୍ଷଙ୍କ ସହ ପ୍ରତିନିଧିସ୍ତରୀୟ ଆଲୋଚନା କରିଥିଲେ । ଭାରତ ଓ ଜିବୋତି ମଧ୍ୟରେ ନିୟମିତ ସମୟ ବ୍ୟବଧାନରେ ରାଜନୈତିକ ପରାମର୍ଶ ଆଦାନପ୍ରଦାନ ନିମନ୍ତେ ଏକ ରାଜିନାମା ସ୍ୱାକ୍ଷରିତ ହୋଇଥିଲା । ଏହି ଆଲୋଚନା ବୈଦେଶିକ କାର୍ଯ୍ୟାଳୟ ସ୍ତରରେ ଅନୁଷ୍ଠିତ ହେବ । ଉଭୟ ରାଷ୍ଟ୍ରପତିଙ୍କ ଉପସ୍ଥିତିରେ ଏହି ରାଜିନାମା ସ୍ୱାକ୍ଷରିତ ହୋଇଥିଲା ।


    ଜିବୋତି ପ୍ରତିପକ୍ଷଙ୍କ ସହ ବିଭିନ୍ନ ପ୍ରସଙ୍ଗରେ ବ୍ୟାପକ ଆଲୋଚନା କାଳରେ ରାଷ୍ଟ୍ରପତି ଶ୍ରୀ କୋବିନ୍ଦ ଉଭୟ ରାଷ୍ଟ୍ର ମଧ୍ୟରେ ସମାନ ଚିନ୍ତାଧାରା ଓ ସ୍ୱାର୍ଥ ଥିବା ପ୍ରସଙ୍ଗ , ଯଥା ଆତଙ୍କବାଦ , ଅକ୍ଷୟ ଶକ୍ତି ଏବଂ ବିଶେଷ କରି ଅନ୍ତରାଷ୍ଟ୍ରୀୟ ସୋଲାର ସଂଗଠନରେ ଜିବୋତିର ସଦସ୍ୟତା ଭାରତ ମହାସାଗର କ୍ଷେତ୍ରରେ ସାମୁଦ୍ରିକ ସହଯୋଗ ତଥା ଜିବୋତିରେ ଯୁବକଯୁବତୀମାନଙ୍କ ପାଇଁ ନିଯୁକ୍ତି ସୁଯୋଗ ସୃଷ୍ଟି ନିମନ୍ତେ ସେମାନଙ୍କୁ ଭାରତ ଦ୍ୱାର ବୈଷୟିକ ସହଯୋଗ ଓ ଦକ୍ଷତା ବୃଦ୍ଧି ସହାୟତା ପ୍ରଦାନ ଉପରେ ଆଲୋଚନା ହୋଇଥିଲା । ପ୍ରଥମ ଭାରତୀୟ ରାଷ୍ଟ୍ରପତି ଭାବେ ଶ୍ରୀ କୋବିନ୍ଦ ଜିବୋତି ଗସ୍ତରେ ଯାଇଛନ୍ତି ।


    2015 ମସିହାରେ ଭାରତ ପକ୍ଷରୁ କରାଯାଇଥିବା ଅପରେସନ୍ ‌ ରାହତ୍ ‌ ସମୟରେ ଜିବୋତିର ସମର୍ଥନ ନିମନ୍ତେ ରାଷ୍ଟ୍ରପତି ଶ୍ରୀ କୋବିନ୍ଦ ସେ ଦେଶର ରାଷ୍ଟ୍ରପତି ଗୁଏଲ୍ଲେଙ୍କୁ ଧନ୍ୟବାଦ ଅର୍ପଣ କରିଥିଲେ । ଏହି ଅପରେସନ୍ ‌ ମାଧ୍ୟମରେ ଗୃହଯୁଦ୍ଧପ୍ରଭାବିତ ୟେମେନରେ ଫସି ରହିଥିବା ଭାରତୀୟ ନାଗରିକମାନଙ୍କୁ ଉଦ୍ଧାର କରାଯାଇଥିଲା ।


    ପରେ ତାଙ୍କ ସମ୍ମାନାର୍ଥେ ଜିବୋତି ରାଷ୍ଟ୍ରପତିଙ୍କ ଦ୍ୱାରା ଆୟୋଜିତ ଏକ ଭୋଜିସଭାରେ ରାଷ୍ଟ୍ରପତି ଶ୍ରୀ କୋବିନ୍ଦ ଯୋଗ ଦେଇଥିଲେ । ଏହାପରେ ରାଷ୍ଟ୍ରପତି କୋବିନ୍ଦ ତାଙ୍କ ଆଫ୍ରିକା ଗସ୍ତର ଦ୍ୱିତୀୟ ଚରଣରେ ଇଥିଓପିଆ ରାଜଧାନୀ ଆଦିସ ଆବାବା ଅଭିମୁଖେ ଯାତ୍ରା କରିଥିଲେ ।


    ଆଦିସ ଆବାବା ଠାରେ ଇଥିଓପିଆ ସଂଘୀୟ ଗଣତାନ୍ତ୍ରିକ ପ୍ରଜାତନ୍ତ୍ରର ରାଷ୍ଟ୍ରପତି ଡ଼କ୍ଟର ମୁଲାଟୁ ତେସୋମ ବୋଲେ ଅନ୍ତର୍ଜାତୀୟ ବିମାନ ବନ୍ଦରଠାରେ ଉପସ୍ଥିତ ରହି ରାଷ୍ଟ୍ରପତି କୋବିନ୍ଦଙ୍କୁ ସ୍ୱାଗତ ସମ୍ବର୍ଦ୍ଧନା ଜଣାଇଥିଲେ । ପରେ ରାଷ୍ଟ୍ରପତି କୋବିନ୍ଦଙ୍କୁ ଆନୁଷ୍ଠାନିକ ଗାର୍ଡ଼ ଅଫ୍ ‌ ଅନର୍ ‌ ପ୍ରଦାନ କରାଯାଇଥିଲା । ଏହି ଅବସରରେ ରାଷ୍ଟ୍ରପତି ଇଥିଓପିଆର ସାଂସ୍କୃତିକ ସଙ୍ଗୀତ କାର୍ଯ୍ୟକ୍ରମ ଉପଭୋଗ କରିଥିଲେ ।


    ବିଗତ 45 ବର୍ଷ ମଧ୍ୟରେ ଇଥିଓପିଆ ଗସ୍ତରେ ଯିବାରେ ଶ୍ରୀ କୋବିନ୍ଦ ହେଉଛନ୍ତି ପ୍ରଥମ ଭାରତୀୟ ରାଷ୍ଟ୍ରପତି । 1972 ମସିହାରେ ରାଷ୍ଟ୍ରପତି ଭି ଭି ଗିରି ଏବଂ 1965 ମସିହାରେ ରାଷ୍ଟ୍ରପତି ଏସ ରାଧାକୃଷ୍ଣନ୍ ‌ ଇଥିଓପିଆ ଗସ୍ତରେ ଯାଇଥିଲେ ।


    ଆଦିସ ଆବାବାଠାରେ ଭାରତୀୟ ସମୁଦାୟଙ୍କ ଦ୍ୱାରା ଆୟୋଜିତ ଏକ ସମ୍ବର୍ଦ୍ଧନା ସଭାରେ ରାଷ୍ଟ୍ରପତି ଉଦ୍ ‌ ବୋଧନ ଦେଇଥିଲେ । ଆସନ୍ତାକାଲି ( ଅକ୍ଟୋବର 5 , 2017 ) ତାଙ୍କର ଇଥିଓପିଆ ଗସ୍ତ ଶେଷ ହେବ ।


    *********

    
    
    (Release ID: 1504953) Visitor Counter : 2