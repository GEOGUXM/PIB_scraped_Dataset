      ଜଳ ସମ୍ପଦ ମନ୍ତ୍ରଣାଳୟ

      ଭୂତଳ ଜଳ ନିଷ୍କାସନ ପାଇଁ ଚିଠା ଗାଇଡଲାଇନ୍ ଉପରେ ମତାମତ ମାଗିଲେ ସରକାର
      Posted On: 23 OCT 2017 5:50PM by PIB Bhubaneshwar


    ଭୂତଳ ଜଳ ନିଷ୍କାସନ କରିବା ପାଇଁ ‘ ଅନାପତି ପ୍ରମାଣପତ୍ର ’ ଜାରି କରିବାର ଚିଠା ଗାଇଡଲାଇନ୍ ଏବଂ ଚିଠା ପବ୍ଲିକ୍ ନୋଟିସକୁ କେନ୍ଦ୍ରୀୟ ଭୂତଳ ଜଳ ପ୍ରାଧିକରଣ ( CGWA ) ସମସ୍ତ ରାଜ୍ୟର ମୁଖ୍ୟ ସଚିବ ଓ କେନ୍ଦ୍ରଶାସିତ ପ୍ରଦେଶର ପ୍ରଶାସକଙ୍କ ନିକଟକୁ ପଠାଇଛନ୍ତି । ଏହା ଉପରେ 60 ଦିନ ଭିତରେ ନିଜର ପ୍ରତିକ୍ରିୟା ଦେବା ପାଇଁ କୁହାଯାଇଛି ।


    ଜାତୀୟ ଗ୍ରୀନ୍ ଟ୍ରିବ୍ୟୁନାଲରେ ବହୁ ସଂଖ୍ୟାରେ ଯାଚିକା ଦାଏର ହୋଇଥିବା କାରଣରୁ ଟ୍ରିବ୍ୟୁନାଲର ବିଭିନ୍ନ ଖଣ୍ଡପୀଠ ଦେଶରେ ନିୟମାନୁସାରେ ଭୂତଳ ଜଳ ନିଷ୍କାସନ କରାଯିବାକୁ ସୁନିଶ୍ଚିତ କରିବା ନିମନ୍ତେ CGWAକୁ ନିର୍ଦ୍ଦେଶ ଦେଇଛନ୍ତି । ଏହି ଗାଇଡଲାଇନରେ ସମଗ୍ର ଦେଶରେ ଏକ ସମାନ ନିୟାମକ କାର୍ଯ୍ୟକାରୀ ହେବ , ଯାହା ଫଳରେ ନିୟାମକରେ ଅସମାନତା ନୀତିକୁ ସମାପ୍ତ ଅବା ହ୍ରାସ କରାଯାଇପାରିବ ।


    ଗାଇଡ୍ ଲାଇନର ପ୍ରମୁଖ ସଂଶୋଧନରେ ସମଗ୍ର ଦେଶକୁ ସାମିଲ , ଭୂତଳ ଜଳ ନିଷ୍କାସନ କରିବାର ପରିମାଣ ଉପରେ ଆଧାରିତ ( ଜିଲ୍ଲାର ରାଜସ୍ୱ ମୁଖ୍ୟ , ଏଜେନ୍ସି / ଷ୍ଟେଟ୍ ନୋଡାଲ ଏଜେନ୍ସି / ରାଜ୍ୟ ଭୂତଳ ଜଳ ପ୍ରାଧିକରଣ ଓ ସିଜିଡବ୍ଲ୍ୟୁଏ ) ଅନାପତି ପ୍ରମାଣ ପତ୍ର ଜାରି କରୁଥିବା ପ୍ରାଧିକରଣର ବିକେନ୍ଦ୍ରୀକରଣ , ପରିଯୋଜନା ପ୍ରସ୍ତାବିତ , କୃତ୍ରିମ ରିଚାର୍ଜ ପ୍ରସ୍ତାବ ସମ୍ପର୍କିତ ପ୍ରାବଧାନର ଅନୁରୂପ ବିତରଣ କରିବା ଓ କୃତ୍ରିମ ରିଚାର୍ଜ ଭିତ୍ତିଭୂମିର ନିର୍ମାଣ , ରିଚାର୍ଜ ବ୍ୟବସ୍ଥା ପରିବର୍ତେ ଜଳ ସଂରକ୍ଷଣ ଶୁଳ୍କ ଆରମ୍ଭ କରିବା , ପ୍ରଭାବୀ ଭୂତଳ ଜଳ ପରିଚାଳନା ପାଇଁ ରାଜ୍ୟ ଦ୍ୱାରା ଉପଯୋଗ ହେଉଥିବା ଜଳ ସଂରକ୍ଷଣ ଶୁଳ୍କ ମାଧ୍ୟମରେ ପାଣ୍ଠି ବୃଦ୍ଧି ଆଦି ସାମିଲ ରହିଛି ।


    ପରିବେଶ ସୁରକ୍ଷା ଅଧିନିୟମ - 1986 ର ଧାରା - 3 ( 3 ) ଅନ୍ତର୍ଗତ ଭାରତ ସରକାର ଦ୍ୱାରା ଗଠିତ ସିଜିଡବ୍ଲ୍ୟୁଏ ଦେଶରେ ଭୂତଳ ଜଳ ବିକାଶ ଓ ପରିଚାଳନାକୁ ନିୟନ୍ତ୍ରିତ କରିଥାଏ । ଏହି ପ୍ରାଧିକରଣ ଉଦ୍ୟୋଗ / ଭିତ୍ତିଭୂମି / ଖନନ ପରିଯୋଜନା ଯୋଗୁ ଭୂତଳ ଜଳ ନିଷ୍କାସନ ପାଇଁ ଅନାପତି ପ୍ରମାଣ ପତ୍ର ପ୍ରଦାନ କରିଥାଏ ।


    ଏହି ଚିଠା ଗାଇଡଲାଇନ୍ ସିଜିଡବ୍ଲ୍ୟୁବିର ୱେବସାଇଟରେ ଉପଲବ୍ଧ ତଥା ଜନସାଧାରଣ / ରାଜ୍ୟ ସରକାରଙ୍କ ଷ୍ଟେକ୍ ହୋଲଡରଙ୍କ ସୂଚନା ପାଇଁ NOCAP ( www.cgwb.gov.in , www.cgwa-noc.gov.in ) ଉଦ୍ଦିଷ୍ଟ ।


    *****************

    
    
    (Release ID: 1506996) Visitor Counter : 3