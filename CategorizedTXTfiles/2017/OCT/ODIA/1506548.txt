      ରସାୟନ ଓ ସାର ମନ୍ତ୍ରଣାଳୟ

      କଷ୍ଟିକ ସୋଢା ପାଇଁ ସଂଶୋଧିତ ଗୁଣବତ୍ତା ମାନକକୁ ଅନିବାର୍ଯ୍ୟ ଘୋଷଣା କଲେ ସରକାର
      • ଉଭୟ ଘରୋଇ ନିର୍ମାତା ଓ ଉଦ୍ୟୋଗମାନଙ୍କ ପାଇଁ ଏହି ମାନକ ଲାଗୁ ହେବ
      • ଏହି ପଦକ୍ଷେପ ‘ମେକ ଇନ ଇଣ୍ଡିଆ’ ଅନ୍ତର୍ଗତ ଘରୋଇ ଉଦ୍ୟୋଗକୁ ପ୍ରୋତ୍ସାହିତ କରିବ: ଶ୍ରୀ ଅନନ୍ତ କୁମାର
      Posted On: 17 OCT 2017 8:56PM by PIB Bhubaneshwar


    କଷ୍ଟିକ ସୋଢ଼ା କ୍ଷେତ୍ରରେ ଗୁଣବତ୍ତା ପାଇଁ ସଂଶୋଧିତ ମାନକକୁ ସରକାର ଅନିବାର୍ଯ୍ୟ କରିବେ ବୋଲି କେନ୍ଦ୍ର ରସାୟନ , ସାର ତଥା ସଂସଦୀୟ ବ୍ୟାପାର ମନ୍ତ୍ରୀ ଶ୍ରୀ ଅନନ୍ତ କୁମାର ଆଜି ଘୋଷଣା କରିଛନ୍ତି । ଉଭୟ ଘରୋଇ ନିର୍ମାତା ଓ ଉଦ୍ୟୋଗମାନଙ୍କ ପାଇଁ ଏହି ମାନକ ଲାଗୁ ହେବ । ମନ୍ତ୍ରୀ ଅନନ୍ତ କୁମାର କହିଲେ ଯେ ଏହି ପଦକ୍ଷେପ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ‘ ମେକ ଇନ ଇଣ୍ଡିଆ ’ ଭିଜନ ଅନ୍ତର୍ଗତ ଘରୋଇ ଉଦ୍ୟୋଗମାନଙ୍କୁ ପ୍ରୋତ୍ସାହନ ପ୍ରଦାନ କରିବା ପାଇଁ ଗ୍ରହଣ କରାଯାଇଛି ।


    ସଂଶୋଧିତ ଗୁଣବତ୍ତା ମାନକ ଭାରତୀୟ ମାନକ ବ୍ୟୁରୋର ବିଶିଷ୍ଟତାର ଅନୁପାଳନ କରିଥାଏ । ଏହା ଫଳରେ କଷ୍ଟିକ ସୋଢ଼ା ପ୍ରସ୍ତୁତ କରୁଥିବା ଉଦ୍ୟୋଗମାନଙ୍କ ପାଇଁ ଅଧିକ ଉର୍ଜା ସକ୍ଷମ ଝିଲ୍ଲୀ ଆଧାରିତ ପ୍ରାଦ୍ୟୋଗିକୀର ଉପଯୋଗ କରିବା ଜରୁରୀ ହେବ । ଏହି ପ୍ରାଦ୍ୟୋଗିକୀ ଭାରତୀୟ ମାନକ ବ୍ୟୁରୋର ବିଶିଷ୍ଟତାର ଅନୁପାଳନ କରିବ ଏବଂ ଏହା ମାଧ୍ୟମରେ ଉତ୍ତମ ଶ୍ରେଣୀର କଷ୍ଟିକ ସୋଢ଼ା ଉତ୍ପାଦନ ଏବଂ ଉଦ୍ୟୋଗକୁ ଅନୁମତି ପ୍ରଦାନ କରାଯିବ । ଏହା ସ୍ୱାସ୍ଥ୍ୟ ଏବଂ ପରିବେଶ ପାଇଁ ଲାଭପ୍ରଦ ହେବ ।


    ଶ୍ରୀ ଅନନ୍ତ କୁମାର ଆଲକାଲି ମ୍ୟାନୁଫ୍ୟାକ୍ଚର୍ସ ଆସୋସିଏସନ ଅଫ ଇଣ୍ଡିଆ ବୈଠକକୁ ସମ୍ବୋଧିତ କରି ଆଶ୍ୱାସନା ପ୍ରଦାନ କରିଥିଲେ ଯେ ଆଲକାଲି ଉଦ୍ୟୋଗର ବିକାଶ ପାଇଁ ସରକାର ସ୍ୱାସ୍ଥ୍ୟ ଏବଂ ପରିବେଶ ଅନୁକୂଳ ଆଧାରକୁ ସମର୍ଥନ ପ୍ରଦାନ କରିବା ଚାଲୁ ରଖିବେ ।


    ନବୀନତମ ଉର୍ଜା ସକ୍ଷମ ଝିଲ୍ଲୀ ସେଲ ଟେକନଲୋଜି ଆପଣେଇବା ଫଳରେ ପ୍ରଥମେ କଷ୍ଟିକ ସୋଢ଼ା ଉତ୍ପାଦନରେ ପାରା ଆଧାରିତ ପ୍ରାଦ୍ୟୋଗିକୀର ବ୍ୟବହାର କରାଯାଉଥିଲା ଏବଂ ଏହାଫଳରେ ସ୍ୱାସ୍ଥ୍ୟ ଓ ପରିବେଶ ଉପରେ ଏହାର କୁପ୍ରଭାବ ପଡୁଥିଲା ।


    **********

    
    
    (Release ID: 1506548) Visitor Counter : 2