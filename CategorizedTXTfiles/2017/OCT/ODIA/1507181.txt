      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ପ୍ରମୁଖ ଅଗ୍ରଣୀ ପ୍ରକଳ୍ପ ‘ଚମନ’ର ସମୀକ୍ଷା କରିଛନ୍ତି ରାଧାମୋହନ ସିଂହ
      ମାର୍ଚ୍ଚ 2018 ସୁଦ୍ଧା ‘ଚମନ’ ପ୍ରକଳ୍ପ ଶେଷ ହେବା ସମ୍ଭାବନା: ଶ୍ରୀ ସିଂହ

      Posted On: 16 OCT 2017 7:20PM by PIB Bhubaneshwar

    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂହ କହିଲେ ଯେ ଉଦ୍ୟାନ କୃଷି କ୍ଷେତ୍ର ବିକାଶର ରଣନୀତି ଉପରେ ଗୁରୁତ୍ୱ ପ୍ରଦାନ କରାଯାଉଛି । ‘ ଚମନ ’ ନାମରେ ଏକ ଅଗ୍ରଣୀ ପ୍ରକଳ୍ପ ଏହି ସରକାରଙ୍କ ଦ୍ୱାରା ତିନି ବର୍ଷ ପୂର୍ବେ ଆରମ୍ଭ କରାଯାଇଥିଲା । ଏହି ପ୍ରକଳ୍ପ ମହାଲନବେ ରାଷ୍ଟ୍ରୀୟ ଫସଲ ପୂର୍ବାନୁମାନ କେନ୍ଦ୍ର ( MNCFC ) ଦ୍ୱାରା ରିମୋର୍ଟ ସେନସିଂ ଟେକ୍ନୋଲୋଜିର ବ୍ୟବହାର କରାଯାଇ କାର୍ଯ୍ୟକାରୀ କରାଯାଉଛି ଏବଂ ମାର୍ଚ୍ଚ 2018 ରେ ଶେଷ ହେବାର ସମ୍ଭାବନା ରହିଛି । ଶ୍ରୀ ସିଂହ ଆଜି ନୂଆଦିଲ୍ଳୀଠାରେ ‘ ଚମନ ’ ପ୍ରକଳ୍ପ ସମ୍ବଦ୍ଧରେ ସୂଚନା ପ୍ରଦାନ କରିବା ଅବସରରେ ଏହା କହିଛନ୍ତି ।


    ଶ୍ରୀ ରାଧାମୋହନ ସିଂହ କହିଲେ ଯେ ଉଦ୍ୟାନ କୃଷି କ୍ଷେତ୍ରରେ ବିକାଶ , କୃଷି କ୍ଷେତ୍ରରେ ପ୍ରମୁଖ ବିକାଶ ସଂଚାଳକ ମଧ୍ୟରୁ ଅନ୍ୟତମ । ଏହି କ୍ଷେତ୍ର ଲୋକଙ୍କୁ ପୋଷକ ତତ୍ୱ ଯୁକ୍ତ ସମୃଦ୍ଧ ଫସଲ ପ୍ରଦାନ କରିଥାଏ ଏବଂ କୃଷକମାନଙ୍କୁ ଅଧିକ ଲାଭ ପ୍ରଦାନକାରୀ ମୂଲ୍ୟ ଦେଇଥାଏ ଯାହାଦ୍ୱାରା ତାଙ୍କ ଆୟରେ ବୃଦ୍ଧି ହେଉଛି । ଏହା ମଧ୍ୟ ପ୍ରାଥମିକ , ମାଧ୍ୟମିକ ଏବଂ ତୃତୀୟକ କ୍ଷେତ୍ରରେ ଉଚ୍ଚ ରୋଜଗାରର ସୁଯୋଗ ମଧ୍ୟ ପ୍ରଦାନ କରିଥାଏ । ଫଳରେ ନିକଟ ବର୍ଷମାନଙ୍କରେ ଏହାର ମହତ୍ୱ ବୃଦ୍ଧି ପାଇଛି । ତେବେ ଏହା ଗର୍ବର ବିଷୟ ଯେ , ଭାରତ ବିଶ୍ୱରେ ଦ୍ୱିତୀୟ ସର୍ବ ବୃହତ ଫଳ ଓ ପନିପରିବା ଉତ୍ପାଦନକାରୀ ଏବଂ କଦଳୀ , ଆମ୍ବ , କମଳା ଏବଂ ଲେମ୍ବୁ , ଅମୃତଭଣ୍ଡା ଓ ଭେଣ୍ଡି ଉତ୍ପାଦନ କ୍ଷେତ୍ରରେ ପ୍ରଥମ ସ୍ଥାନ ଅଧିକାର କରିଛି ।


    ଶ୍ରୀ ସିଂହ ସୂଚନା ଦେଇ କହିଥିଲେ ଯେ , ‘ ଚମନ ’ ହେଉଛି ଏକ ଅଗ୍ରଣୀ ପ୍ରକଳ୍ପ ଯାହାକୁ ରିମୋଟ ସେନସିଂ ଟେକ୍ନୋଲୋଜି ଦ୍ୱାରା ବିକଶିତ କରାଯାଇଛି । ଫଳରେ ଉଦ୍ୟାନ କୃଷିର ବିକାଶ ଘଟିବା ସହ କୃଷକମାନଙ୍କର ଆୟ ବୃଦ୍ଧି ହେବ । ଏହା ଉଦ୍ୟାନ କୃଷି ଫସଲ ପାଇଁ କମ୍ ଖର୍ଚ୍ଚରେ ଚାଷ ପଦ୍ଧତି ପ୍ରସ୍ତୁତ କରିବାରେ ସହାୟକ ହେବ । କେନ୍ଦ୍ର କୃଷି ମନ୍ତ୍ରୀ କହିଲେ ଯେ କୃଷକମାନଙ୍କୁ ଉଦ୍ୟାନ କୃଷି ପାଇଁ ଉପଯୁକ୍ତ ସ୍ଥାନ ଚିହ୍ନଟ କରିବା ଓ ସେମାନଙ୍କର ଆୟ ବୃଦ୍ଧି ଦିଗରେ ଏହି ପଦ୍ଧତି ସହାୟକ ହେବ ।


    ଶ୍ରୀ ରାଧାମୋହନ ସିଂହ କହିଲେ ଯେ ‘ ଚମନ ’ ର ଅଧ୍ୟୟନ ଦ୍ୱାରା ଚିହ୍ନଟ କରାଯାଉଥିବା ଅନୁପଯୁକ୍ତ / ଝୁମ୍ ଜମି ମଧ୍ୟରୁ ଉଚ୍ଚ ଜମିରେ ନିର୍ଦ୍ଦିଷ୍ଟ ଫସଲ ଚାଷ କରିବା ସହିତ କୃଷକମାନେ ସେମାନଙ୍କର ଆୟ ବୃଦ୍ଧି କରିପାରିବେ । ଏହା ଛଡ଼ା ଶୀତଳ ଭଣ୍ଡାର ଶୃଙ୍ଖଳ ମାଧ୍ୟମରେ କୃଷକମାନଙ୍କର ଫସଲ ଅମଳ ପରବର୍ତ୍ତୀ କ୍ଷତିକୁ ରୋକିବା ପାଇଁ ପ୍ରୟାସ କରାଯାଉଛି ।


    କେନ୍ଦ୍ରୀୟ କୃଷି ମନ୍ତ୍ରୀ ସୂଚନା ଦେଇ କହିଲେ ଯେ ସମଗ୍ର ଉତ୍ତରାଂଚଳ ରାଜ୍ୟଗୁଡିକରେ ଉପାଦେୟ ସ୍ଥାନ ଚିହ୍ନଟ ସମ୍ପର୍କିତ ମଧ୍ୟବର୍ତ୍ତିକାଳୀନ ରିପୋର୍ଟ 2018 ଜାନୁଆରୀ ସୁଦ୍ଧା ସମ୍ପୃକ୍ତ ରାଜ୍ୟଗୁଡ଼ିକୁ ପ୍ରଦାନ କରାଯିବ । ପ୍ରତ୍ୟେକ ଉତ୍ତର - ପୂର୍ବାଂଚଳ ରାଜ୍ୟଗୁଡ଼ିକରେ ଗୋଟିଏ ଜିଲ୍ଲାରେ ଗୋଟିଏ ଫସଲ ପାଇଁ ଚିହ୍ନଟ ଅନୁର୍ବର ଜମି / ଝୁମ୍ ଜମି ଉପାଦେୟ ସ୍ଥାନ ଚିହ୍ନଟ ଆଧାରରେ ରାଜ୍ୟ ସରକାରଙ୍କ ଦ୍ୱାରା ବ୍ୟବହୃତ କରାଯିବ ଏବଂ ଅଗ୍ରାଧିକାର ଭିତ୍ତିରେ ପ୍ରକଳ୍ପଗୁଡ଼ିକ ବିକଶିତ କରାଯିବ ।


    ଶ୍ରୀ ସିଂହ କହିଲେ ଯେ ଏହି ପ୍ରକଳ୍ପ ଶେଷ ହେବା ପରେ , ଉଦ୍ୟାନ କୃଷି ଫସଲ କ୍ଷେତ୍ରରେ ବିକଶିତ ସାତୋଟି ଗୁରୁତ୍ୱପୂର୍ଣ୍ଣ ପଦ୍ଧତି ସମସ୍ତ ରାଜ୍ୟରେ କାର୍ଯ୍ୟକାରୀ କରାଯିବ । ଭବିଷ୍ୟତରେ ଅନ୍ୟାନ୍ୟ ଉଦ୍ୟାନ ଫସଲ ପାଇଁ ରିମୋଟ ସେନସିଂ ଟେକ୍ନୋଲୋଜିକୁ ସମ୍ପ୍ରସାରିତ କରାଯିବ ।


    ଶ୍ରୀ ରାଧାମୋହନ ସିଂହ ମଧ୍ୟ କହିଲେ ଯେ ଏହା ବ୍ୟତୀତ ମନ୍ତ୍ରଣାଳୟର ଅନ୍ୟାନ୍ୟ ପ୍ରମୁଖ କାର୍ଯ୍ୟକ୍ରମ ପ୍ରଧାନମନ୍ତ୍ରୀ ଫସଲ ବୀମା ଯୋଜନା ( PMFBY ) , ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା ( PMKSY ) , ମୃତ୍ତିକା ସ୍ୱାସ୍ଥ୍ୟ କାର୍ଡ , ରାଷ୍ଟ୍ରୀୟ କୃଷି ବିକାଶ ଯୋଜନା ( RKVY ) ଇତ୍ୟାଦିରେ ରିମୋଟ ସେନସିଂର ବ୍ୟବହାର କରାଯାଉଛି , ଜିଆଇଏସ୍ ଏବଂ ଜିପିଏସ୍ ଉପକରଣର ମଧ୍ୟ ସକ୍ରିୟତାର ସହ ଉପଯୋଗ କରାଯାଉଛି ।


    ******************


    

    
    (Release ID: 1507181) Visitor Counter : 5