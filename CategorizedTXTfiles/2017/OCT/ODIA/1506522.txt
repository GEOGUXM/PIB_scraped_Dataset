      ପ୍ରତିରକ୍ଷା ମନ୍ତ୍ରଣାଳୟ

      ଚେନ୍ନାଇର ସିଭିଆରଡିଇକୁ ପ୍ରତିରକ୍ଷା ମନ୍ତ୍ରୀଙ୍କ ପ୍ରଥମ ଗସ୍ତ
      Posted On: 15 OCT 2017 8:14PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଚେନ୍ନାଇର ଆଭାଡିଠାରେ ଥିବା ଯୁଦ୍ଧ ଯାନ ଗବେଷଣା ଏବଂ ବିକାଶ ପ୍ରତିଷ୍ଠାନ ( CVRDE ) କୁ ଗତକାଲି ପ୍ରଥମ ଥର ପାଇଁ ଗସ୍ତ କରିଛନ୍ତି । ଡିଆରଡିଓର ଅଧ୍ୟକ୍ଷ , ପ୍ରତିରକ୍ଷା ଆର ଆଣ୍ଡ ଡି ବିଭାଗର ସଚିବ ଡଃ ଏସ ଖ୍ରୀଷ୍ଟୋଫର ଏବଂ ସିଭିଆରଡିଇର ନିର୍ଦ୍ଦେଶକ ଓ ପ୍ରଖ୍ୟାତ ବୈଜ୍ଞାନିକ ଡଃ ପି ଶିବକୁମାର ଯୁଦ୍ଧ ଯାନ ଏବଂ ପ୍ରଦ୍ୟୋଗିକୀ କ୍ଷେତ୍ରରେ ବର୍ତ୍ତମାନ ଚାଲିଥିବା ସିଭିଆରଡିଇର ଜାତୀୟ କାର୍ଯ୍ୟକ୍ରମ ଏବଂ ଏହାର ସଫଳତା ଉପରେ ଏକ ସଂକ୍ଷିପ୍ତ ସୂଚନା ପ୍ରଦାନ କରିଥିଲେ ।


    ସିଭିଆରଡିଇ ଦ୍ୱାରା ବିକଶିତ ବିଭିନ୍ନ ଉତ୍ପାଦ ଏବଂ ପ୍ରାଦ୍ୟୋଗିକୀ ପରିଦର୍ଶନ ଲାଗି ନିର୍ଦ୍ଦେଶକ ଏହି ପ୍ରତିନିଧି ଦଳକୁ ବିଭିନ୍ନ ପ୍ରାଦ୍ୟୋଗିକୀ କେନ୍ଦ୍ରକୁ ନେଇଯାଇଥିଲେ । ପ୍ରତିରକ୍ଷା ମନ୍ତ୍ରୀ ଅର୍ଜୁନ MBT MK-II , ଅର୍ଜୁନ ଆର୍ମୋଡ ରିକଭରୀ ଆଣ୍ଡ ରିପେୟାର ଭେଇକିଲ ( ARRV ) , ଅର୍ଜୁନ କାଟାପଲ୍ଟ , ଅନମ୍ୟାନଡ ଗ୍ରାଉଣ୍ଡ ଭେଇକିଲ , ସବ ସିଷ୍ଟମ୍ସ ଅଫ ଲାଇଟ କମ୍ବାଟ ଏୟାରକ୍ରାଫ୍ଟ - ତେଜସ , ଲ୍ୟାଣ୍ଡିଂ ଗିଅର , ରୁସ୍ତମ - 2 ପାଇଁ 180 ଏଚପି ଇଞ୍ଜିନ , T-72 ପାଇଁ 1000 ଏଚପି ଇଞ୍ଜିନ , ଆର୍ମୋଡ ଆମ୍ବୁଲାନ୍ସ ଟ୍ରାକଡ କ୍ୟାରିଅର କମାଣ୍ଡ ପୋଷ୍ଟ ଟ୍ରାକ୍ଡ , ବ୍ରିଜ ଲେଇଙ୍ଗ ଟ୍ୟାଙ୍କ ( BLT-72 ) ଆଦି ଅତ୍ୟାଧୁନିକ ଉପକରଣକୁ ନେଇ ପ୍ରତିରକ୍ଷା ମନ୍ତ୍ରୀ ଗଭୀର ଆଗ୍ରହ ପ୍ରକାଶ କରିଥିଲେ । ବିଭିନ୍ନ ପ୍ରକଳ୍ପର ମୁଖ୍ୟମାନେ ପ୍ରତିନିଧିମାନଙ୍କୁ ସେମାନଙ୍କ ଉତ୍ପାଦର ବିଶେଷତ୍ୱ ସମ୍ବନ୍ଧରେ ବୁଝାଇଥିଲେ ।


    ଟ୍ୟାଙ୍କ / ପ୍ରାଦ୍ୟୋଗିକୀର ପ୍ରଦର୍ଶନ ପରେ ସଭିଆରଡିଇ - ଅର୍ଜୁନ ଅଡିଟୋରିୟମରେ ସମସ୍ତ ପ୍ରତିନିଧି ଦଳ ଏକାଠି ହୋଇଥିଲେ । ଏହି ଅବସରରେ ପ୍ରତିରକ୍ଷା ମନ୍ତ୍ରୀ ‘ ଅର୍ଜୁନ ଏମବିଟି - ଆନ ଇଣ୍ଡିଆନ ସକ୍ସେସ ଷ୍ଟୋରୀ ’ ଶୀର୍ଷକ ଏକ ପୁସ୍ତକ ଉନ୍ମୋଚନ କରିଥିଲେ । ଏହି ପୁସ୍ତକରେ ଅର୍ଜୁନ ଏମବିଟି MK-I ର ସମ୍ପୂର୍ଣ୍ଣ ପକଳ୍ପ ସମ୍ବନ୍ଧୀୟ ବର୍ଣ୍ଣନା ରହିଛି । ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଏବସ ଡିଆରଡିଓ ଅଧ୍ୟକ୍ଷଙ୍କ ଉପସ୍ଥିତିରେ ବିଇଏମଏଲର ଅଧ୍ୟକ୍ଷ ଏବଂ ପରିଚାଳନା ନିର୍ଦ୍ଦେଶକ ଶ୍ରୀ ଦୀପକ କୁମାର ହୋତା ଅର୍ଜୁନ ଏଆରଆରଭିର ଏକ ପ୍ରୋଟୋଟାଇପକୁ ସିଭିଆରଡିଇର ନିର୍ଦ୍ଦେଶକଙ୍କୁ ପ୍ରଦାନ କରିଥିଲେ । ସିଭିଆରଡିଇର ନିର୍ଦ୍ଦେଶକ ସିଇଏମଆଇଏଲଏସି ସାର୍ଟିଫିକେସନ ସହିତ ଗୋଟିଏ ସେଟ ଲ୍ୟାଣ୍ଡିଂ ଗିଅର ଏଡିଇର ନିର୍ଦ୍ଦେଶକଙ୍କୁ ପ୍ରଦାନ କରିଥିଲେ ଏବଂ ଜିଟିଆରଇର ନିର୍ଦ୍ଦେଶକଙ୍କୁ ଗୋଟିଏ ସେଟ ପାୱାର ଟେକ ଅଫ ସାପ୍ଟ ପ୍ରଦାନ କରିଥିଲେ । ଭିଆରଡିଇର ନିର୍ଦ୍ଦେଶକ ଏଡିଇର ନିର୍ଦ୍ଦେଶକଙ୍କୁ ଏକ 180 ଏଚପି ଇଞ୍ଜିନ ପ୍ରଦାନ କରିଥିଲେ ।


    ଶ୍ରୀମତି ନିର୍ମଳା ସୀତାରମଣ ‘ ଡିଆରଡିଓ ରୋବୋଟିକ୍ସ ଆଣ୍ଡ ଅନମ୍ୟାନଡ ସିଷ୍ଟମ୍ସ ଏକ୍ସପୋଜିସନ ’ ( https://rac.gov.in/druse ) ୱେବସାଇଟ ଉନ୍ମୋଚନ କରିଥିଲେ । ଏହି ଉତ୍ସବରେ ସେ ‘ ସିଭିଆରଡିଇର ସଫଳତା ’ ଶୀର୍ଷକରେ ଏକ ପୁସ୍ତକ ଉନ୍ମୋଚନ କରିଥିଲେ ।


    ପ୍ରତିରକ୍ଷା କ୍ଷେତ୍ରରେ ଦେଶର ଆତ୍ମ ନିର୍ଭରଶୀଳତା ପାଇଁ ଅସମୀତ ପ୍ରୟାସ ଲାଗି ପ୍ରତିରକ୍ଷା ମନ୍ତ୍ରୀ ଡିଆରଡିଓ ପରିବାର ଓ ବିଶେଷ କରି ସିଭିଆରଡିଇକୁ ଶୁଭକାମନା ଜଣାଇଥିଲେ । ‘ ମେକ ଇନ ଇଣ୍ଡିଆ ପରିକଳ୍ପନା ମାଧ୍ୟମରେ ଦେଶର ସଶକ୍ତୀକରଣ ପାଇଁ ଡିଆରଡିଓ ଅଧିକ ଉଦ୍ୟମ କରିବ ବୋଲି ସେ ଆତ୍ମବିଶ୍ୱାସ ପ୍ରକାଶ କରିଥିଲେ ।


    ***************


    

    
    (Release ID: 1506522) Visitor Counter : 2