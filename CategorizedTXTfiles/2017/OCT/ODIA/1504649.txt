      ଉପରାଷ୍ଟ୍ରପତିଙ୍କ ସଚିବାଳୟ

      ରାମ ଆମ ସଂସ୍କୃତିର ମୂର୍ତ୍ତିମନ୍ତ ପ୍ରତୀକ
      ରାଜତିଲକ ଦଶହରା ଉତ୍ସବରେ ଉପ ରାଷ୍ଟ୍ରପତିଙ୍କ ଉଦ୍‌ବୋଧନ

      Posted On: 01 OCT 2017 4:45PM by PIB Bhubaneshwar

    ଭଗବାନ ରାମ ଆମ ସଂସ୍କୃତିର ମୂର୍ତ୍ତିମନ୍ତ ପ୍ରତୀକ ବୋଲି ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡ଼ୁ କହିଛନ୍ତି । ଆଜି ଏଠାରେ ଆୟୋଜିତ ରାଜତିଲକ ଦଶହରା ଦିବସ ଉତ୍ସବରେ ଉଦ୍ ‌ ବୋଧନ ଦେଇ ଉପ ରାଷ୍ଟ୍ରପତି କହିଲେ ଯେ ମର୍ଯ୍ୟାଦାପୁରୁଷ ଭଗବାନ ରାମ ଜଣେ ଆଦର୍ଶ ବ୍ୟକ୍ତି , ଜଣେ ଆଦର୍ଶ ଶାସକ , ଜଣେ ଆଦର୍ଶ ପିତା , ଜଣେ ଆଦର୍ଶ ପୁତ୍ର ଭାବେ ନିଜକୁ ପ୍ରମାଣସିଦ୍ଧ କରିଥିଲେ । ତାଙ୍କ ପିତା ଯାହା ନିର୍ଦ୍ଦେଶ ଦେଇଥିଲେ ସେ ତାହାକୁ ଅକ୍ଷରେ ଅକ୍ଷରେ ପାଳନ କରିଥିଲେ । ସେଇଥିପାଇଁ ରାମଙ୍କୁ ଆମ ସଂସ୍କୃତିରେ ସଦାସର୍ବଦା ସମ୍ମାନ , ଶ୍ରଦ୍ଧା ଓ ଭକ୍ତି କରାଯାଇଆସିଛି ।


    ଉପ ରାଷ୍ଟ୍ରପତି କହିଲେ ଯେ ସ୍ୱାଧୀନତା ପ୍ରାକ୍ତି ପରେ ମହାତ୍ମା ଗାନ୍ଧୀ ଭାରତରେ ରାମରାଜ୍ୟ ପ୍ରତିଷ୍ଠା କରିବାକୁ ଚାହିଁଥିଲେ । ରାମରାଜ୍ୟ କହିଲେ ଜଣେ ଆଦର୍ଶ ଶାସକ , ଯେଉଁଠାରେ କୌଣସି ପ୍ରକାର ଉତ୍ପୀଡ଼ନ ନଥିବ , କୌଣସି ପ୍ରକାର ଭେଦଭାବ ନଥିବ ତାହାକୁ ବୁଝାଏ । ତେଣୁ ଏହା ଆମ ସମସ୍ତଙ୍କ ପରମ କର୍ତ୍ତବ୍ୟ ଯେ ବିଭିନ୍ନ ସ୍ତରରେ ଆମେ ଏହି ରାମରାଜ୍ୟର ଆଦର୍ଶ ହାସଲ ସକାଶେ ମିଳିମିଶି କାର୍ଯ୍ୟ କରିବା ଆବଶ୍ୟକ । ତଦ୍ୱାରା ମହାତ୍ମା ଗାନ୍ଧୀଙ୍କ ଆଶା ପୂରଣ ହୋଇପାରିବ । ଆମେ ସଭିଏଁ ଯେଉଁଥିରେ ସଂପୃକ୍ତ ସେହି ସ୍ତରରେ ସମସ୍ତଙ୍କୁ ଯେଭଳି ସମାନତାର ଅଧିକାର ମିଳେ ତାହା ସୁନିଶ୍ଚିତ କରିବା ଆମ ସମସ୍ତଙ୍କ ପରମ କର୍ତ୍ତବ୍ୟ । ସେଇଥିପାଇଁ ରାଜନେତାମାନେ ସଦାବେଳେ ରାମରାଜ୍ୟର ଉଦାହରଣ ଦେଇଥାନ୍ତି ।


    ଉପ ରାଷ୍ଟ୍ରପତି କହିଲେ ଯେ ରାମ ଆମର ପରିଚୟ , ଆମ ସମସ୍ତଙ୍କ ଐତିହ୍ୟ । ନଭ ଶ୍ରୀ ଧାର୍ମିକ ଲୀଳା କମିଟି ନିୟମିତ ଭାବେ ରାମଲୀଳାର ଆୟୋଜନ କରିଆସୁଥିବାରୁ ସନ୍ତୋଷ ବ୍ୟକ୍ତ କରି ଶ୍ରୀ ନାଇଡ଼ୁ କହିଲେ ଯେ ଏହା ଦ୍ୱାରା ଆମ ସମସ୍ତଙ୍କୁ ରାମଙ୍କ କଥା ସ୍ମରଣ କରାଯାଇପାରୁଛି । ଭଗବାନ ରାମ ଯେଉଁ ମହାନ କାର୍ଯ୍ୟ କରିଯାଇଛନ୍ତି , ଯେଉଁ ମହାନ ଉଦାହରଣ ଆମମାନଙ୍କ ନିକଟରେ ସୃଷ୍ଟି କରିଯାଇଛନ୍ତି ତାହା ଆମପାଇଁ ପଥପ୍ରଦର୍ଶକ ବୋଲି ସେ ଉଲ୍ଲେଖ କରିଥିଲେ ।


    ଧାର୍ମିକ ଲୀଳା କମିଟି ରାମଲୀଳାର ଆୟୋଜନ କରି ନିୟମିତ ଭାବେ ଲୋକମାନଙ୍କୁ ସମ୍ବର୍ଦ୍ଧିତ କରୁଛନ୍ତି ଏବଂ ସେମାନଙ୍କୁ ରାମଲୀଳା ଦେଖିବାର ସୁଯୋଗ ସୃଷ୍ଟି କରୁଛନ୍ତି । ବିଜୟା ଦଶମୀ ହେଉଛି ଅସତ୍ୟ ଉପରେ ସତ୍ୟର ବିଜୟର ଅବସର । ଏହା ହେଉଛି ରାମଲୀଳାର ସାରକଥା । ରାକ୍ଷସରାଜର ଦୌରାତ୍ମ୍ୟରେ ସାରା ସଂସାର ଅତିଷ୍ଠ ହୋଇ ଉଠିଥିବା ଯୋଗୁ ରାବଣ ବଧ ଅନିବାର୍ଯ୍ୟ ହୋଇପଡ଼ିଥିଲା । ଏହାକୁ ସ୍ମରଣ ରଖି ଆମ ସମସ୍ତଙ୍କ ଜୀବନରେ ସତ୍ୟ ପ୍ରତି ନିଷ୍ଠାବାନ ହେବା ଆମମାନଙ୍କ ପରମ କର୍ତ୍ତବ୍ୟ । ପ୍ରକୃତ ରାମରାଜ୍ୟ ଦିଗରେ ଆମ ସମସ୍ତଙ୍କୁ କାର୍ଯ୍ୟ କରିବାକୁ ପଡ଼ିବ ଯେଉଁଠାରେ କ୍ଷୁଧା ନଥିବ , ଦୁର୍ନୀତି ନଥିବ , ଉତ୍ପୀଡ଼ନ ନଥିବ , ବୈଷମ୍ୟ ନଥିବ ଏବଂ ଏହା ଧର୍ମର ଆଧାରରେ ପ୍ରତିଷ୍ଠା ହୋଇଥିବ ।


    ଉପ ରାଷ୍ଟ୍ରପତି କହିଲେ ଯେ ଆମର ଯୁବ ଓ ତରୁଣ ପୀଢିଙ୍କୁ ରାମ ଓ ରାମରାଜ୍ୟ ସଂପର୍କରେ ଅବଗତ କରାଇବା ଆମର ପରମ କର୍ତ୍ତବ୍ୟ । ତଦ୍ୱାରା ସେମାନେ ସତ୍ୟ ପଥରେ ପରିଚାଳିତ ହେବେ । ରାମଲୀଳା ତିଲକ ଧାରଣ ଉତ୍ସବ ସମସ୍ତଙ୍କ ପାଇଁ ପ୍ରେରଣାଦାୟୀ ଏବଂ ଏହା ଆମମାନଙ୍କୁ ରାମରାଜ୍ୟ ଆଡ଼କୁ ନେଇଯିବ ବୋଲି ସେ କହିଥିଲେ । ତାଙ୍କୁ ଏହି କାର୍ଯ୍ୟକ୍ରମକୁ ଆମନ୍ତ୍ରଣ କରିଥିବାରୁ ଏବଂ ଏଭଳି ଏକ ଗୁରୁତ୍ୱପୂର୍ଣ୍ଣ ଉତ୍ସବର ଆୟୋଜନ କରିଥିବାରୁ ସେ ନବ ଶ୍ରୀ ଧାର୍ମିକ ଲୀଳା କମିଟିର ଆୟୋଜକମାନଙ୍କୁ ଧନ୍ୟବାଦ ଅର୍ପଣ କରିଥିଲେ ।


    *********

    
    
    (Release ID: 1504649) Visitor Counter : 2