      ରାଷ୍ଟ୍ରପତିଙ୍କ ସଚିବାଳୟ

      ଭାରତ ଜଳ ସପ୍ତାହ-2017 ଉଦଘାଟନ ଅବସରରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦଙ୍କ ଅଭିଭାଷଣ
      Posted On: 10 OCT 2017 8:39PM by PIB Bhubaneshwar


    ପଞ୍ଚମ ଭାରତ ଜଳ ସପ୍ତାହ – 2017 ଉଦଘାଟନ ଉତ୍ସବରେ ଯୋଗ ଦେଇ ମୁଁ ଖୁବ୍ ଆନନ୍ଦିତ । ବିଶେଷ କରି ମୁଁ ଏହି ଅବସରରେ ଯୋଗ ଦେଇଥିବା ଆନ୍ତରାଷ୍ଟ୍ରୀୟ ପ୍ରତିନିଧି , ଯେଉଁମାନେ ୟୁରୋପୀୟ ସଂଘ ଓ ଅନ୍ୟାନ୍ୟ ସ୍ଥାନରୁ ଆସିଛନ୍ତି , ସେମାନଙ୍କୁ ମୁଁ ସ୍ୱାଗତ କରୁଛି । ଏହି ଅତୀବ ଗୁରୁତ୍ୱପୂର୍ଣ୍ଣ ପ୍ରସଙ୍ଗରେ ସେମାନେ ଭାରତୀୟ ପ୍ରତିପକ୍ଷମାନଙ୍କ ସହ ଆଲୋଚନା କରିବେ ।


    ଆମେ ସଭିଏଁ ଜାଣୁ ଯେ ମାନବ ଜୀବନ ଧାରଣ ପାଇଁ ଜଳ ଅତ୍ୟାବଶ୍ୟକ । ବସ୍ତୁତଃ ମଣିଷ ଶରୀରର 60 ପ୍ରତିଶତ ହେଉଛି ଜଳ । ଅନ୍ୟ ଭାଷାରେ କହିଲେ ଜଳ ହିଁ ଜୀବନ । ଜଳବିନା ମାନବ ଜୀବନର କୌଣସି କାର୍ଯ୍ୟ ସଂପାଦନ ହୋଇ ପାରିବ ନାହିଁ । ଆଜି ବିଶ୍ୱ ଚିନ୍ତାକରୁଛି , ସୂଚନା ବିଜ୍ଞାନର ପ୍ରବାହ ଗୁରୁତ୍ୱପୂର୍ଣ୍ଣ ନା ଶକ୍ତିର ପ୍ରବାହ । ଏହା ଏକ ଉତ୍ତମ ପ୍ରଶ୍ନ । କିନ୍ତୁ ଜଳ ପ୍ରବାହ ହିଁ ସବୁଠାରୁ ବଡ ପ୍ରଶ୍ନ । ଏହା ଅର୍ଥନୀତି ଲାଗି ଯେମିତି ମୌଳିକ ପରିବେଶ ପାଇଁ ତତୋଧିକ ଏବଂ ମାନବ ସାଧନ ପାଇଁ ମଧ୍ୟ , ତେଣୁ ବର୍ତ୍ତମାନର ଜଳବାୟୁ ପରିବର୍ତ୍ତନ ଓ ପର୍ଯ୍ୟାବରଣ ସୁରକ୍ଷା ଜନିତ ଉଦବେଗ କାରଣରୁ ଜଳ ପ୍ରସଙ୍ଗଟି ଆମ ସମସ୍ତଙ୍କ ଲାଗି ଦିନକୁ ଦିନ ଜଟିଳ ହୋଇପଡୁଛି ।


    ଭାରତରେ , ଆମର ଅନେକ ଗୁଡିଏ ଫ୍ଲାଗସିତ , କାର୍ଯ୍ୟକ୍ରମ ସକାଶେ ଜଳ ହିଁ ମୁଖ୍ୟ ସାଧନ । ମୁଁ ଏକଥା କାହିଁକି ଯେ ଭାରତର ଆଧୁନିକୀକରଣ ପ୍ରକ୍ରିୟା ଦେଶର ଜଳ ସୁପରିଚାଳନା ବ୍ୟବସ୍ଥାର ଆଧୁନିକୀକରଣ ନିର୍ଭରଶୀଳ । ଏଥିରେ ଆଶ୍ଚର୍ଯ୍ୟ ହେବାର କିଛି ନାହିଁ ଯେ , ଆମ ଦେଶ ବିଶ୍ୱର ମୋଟ ଜନ ସଂଖ୍ୟାର 17 ପ୍ରତିଶତ ଅଧିକାରୀ । କିନ୍ତୁ ବିଶ୍ୱର ମୋଟ ଜଳ ସଂପଦର ମାତ୍ର ଚାରି ପ୍ରତିଶତ ଆମ ନିକଟରେ ଉପଲବ୍ଧ ।


    ତେଣୁ ଭାରତୀୟ କୃଷି ଠାରୁ ଆରମ୍ଭ କରି ଶିଳ୍ପ ପର୍ଯ୍ୟନ୍ତ ସର୍ବତ୍ର ଜଳର ସୁପରିଚାଳନା ସଫଳ ଉପଯୋଗ ଏକାନ୍ତ ଜରୁରି । ଏହି ପରିପ୍ରେକ୍ଷୀରେ ଆମର ଗ୍ରାମାଂଚଳଠାରୁ ଆରମ୍ଭ କରି ସହରାଂଚଳରେ ଜଳ ଉପଯୋଗ ନିମନ୍ତେ ନୂଆ ବେଞ୍ଚମାନ ସ୍ଥିର କରାଯିବା ଆବଶ୍ୟକ ।


    ଭାରତରେ 54 ପ୍ରତିଶତ ଦେଶବାସୀ ସେମାନଙ୍କ ଜୀବନଜୀବିକା ସକାଶେ କୃଷି କର୍ମ ଉପରେ ନିର୍ଭରଶୀଳ । ତଥାପି ଜାତୀୟ ଉପାର୍ଜନ କ୍ଷେତ୍ରକୁ ସେମାନଙ୍କ ଅବଦାନ ମାତ୍ରା ମାତ୍ର 14 ପ୍ରତିଶତ । କୃଷିକୁ ଅଧିକ ଲାଭପ୍ରଦ କରିବା ଏବଂ କୃଷକ ସଂପ୍ରଦାୟଙ୍କ ସମୃଦ୍ଧି ନିମନ୍ତେ ସରକାର କେତେ ଗୁଡିଏ ନୂଆ ନୂଆ କାର୍ଯ୍ୟ ଯୋଜନା ପ୍ରବର୍ତ୍ତନ କରିଛନ୍ତି । ସେଗୁଡିକ ମଧ୍ୟରେ –

     1. ‘ ହର ଖେତକୋ ପାନୀ ’ ପ୍ରତି ଖେତକୁ ପାଣି ବ୍ୟବସ୍ଥା । ଏହି ଯୋଜନାର ଉଦ୍ଦେଶ୍ୟ ହେଲା କୃଷି କ୍ଷେତକୁ ଜଳ ଯୋଗାଣ ଓ ଉପଲବ୍ଧତା ବୃଦ୍ଧି କରିବା ।
     2. ‘ ପ୍ରତି ବୁନ୍ଦାରୁ ଅଧିକ ଅମଳ ’ ଏହି ବ୍ୟବସ୍ଥା ମାଧ୍ୟମରେ ସିଂଚନ ଜଳସେଚନ ଏବଂ ଏହି ଭଳି ଅନ୍ୟାନ୍ୟ ପଦ୍ଧତିରେ କ୍ଷେତ ଉତ୍ପାଦିକା ବୃଦ୍ଧି କରିବା କିନ୍ତୁ ପୂର୍ବରୁ ବ୍ୟବହୃତ ଜଳ ପରିମାଣ ସ୍ଥିର ରଖିବା ।
     3. 2022 ସୁଦ୍ଧା କୃଷି ଉପାର୍ଜନ ଦ୍ୱିଗୁଣିତ କରିବା - ଏହି ଲକ୍ଷ୍ୟ ହାସଲ କରିବା ନିମନ୍ତେ ସରକାର କୃଷି ଜଳ ସେଚନ କ୍ଷେତ୍ରକୁ ସଂପ୍ରସାରଣ କରୁଛନ୍ତି ଏବଂ ଦୀର୍ଘ ଦିନରୁ ପଡି ରହିଥିବା 99 ଟି ଅସଂପୂର୍ଣ୍ଣ ଜଳ ସେଚନ ପ୍ରକଳ୍ପକୁ କାର୍ଯ୍ୟକାରୀ କରୁଛନ୍ତି । ସେଥିମଧ୍ୟରୁ 66 ଟି ପ୍ରକଳ୍ପ ହେଉଛି ମରୁଡି ପ୍ରବଣ କ୍ଷେତ୍ରର ଏବେ ମୁଁ ଦେଶର ଶିଳ୍ପାୟନ ଏବଂ ସେଥିରେ ଜଳର ଭୂମିକା ସଂପର୍କରେ ଆଲୋକପାତ କରିବାକୁ ଚାହେଁ । ମେକ୍ ଇନ ଇଣ୍ଡିଆ ମିଶନ ମାଧ୍ୟମରେ ଭାରତ ଉତ୍ପାଦନ କ୍ଷେତ୍ର ଦ୍ୱାରା ଜିଡିପି ବୃଦ୍ଧି ଘଟାଇବା ଦିଗରେ ନିର୍ଦ୍ଦିଷ୍ଟ ଭାବେ ପ୍ରୟାସ ଜାରି ରଖିଛି । ଏବେ ଏହି କ୍ଷେତ୍ରର ଅଂଶ 17 ପ୍ରତିଶତ ଥିବା ବେଳେ 2022 ସୁଦ୍ଧା ଏହାକୁ 25 ପ୍ରତିଶତକୁ ବୃଦ୍ଧି କରିବା ସକାଶେ ସରକାର ସଂକଳ୍ପବଦ୍ଧ ।

    ଶିଳ୍ପ ସଂସ୍ଥାମାନେ ଉତ୍ପାଦନ ସକାଶେ ପ୍ରଚୁର ପରିମାଣରେ ଜଳ ଆବଶ୍ୟକ କରିଥାନ୍ତି । ବିଶେଷ କରି ଉଲେକ୍ଟ୍ରୋନିକ୍ ହାର୍ଡୱେର କମ୍ପୁ୍ୟଟର ଓ ମୋବାଇଲ ଫୋନ କ୍ଷେତ୍ରରେ ଏହା ଅନୁଭୂତ । ଏବଂ ମେକ ଇନ୍ ଇଣ୍ଡିଆ କାର୍ଯ୍ୟକ୍ରମରେ ଏହା ଉପରେ ଅଧିକ ଗୁରୁତ୍ୱଆରୋପ କରାଯାଉଛି ।


    ଏବେ , ଦେଶର ୮୦ ପ୍ରତିଶତ ଜଳ କୃଷି ପାଇଁ ଏବଂ ୧୫ ପ୍ରତିଶତ ଜଳ ଶିଳ୍ପ ଲାଗ ଉପଯୋଗ କରାଯାଉଛି । ଆଗାମୀ ବର୍ଷରେ ଏହି ଅନୁପାତରେ ପରିବର୍ତନ ଘଟିବ । ଜଳ ସାମଗ୍ରିକ ଚାହିଦା ଯଥେଷ୍ଟ ବୃଦ୍ଧି ପାଇବ । ତେଣୁ ଜଳର ବ୍ୟବହାର ପୁନଃ ବ୍ୟବହାରରେ ସକ୍ରିୟତା ପ୍ରତ୍ୟେକ ଶିଳ୍ପ ପ୍ରକଳ୍ପର ବ୍ଲୁପ୍ରିଂଟରେ ସ୍ଥାନ ପାଇବା ଏକାନ୍ତ ଆବଶ୍ୟକ । ବ୍ୟବସାୟ ଓ ଶିଳ୍ପ ଏହି ସମସ୍ୟା ସମାଧାନର ଅଂଶ ବିଶେଷ ହେବା ଦରକାର । ସେଇଥିପାଇଁ ମୁଁ ଖୁସି ଯେ ଆଜି ଢେର ସଂଖ୍ୟକ ଉତ୍ପାଦକ କମ୍ପାନୀର ପ୍ରତିନିଧିମାନେ ଏହି ସମ୍ମିଳନୀରେ ଯୋଗ ଦେଉଛନ୍ତି ।


    ବନ୍ଧୁଗଣ ,


    ଭାରତରେ ଏତେ ଦ୍ରୁତ ମାତ୍ରାରେ ସହରୀକରଣ ଘଟି ଚାଲିଛି ଯେ , ପୂର୍ବରୁ କେବେ ଏପରି ହୋଇନଥିଲା । ଆମର ସ୍କାର୍ଟ ସିଟି କାର୍ଯ୍ୟକ୍ରମ ମାଧ୍ୟମରେ ୧୦୦ ଟି ସହର ପ୍ରତିଷ୍ଠା ଅଥବା ଏହାର ଉନ୍ନତିକରଣ କରାଯାଉଛି । ଆମେ ସଭିଏଁ ଜାଣୁ ଯେ , ଜଳର ପୁନଃ ବ୍ୟବହାର କଠିନ ବର୍ଯ୍ୟର ପରିଚାଳନା ଏବଂ ଉତମ ପରିମଳ ସଂଧାନ ଓ କାର୍ଯ୍ୟାନ୍ୱୟନ ଏହି ସବୁ ସ୍ମାର୍ଟ ସିଟିର ବେଂଚମାର୍କ ଯଦ୍ୱାରା ସେସବୁକୁ ଆକଳନ କରାଯାଇପାରିବ ।


    ସହରାଂଚଳ ଭାରତରୁ ପ୍ରତିଦିନ ୪୦ ବିଲିୟନ ବର୍ଯ୍ୟଜଳ ନିଷ୍କାସିତ ହେଉଛି । ସେଇ ବର୍ଯ୍ୟଜଳରେ ଥିବା ବିଷାଦ ଉପାଦନକୁ ପୃଥକ କରିବା ସକାଶେ ଆମକୁ ଉପଯୁକ୍ତ ପ୍ରଯୁକ୍ତି ଆହରଣ ଓ ଉପଯୋଗ କରିବାକୁ ପଡିବ ଯଦ୍ୱାରା ସେହି ଜଳକୁ ଆମେ କୃଷି ଜଳ ସେଚନ ଓ ଅନ୍ୟାନ୍ୟ ଉଦେ୍ଦଶ୍ୟରେ ଉପଯୋଗ କରିପାରିବା । ଯେକୌଣସି ସହରାଂଚଳ ଯୋଜନା କାର୍ଯ୍ୟକ୍ରମର ଏହା ଅଂଶ ବିଶେଷ ହେବା ଅନୁବର୍ଯ୍ୟ ।


    ଭାରତର କ୍ଷେତ୍ରୀୟ ବିବିଧତାରେ ଥିବା ଉଲ୍ଲେଖନୀୟ ବୈଷମ୍ୟ ସଂପର୍କରେ ମୁଁ ଏଠାରେ ନିଶ୍ଚୟ ଉଲ୍ଲେଖ କରିବି । ବିଶେଷ କରି ଜଳ ସଂପଦର ଉପଲବ୍ଧତା ଘେନି । ଗୋଟିଏ ପଟେ , ଭୂତଳ ଜଳ ଉତ୍ସକୁ ଅତି ବ୍ୟାପକଭାବେ ଉପଯୋଗ କରାଯାଉଛି ଯାହାକି ଉତରାଂଚଳ ଓ ପଶ୍ଚିମାଂଚଳ କ୍ଷେତ୍ରରେ ଦ୍ରୁତ ମାତ୍ରାରେ ହ୍ରାସ ପାଇଚାଲିଛି । ଅନ୍ୟ ପକ୍ଷରେ , ପୂର୍ବାଂଚଳ ଓ ଉତର - ପୂର୍ବାଂଚଳ ରାଜ୍ୟ ମାନଙ୍କରେ ଆମର ପୂର୍ଣ୍ଣଗର୍ଭା ନଦୀ ମାନଙ୍କରେ ଜଳ ଉଚ୍ଛୁଳିଛି ଏବଂ ନିୟମିତ ଭାବେ ସେଠାରେ ବନ୍ୟା ଘଟୁଛି । ବର୍ଷପରେ ବର୍ଷ , ଏହା ମାନବ ବସତିକୁ କ୍ଷତି ପହଁଚାଉଛି ଯଦ୍ୱାରା ଅସଂଖ୍ୟ ପରିବାର ଅଭୂତିପୂର୍ବ କ୍ଷତିର ସମ୍ମୁଖୀନ ହେଉଛନ୍ତି ।


    ଏଭଳି ପ୍ରାକୃତିକ ବପର୍ଯ୍ୟକୁ କେବଳ ବିବିଧ ସହଭାଗୀ ତଥା ବିବିଧ କାର୍ଯ୍ୟ ଯୋଜନା ଦ୍ୱାରା ହିଁ ମୁକାବିଲା କରାଯାଇ ପାରିବ । ସେଥିମଧ୍ୟରୁ ଗୋଟିଏ କାର୍ଯ୍ୟକ୍ରମ ହେଲା ଯେଉଁଠାରେ ସମ୍ଭବ , ନଦୀମାନଙ୍କ ସଂଯୋଗୀକରଣ , ପୁଣି ଏଥିଲାଗି ନଦୀ ବ୍ୟବସ୍ଥାର ବେସିନ ସଂପ୍ରସାରଣ ପରିଚାଳନା କରାଯିବା ବାଂଛନୀୟ ଯଦ୍ୱାରା ନଦୀକୁ ସ୍ୱଚ୍ଛ ରଖାଯାଇପାରିବ ଏବଂ ବିବିଧ ବ୍ୟବହାରକାରୀଙ୍କ ସକାଶେ ଏହା ଅଧିକ ଉପଯୋଗୀ ହୋଇପାରିବ । ଏହି ପରିପ୍ରେକ୍ଷୀରେ ନମାମି ଗଙ୍ଗେ ପ୍ରକଳ୍ପ ଏକ ଉତମ ଅୟମାରମ୍ଭ । ଭାରତର ତଥା ଭାରତୀୟ ଉପ ମହାଦେଶର ଅନ୍ୟ ନଦୀ ବ୍ୟବସ୍ଥାକୁ ଆମେ ଏହାକୁ ସଂପ୍ରସାରିତ କରିପାରିବା ବିଶେଷ କରି ଦେଶ ପୂର୍ବାଂଚଳ କ୍ଷେତ୍ରରେ ଏହାର ବ୍ୟାପକ ପ୍ରବର୍ତନ କରାଯାଇ ପାରିବ ।


    ପରିଶେଷରେ , ମୁଁ ଏପରି ଏକ ଜଳ ପରିଚାଳନା ବ୍ୟବସ୍ଥା ପାଇଁ ଆହ୍ୱାନ ଜଣାଇବି ଯାହା ସ୍ଥାନୀୟ ହୋଇଥିବ । ଏହା ଯେପରି ଗ୍ରାମ ଓ ପ୍ରତିଯୋଗୀ ଲୋକମାନଙ୍କୁ ସଶକ୍ତି କରୁଥିବ ଓ ଜଳ ପରିଚାଳନା , ବଂଟନ ଓ ଜଳ ସଂପଦର ମୂଲ୍ୟ ବୁଝିବା ନିମନ୍ତେ ସେମାନଙ୍କ କ୍ଷମତା ଓ ଦକ୍ଷତା ବୃଦ୍ଧିରେ ସହାୟକ ହେଉଥିବ । ଏକ ବିଂଶ ଶତାଦ୍ଧିର ଯେକୌଣସି ଜଳ ନୀତିରେ ଜଳର ଉପଯୋଗୀତା ଓ ମୂଲ୍ୟକୁ ଗୁରୁତ୍ୱ ପ୍ରଦାନ ବିଶେଷ ସ୍ଥାନ ଅଧିକାର କରେ । ଏହା ସମସ୍ତ ପକ୍ଷଙ୍କୁ ଉତ୍ସାହିତ କରିବା ଭାବେ ଯେଉଁଥିରେ ସ୍ଥାନୀୟ ଗୋଷ୍ଠୀ ସାମିଲ ଥିବେ । ସେମାନଙ୍କ ଚିନ୍ତାଧାରାରେ ଏଦିଗରେ ପରିବର୍ତନ ହେବା ଜରୁରୀ । ସେମାନେ ହୃଦୟଙ୍ଗମ କରିବା ଆବଶ୍ୟକ ଯେ ସେମାନଙ୍କୁ ଯୋଗାଇ ଦିଆଯାଉଥିବା ଜଳ ପରିମାଣ ସହ ସୁଯୋଗ ଓ ସୁବିଧା ପରିମାଣ ସଂଶ୍ଳିଷ୍ଟ ।


    ଏକଥା ସୁନିଶ୍ଚିତ ଯେ , ଏଭଳି ସୁବିଧା ସୁଯୋଗର ପରିମାଣ ସକ୍ରିୟତା ବହନ କରେ । ଏଥିସହ ମାନନ ସମାଜ ତଥା ଜୀବନ ଧାରଣର ପଦ୍ଧତିକୁ ମାପିବା ଓ ଆକଳନ କରିବା ମଧ୍ୟ ସଂଶ୍ଳିଷ୍ଟ । ପୁଣି ଏଥିରେ ବିକାଶ ଘଟିଚାଲିଛି । ଏହା ଏକ ଧାରାବାହିକ ପ୍ରକ୍ରିୟା ।


    ବନ୍ଧୁଗଣ ,


    ସମସ୍ତଙ୍କ ପାଇଁ ଜଳ ଉପଉବ୍ଧତା ନିଃସନେ୍ଦହରେ ଏକ ଜରୁରୀ ଆବଶ୍ୟକତା । ଭାରାତ ପରିପ୍ରେକ୍ଷୀରେ ଏତେ ବିଶାଳ ଜଳସଂଖ୍ୟା ଯାହା ଛଅଶହ ହଜାର ଗ୍ରାମ ଓ ସହରାଂଚଳରେ ବସବାସ କରିନ୍ତି ସେମାନଙ୍କ ପାଇଁ ନିରାପଦ ପାନୀୟ ଜଳ ଉପଲବ୍ଧ କରାଇବା ଏକ ମାମୁଲି ପ୍ରକଳ୍ପ ପ୍ରସ୍ତାବ ନୁହେଁ । ଏହା ଏକ ପବିତ୍ର ସଂକଳ୍ପ । ୨୦୨୨ ସୁଦ୍ଧା ଦେଶର ସମସ୍ତ ଗ୍ରାମାଂଚଳକୁ ପାନୀୟ ଜଳ ଉପଲବ୍ଧ କରିବା ନିମନ୍ତେ ସରକାର ଏକ ଗୁରୁତ୍ୱପୂର୍ଣ୍ଣ ଯୋଜନା ପ୍ରସ୍ତୁତ କରିଛନ୍ତି । ସେହିବର୍ଷ ଆମେ ଦେଶ ସ୍ୱାଧୀନତାର ୭୫ ତମ ବର୍ଷ ପୂର୍ତି ପାଳନ କରୁଛୁ । ସେହି ବର୍ଷ ବେଳକୁ ଗ୍ରାମାଂଚଳ ୯୦ ପ୍ରତିଶତ ପରିବାରଙ୍କୁ ପାଇପ ଜଳ ଯୋଗାଣ ର ଲକ୍ଷ ରଖାଯାଇଛି ।


    ଏଥିରେ ଆମେ କଦାପି ବିଫଳ ହେବୁ ନାହିଁ । ଏହି ସମ୍ମିଳନୀର ଆଲୋଚନାରେ ଆମେ ସେପରି ବିଫଳ ନହେଉ ତାର ଉପାୟ ସ୍ଥିର କରିବା ମୁଁ ଦୃତ ନିଶ୍ଚିିତ ଯେ , ଆମେ ହାରିବୁ ନାହିଁ । ଏତିକି କହି ମୁଁ ଭାରତ ଜଳ ସପ୍ତାହ ୨୦୧୭ ର ସର୍ବଶୁଭ ଓ ସଫଳତା କାମନା କରୁଛୁ ।


    ଆପଣମାନଙ୍କୁ ଧନ୍ୟବାଦ


    ଜୟହିନ୍ଦ୍ !


    

    
    (Release ID: 1507533) Visitor Counter : 3
    
    
    
    
    

3.