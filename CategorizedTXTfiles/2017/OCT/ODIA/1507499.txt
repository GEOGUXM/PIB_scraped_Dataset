      ରାଷ୍ଟ୍ରପତିଙ୍କ ସଚିବାଳୟ

      ବୟୋଶ୍ରେଷ୍ଠ ସମ୍ମାନ 2017 ପ୍ରଦାନ କଲେ ରାଷ୍ଟ୍ରପତି
      Posted On: 09 OCT 2017 7:33PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ଅକ୍ଟୋବର 9 , 2017 ) ନୂଆଦିଲ୍ଳୀଠାରେ ଆୟୋଜିତ ଏକ ଉତ୍ସବରେ ବୟୋଜ୍ୟେଷ୍ଠ ନାଗରିକମାନଙ୍କୁ ବୟୋଶ୍ରେଷ୍ଠ ସମ୍ମାନ - 2017 ପ୍ରଦାନ କରିଛନ୍ତି ।


    ଏହି ଅବସରରେ ଉଦବୋଧନ ଦେଇ ରାଷ୍ଟ୍ରପତି କହିଲେ ଯେ , ଦେଶରେ ବୟୋଜ୍ୟେଷ୍ଠମାନଙ୍କୁ ସମ୍ମାନ ପ୍ରଦର୍ଶନ କରିବାର ଏକ ସୁସ୍ଥ ପରମ୍ପରା ରହିଆସିଛି । ଗତ ଜନଗଣନା ଅନୁସାରେ ଦେଶରେ ପ୍ରାୟ 10.5 କୋଟି ଲୋକ ବୟୋଜ୍ୟେଷ୍ଠ ବୋଲି ଜଣାପଡିଥିଲା । ଯାହାକି ମୋଟ ଜନସଂଖ୍ୟାର 8.5 ପ୍ରତିଶତ । ବିଗତ କିଛି ଦଶନ୍ଧି ମଧ୍ୟରେ ଦେଶରେ ହାରାହାରି ଜୀବନଧାରଣ ଆୟୁସୀମା ବୃଦ୍ଧି ପାଇଛି । ଉନ୍ନତ ସ୍ୱାସ୍ଥ୍ୟ ସେବା ଓ ଅନ୍ୟାନ୍ୟ କାରଣ ଯୋଗୁଁ ଏପରି ଘଟିଛି । ଅନୁମାନ କରାଯାଉଛି 2050 ମସିହା ସୁଦ୍ଧା ଦେଶର ମୋଟ ଜନସଂଖ୍ୟାରୁ 19 ପ୍ରତିଶତ ବରିଷ୍ଠ ନାଗରିକ ହୋଇ ସାରିଥିବେ ।


    ରାଷ୍ଟ୍ରପତି କହିଲେ ଯେ , ଏକଥା ଜାଣି ସେ ଆନନ୍ଦିତ ଯେ ଭାରତ ସରକାର ବୟୋଜ୍ୟେଷ୍ଠ ନାଗରିକଙ୍କ କଲ୍ୟାଣ ନିମନ୍ତେ ଅନେକ ପଦକ୍ଷେପ ଗ୍ରହଣ କରିଛନ୍ତି । ସେଥି ମଧ୍ୟରେ ବୟୋଜ୍ୟେଷ୍ଠଙ୍କ ଲାଗି ଜାତୀୟ ସ୍ୱାସ୍ଥ୍ୟସେବା କାର୍ଯ୍ୟକ୍ରମ ସାମିଲ ଯାହା ଅନୁସାରେ ବରିଷ୍ଠ ନାଗରିକଙ୍କୁ ବିଶେଷ ସ୍ୱାସ୍ଥ୍ୟସେବା ଯୋଗାଇ ଦିଆଯାଉଛି । ଜାତୀୟ ସ୍ୱାସ୍ଥ୍ୟବୀମା ଯୋଜନା ଅନୁସାରେ ରାଜ୍ୟ ସରକାରମାନଙ୍କ ସହାୟତାରେ ବରିଷ୍ଠ ନାଗରିକମାନଙ୍କୁ ଅତିରିକ୍ତ ସ୍ୱାସ୍ଥ୍ୟ ସୁବିଧା ପ୍ରଦାନର ବ୍ୟବସ୍ଥା କରାଯାଇଛି ।


    ଅନ୍ୟମାନଙ୍କ ମଧ୍ୟରେ ଏହି କାର୍ଯ୍ୟକ୍ରମରେ କେନ୍ଦ୍ର ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରୀ ଶ୍ରୀ ଥାୱରଚାନ୍ଦ ଗେହଲଟ , ସାମାଜିକ ନ୍ୟାୟ ଓ ସଶକ୍ତିକରଣ ରାଷ୍ଟ୍ରମନ୍ତ୍ରୀ ଶ୍ରୀ କିଷନ ପାଲ ଗୁଜ୍ଜର ପ୍ରମୁଖ ଉପସ୍ଥିତ ଥିଲେ ।


    **********

    
    
    (Release ID: 1507499) Visitor Counter : 3