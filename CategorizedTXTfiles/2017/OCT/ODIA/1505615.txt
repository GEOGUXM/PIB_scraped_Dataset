      ଭୂବିଜ୍ଞାନ ମନ୍ତ୍ରଣାଳୟ

      ଘୂର୍ଣ୍ଣିଝଡ଼ ଚେତାବନୀ: ପଶ୍ଚିମ ବଙ୍ଗର ଗାଙ୍ଗେୟ କ୍ଷେତ୍ର ଉପରେ ଅବପାତ
      Posted On: 10 OCT 2017 9:31PM by PIB Bhubaneshwar


    କୋଲକାତାସ୍ଥିତ ଡପଲର ରାଡ଼ାର ଏବଂ ଉପଗ୍ରହ ଚିତ୍ରର ସଦ୍ୟତମ ସୂଚନା ଅନୁସାରେ ପଶ୍ଚିମ ବଙ୍ଗର ଗାଙ୍ଗେୟ କ୍ଷେତ୍ର ଉପରେ ଏକ ତୀବ୍ର ଅବପାତ କେନ୍ଦ୍ରୀଭୂତ ହୋଇ ବିଗତ ଛଅ ଘଣ୍ଟାଧରି ଘଣ୍ଟାକୁ 12 କିଲୋମିଟର ବେଗରେ ପଶ୍ଚିମ- ଉତ୍ତରପଶ୍ଚିମ ଦିଗକୁ ଗତିକରୁଛି । ଆଜି ( ଅକ୍ଟୋବର 10, 2017) ସକାଳ ସାଢ଼େ ପାଞ୍ଚଟା ବେଳେ ଏହା ପଶ୍ଚିମ ବଙ୍ଗର ଗାଙ୍ଗେୟ କ୍ଷେତ୍ରର ଅକ୍ଷାଂଶ 23.2’ ଉତ୍ତର ଏବଂ ଦ୍ରାଘିମା 87.1 ପୂର୍ବରେ ଅବସ୍ଥିତ ଥିଲା ଯାହା ବାଙ୍କୁରା (ପଶ୍ଚିମ ବଙ୍ଗ ଗାଙ୍ଗେୟ କ୍ଷେତ୍ର)ର ନିକଟବର୍ତ୍ତୀ ।

    
    ଏହି ଅବପାତ ପଶ୍ଚିମ-ଉତ୍ତରପଶ୍ଚିମ ଦିଗକୁ ଗତିକରି ଆଗାମୀ ଛଅ ଘଣ୍ଟା ମଧ୍ୟରେ ଏକ ଅବପାତକୁ ହ୍ରାସ ପାଇବାର ସମ୍ଭାବନା ରହିଛି ଏବଂ ପରବର୍ତ୍ତୀ 24 ଘଣ୍ଟା ମଧ୍ୟରେ ଏକ ଲଘୁପାଦ କ୍ଷେତ୍ରରେ ପରିଣତ ହୋଇପାରେ ।
    
    ଚେତାବନୀ:
    
    ଭାରୀ ବର୍ଷା ଚେତାବନୀ:
    
    • ଆଗାମୀ 24 ଘଣ୍ଟା ମଧ୍ୟରେ ପଶ୍ଚିମ ବଙ୍ଗର ଗାଙ୍ଗେୟ କ୍ଷେତ୍ର ଏବଂ ଝାଡ଼ଖଣ୍ଡର ଅଧିକାଂଶ ସ୍ଥାନରେ ବର୍ଷା ଏବଂ କେତେକ ସ୍ଥାନରେ ପ୍ରବଳ ବର୍ଷା ହେବାର ସମ୍ଭାବନା ରହିଛି ।
    
    • ସବ୍ ହିମାଳୟ ପଶ୍ଚିମ ବଙ୍ଗ, ସିକିମ ଏବଂ ବିହାରର ଅନେକ ସ୍ଥାନରେ ଆଗାମୀ 48 ଘଣ୍ଟା ମଧ୍ୟରେ କେତେକ ସ୍ଥାନରେ ବର୍ଷା ଏବଂ କେତେକ ସ୍ଥାନରେ ଭାରୀ ବର୍ଷାର ଆଶଙ୍କା ରହିଛି ।
    
    ପବନ ଚେତାବନୀ:
    
    ପଶ୍ଚିମବଙ୍ଗର ଗାଙ୍ଗେୟ କ୍ଷେତ୍ରରେ ଆଗାମୀ 12 ଘଣ୍ଟା ମଧ୍ୟରେ କେତେକ ସ୍ଥାନରେ ଘଣ୍ଟାକୁ 40-50 କିଲୋମିଟର ବେଗରେ କୋହଲା ପବନ ପ୍ରବାହିତ ହେବ ଏବଂ ଏହାର ଆଖପାଖ ଅଞ୍ଚଳ ଓ ଝାଡ଼ଖଣ୍ଡରେ ଏହି ସମୟ ମଧ୍ୟରେ ଘଣ୍ଟାକୁ 30-40 କିଲୋମିଟର ବେଗରେ ପବନ ବହିବା ସହ କେତେକ ସ୍ଥାନରେ ଘଣ୍ଟାକୁ 50 କିଲୋମିଟର ପର୍ଯ୍ୟନ୍ତ ହେବାର ଆଶଙ୍କା ରହିଛି ।

    *********

    
    
    (Release ID: 1505615) Visitor Counter : 2