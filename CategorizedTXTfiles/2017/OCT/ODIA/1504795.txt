      ନୀତି ଆୟୋଗ

      ହାଇଦ୍ରାବାଦରେ ଅନୁଷ୍ଠିତ ହେବ ବିଶ୍ୱ ଉଦ୍ୟୋଗଶୀଳତା ସମ୍ମେଳନ 2017
      Posted On: 03 OCT 2017 3:25PM by PIB Bhubaneshwar


    ଆସନ୍ତା ନଭେମ୍ବର 28 ରୁ 30 ତାରିଖ ପର୍ଯ୍ୟନ୍ତ ହାଇଦ୍ରାବାଦଠାରେ ବିଶ୍ୱ ଉଦ୍ୟୋଗଶୀଳତା ସମ୍ମେଳନ ଆୟୋଜିତ ହେବ । ଆଜି ଏଥିପାଇଁ ଭାରତ ସରକାର ଏବଂ ଆମେରିକାର ଉଚ୍ଚସ୍ତରୀୟ ପ୍ରତିନିଧି ଦଳ ନୀତି ଆୟୋଗ ଠାରେ ଯୋଜନା ପ୍ରସ୍ତୁତି ଲାଗି ଆଲୋଚନା କରିଥିଲେ ।


    ଏହି ସମ୍ମେଳନର ଉଦଘାଟନ କରିବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ ଆମେରିକା ପ୍ରତିନିଧି ଦଳର ମୁଖ୍ୟ ତଥା ରାଷ୍ଟ୍ରପତି ଟ୍ରମ୍ପଙ୍କ ପରାମର୍ଶଦାତା , ଇଭାଙ୍କା ଟ୍ରମ୍ପ ।


    ଜିଇଏସ୍ ସାରା ବିଶ୍ୱରେ ପ୍ରଗତିଶୀଳ ଉଦ୍ୟୋଗୀ , ନିବେଶକ ଏବଂ ବ୍ୟବସାୟୀକ ମୁଖ୍ୟମାନଙ୍କ ବାର୍ଷିକ ସମ୍ମେଳନ ଅଟେ । ନେଟୱାର୍କିଂ , ମ୍ୟାଂଟରିଙ୍ଗ ଏବଂ କର୍ମଶାଳା ମାଧ୍ୟମ ଠାରୁ ଆରମ୍ଭ କରି ଜିଇଏସ୍ ଉଦ୍ୟୋଗୀମାନଙ୍କୁ ସେମାନଙ୍କ ବିଚାର ପ୍ରଦାନ କରିବା , ଭାଗିଦାରୀ ନିର୍ମାଣ କରିବା , ସୁରକ୍ଷିତ ଆର୍ଥିକ ପୋଷ ଏବଂ ନବୀନ ବସ୍ତୁ ଏବଂ ସେବାର ନିର୍ମାଣ କରିବା ଲାଗି ସଶକ୍ତ କରିଥାଏ , ଯାହାର ଲକ୍ଷ୍ୟ ସମାଜରେ ପରିବର୍ତ୍ତନ ଆଣିବା । ଚଳିତ ବର୍ଷ ଏହି ସମ୍ମିଳନୀର ମୁଖ୍ୟ ପ୍ରସଙ୍ଗ ମହିଳା ଉଦ୍ୟୋଗୀ ଏବଂ ଉଦ୍ୟୋଗ କ୍ଷେତ୍ରରେ ମହିଳାମାନଙ୍କ ଦ୍ୱାରା ଅଣାଯାଇପାରିଥିବା ଅଭୂତପୂର୍ବ କ୍ଷମତା ହେବ ।


    ଜିଇଏସ୍ 2017 ନବସୃଜନକାରୀମାନଙ୍କୁ ବିଶେଷ ଭାବେ ମହିଳାମାନଙ୍କୁ ସେମାନଙ୍କ ବିଚାର ଭିନ୍ନ ସ୍ତରକୁ ନେଇଯିବା ଲାଗି ପରିବେଶ ଯୋଗାଇ ଦେବ । ଆର୍ଥିକ ବିକାଶ ଏବଂ ସମୃଦ୍ଧିରେ ମହିଳାମାନଙ୍କର ଅତ୍ୟନ୍ତ ମହତ୍ୱପୂର୍ଣ୍ଣ ଭୂମିକା ରହିଛି । କିନ୍ତୁ ବିକାଶଶୀଳ ଏବଂ ବିକଶୀତ ଉଭୟ ରାଷ୍ଟ୍ରଗୁଡ଼ିକରେ ମହିଳାମାନେ ବ୍ୟବସାୟ ନିର୍ମାଣ କରିବାରେ ଅଧିକ ବାଧାର ସମ୍ମୁଖୀନ ହୋଇଥାନ୍ତି । ମହିଳାମାନଙ୍କ ଉଦ୍ୟୋଗ ବିକାଶ ଭାବନାର ଶକ୍ତି ଏବଂ ବିବିଧତାକୁ ପାଳନ କରିବା ଉଦ୍ଦେଶ୍ୟରେ ଚଳିତ ବର୍ଷ ଏହି ସମ୍ମେଳନର ବିଷୟ ‘ ୱିମେନ୍ ଫାଷ୍ଟ , ପ୍ରସ୍ପରିଟି ଫର୍ ଅଲ୍ ’ ହେବ ।


    ଜିଇଏସ 2017 ରେ ଉଦ୍ୟୋଗୀ , ନିବେଶଙ୍କ ସହିତ ପ୍ରମୁଖ ଉଦ୍ୟୋଗର ସିଇଓ ତଥା 1600 ପ୍ରତିନିଧି ସାମିଲ୍ ହେବେ । ଏଠାରେ ସାରା ବିଶ୍ୱର ବିବିଧ ପୃଷ୍ଠଭୂମି ଥିବା ପ୍ରତିନିଧିମାନେ ସାମିଲ୍ ହେବେ । ଏହି ସମ୍ମେଳନରେ ଭାଗ ନେଉଥିବା ପ୍ରତିଯୋଗୀ 160 ଟି ଦେଶର ପ୍ରତିନିଧିତ୍ୱ କରିବେ । ଏଥିସହିତ ବିଭିନ୍ନ ଭୌଗୋଳିକ କ୍ଷେତ୍ର , ଉଦ୍ୟୋଗ , ବ୍ୟବସାୟର ଆକାର ଏବଂ ସ୍ତରର ପ୍ରତିନିଧିମାନେ ସାମିଲ୍ ହେବେ । ଏହି ସମ୍ମେଳନରେ ଯୁବକ ଏବଂ ମହିଳା ଉଦ୍ୟୋଗୀଙ୍କୁ ସଶକ୍ତ କରିବା ଉପରେ ଅଧିକ ଗୁରୁତ୍ୱ ଦିଆଯିବ ।


    ଭାରତ ସରକାରଙ୍କ ପକ୍ଷରୁ ନୀତି ଆୟୋଗ ଏହି ସମ୍ମେଳନର ଆୟୋଜନ କରୁଛି । ନୀତି ଆୟୋଗର ସିଇଓ ଅମିତାଭ କାନ୍ତ କହିଛନ୍ତି ଯେ ଭାରତୀୟ ଷ୍ଟାର୍ଟଅପ୍ ଏବଂ ନବସୃଜନକାରୀଙ୍କ ପାଇଁ ଏହା ଅଦ୍ୱିତୀୟ ଅବସର ଆଣିଦେବ । ଏଥିରେ ବିଶ୍ୱର ପ୍ରତିଭାବାନ ଉଦ୍ୟୋଗୀଙ୍କ ସହିତ ବାର୍ତ୍ତାଳାପ ଏବଂ ନେଟ୍ୱାର୍କ ସ୍ଥାପନ କରିବା ଲାଗି ସୁଯୋଗ ମିଳିବ । ସେ ହାଇଦ୍ରାବାଦରେ ଏହି ସମ୍ମେଳନର ଆୟୋଜନ ନିମନ୍ତେ ତେଲେଙ୍ଗାନା ସରକାରଙ୍କ ସମର୍ଥନ ଏବଂ ସହଯୋଗକୁ ସ୍ୱୀକାର କରିଥିଲେ ଏବଂ କହିଥିଲେ ଯେ ବିଶ୍ୱର ପ୍ରାଚୀନତମ ସଭ୍ୟତା ଭାରତ ସାରା ବିଶ୍ୱର ସଭ୍ୟତାମାନଙ୍କୁ ଜିଇଏସ୍ 2017 ରେ ସ୍ୱାଗତ କରିବ ।


    ନ୍ୟାସନାଲ୍ ସିକ୍ୟୁରିଟି କାଉନସିଲ , ଦ ହ୍ୱାଇଟ୍ ହାଉସର ବରିଷ୍ଠ ନିର୍ଦ୍ଦେଶକ ଜେନିଫର ଅରାଙ୍ଗିଓ କହିଥିଲେ ଯେ ଆମେରିକା ଚଳିତ ବର୍ଷ ଜିଇଏସ୍ ପାଇଁ ଭାରତ ସହିତ ଭାଗୀଦାର ହେବା ଲାଗି ଗୌରବାନ୍ୱିତ ଅନୁଭବ କରୁଛି ।


    ଜିଇଏସର ଏଜେଣ୍ଡାରେ ବ୍ରେକ୍ଆଉଟ୍ ସେସନ୍ , ମାଷ୍ଟର କ୍ଲାସ୍ ଏବଂ କର୍ମଶାଳାମାନ ସାମିଲ୍ ରହିଛି । ଜିଇଏସ୍ 2017 ପ୍ରତିଯୋଗୀଙ୍କୁ ଅନ୍ୟ ପ୍ରତିଯୋଗୀଙ୍କ ସହିତ ଯୋଗାଯୋଗ କରିବାର ସୁଯୋଗ ଦେବ ।


    *************

    
    
    (Release ID: 1504795) Visitor Counter : 2