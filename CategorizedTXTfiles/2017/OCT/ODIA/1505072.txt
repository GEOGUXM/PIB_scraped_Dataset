      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ସ୍ୱରାଷ୍ଟ୍ର ମନ୍ତ୍ରୀ ଓ ସଡ଼କ ପରିବହନ, ଜାହାଜ ଚଳାଚଳ ଓ ଜଳସଂପଦ ମନ୍ତ୍ରୀଙ୍କ ଦୁଇଦିନିଆ ଆଣ୍ଡାମାନ ଗସ୍ତ
      ଦୁଇମନ୍ତ୍ରୀ 1321 କୋଟି ଟଙ୍କାର ଅନେକ ଜାତୀୟ ରାଜପଥ ଓ ଜାହାଜ ଚଳାଚଳ ପ୍ରକଳ୍ପର କରିବେ ଶିଳାନ୍ୟାସ

      Posted On: 05 OCT 2017 5:31PM by PIB Bhubaneshwar

    କେନ୍ଦ୍ର ସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ ଓ ଜଳସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ଏବଂ ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ଦୁଇଦିନିଆ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜ ଗସ୍ତରେ ଯାଇଛନ୍ତି । ମନ୍ତ୍ରୀଦ୍ୱୟ ପୋର୍ଟ ବ୍ଲେୟାର , ଦିଗଲିପୁର ଏବଂ ବାରାତଙ୍ଗ ଠାରେ 1121 କୋଟି ଟଙ୍କାର ଚାରିଟି ଜାତୀୟ ରାଜପଥ ପ୍ରକଳ୍ପ ଏବଂ 200 କୋଟି ଟଙ୍କାର କେତେକ ଜାହାଜ ଚଳାଚଳ ପ୍ରକଳ୍ପର ଶିଳାନ୍ୟାସ କରିବେ ।


    ଯେଉଁ ଜାତୀୟ ରାଜପଥ ପ୍ରକଳ୍ପଗୁଡ଼ିକର ଶିଳାନ୍ୟାସ ଅନୁଷ୍ଠିତ ହେବ ସେଥିମଧ୍ୟରେ ବେଓନାବାଦ - ଫେରାରଗଞ୍ଜ ମଧ୍ୟରେ ଯାଇଥିବା ଜାତୀୟ ରାଜପଥର 26 କିଲୋମିଟର ସଡ଼କ ( 170 କୋଟି ଟଙ୍କା ବ୍ୟୟରେ ) ଏବଂ ଅଷ୍ଟିନ୍ ‌ କ୍ରିକ୍ ‌ ଓ କଲରା ଜଙ୍କସନ୍ ‌ ମଧ୍ୟରେ ଲମ୍ବିଥିବା ଜାତୀୟ ରାଜପଥର 56 କିଲୋମିଟର ସଡ଼କ ( 410 କୋଟି ଟଙ୍କା ବ୍ୟୟରେ ) ପ୍ରକଳ୍ପ ରହିଛି । ସେହିଭଳି ମନ୍ତ୍ରୀଦ୍ୱୟ ମିଡ଼ଲ ଷ୍ଟ୍ରେଟ୍ ‌ କ୍ରିକ୍ ‌ ବ୍ରିଜ୍ ‌ ଏବଂ ହମ୍ଫ୍ରେ ଷ୍ଟ୍ରେଟ୍ ‌ କ୍ରିକ୍ ‌ ବ୍ରିଜ୍ ‌ ନିର୍ମାଣ ନିମନ୍ତେ ଶିଳାନ୍ୟାସ କରିବେ । ଏହି ପ୍ରକଳ୍ପ ଦ୍ୱୟ ଯଥାକ୍ରମେ 262.97 କୋଟି ଏବଂ 277.17 କୋଟି ଟଙ୍କା ବ୍ୟୟରେ ନିର୍ମାଣ କରାଯିବାକୁ ବ୍ୟୟ ଅଟକଳ କରାଯାଇଛି ।


    ଏତଦବ୍ୟତୀତ ଦ୍ୱୀପପୁଞ୍ଜରେ ବିଭିନ୍ନ ଜାତୀୟ ରାଜପଥ ପ୍ରକଳ୍ପ ନିର୍ମାଣର ବିଭିନ୍ନ ପର୍ଯ୍ୟାୟରେ ରହିଛି । 6330 କୋଟି ଟଙ୍କା ବ୍ୟୟରେ ଏହି ଜାତୀୟ ରାଜପଥ ନିର୍ମାଣ କାର୍ଯ୍ୟ ଜାତୀୟ ରାଜପଥ ଏବଂ ସଂସାଧନ ବିକାଶ ନିଗମ ଲିଃ ( nhidcl ) ଦ୍ୱାରା କାର୍ଯ୍ୟକାରୀ କରାଯାଉଛି । ସେଥିମଧ୍ୟରୁ ଅଧିକାଂଶ କାର୍ଯ୍ୟ ଜାତୀୟ ରାଜପଥ ନଂ . 4 ରେ ପୁନର୍ବାସ ଏବଂ ଉନ୍ନତିକରଣ ନିମନ୍ତେ କରାଯାଉଛି ।


    ଜାହାଜ ଚଳାଚଳ ପ୍ରକଳ୍ପ ମଧ୍ୟରେ ବାରାତଙ୍ଗ ଦ୍ୱୀପକୁ ବିକଳ୍ପ ସାମୁଦ୍ରିକ ପଥ ଆରମ୍ଭ କରାଯାଉଛି । 45.16 କୋଟି ଟଙ୍କା ବ୍ୟୟରେ ଏହି ପ୍ରକଳ୍ପ କାର୍ଯ୍ୟ ନିର୍ମାଣ ସଂପୂର୍ଣ୍ଣ କରାଯାଇଛି । ପୋର୍ଟ ବ୍ଲେୟାରରୁ ଅନ୍ୟ ଦ୍ୱୀପମାନଙ୍କୁ ଜଳପଥ ସଂଯୋଗରେ ଉନ୍ନତି ଏହି ପ୍ରକଳ୍ପର ଉଦ୍ଦେଶ୍ୟ । ଏଣିକି ଜରୱା ଆଦିମ ଜନଜାତିଙ୍କ ସଂରକ୍ଷଣ ମଧ୍ୟ ଦେଇ ଆଉ ଯାତ୍ରୀମାନଙ୍କୁ ଯିବାକୁ ପଡ଼ିବନାହିଁ । ତଦ୍ୱାରା ଏହି ଜନଜାତିଙ୍କ କ୍ଷେତ୍ରକୁ ବାଧା ନପହଞ୍ଚାଯାଇ ପର୍ଯ୍ୟଟନର ବିକାଶ ଘଟାଯାଇପାରିବ । ଏତଦବ୍ୟତୀତ ପୋର୍ଟ ବ୍ଲେୟାରର ହ୍ୱାର୍ଫ ଇନ୍ ‌ ହୋପ୍ ‌ ଟାଉନକୁ ଅତିରିକ୍ତ 200 ମିଟର ବୃଦ୍ଧି କରାଯିବା ନିମନ୍ତେ 17.49 କୋଟି ଟଙ୍କା ବ୍ୟୟରେ ଏକ ପ୍ରକଳ୍ପ ନିମନ୍ତେ ଶିଳାନ୍ୟାସ ସ୍ଥାପନା କରାଯିବ । ହ୍ୱାର୍ଫକୁ ଏବେ ଭାରତୀୟ ତୈଳ ନିଗମ ଏଲପିଜି ଏବଂ ଅନ୍ୟାନ୍ୟ ପେଟ୍ରୋଲିୟମ୍ ‌ ଜାତ ଉତ୍ପାଦ ପ୍ରେରଣ ସକାଶେ ବ୍ୟବହାର କରୁଛି । ଏହାର ସଂପ୍ରସାରଣ ଘଟିଲେ ସେଠାକୁ 160 ମିଟର ପର୍ଯ୍ୟନ୍ତ ଦୈର୍ଘ୍ୟ ଜାହାଜ ବର୍ଥିଂ କରିପାରିବ । ଏହା ଦ୍ୱାରା ସେହି କ୍ଷେତ୍ରରେ ଲୋକମାନଙ୍କୁ ଏପିଜି ସିଲିଣ୍ଡର ମିଳିବାରେ ଆଉ କୌଣସି ସମସ୍ୟା ରହିବନାହିଁ । ପୋର୍ଟ ବ୍ଲେୟାର ଠାରେ ଥିବା ଦ୍ୱିତୀୟ ନୂତନ ଶୁଷ୍କ ଡ଼କର ସଂପ୍ରସାରଣ କାର୍ଯ୍ୟ 96.24 କୋଟି ଟଙ୍କା ବ୍ୟୟରେ ନିର୍ମାଣ କରାଯିବ । ବିଭିନ୍ନ ଦ୍ୱୀପ ମଧ୍ୟରେ ଜାହାଜ ଚଳାଚଳ ବ୍ୟବସ୍ଥାକୁ ବୃଦ୍ଧି କରାଯିବ । ସେଥିପାଇଁ 1350 କୋଟି ଟଙ୍କା ବ୍ୟୟରେ ବିଭିନ୍ନ ଆକାରର ଜାହାଜ ନିର୍ମାଣ କରାଯାଉଛି । ସେଥିମଧ୍ୟରୁ 25 ଟି ଜାହାଜ ଆଣ୍ଡାମାନ ଓ ନିକୋବର ପ୍ରଶାସନ ଆହରଣ କରିବାର ପ୍ରସ୍ତାବ ରହିଛି ।


    ***********

    
    
    (Release ID: 1505072) Visitor Counter : 2