      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କ ଛାତ୍ରବୃତ୍ତି ଚେକ୍‌ ବଣ୍ଟନ
      Posted On: 03 OCT 2017 3:21PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ଆଜି ଏଠାରେ ଆୟୋଜିତ ଏକ କାର୍ଯ୍ୟକ୍ରମରେ କେନ୍ଦ୍ରୀୟ ସଶସ୍ତ୍ର ପୁଲିସ ବଳ ( CAPF ) ଏବଂ ଆସାମ ରାଇଫଲ୍ସ ( AR ) ଯବାନ ଯେଉଁମାନେ କି ଦେଶସେବା ପାଇଁ ଚରମ ବଳିଦାନ ପୂର୍ବକ ସେମାନଙ୍କର ପ୍ରାଣଦାନ କରିଛନ୍ତି ସେମାନଙ୍କ ସନ୍ତାନମାନଙ୍କୁ ଛାତ୍ରବୃତ୍ତି ଚେକ୍ ‌ ବଣ୍ଟନ କରିଛନ୍ତି । ସ୍ୱରାଷ୍ଟ୍ର ମନ୍ତ୍ରୀ ଏହିବର୍ଗରେ ଏଗାରଟି ଛାତ୍ରବୃତ୍ତି ଚେକ୍ ‌ ପ୍ରଦାନ କରିଥିଲେ । ଅବଶିଷ୍ଟ 172 ଟି ଛାତ୍ରବୃତ୍ତି ପାଣ୍ଠି ଡ଼ିଜିଟାଲ ପଦ୍ଧତି ମାଧ୍ୟମରେ ହିତାଧିକାରୀମାନଙ୍କ ଜମାଖାତାକୁ ହସ୍ତାନ୍ତର କରାଯାଇଥିଲା । ଏହି ବୃତ୍ତିର ପ୍ରାୟୋଜକ ହେଲେ ସରୋଜିନୀ ଦାମୋଦରନ୍ ‌ ଫାଉଣ୍ଡେସନ ( SDF ) ।


    2016 ମସିହାରେ ଏସଡ଼ିଏଫ ପକ୍ଷରୁ ସିଏପିଏଫ ପର୍ସୋନେଲର ପିଲାମାନଙ୍କୁ ଏଭଳି ଛାତ୍ରବୃତ୍ତି ପ୍ରଦାନ କରାଯିବାର ବ୍ୟବସ୍ଥା କରାଯାଇଥିଲା । ଏହି କ୍ରମରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଏହି ପଦ୍ଧତିକୁ କାର୍ଯ୍ୟକାରୀ କରି ମୋଟ 295 ପିଲାଙ୍କୁ ଚିହ୍ନଟ କରିଥିଲା । ସେମାନେ ସଭିଏଁ ସିଏପିଏଫ ଏବଂ ଏଆର ପରିବାରର । ଏସଡ଼ିଏଫ ସହ ପରାମର୍ଶ କ୍ରମେ ପ୍ରତ୍ୟେକ ପିଲାଙ୍କୁ 6000 ଟଙ୍କା ଲେଖାଏଁ ପ୍ରଦାନ କରାଯିବାକୁ ସ୍ଥିର କରାଯାଇଥିଲା । ଚଳିତ ବର୍ଷ ଏଥିପାଇଁ ମୋଟ 183 ଜଣ ପିଲାଙ୍କୁ ଚିହ୍ନଟ କରାଯାଇଛି । କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଏବଂ ଏସଡ଼ିଏଫ ଏହି ପିଲାମାନଙ୍କୁ ଆଗାମୀ ବର୍ଷମାନଙ୍କରେ ବୃତ୍ତି ପ୍ରଦାନ କରିବାକୁ ସ୍ଥିରକରିଛି ।


    ଏହି ଅବସରରେ ତାଙ୍କର ସଂକ୍ଷିପ୍ତ ଭାଷଣରେ ସ୍ୱରାଷ୍ଟ୍ର ମନ୍ତ୍ରୀ ସରୋଜିନୀ ଦାମୋଦରନ ଫାଉଣ୍ଡେସନର ମ୍ୟାନେଜିଂ ଟ୍ରଷ୍ଟି ଶ୍ରୀ ଏସ ଡ଼ି ଶିବୁଲାଲଙ୍କୁ ବଧେଇ ଜଣାଇଥିଲେ । ଏଭଳି ଆଦର୍ଶ କାର୍ଯ୍ୟ ଦେଶ ନିର୍ମାଣରେ ବେଶ୍ ‌ ସହାୟକ ହୋଇପାରିବ ବୋଲି ସେ ମତ ପୋଷଣ କରିଥିଲେ । ଏସଡ଼ିଏଫ ଏଭଳି ଅନେକ ଜନକଲ୍ୟାଣଧର୍ମୀ କାର୍ଯ୍ୟରେ ନିୟୋଜିତ ଥିବାରୁ ସେ ସନ୍ତୋଷ ବ୍ୟକ୍ତ କରିଥିଲେ । ସମାଜର ଦୁର୍ବଳ ଶ୍ରେଣୀର ଲୋକ , ପିଲା ଏବଂ ବୟୋଜ୍ୟେଷ୍ଠମାନଙ୍କ ସହାୟତା ଓ ଯତ୍ନ ବାସ୍ତବିକ ପ୍ରଶଂସନୀୟ କାର୍ଯ୍ୟ ବୋଲି ସେ କହିଥିଲେ ।


    ଏହି ଅବସରରେ ସ୍ୱରାଷ୍ଟ୍ର ମନ୍ତ୍ରଣାଳୟ , ସିଏପିଏଫର ବହୁ ବରିଷ୍ଠ ପଦାଧିକାରୀ ତଥା ଏସଡ଼ିଏଫର ପାଟ୍ରନ୍ ‌ ଶ୍ରୀମତୀ କୁମାରୀ ଶିବୁଲାଲ ଏବଂ ସିଏପିଏଫ ପର୍ସୋନେଲଙ୍କ ପରିବାରର ସଦସ୍ୟମାନେ ଉପସ୍ଥିତ ଥିଲେ ।


    ************

    
    
    (Release ID: 1504793) Visitor Counter : 2