      ଉପରାଷ୍ଟ୍ରପତିଙ୍କ ସଚିବାଳୟ

      ହରିଜନ ସେବକ ସଂଘ ଭଳି ସଂସ୍ଥାନ ଜନସେବା କାର୍ଯ୍ୟ କରୁଛି ଏବଂ ଏମାନଙ୍କୁ ସହାୟତା ଜରୁରୀ: ଉପରାଷ୍ଟ୍ରପତି ଥକ୍କର ବାପା ବିଦ୍ୟାଳୟକୁ ପୁନଃ ସମର୍ପିତ କଲେ
      Posted On: 17 OCT 2017 5:28PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ . ଭେଙ୍କୟା ନାଇଡୁ କହିଛନ୍ତି ଯେ ହରିଜନ ସେବକ ସଂଘ ଭଳି ସଂସ୍ଥାନ ଜନସେବା କରୁଛନ୍ତି ଏବଂ ଏଥିନିମନ୍ତେ ଏମାନଙ୍କୁ ସମାଜସେବୀ , କର୍ପୋରେଟ ଏବଂ ସଂଶାଧନ ଥିବା ବ୍ୟକ୍ତିମାନଙ୍କଠାରୁ ସହାୟତା ମିଳିବା ଆବଶ୍ୟକ । ସେ ଆଜି ଚେନ୍ନାଇରେ ଥକ୍କର ବାପା ବିଦ୍ୟାଳୟର ପୁନଃ ସମର୍ପଣ , ଥକ୍କର ବାପାଙ୍କ ପୁନନିର୍ମିତ ମୂର୍ତ୍ତିର ଅନାବରଣ ଏବଂ ଦିଦି ନିର୍ମଳା ଦେଶପାଣ୍ଡେ ନିଳୟମ ସ୍ତମ୍ଭ ଆଧାରଶୀଳା ଫାଉଣ୍ଡେସନର ଫଳକ ଅନାବରଣ ପାଇଁ ଆୟୋଜିତ ସମାରୋହକୁ ସମ୍ବୋଧିତ କରିଛନ୍ତି । ତାମିଲନାଡୁର ରାଜ୍ୟପାଳ ଶ୍ରୀ ବନୱାରୀଲାଲ ପୁରୋହିତ ଏବଂ ତାମିଲନାଡୁର ମତ୍ସ୍ୟ ପାଳନ , କାର୍ମିକ ଏବଂ ପ୍ରଶାସନିକ ସୁଧାର ମନ୍ତ୍ରୀ ଶ୍ରୀ ଡି . ଜୟକୁମାର ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ଦିଦି ନିର୍ମଳା ଦେଶପାଣ୍ଡେ ନିଜର ଶେଷ ନିଶ୍ୱାସ ପର୍ଯ୍ୟନ୍ତ ଏହି ସଂଗଠନର ନେତୃତ୍ୱ ନେଇଥିଲେ ଏବଂ ସେ ସମର୍ପିତ ଗାନ୍ଧିବାଦୀ ଥିଲେ । ସେ କେବଳ ଭାରତରେ ନୁହେଁ ବରଂ ସମ୍ପୂର୍ଣ୍ଣ ବିଶ୍ୱରେ ହଜାର ହଜାର ଲୋକଙ୍କ ପାଇଁ ଉଦାହରଣ ପ୍ରତିଷ୍ଠା କରିଥିଲେ । ସେ ଭୂଦାନ ଆନ୍ଦୋଳନରେ ଭାଗନେଇଥିଲେ ଏବଂ ମହାତ୍ମା ଗାନ୍ଧୀଙ୍କ ଗ୍ରାମ ସ୍ୱରାଜ ବାର୍ତ୍ତାକୁ ଲୋକପ୍ରିୟ କରିବା ପାଇଁ ସମ୍ପୂର୍ଣ୍ଣ ଦେଶରେ 40,000 କିଲୋମିଟର ଦୀର୍ଘ ପଦଯାତ୍ରା କରିଥିଲେ । ସେ ଶାନ୍ତିର ସଚ୍ଚା ଦୂତ ଥିଲେ ଏବଂ ସାମ୍ପ୍ରଦାୟିକ ସଦ୍ଭାବ ପାଇଁ ସଂଘର୍ଷ ମଧ୍ୟ କରିଥିଲେ ।


    ଉପରାଷ୍ଟ୍ରପତି ଶ୍ରୀ ଗୀତା ଭବନ ନ୍ୟାସଫଳକ ଅନାବରଣରେ ଖୁସି ଜାହିର କରିଥିଲେ । ସେ ସମସ୍ତ ପୁରସ୍କାର ବିଜେତାଙ୍କୁ ମହାତ୍ମା ଗାନ୍ଧୀଙ୍କ ଦ୍ୱାରା ପ୍ରଦର୍ଶିତ ମାର୍ଗରେ ଆଗକୁ ବଢ଼ି ଏବଂ ଏହି ସେବାକୁ ଜାରି ରଖି ଜନସାଧାରଣଙ୍କୁ ସହାୟତା କରିବାରେ ଯୋଗଦାନ କରିବା ନେଇ ଅଭିନନ୍ଦନ ଜଣାଇଛନ୍ତି ।


    ଉପରାଷ୍ଟ୍ରପତି କହିଲେ ଯେ ହରିଜନ ସେବକ ସଙ୍ଘ ଏବଂ ଏହାର ୟୁନିଟ ଗୁଡ଼ିକ ପ୍ରଧାନମନ୍ତ୍ରୀଙ୍କ ଦ୍ୱାରା ଆରମ୍ଭ କରାଯାଇଥିବା ସ୍ୱଚ୍ଛ ଭାରତ କାର୍ଯ୍ୟକ୍ରମରେ ବହୁ ଭାବରେ ଭାଗ ନେଉଛନ୍ତି । ସେ ଏହି ମହାନ ଉଦ୍ଦେଶ୍ୟରେ ବହୁ ଉତ୍ସାହ ସହିତ ଭାଗ ନେବା ପାଇଁ ବିଜେତାମାନଙ୍କୁ ଅଭିନନ୍ଦନ ଜଣାଇଥିଲେ ।


    ଉପରାଷ୍ଟ୍ରପତିଙ୍କ ବକ୍ତବ୍ୟକୁ ନିମ୍ନରେ ପ୍ରଦାନ କରାଗଲା :-


    “ ମୁଁ ଏହି ଗାନ୍ଧିବାଦୀ ସଂସ୍ଥାନ ହରିଜନ ସେବକ ସଂଘ ସହିତ ଜଡିତ ହୋଇ ନିଜକୁ ସମ୍ମାନିତ ମନେକରୁଛି । ଏହି ସଂସ୍ଥାନର ସମ୍ବିଧାନ , ନିୟମ ଏବଂ କାନୁନକୁ ମହାତ୍ମା ଗାନ୍ଧୀ ନିଜେ 1932ରେ ଲେଖିଥିଲେ । ମୁଁ ବିଶେଷ ରୂପେ ଥକ୍କର ବାପା ବିଦ୍ୟାଳୟର ପୁନଃ ସମର୍ପଣ ଏବଂ ଦିଦି ନିର୍ମଳା ଦେଶପାଣ୍ଡେଙ୍କ ସ୍ତମ୍ଭ ଆଧାରଶୀଳା ଫଳକ ଅନାବରଣ ଅବସରରେ ଆୟୋଜିତ ସମାରୋହରେ ଯୋଗଦେଇଥିବାରୁ ଅତ୍ୟନ୍ତ ପ୍ରସନ୍ନ କାରଣ ଏହି କାର୍ଯ୍ୟକ୍ରମ ସେହି ଦିଦି ନିର୍ମଳା ଦେଶପାଣ୍ଡେଙ୍କ ଜନ୍ମଦିନ ଅବସରରେ ଆୟୋଜିତ କରାଯାଉଛି , ଯାହାଙ୍କୁ କି ମୁଁ ଦଶନ୍ଧି ଧରି ଜାଣିଛି ।


    ଦିଦି ନିର୍ମଳା ଦେଶପାଣ୍ଡେ ନିଜର ଶେଷ ନିଶ୍ୱାସ ପର୍ଯ୍ୟନ୍ତ ଏହି ସଂସ୍ଥାନର ନେତୃତ୍ୱ ନେଇଥିଲେ ଏବଂ ସେ ସମର୍ପିତ ଗାନ୍ଧିବାଦୀ ଥିଲେ । ସେ କେବଳ ଭାରତ ପାଇଁ ନୁହେଁ ବରଂ ପୁରା ବିଶ୍ୱର ହଜାର ହଜାର ଜନସାଧାରଣଙ୍କ ପାଇଁ ଏକ ଉଦାହରଣ ସୃଷ୍ଟି କରିଥିଲେ । ସେ ଭୂଦାନ ଆନ୍ଦୋଳନରେ ଭାଗ ନେଇଥିଲେ ଏବଂ ମହାତ୍ମା ଗାନ୍ଧୀଙ୍କ ଗ୍ରାମ ସ୍ୱରାଜ ବାର୍ତ୍ତାକୁ ଲୋକପ୍ରିୟ କରିବା ଉଦ୍ଦେଶ୍ୟରେ ପୁରା ଦେଶରେ 40,000 କିଲୋମିଟର ଦୀର୍ଘ ପଦଯାତ୍ରା କରିଥିଲେ । ସେ ଶାନ୍ତିର ସଚ୍ଚା ଦୂତ ଥିଲେ ଏବଂ ସେ ସାମ୍ପ୍ରଦାୟିକ ସଦ୍ଭାବ ପାଇଁ ମଧ୍ୟ ସଂଘର୍ଷ କରିଥିଲେ ।


    ଏହା ଜାଣି ମୋତେ ଅତ୍ୟନ୍ତ ଦୁଃଖ ହୋଇଥିଲା ଯେ ଥକ୍କର ବାପା ବିଦ୍ୟାଳୟ 2015ରେ ବନ୍ୟା କାରଣରୁ ଧ୍ୱଂସ ହୋଇଯାଇଥିଲା ଏବଂ 8 ଫୁଟ ଗଭୀର ପାଣି ମଧ୍ୟକୁ ଚାଲିଯାଇଥିଲା । 2016 ବାତ୍ୟାରେ ଏହା ପୁଣିଥରେ କ୍ଷତିଗ୍ରସ୍ତ ହୋଇଥିଲା ଏବଂ ସବୁଠାରୁ ବଡ ଦୁଃଖର କଥା ହେଲା ବନ୍ୟାରେ ଗାନ୍ଧିଜୀଙ୍କ ଉପରେ ଲେଖାଯାଇଥିବା 10,000 ରୁ ଅଧିକ ପୁସ୍ତକ ନଷ୍ଟ ହୋଇଯାଇଥିଲା । ମୁଁ ଏହା ଜାଣି ଆନନ୍ଦିତ ହୋଇଥିଲି ଯେ ଅପିଲ କରିବା ପରେ ବହୁ ଲୋକ ଜାତୀୟ ପିତାଙ୍କ ସମ୍ବନ୍ଧରେ ଲେଖାଯାଇଥିବା ଅନେକ ପୁସ୍ତକ ଏହି ବିଦ୍ୟାଳୟକୁ ଦାନ କରିଦେଇଥିଲେ । ବିଦ୍ୟାଳୟର କାର୍ଯ୍ୟଶାଳା ଗୁଡ଼ିକର ମଧ୍ୟ ମରାମତି କରାଯାଇଛି ।


    ଥକ୍କର ବାପା ଗାନ୍ଧିଜୀଙ୍କ ସହଯୋଗୀ ଥିଲେ । ତାଙ୍କ ମୂର୍ତ୍ତି ମଧ୍ୟ ଜଳମଗ୍ନ ହୋଇଯାଇଥିଲା । ଏହାର ନବୀକରଣ କରାଯାଇଛି । ଏହି ମୂର୍ତ୍ତିର ଉନ୍ମୋଚନ କରିବା ମୋ ପାଇଁ ସମ୍ମାନର ବିଷୟ । ମୋତେ କୁହାଯାଇଛି ଯେ ମୂଳ ରୂପରେ ଏହି ମୂର୍ତ୍ତିର ଉନ୍ମୋଚନ 29.11.1962 ରେ କରାଯାଇଥିଲା ।


    ବାସ୍ତବରେ ଏହା ଗୌରବର ବିଷୟ ଯେ ଡଃ ରାଜେନ୍ଦ୍ର ପ୍ରସାଦ , ଶ୍ରୀ ରାଜଗୋପାଳଚାରୀ , ଶ୍ରୀ ଭେଙ୍କଟରମଣ ଏବଂ ଦିଦି ନିର୍ମଳା ଦେଶପାଣ୍ଡେ ଏହି ପ୍ରତିଷ୍ଠିତ ସଂସ୍ଥାନ ସହିତ ଜଡିତ ଥିଲେ । ଏହି ସଂସ୍ଥାନ ଯାହାକୁ କି 1935 ରେ ହରିଜନ ବାଳକମାନଙ୍କ ପାଇଁ ଔଦ୍ୟୋଗିକ ବିଦ୍ୟାଳୟ ଭାବେ ଆରମ୍ଭ କରାଯାଇଥିଲା , ସେଥିରେ ଏବେ ସମସ୍ତ ବର୍ଗର ଛାତ୍ରଙ୍କୁ ସାମିଲ କରାଯାଉଛି । ମୁଁ ଏହା ଜାଣି ଅତ୍ୟନ୍ତ ଆନନ୍ଦିତ ଯେ ଏହି ପରିସରରେ ପ୍ରି କେଜି ରୁ ପ୍ରାଥମିକ ସ୍ତର ପର୍ଯ୍ୟନ୍ତ ମୁକ୍ତ ଶିକ୍ଷା ଉପଲବ୍ଧ କରିବା ବ୍ୟତୀତ ଘରୁ ଦୂରରେ ରହୁଥିବା କାର୍ଯ୍ୟରତ ମହିଳାମାନଙ୍କୁ ଏକ ଛାତ୍ରାବାସ ଉପଲବ୍ଧ କରାଉଛି ଏବଂ ଏଠାରେ ଗାନ୍ଧୀ ସାର୍ବଜନୀନ ପୁସ୍ତକାଳୟ ମଧ୍ୟ ରହିଛି ।


    ହରିଜନ ସେବକ ସଙ୍ଘର ଦିଦି ନିର୍ମଳା ଦେଶପାଣ୍ଡେ ନିଳୟମକୁ ଉଚ୍ଚ ଶିକ୍ଷା ପ୍ରାପ୍ତ କରୁଥିବା ମହିଳାମାନଙ୍କୁ ଆବାସ ଉପଲବ୍ଧ କରାଇବା ପାଇଁ ନିର୍ମାଣ କରାଯାଉଛି । ସଂଘ ସେମାନଙ୍କୁ ନିଃଶୁଳ୍କ ଆବାସ ଏବଂ ଶିକ୍ଷଣୀୟ ସୁବିଧା ଉପଲବ୍ଧ କରାଉଛି । ଏଥିରେ ପରୋପକାରୀ ବ୍ୟକ୍ତି ଏବଂ ସଙ୍ଗଠନର ପୁରା ସହଯୋଗ ମିଳୁଛି । କିଛି ଛାତ୍ରମାନଙ୍କ ପାଇଁ ବୋର୍ଡିଂ ଅନୁଦାନ ତାମିଲନାଡୁ ସରକାରଙ୍କଠାରୁ ମଧ୍ୟ ପ୍ରାପ୍ତି ହେଉଛି । ମୋତେ କୁହାଯାଇଛି ଯେ 2020 ପର୍ଯ୍ୟନ୍ତ ଏହି ଭବନର ନିର୍ମାଣ ପୁରା ହେବା ଫଳରେ 200ରୁ ଅଧିକ ମହିଳାଙ୍କୁ ଆବାସ ସୁବିଧା ଉପଲବ୍ଧ ହୋଇପାରିବ ।


    ମୁଁ ବୁଝୁଛି ଯେ କଠିନ ସାମାଜିକ - ଆର୍ଥିକ ପୃଷ୍ଠଭୂମିର ଗ୍ରାମୀଣ କ୍ଷେତ୍ରରୁ ଆସୁଥିବା ମହିଳାମାନଙ୍କ ପାଇଁ ଛାତ୍ରାବାସର ଅନେକ ଚାହିଦା ରହିଛି ।


    ମୋତେ କୁହାଯାଇଛି ଯେ ବର୍ତ୍ତମାନର ଛାତ୍ରାବାସ ଭବନ ଅତ୍ୟନ୍ତ ବିପଜ୍ଜନକ ସ୍ଥିତିରେ ରହିଛି ଏବଂ ସାଧାରଣ ବର୍ଷା ହେଲେ ମଧ୍ୟ ସେଥିରେ ପାଣି ଭରିଯାଇଥାଏ । ପ୍ରଫେସର ଶଙ୍କର କୁମାର ସାନ୍ୟାଲଙ୍କ ନେତୃତ୍ୱରେ ନୂତନ ଭବନର ପରିଯୋଜନା ଆରମ୍ଭ କରାଯାଇଛି ।


    ଏହା ଜାଣି ମୁଁ ଆନନ୍ଦିତ ଯେ ଶ୍ରୀ ଗୀତା ଭବନ ଟ୍ରଷ୍ଟ 65 ଲକ୍ଷ ଟଙ୍କା ବିନିମୟରେ ସ୍ତମ୍ଭ ଆଧାରଶୀଳା ପ୍ରାୟୋଜିତ କରି ନୂତନ ଇମାରତ ନିର୍ମାଣ ଆରମ୍ଭ କରିଛି । ମୁଁ ତାଙ୍କୁ ବଧେଇ ଜଣାଉଛି ଏବଂ ମୋର ପୁରା ବିଶ୍ୱାସ ରହିଛି ଯେ ଆଗାମୀ ବର୍ଷମାନଙ୍କରେ ଏହାଦ୍ୱାରା ହଜାର ହଜାର ମହିଳାମାନଙ୍କୁ ସହାୟତା ମିଳିବ । ଶ୍ରୀ ଗୀତା ଭବନ ଟ୍ରଷ୍ଟର ଫଳକ ଉନ୍ମୋଚନ କରି ମୋତେ ଅତ୍ୟନ୍ତ ପ୍ରସନ୍ନତା ମିଳୁଛି ।


    ମୁଁ ସମସ୍ତ ପୁରସ୍କାର ବିଜେତାଙ୍କୁ ଅଭିନନ୍ଦନ ଜଣାଉଛି ଯେ ସେମାନେ ମହାତ୍ମା ଗାନ୍ଧୀଙ୍କ ଦ୍ୱାରା ପ୍ରଦର୍ଶିତ ମାର୍ଗରେ ଆଗକୁ ବଢ଼ି ନିଜର ସେବା ଜାରି ରଖିଛନ୍ତି ଓ ଲୋକମାନଙ୍କୁ ସହଯୋଗ କରିଛନ୍ତି ।


    ମୋତେ କୁହାଯାଇଛି ଯେ ସିଏସଆର ପଦକ୍ଷେପ ଅଂଶବିଶେଷ ଭାବେ ଥକ୍କର ବାପା ବିଶ୍ୱବିଦ୍ୟାଳୟ ଏବଂ ହରିଜନ ସେବକ ସଙ୍ଘ ଦୁହିଁଙ୍କ ପ୍ରସ୍ତାବ ଉପରେ ବିଭିନ୍ନ ରାଷ୍ଟ୍ରାୟତ୍ତ ଏବଂ ଘରୋଇ କମ୍ପାନୀ ଯଥା - ନୟିଭେଲି ଲିଗନାଇଟ କର୍ପୋରେସନ , ଓଏନଜିସି , କୋଲ ଇଣ୍ଡିଆ , ଏଲଆଇସି , ଗୋଲ୍ଡେନ ଜୁବଲୀ ଫଣ୍ଡ , ଏସିଆନ ପେଂଟ୍ସ , ଆରସିସି ( ରାଜସ୍ଥାନ ଆସୋସିଏସନ ) ଲାୟନ୍ସ କ୍ଲବ ଏବଂ ଅନ୍ୟାନ୍ୟ କମ୍ପାନୀ ବିଚାର କରୁଛନ୍ତି । ମୋର ବିଶ୍ୱାସ ଯେ ସଙ୍ଗଠନ ଥକ୍କର ବାପା ବିଦ୍ୟାଳୟ ଏବଂ ହରିଜନ ସେବକ ସଙ୍ଘର ସହାୟତା ପାଇଁ ଏହି ପରିଯୋଜନାଗୁଡ଼ିକରେ ସହାୟତା କରିବେ ।


    ମହାତ୍ମା ଗାନ୍ଧୀ କହିଥିଲେ ଯେ “ ମାନବତାର ସେବା ହେଉଛି ଭଗବାନଙ୍କର ସେବା ” । ଯେଉଁ ସଂସ୍ଥାନ ଲୋକ ସେବା କରୁଛନ୍ତି ସେମାନଙ୍କୁ ପରୋପକାରୀ , କର୍ପୋରେଟ ଏବଂ ଅନ୍ୟ ସଂସାଧନ ସମ୍ପନ୍ନ ବ୍ୟକ୍ତିମାନଙ୍କଠାରୁ ସହାୟତା ମିଳିବା ଆବଶ୍ୟକ ।


    ମୋତେ କୁହାଯାଇଛି ଯେ ହରିଜନ ସେବକ ସଙ୍ଘ ଏବଂ ଏହାର ୟୁନିଟଗୁଡ଼ିକ ପ୍ରଧାନମନ୍ତ୍ରୀଙ୍କ ଦ୍ୱାରା ଆରମ୍ଭ କରାଯାଇଥିବା ସ୍ୱଚ୍ଛ ଭାରତ କାର୍ଯ୍ୟକ୍ରମ ଗୁଡ଼ିକରେ ଉତ୍ତମ ରୂପେ ଅଂଶଗ୍ରହଣ କରୁଛନ୍ତି । ଏଥିପାଇଁ ମୁଁ ସେମାନଙ୍କୁ ଅଭିନନ୍ଦନ ଜଣାଉଛି ।


    ଶେଷରେ ଦିଦି ନିର୍ମଳା ଦେଶପାଣ୍ଡେଙ୍କ ସହଯୋଗୀ ରୂପେ , ମୁଁ ଆପଣମାନଙ୍କୁ ସମସ୍ତଙ୍କୁ ଏହି ମହାନ ସଂସ୍ଥାନର ସହାୟତା କରିବା ପାଇଁ ଅନୁରୋଧ କରୁଛି କାରଣ ଏହି ସଂସ୍ଥାର ସମ୍ବିଧାନ ନିଜେ ମହାତ୍ମା ଗାନ୍ଧୀ ଲେଖିଛନ୍ତି ।


    ଜୟହିନ୍ଦ୍ ”


    ***********

    
    
    (Release ID: 1506863) Visitor Counter : 3