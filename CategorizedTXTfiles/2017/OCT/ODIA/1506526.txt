      ଉପରାଷ୍ଟ୍ରପତିଙ୍କ ସଚିବାଳୟ

      ଭାରତର ପ୍ରତିରକ୍ଷା ଏବଂ ଅନ୍ତରୀକ୍ଷ ପ୍ରଣାଳୀକୁ ଆତ୍ମନିର୍ଭରଶୀଳ କରିବାରେ ଡଃ କଲାମ ଅଗ୍ରଣୀ ଭୂମିକା ଗ୍ରହଣ କରିଥିଲେ: ଉପରାଷ୍ଟ୍ରପତି
      ‘ସ୍ୱଚ୍ଛ ଏବଂ ସବୁଜ ଭାରତ’ ରାଲିକୁ ପତାକା ଦେଖାଇ ଶୁଭାରମ୍ଭ କଲେ

      Posted On: 15 OCT 2017 8:19PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ . ଭେଙ୍କେୟା ନାଇଡୁ କହିଛନ୍ତି ଯେ ଭାରତର ପ୍ରତିରକ୍ଷା ଏବଂ ଅନ୍ତରୀକ୍ଷ ପ୍ରଣାଳୀକୁ ଆତ୍ମନିର୍ଭରଶୀଳ କରିବାରେ ଡଃ କଲାମ ଅଗ୍ରଣୀ ଭୂମିକା ଗ୍ରହଣ କରିଛନ୍ତି । ଡଃ କଲାମଙ୍କ 86 ତମ ଜନ୍ମବାର୍ଷିକୀରେ ଆୟୋଜିତ ‘ ସ୍ୱଚ୍ଛ ଏବଂ ସବୁଜ ଭାରତ ’ ରାଲିକୁ ପତାକା ଦେଖାଇ ଶୁଭାରମ୍ଭ କରିବା ଅବସରରେ ଏକ ସମ୍ମେଳନକୁ ସମ୍ବୋଧିତ କରି ସେ ଏହା ପ୍ରକାଶ କରିଛନ୍ତି ।


    ଉପରାଷ୍ଟ୍ରପତି କହିଲେ ଯେ ଡଃ କଲାମ ଥିଲେ ଜଣେ ଡଙ୍ଗା ନିର୍ମାଣକାରୀର ପୁଅ ଯିଏକି ତାଙ୍କ ପରିବାରକୁ ସହାୟତା କରିବା ପାଇଁ ଛୋଟବେଳେ ଖବରକାଗଜ ବିକ୍ରି କରୁଥିଲେ , ସେ ତାଙ୍କ କଠିନ ପରିଶ୍ରମ , ଅଧ୍ୟବସାୟ ଏବଂ ଆତ୍ମବିଶ୍ୱାସ ଫଳରେ ଭାରତର ପ୍ରଥମ ନାଗରିକ ହୋଇପାରିଥିଲେ । ପୁନଶ୍ଚ ସେ କହିଥିଲେ ଯେ ଜନସାଧାରଣଙ୍କ ରାଷ୍ଟ୍ରପତି ଭାବେ ସେ ସ୍କୁଲ ଛାତ୍ରଛାତ୍ର ଓ ଯୁବସମାଜକୁ ସ୍ୱପ୍ନ ଦେଖିବା ପାଇଁ ସାହାସ କରି ଆକାଶ ଭଳି ବିରାଟ ଲକ୍ଷ୍ୟସ୍ଥଳରେ ପହଂଚିବା ପାଇଁ ଉପଦେଶ ଦେଉଥିଲେ ।


    ଉପରାଷ୍ଟ୍ରପତି କହିଲେ ଯେ ଭାରତର ରାଷ୍ଟ୍ରପତି ଭଳି ଏକ ଉଚ୍ଚ ପଦବୀ ଅଧିକାର କରିଥିଲେ ମଧ୍ୟ ଡଃ କଲାମ ସବୁବେଳେ ସରଳ ଓ ଅମାୟିକ ଥିଲେ ଏବଂ ତାଙ୍କ ସହିତ ଯେଉଁମାନେ କାମ କରିଥିଲେ ସେମାନଙ୍କ ପଦ ପଦବୀ ନିର୍ବିଶେଷରେ ସମସ୍ତଙ୍କୁ ସ୍ନେହ ଓ ସଦିଚ୍ଛାର ସହିତ ବ୍ୟବହାର କରୁଥିଲେ । ଉପରାଷ୍ଟ୍ରପତି ସ୍ମରଣ କରିଥିଲେ ଯେ ସେ ତାଙ୍କୁ ଅନେକ ଥର ଭେଟିଛନ୍ତି ଏବଂ ତାଙ୍କ ସହିତ ପ୍ରତ୍ୟେକ ଆଲୋଚନା ତାଙ୍କ ପାଇଁ ଶିକ୍ଷା ଲାଭ କରିବାର ଅନୁଭୂତି ଥିଲା ।


    ଉପରାଷ୍ଟ୍ରପତି କହିଲେ ଯେ ଡଃ କଲାମଙ୍କ ଅନ୍ତର୍ଦ୍ଦୁଷ୍ଟି ଥିଲା ଭାରତକୁ 2022 ସୁଦ୍ଧା ଏକ ବିକଶିତ ରାଷ୍ଟ୍ରରେ ରୂପାନ୍ତରିତ କରିବା । ସେ ନିଶ୍ଚିତ ଥିଲେ ଯେ ଭାରତର ଜନସାଧାରଣଙ୍କ ପ୍ରତିଭା , କର୍ତ୍ତବ୍ୟପରାୟଣତା ଏବଂ କଠିନ ପରିଶ୍ରମୀ ସ୍ୱଭାବ ପାଇଁ ଦେଶ ଏହି ସ୍ଥିତିକୁ ହାସଲ କରିପାରିବ । ସେ ସବୁବେଳେ କହୁଥିଲେ ଯେ ସାମର୍ଥ୍ୟ , ସାମର୍ଥ୍ୟକୁ ସମ୍ମାନ ପ୍ରଦାନ କରିଥାଏ । ସେ ଚାହୁଁଥିଲେ ଯେ ଭାରତ ଏକ ଅଗ୍ରଣୀ ଅର୍ଥନୈତିକ ଶକ୍ତି ଭାବେ ଉଦ୍ଭବ ହେଉ ।


    ଉପରାଷ୍ଟ୍ରପତିଙ୍କ ବକ୍ତବ୍ୟକୁ ନିମ୍ନରେ ପ୍ରଦାନ କରାଗଲା :-


    “ ବନ୍ଧୁଗଣ , ଭାଇ ଏବଂ ଭଉଣୀମାନେ !


    ଆମେମାନେ ଭାରତର ଜଣେ ସବୁଠାରୁ ଲୋକପ୍ରିୟ ରାଷ୍ଟ୍ରପତି ସ୍ୱର୍ଗତ ଡଃ ଏପିଜେ ଅବଦୁଲ କଲାମଙ୍କୁ ଶ୍ରଦ୍ଧାଞ୍ଜଳୀ ପ୍ରଦାନ କରିବା ପାଇଁ ଆଜି ଏଠାରେ ଏକାଠି ହୋଇଛୁ । ସେ ଜଣେ ମହାନ ବୈଜ୍ଞାନିକ ଥିଲେ ଓ ଭାରତର କ୍ଷେପଣାସ୍ତ୍ର ଏବଂ ଅନ୍ତରୀକ୍ଷ ଜ୍ଞାନକୌଶଳ ବିକାଶ କରିବାରେ ପ୍ରମୁଖ ଭୂମିକା ଗ୍ରହଣ କରିଥିଲେ ।


    ମୁଁ ନିଶ୍ଚିତ ଯେ ‘ ଜନସାଧାରଣଙ୍କ ରାଷ୍ଟ୍ରପତି ’ ଭାବେ ଜଣାଶୁଣା ଡଃ କଲାମଙ୍କ ସମ୍ବନ୍ଧରେ ଏହି ଦର୍ଶକ ମଣ୍ଡଳୀକୁ ବିଶେଷ କରି ଯୁବସମାଜକୁ କୌଣସି ପରିଚୟ ଦେବାର ଆବଶ୍ୟକତା ନାହିଁ । ଜଣେ ଡଙ୍ଗା ଚାଳକର ପୁଅ , ଯିଏକି ଛୋଟବେଳେ ତାଙ୍କ ପରିବାରକୁ ସହାୟତା କରିବା ପାଇଁ ଖବରକାଗଜ ବିକ୍ରି କରୁଥିଲେ , ସେ କଠିନ ପରିଶ୍ରମ , ଅଧ୍ୟବସାୟ ଏବଂ ଦୃଢ଼ ଆତ୍ମବିଶ୍ୱାସ ଫଳରେ ଭାରତର ପ୍ରଥମ ନାଗରିକରେ ପରିଣତ ହୋଇଥିଲେ । ରାମେଶ୍ୱରମରୁ ରାଷ୍ଟ୍ରପତି ଭବନ ପର୍ଯ୍ୟନ୍ତ ଡଃ କଲାମଙ୍କ ଅସାଧାରଣ ଯାତ୍ରା ସମସ୍ତ ଭାରତୀୟଙ୍କ ପାଇଁ ପ୍ରେରଣାର ବିଷୟ । ସେ ତାଙ୍କ ସ୍ୱପ୍ନ ଓ ଲକ୍ଷ୍ୟ ପୂରଣ କରିବା ପାଇଁ ଅନେକ ସମସ୍ୟା ଓ ଆହ୍ୱାନର ସମ୍ମୁଖୀନ ହୋଇଛନ୍ତି । ବୈମାନିକ ଇଞ୍ଜିନିୟରିଂ ଶେଷ କରିବା ପରେ ଏବଂ ପ୍ରାରମ୍ଭିକ ସମୟରେ ଡିଆରଡିଓରେ କାର୍ଯ୍ୟ କରିବା ପରେ ସେ ଭାରତର ପ୍ରଥମ ସ୍ୱଦେଶୀ ନିର୍ମିତ ଉପଗ୍ରହ ଲଞ୍ଚ ଭେଇକିଲ ( SLV-3 ) ପ୍ରକଳ୍ପ ନିର୍ଦ୍ଦେଶକ ଭାବେ ଇସ୍ରୋରେ ଯୋଗଦେଇଥିଲେ । ଏହି ପ୍ରକଳ୍ପ ମାଧ୍ୟମରେ ଭାରତ 1980 ଜୁଲାଇ 8 ତାରିଖରେ ରୋହିଣୀ ଉପଗ୍ରହକୁ ପୃଥିବୀର ନିକଟତମ କକ୍ଷପଥରେ ଛାଡିପାରିଥିଲା ଏବଂ ଅନ୍ତରୀକ୍ଷ କ୍ଲବରେ ସାମିଲ ହୋଇପାରିଥିଲା ।


    ପରେ ସେ ଭାରତର ଇଂଟିଗ୍ରେଟେଡ ଗାଇଡେଡ ମିସାଇଲ ଡେଭଲପମେଣ୍ଟ ପ୍ରୋଗ୍ରାମ ( IGMDP ) ର ମୁଖ୍ୟ ଭାବେ ପୁଣି ଡିଆରଡିଓକୁ ଫେରିଥିଲେ । ତାଙ୍କ ତତ୍ତ୍ୱାବଧାନରେ ପୃଥ୍ୱୀ , ଅଗ୍ନି , ନାଗ , ତ୍ରୀଶୁଳ , ଆକାଶ ଭଳି କ୍ଷେପଣାସ୍ତ୍ରର ବିକାଶ ହୋଇଥିଲା ।


    ଭାରତର ପ୍ରତିରକ୍ଷା ଏବଂ ଅନ୍ତରୀକ୍ଷ ପ୍ରଣାଳୀକୁ ଆତ୍ମନିର୍ଭରଶୀଳ କରିବାରେ ଡଃ କଲାମ ଏହିପରି ଅଗ୍ରଣୀ ଭୂମିକା ନିର୍ବାହ କରିଥିଲେ ।


    ଭାରତର ସ୍କୁଲ ଛାତ୍ରଛାତ୍ରୀ ଏବଂ ଯୁବସାମଜ ପ୍ରତି ତାଙ୍କର ଉପଦେଶ ଥିଲା ସ୍ୱପ୍ନ ଦେଖିବାକୁ ସାହସ କର ଏବଂ ଏହି ବିରାଟ ଲକ୍ଷ୍ୟକୁ ହାସଲ କର ।


    ଭାରତର ରାଷ୍ଟ୍ରପତି ଭଳି ମହାନ ପଦବୀରେ ଅବସ୍ଥିତ ଥିଲେ ମଧ୍ୟ , ସେ ସବୁବେଳେ ସରଳ ଓ ଅମାୟିକ ରହୁଥିଲେ ଏବଂ ପଦ ପଦବୀ ନିର୍ବିଶେଷରେ ତାଙ୍କ ସହିତ ଯେଉଁମାନେ କାର୍ଯ୍ୟ କରୁଥିଲେ ସେମାନଙ୍କୁ ସ୍ନେହ ଓ ସଦିଚ୍ଛାପୂର୍ଣ୍ଣ ବ୍ୟବହାର କରୁଥିଲେ । ମୁଁ ମଧ୍ୟ ତାଙ୍କୁ ବିଭିନ୍ନ ଅବସରରେ ଅନେକ ଥର ଭେଟିଛି ଏବଂ ତାଙ୍କ ସହିତ ପ୍ରତ୍ୟେକ ଆଲୋଚନା ମୋ ପାଇଁ ଶିକ୍ଷାର ଏକ ଅନୁଭୂତି ଥିଲା ।


    ତାଙ୍କର ଅନ୍ତର୍ଦ୍ଦୁଷ୍ଟି ଥିଲା 2020 ସୁଦ୍ଧା ଭାରତକୁ ଏକ ବିକଶିତ ଦେଶ ଭାବେ ରୂପାନ୍ତରିତ କରିବା ଏବଂ ସେ ନିଶ୍ଚିତ ଥିଲେ ଯେ ଯେ ଭାରତର ଜନସାଧାରଣଙ୍କ ପ୍ରତିଭା , କର୍ତ୍ତବ୍ୟପରାୟଣତା ଏବଂ କଠିନ ପରିଶ୍ରମୀ ସ୍ୱଭାବ ପାଇଁ ଦେଶ ଏହି ସ୍ଥିତିକୁ ହାସଲ କରିପାରିବ । ସେ ସବୁବେଳେ କହୁଥିଲେ ଯେ ସାମର୍ଥ୍ୟ , ସାମର୍ଥ୍ୟକୁ ସମ୍ମାନ ପ୍ରଦାନ କରିଥାଏ । ସେ ଚାହୁଁଥିଲେ ଯେ ଭାରତ ଏକ ଅଗ୍ରଣୀ ଅର୍ଥନୈତିକ ଶକ୍ତି ଭାବେ ଉଦ୍ଭବ ହେଉ ।


    ୱାଇ ଏସ ରାଜନଙ୍କ ସହ ମିଶି ସେ ଏକ ପୁସ୍ତକ ଲେଖିଛନ୍ତି ଏବଂ ଏହାର ଶୀର୍ଷକ ରହିଛି - ‘ 2020 ନୂତନ ସହସ୍ରାବ୍ଦ ପାଇଁ ଏକ ଅନ୍ତର୍ଦ୍ଦୁଷ୍ଟି ’ । ଭାରତ କିପରି ଭାବେ ଏକ ବିକଶିତ ରାଷ୍ଟ୍ରରେ ପରିଣତ ହେବ ସେ ସମ୍ବନ୍ଧରେ ଏହି ପୁସ୍ତକରେ ଉଲ୍ଲେଖ ରହିଛି ।


    ବନ୍ଧୁଗଣ ଏବେ ଏକ ନୂତନ ଭାରତ ନିର୍ମାଣ କରିବା ପାଇଁ ପ୍ରତ୍ୟେକ ନାଗରିକ ମିଳିତ ଭାବେ କାର୍ଯ୍ୟ କରିବାର ସମୟ ଆସି ପହଂଚିଯାଇଛି । ଏଥିପାଇଁ ପ୍ରଥମ ଓ ପ୍ରମୁଖ ଆବଶ୍ୟକତା ହେଉଛି ଦାରିଦ୍ର୍ୟ , ନିରକ୍ଷରତା , ଜାତିପ୍ରଥା , ସାମ୍ପ୍ରଦାୟିକତା , ଆଂଚଳିକ ସଂକୀର୍ଣ୍ଣତାବାଦ , ମହିଳା ତଥା ଦୁର୍ବଳ ବର୍ଗର ବ୍ୟକ୍ତିଙ୍କ ଉପରେ ଅତ୍ୟାଚାର ଆଦି ବିବିଧ ସାମାଜିକ ବ୍ୟାଧିକୁ ଦୂର କରିବାକୁ ପଡିବ ।


    ଏଥିପାଇଁ ସମାଜର ସମସ୍ତ ବର୍ଗ ବିଶେଷ କରି ମହିଳା , ଦୁର୍ବଳ ବର୍ଗ ଏବଂ ସଂଖ୍ୟାଲଘୁ ଗୋଷ୍ଠୀଙ୍କର ସଶକ୍ତୀକରଣ ଆବଶ୍ୟକ । ଜନସାଧାରଣଙ୍କୁ “ ଚଲତା ହେ ” ମନୋଭାବ ଛାଡିବାକୁ ପଡିବ ଏବଂ ମହାତ୍ମା ଗାନ୍ଧୀ , ଡଃ ବିଆର ଆମ୍ବେଦକର , ଦୀନ ଦୟାଲ ଉପାଧ୍ୟାୟ ଏବଂ ଡଃ କଲାମଙ୍କ ସ୍ୱପ୍ନର ଭାରତ ଗଠନ କରିବା ଲାଗି ଅଦମ୍ୟ ଉତ୍ସାହ ଓ ଆଗ୍ରହର ସହ କାର୍ଯ୍ୟ କରିବାକୁ ପଡିବ ।


    ଭାରତକୁ ଅର୍ଥନୈତିକ ଏବଂ ବୈଷୟିକ ଭାବେ ଶକ୍ତିଶାଳୀ କରିବା ଏବଂ ଉତ୍କର୍ଷତା ଓ ଅଭିନବତା କ୍ଷେତ୍ରରେ ବିଶ୍ୱର ଏକ ପ୍ରମୁଖ ସ୍ଥଳ ଭାବେ ଗଢ଼ିତୋଳିବା ପାଇଁ ଆସନ୍ତୁ ଆମେ ସମସ୍ତେ ମିଳିତ ଭାବେ ଶପଥ ଗ୍ରହଣ କରିବା ।


    ଜୟ ହିନ୍ଦ୍ ! ”


    **************

    
    
    (Release ID: 1506526) Visitor Counter : 2