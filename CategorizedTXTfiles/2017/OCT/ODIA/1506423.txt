      ପ୍ରତିରକ୍ଷା ମନ୍ତ୍ରଣାଳୟ

      INS କିଲଟନକୁ ନୌସେନାରେ ସାମିଲ କଲେ ପ୍ରତିରକ୍ଷା ମନ୍ତ୍ରୀ ନିର୍ମଳା ସୀତାରମଣ
      Posted On: 16 OCT 2017 9:11PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ 2017 ଅକ୍ଟୋବର 16ରେ ନୌସେନା ଡକୟାର୍ଡ ବିଶାଖାପାଟନାଠାରେ ସମ୍ପନ୍ନ ହୋଇଥିବା ଏକ ଭବ୍ୟ ସମାରୋହରେ INS କିଲଟନ (P 30) ତୃତୀୟ ବୁଡାଜାହାଜ ନିରୋଧକ ୱାରଫେୟାର (ASW)କୁ ରାଷ୍ଟ୍ର ପ୍ରତି ସମର୍ପଣ କରିଥିଲେ । ଏହି ଅବସରରେ ନୌସେନା ଅଧ୍ୟକ୍ଷ ଆଡମିରାଲ ସୁନୀଲ ଲାମ୍ବା, ଭାଇସ ଆଡମିରାଲ ଏଚ ସି ଏସ ବିଷ୍ଟ, ପ୍ଲାଗ ଅଫିସର କମାଣ୍ଡିଂ ଇନ ଚିଫ ପୂର୍ବ ନୌସେନା କମାଣ୍ଡ ରିୟର ଆଡମିରାଲ ବିକେ ସକ୍ସେନା (ସେବାନିବୃତ), ଗାର୍ଡନ ରିଚ ସିପ ବିଲ୍ଡର୍ସ ଆଣ୍ଡ ଇଞ୍ଜିନିୟର୍ସ, କୋଲକାତା (GRSE), କୋଲକାତାର ସିଏମଡି କମାଣ୍ଡର ଏମ ବି କୁନ୍ତେ (ସେବାନିବୃତ), ପୂର୍ବ କିଲଟନର ପ୍ରଥମ କମାଣ୍ଡିଂ ଅଫିସର ତଥା ଅନ୍ୟାନ୍ୟ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ । ଏହି ସମାରୋହକୁ ଆନୁଷ୍ଠାନିକ ଭାବେ ଭାରତୀୟ ନୌସେନାର ଇନ-ହାଉସ ନୌସୈନିକ ଡିଜାଇନ ନିର୍ଦ୍ଦେଶାଳୟ ଉଦଘାଟନ କରିଥିଲେ ତଥା ଗାର୍ଡନ ରିଚ ସିପ ବିଲ୍ଡର୍ସ ଆଣ୍ଡ ଇଞ୍ଜିନିୟର୍ସ, କୋଲକାତା ଦ୍ୱାରା ପ୍ରସ୍ତୁତ କରାଯାଇଥିବା ଚାରୋଟି କାର୍ବେଟ୍ସର ତୃତୀୟ ନୌସେନାରେ ସାମିଲ ହେବା ପାଇଁ ଚିହ୍ନିତ କରାଯାଇଥିଲା ।


    ନୌସେନା ଜେଟୀରେ ମାନନୀୟ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣଙ୍କୁ ସ୍ୱାଗତ କରିଥିଲେ ନୌସେନା ଅଧ୍ୟକ୍ଷ ଆଡମିରାଲ ସୁନୀଲ ଲାମ୍ବା । ଏହି ସମାରୋହ ଆରମ୍ଭ ହେବା ପୂର୍ବରୁ ମାନନୀୟ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣଙ୍କୁ ଗାର୍ଡ ଅଫ ଅନର ପ୍ରଦାନ କରାଯାଇଥିଲା ଏବଂ ଉପସ୍ଥିତ ଗଣମାନ୍ୟ ବ୍ୟକ୍ତିଙ୍କ ସହିତ ସାକ୍ଷାତ କରାଯାଇଥିଲା ।


    ଆଡମିରାଲ ସୁନୀଲ ଲାମ୍ବା କହିଥିଲେ ଯେ ଏହା ହେଉଛି ଭାରତୀୟ ଯୁଦ୍ଧପୋତ ଯାତ୍ରାରେ ଆଉ ଏକ ମାଇଲ ଖୁଣ୍ଟ । ଭାରତୀୟ ନୌସେନା ସ୍ୱଦେଶୀକରଣ ସିଦ୍ଧାନ୍ତ ତଥା ସରକାରଙ୍କ ‘ମେକ ଇନ ଇଣ୍ଡିଆ’ ପ୍ରତି ପ୍ରତିବଦ୍ଧ । ଗତବର୍ଷ ଯେଉଁ 4ଟି ଯୁଦ୍ଧପୋତ ଭାରତୀୟ ନୌସେନାରେ ସାମିଲ କରାଯାଇଥିଲା ସେ ସବୁକୁ ଭାରତରେ ହିଁ ନିର୍ମାଣ କରାଯାଇଥିଲା ଯାହାକି ଆମର ‘ମେକ ଇନ ଇଣ୍ଡିଆ’ ସଂକଳ୍ପବଦ୍ଧତାର ପ୍ରମାଣ । ସ୍ୱଦେଶୀକରଣ ପ୍ରତି ଆମର ପ୍ରତିବଦ୍ଧତା କାରଣରୁ ଆମେ ଆମର ଏହି କ୍ଷେତ୍ରକୁ ଆଗକୁ ବଢ଼େଇଛୁ । ଏଥିସହିତ ଯୁଦ୍ଧପୋତ ନିର୍ମାଣ କରିବାରେ ମଧ୍ୟ ଆମେ ଆଗକୁ ବଢ଼ିଛୁ । ଆମେ ସ୍ୱଦେଶୀ ସୋନାର ଅଭୟ, ହମେସା-ଏନର୍ଜୀ ସହିତ ବରୁଣାସ୍ତ୍ର ଏବଂ ବ୍ରହ୍ମୋସ କ୍ଷେତ୍ରରେ ମଧ୍ୟ ଅନେକ ସଫଳତା ହାସଲ କରିଛୁ ।


    ଆଡମିରାଲ କହିଲେ ଯେ ଏହି ଉପଲବ୍ଧି ଆତ୍ମନିର୍ଭରଶୀଳତା ପ୍ରାପ୍ତ କରିବା ନେଇ ଭାରତୀୟ ନୌସେନାର ସକ୍ରିୟ ଏବଂ ଏକୀକୃତ ଦୃଷ୍ଟିକୋଣର ଏକ ସଫଳ ପରିମାଣ । ଏହାପରେ କମାଣ୍ଡିଂ ଅଫିସର କମାଣ୍ଡର ନୌଶାଦ ଅଲ୍ଲୀ ଖାନ ଯୁଦ୍ଧପୋତର କମିଶନିଂ ୱାରେଂଟକୁ ପାଠ କରିଥିଲେ । ପରେ ପ୍ରଥମ ଥର ପାଇଁ ନୌସେନା ଏନସାଇନ ଯୁଦ୍ଧପୋତ ଉପରେ ରାଷ୍ଟ୍ରଗୀତ ସହିତ ସମାରୋହର ଉଦ୍ୟାପନ କରାଯାଇଥିଲା ।


    ଆଇଏନଏସ କିଲଟନକୁ ଭାରତୀୟ ନୌସେନାରେ ସାମିଲ କରିବା ଅବସରରେ ମାନନୀୟ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଭାରତୀୟ ନୌସେନା, ଜିଆରଏସଇ, ଅନ୍ୟ ଭାରତୀୟ ପିଏସୟୁ ତଥା ଛୋଟ ଏବଂ ମଧ୍ୟମ ଉଦ୍ୟୋଗ ଆଦି ଯେଉଁମାନେ ମଧ୍ୟ ଏହି ଯୁଦ୍ଧପୋତ ନିର୍ମାଣରେ ସହଯୋଗ ପ୍ରଦାନ କରିଥିଲେ, ସେମାନଙ୍କୁ ସମସ୍ତଙ୍କୁ କୃତଜ୍ଞତା ବ୍ୟକ୍ତ କରିଥିଲେ । ସେ ଜୋର ଦେଇ କହିଥିଲେ ଯେ ସ୍ୱଦେଶୀକରଣ ମାଧ୍ୟମରେ ନୌସେନାକୁ ଆତ୍ମନିର୍ଭରଶୀଳ କରିବା ଦିଗରେ ଏହି ପ୍ରୟାସ ଅତ୍ୟନ୍ତ ପ୍ରଶଂସନୀୟ ଅଟେ ଏବଂ ଏହାଦ୍ୱାରା ଭାରତୀୟ ନୌସେନାକୁ ଏକ କ୍ରେତା ବଦଳରେ ନିର୍ମାତାରେ ପରିବର୍ତ୍ତିତ ହୋଇଛି । ସେ ଆଲୋକପାତ କରିଥିଲେ ଯେ ନୌସେନାରେ ଆଇଏନଏସ କିଲଟନକୁ ସାମିଲ କରିବା ଏହି ପରିବର୍ତ୍ତନ ସମ୍ବନ୍ଧରେ ସୂଚିତ କରିଥାଏ । ସେ ପୁଣି କହିଥିଲେ ଯେ ଆମେ ନିଜର ଯୁଦ୍ଧପୋତ ନିର୍ମାଣ କାର୍ଯ୍ୟକୁ ଅନ୍ତଃରାଷ୍ଟ୍ରୀୟ ସ୍ତରରେ ସ୍ଥାପିତ କରି ତଥା କମ ସମୟ ସୀମା ମଧ୍ୟରେ ଏବଂ ପ୍ରତିଦ୍ୱନ୍ଦ୍ୱୀତାପୂର୍ଣ୍ଣ ଓ ଗୁଣବତ୍ତା ସମ୍ପନ୍ନ ଯୁଦ୍ଧପୋତ ଉତ୍ପାଦନ କରିବାର ଆବଶ୍ୟକତା ରହିଛି । ସେ କହିଥିଲେ ଯେ ସରକାର ସଶକ୍ତ ବଳ ଏବଂ ସୁରକ୍ଷା ଉଦ୍ୟୋଗ ପାଇଁ ରାଷ୍ଟ୍ରର ପ୍ରତିରକ୍ଷା ଆବଶ୍ୟକତା ଏବଂ ଉପେକ୍ଷିତ ବିତ୍ତପୋଷଣର ପ୍ରଶଂସା କରୁଛି ଯାହାକି ନୌସେନାର ଆଧୁନିକୀକରଣ ଏବଂ ବିକାଶ ଯୋଜନା ପାଇଁ ଅତି ଜରୁରୀ । ପରେ ପ୍ରତିରକ୍ଷା ମନ୍ତ୍ରୀ କମିଶନିଂ ଫ୍ଲେକର ଉନ୍ମୋଚନ କରିଥିଲେ ଏବଂ ଯୁଦ୍ଧପୋତକୁ ଦେଶ ଉଦ୍ଦେଶ୍ୟରେ ସମର୍ପଣ କରିଥିଲେ ।


    ଏହାକୁ ଏକ ଅତ୍ୟନ୍ତ ପ୍ରତିଷ୍ଠିତ ଅଧିଗ୍ରହଣ ଭାବେ ମନେ କରାଯାଉଛି ଏବଂ ଆଇଏନଏସ କିଲଟନକୁ ଭାରତରେ ନିର୍ମିତ ସବୁଠାରୁ ଶକ୍ତିଶାଳୀ ଯୁଦ୍ଧପୋତ ମନେ କରାଯାଉଛି । ଏହି ଯୁଦ୍ଧପୋତର ଅବଧାରଣା 2010 ଅଗଷ୍ଟ 10ରେ କରାଯାଇଥିଲା ଏବଂ 2013 ମାର୍ଚ୍ଚ 26 ରେ ଏହାର ନିର୍ମାଣ ଆରମ୍ଭ କରାଯାଇଥିଲା । ଏହା ପୂର୍ବରୁ ସମୁଦ୍ର ପରୀକ୍ଷଣର ଆରମ୍ଭ 2017 ମେ 6 ରେ କରାଯାଇଥିଲା ଏବଂ ଶେଷରେ 2017 ନଭେମ୍ବର 14 ତାରିଖରେ ଏହାକୁ ଜିଆରଏସଇ ଦ୍ୱାରା ଭାରତୀୟ ନୌସେନାକୁ ପ୍ରଦାନ କରାଯାଇଥିଲା । ଏହି ଯୁଦ୍ଧପୋତ ଡିଜେଲ ଆଣ୍ଡ ଡିଜେଲ (CODAD) ପ୍ରଣାଳୀ ଦ୍ୱାରା ସଂଚାଳିତ ଯେଉଁଥିରେ କି 25 ସାମୁଦ୍ରିକ ମାଇଲରୁ ଅଧିକ ଗତି ହାସଲ କରିବା ପାଇଁ 4ଟି ଡିଜେଲ ଇଞ୍ଜିନର ବ୍ୟବସ୍ଥା ରହିଛି ଏବଂ ପାଖାପାଖି 3500 ନଟିକାଲ ମାଇଲ ସହନଶକ୍ତିର କ୍ଷମତା ରହିଛି ।


    ପରମାଣୁ, ଜୈବିକ ଏବଂ ରାସାୟନିକ (NBC) ଯୁଦ୍ଧ ସ୍ଥିତିରେ ଲଢ଼ିବାକୁ ସକ୍ଷମ ଏହି ଯୁଦ୍ଧଜାହାଜର 80 ପ୍ରତିଶତରୁ ଅଧିକ ଉପକରଣ ଏବଂ ପ୍ରଣାଳୀ ସ୍ୱଦେଶୀ ଜ୍ଞାନକୌଶଳ ଦ୍ୱାରା ନିର୍ମିତ । ଏଥିସହିତ P-28 ହତିଆର ଏବଂ ସମ୍ବେଦୀ କ୍ଷମତା ମୁଖ୍ୟ ରୁପରେ ସ୍ୱଦେଶୀ ଅଟେ ଏବଂ ଏହା ଏହି କ୍ଷେତ୍ରରେ ଦେଶର ବୃଦ୍ଧି ପାଉଥିବା କ୍ଷମତାକୁ ପ୍ରଦର୍ଶିତ କରିଥାଏ ।


    ଏହି ପ୍ରମୁଖ ଯୁଦ୍ଧପୋତରେ ପ୍ରଥମ ଥର composite superstructure ଉପରେ ଅସ୍ତ୍ରଶସ୍ତ୍ର ଏବଂ ସେନସର ସ୍ଥାପିତ କରାଯାଇଛି । ASW ସକ୍ଷମ ହେଲିକପ୍ଟର ବ୍ୟତୀତ ହତିଆର ମଧ୍ୟରେ ଅତ୍ୟଧିକ ଓଜନର ଟରପେଡୋ, ASW ରକେଟ, 76mm କ୍ୟାଲିବର ମିଡିୟମ ରେଞ୍ଜ ବନ୍ଧୁକ ଏବଂ ଦୁଇ ବ୍ୟାରେଲ ବିଶିଷ୍ଟ 30 ଏମଏମ ବନ୍ଧୁକ ସାମିଲ ରହିଛି ଯେଉଁଥିରେ କ୍ଲୋଜ-ଇନ-ୱେପନ ସିଷ୍ଟମ (CIWS) ରୂପରେ ସମର୍ପିତ ଅଗ୍ନି ନିୟନ୍ତ୍ରକ ପ୍ରଣାଳୀ ରହିଛି ।


    ଆଇଏନଏସ କିଲଟନ ସାମିଲ ହେବା ଫଳରେ ଭାରତୀୟ ନୌସେନାର ପୂର୍ବ ତଟୀୟ ASW କ୍ଷମତାରେ ଏକ ନୂତନ ଦିଗ ଯୋଡି ହୋଇଯାଇଛି । ଏହି ଯୁଦ୍ଧପୋତ ଭାରତୀୟ ନୌସେନାର ବହୁମୁଖୀ କ୍ଷମତାକୁ ପ୍ରତିବିମ୍ବିତ କରୁଛି ।


    ***************

    
    
    (Release ID: 1506423) Visitor Counter : 2