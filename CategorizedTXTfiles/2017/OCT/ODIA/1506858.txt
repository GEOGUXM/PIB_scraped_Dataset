      ଉପରାଷ୍ଟ୍ରପତିଙ୍କ ସଚିବାଳୟ

      IISE ଉତ୍ସବ ଉଦଯାପିତ ବିଜ୍ଞାନ ଓ ପ୍ରଯୁକ୍ତିର ପ୍ରଗତି ହାସଲ ନିମନ୍ତେ ଅତୀତ ଗୌରବକୁ ପୁନରୁଜ୍ଜୀବିତ କରିବା ସମୟ ଉପସ୍ଥିତ : ଉପରାଷ୍ଟ୍ରପତି
      ନୂତନ ଭାରତ ସ୍ୱପ୍ନକୁ ସାକାର କରିବାରେ ବିଜ୍ଞାନ ଏକ ବଳିଷ୍ଠ ସାଧନ: ଡକ୍ଟର ହର୍ଷବର୍ଦ୍ଧନ

      Posted On: 16 OCT 2017 5:25PM by PIB Bhubaneshwar

    ଚେନ୍ନାଇଠାରେ ଚାଲିଥିବା ଭାରତ ଅନ୍ତର୍ଜାତୀୟ ବିଜ୍ଞାନ ଉତ୍ସବ ( IISE ) 2017 ଉଦଯାପିତ ହୋଇଛି । ଉଦଯାପନୀ ଉତ୍ସବରେ ଉଦବୋଧନ ଦେଇ ଉପରାଷ୍ଟ୍ରପତି ଶ୍ରୀ ଏମ୍ . ଭେଙ୍କେୟା ନାଇଡୁ କହିଛନ୍ତି ଯେ ଭାରତର ଅତୀତ ଗୌରବକୁ ପୁନରୁଜ୍ଜୀବିତ କରିବାର ଅବସର ଆସିଛି । ଏହା ଦ୍ୱାରା ହିଁ ବିଜ୍ଞାନ ଓ ପ୍ରଯୁକ୍ତିର ଧାରାକୁ ପ୍ରଚାର କରାଯାଇପାରିବ ଓ ସଫଳତା ହାସଲ କରାଯାଇପାରିବ ।


    ଉଦଯାପନୀ ଉତ୍ସବରେ ଉଦବୋଧନ ଦେଇ ଉପରାଷ୍ଟ୍ରପତି କହିଲେ ଯେ , ମାନବ ସମାଜର ପ୍ରଗତି ନିମନ୍ତେ ବିଜ୍ଞାନ ହେଉଛି ପ୍ରମୁଖ ସାଧନ । ମାନବ ଇତିହାସ ପ୍ରାରମ୍ଭର ଭାରତୀୟମାନେ ଆଧୁନିକ ବିଜ୍ଞାନର ବିଭିନ୍ନ କ୍ଷେତ୍ରକୁ ବହୁ ଅମୂଲ୍ୟ ଓ ଉଲ୍ଲେଖନୀୟ ଅବଦାନ ଦେଇ ଆସିଛନ୍ତି । ମାନବ ସମାଜ ସଂପ୍ରତି ସାମନା କରୁଥିବା ବିଭିନ୍ନ ପ୍ରକାର ଚାଲେଞ୍ଜ ଯଥା , ଜଳବାୟୁ ପରିବର୍ତ୍ତନ, ଜନ ବିସ୍ପୋରଣ , ବିଶ୍ୱ ଉତାପନ , ସ୍ୱଚ୍ଛ ଜଳ ଓ ନାନାଦି ରୋଗର ଉଦାହରଣ ଦେଇ ସେ କହିଥିଲେ ଯେ କେବଳ ବିଜ୍ଞାନ ହିଁ ଏସବୁ ସମସ୍ୟାର ସମାଧାନ କରିପାରିବ । ସରକାରଙ୍କ ଅବଗତ ଅନ୍ୟମାନେ ମଧ୍ୟ ବିଜ୍ଞାନର ପ୍ରଗତି ଓ ପ୍ରସାର ଦିଗରେ ନିଜକୁ ବ୍ରତୀ କରିବା ସକାଶେ ଆଗେଇ ଆସିବା ଉଚିତ୍ । ଦେଶରେ ଶିକ୍ଷା , ଗବେଷଣା ଓ ବିକାଶ ନିମନ୍ତେ ଆମ ସମସ୍ତଙ୍କୁ ନିଷ୍ଠାର ସହ ଉଦ୍ୟମ କରିବା ଉଚିତ୍ ବୋଲି ସେ ପରାମର୍ଶ ଦେଇଥିଲେ ।


    IISE 2017 ଅବସରରେ ‘ ସର୍ବ ବୃହତ ପ୍ରାଣୀ ବିଜ୍ଞାନ ଅଧ୍ୟାପନା ’ ଆୟୋଜନ କରି ଗିନିଜ୍ - ବୁକ୍ ଅଫ ୱାର୍ଡ ରେକର୍ଡ ସ୍ଥାପନ ଏବଂ IISE – 2017 ର ସଫଳ ଆୟୋଜନ ନିମନ୍ତେ ଉପରାଷ୍ଟ୍ରପତି ସମସ୍ତଙ୍କୁ ଅଭିନନ୍ଦନ ଜଣାଇଥିଲେ ।


    କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ତଥା ଭୂବିଜ୍ଞାନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଏହି ଅବସରରେ ନିଜ ଭାଷଣ ପ୍ରସଙ୍ଗରେ କହିଲେ ଯେ , ତୃତୀୟ IISE – 2017 କାର୍ଯ୍ୟକ୍ରମରେ ଏତେ ସଂଖ୍ୟକ ବିଜ୍ଞାନୀ ଗବେଷକ ଓ ଛାତ୍ରଛାତ୍ରୀ ଯୋଗଦେବା ଅତ୍ୟନ୍ତ ଖୁସିର କଥା । ତେଣୁ ଏହି କାର୍ଯ୍ୟକ୍ରମର ସଫଳତା ନିମନ୍ତେ ସମସ୍ତ ଛାତ୍ରଛାତ୍ରୀ, ଶିକ୍ଷକ , ବୈଜ୍ଞାନିକ ଓ କାର୍ଯ୍ୟକ୍ରମର ଆୟୋଜକମାନଙ୍କୁ ଅଭିନନ୍ଦନ ଜ୍ଞାପନ କରିଥିଲେ ।


    ସମଗ୍ର ବିଶ୍ୱରେ ବିଜ୍ଞାନ ଗବେଷଣା ପ୍ରକାଶନର ମାତ୍ରାରେ ମାତ୍ର 4 ପ୍ରତିଶତ ପ୍ରଗତି ହୋଇଥିବା ବେଳେ ଭାରତରେ ଏହାର ପ୍ରଗତି 14 ପ୍ରତିଶତ ହାସଲ ହୋଇଥିବା ଦୃଷ୍ଟିରୁ ଦେଶର ବୈଜ୍ଞାନିକ ସମୁଦାୟଙ୍କୁ ସେ ବଧେଇ ଜଣାଇଥିଲେ । ଏହି ଅବସରରେ ପ୍ରତିବେଶୀ ରାଷ୍ଟ୍ର ଆଫଗାନିସ୍ଥାନ ଓ ବାଂଲାଦେଶ ସହ ହୋଇଥିବା ବିଭିନ୍ନ ବୈଜ୍ଞାନିକ ସହଯୋଗ ରାଜିନାମା ସଂପର୍କରେ ସେ ଅବଗତ କରାଇଥିଲେ ।


    ନିଜର ଦୀକ୍ଷାନ୍ତ ଭାଷଣ ଅବସରରେ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଥିଲେ ଯେ ବିଜ୍ଞାନର ପ୍ରଚାର ଜନ ସାଧାରଣଙ୍କ ସମସ୍ୟା ସମାଧାନ ଦିଗରେ ସହାୟକ ହେବ । ( 1 ) ଚଳଚିତ୍ର ନିର୍ମାତାମାନଙ୍କ ସକାଶେ ଫେଲୋସିପ୍ ( 2 ) ବୈଜ୍ଞାନିକ ଓ ଗବେଷକମାନଙ୍କ ଦ୍ୱାରା ସଂପୂର୍ଣ୍ଣ ପ୍ରଦୂଷଣମୁକ୍ତ ବାଣ ପ୍ରସ୍ତୁତି ଲାଗି ପ୍ରୟାସ ( 3 ) କ୍ଷୀର ପରୀକ୍ଷଣ ଯନ୍ତ୍ର ସମସ୍ତଙ୍କ ପାଇଁ ଉପଲବ୍ଧ କରାଇବା ଓ ତଦ୍ୱାରା କ୍ଷୀର ଅପମିଶ୍ରଣକୁ ରୋକିବା ( 4 ) ସର୍ବାଧୁନିକ ଦନ୍ତ ପ୍ରତିରୋପଣ ପଦ୍ଧତି ଯାହାକି ଖୁବ୍ ଶୀଘ୍ର ବ୍ୟବସାୟିକ ଭିତ୍ତିରେ ଉପଲବ୍ଧ ହେବ ଏବଂ ( 5 ) ଗଣମାଧ୍ୟମ ପୁରସ୍କାର ସଂପର୍କରେ ସୂଚନା ଦେଇଥିଲେ । ବିଜ୍ଞାନ ଉପରେ ଗଭୀର ଆସ୍ଥା ପ୍ରକଟ କରି ଭାରତୀୟମାନଙ୍କ ପାଇଁ 2020 ସୁଦ୍ଧା ନୂତନ ଭାରତର ଲକ୍ଷ୍ୟ ଉପଲବ୍ଧ କରି ପ୍ରଧାନମନ୍ତ୍ରୀଙ୍କ 2020 ସୁଦ୍ଧା ନୂତନ ଭାରତର ଲକ୍ଷ୍ୟ ଉପଲବ୍ଧ କରି ପ୍ରଧାନମନ୍ତ୍ରୀଙ୍କ ସ୍ୱପ୍ନକୁ ସାକାର କରିବା ନିମନ୍ତେ ସେ ଆହ୍ୱାନ ଜଣାଇଥିଲେ । ଉଦଯାପନୀ କାର୍ଯ୍ୟକ୍ରମରେ ଅନ୍ୟମାନଙ୍କ ମଧ୍ୟରେ ବିଜ୍ଞାନ ଓ ପ୍ରଯୁକ୍ତି ତଥା ଭୂବିଜ୍ଞାନ ରାଷ୍ଟ୍ରମନ୍ତ୍ରୀ ଶ୍ରୀ ୱାଇ . ଏସ୍ . ଚୌଧୁରି , ତାମିଲନାଡୁ ରାଜ୍ୟପାଳ ଶ୍ରୀ ବନୱାରୀଲାଲ ପୁରୋହିତ , ବିଜ୍ଞାନ ଓ ପ୍ରଯୁକ୍ତି ଶିଳ୍ପ ଓ ଉଚ୍ଚଶିକ୍ଷା , କାର୍ମିକ ଓ ପ୍ରଶାସନିକ ସଂସ୍କାର ମନ୍ତ୍ରୀ , ଥିରୁ ଡି . ଜୟକୁମାର ଏବଂ ବିଜ୍ଞାନ ଓ ପ୍ରଯୁକ୍ତି ତଥା ଭୂବିଜ୍ଞାନ ମନ୍ତ୍ରଣାଳୟର ଅନ୍ୟ ବହୁ ପଦାଧିକାରୀ ଉପସ୍ଥିତ ଥିଲେ ।


    ************


    

    
    (Release ID: 1506858) Visitor Counter : 3