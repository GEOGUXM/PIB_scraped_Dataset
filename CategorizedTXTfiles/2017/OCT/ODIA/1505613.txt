      ପ୍ରତିରକ୍ଷା ମନ୍ତ୍ରଣାଳୟ

      ମାଲେସିଆର ପେନାଙ୍ଗକୁ ଟିଏସ ଯାହାଜଗୁଡ଼ିକର ଯାତ୍ରା
      Posted On: 09 OCT 2017 9:29PM by PIB Bhubaneshwar


    ଆଇଏନସ ଜାହାଜ ତୀର, ସୁଜାତା, ଶାର୍ଦ୍ଦୁଲ ଏବଂ ଆଇସିଜିଏସ ସାରଥି 2017 ଅକ୍ଟୋବର 8ରୁ 12 ପର୍ଯ୍ୟନ୍ତ ମାଲେସିଆର ପେନାଙ୍ଗ ଯାତ୍ରାରେ ଅଛନ୍ତି । ବିଦେଶୀ ଜଳଭାଗରେ ଆଇଏନସ ଯୁଦ୍ଧଯାହାଜର କାର୍ଯ୍ୟଧାରା ସହିତ ପ୍ରଶିକ୍ଷାର୍ଥୀମାନଙ୍କୁ ଅଭ୍ୟସ୍ତ କରାଇବା ଏବଂ ଦୁଇ ଦେଶ ମଧ୍ୟରେ ବନ୍ଧୁତ୍ୱ ବୃଦ୍ଧି ଏହି ଗସ୍ତର ଉଦ୍ଦେଶ୍ୟ । ଏହି ଯାହାଜଗୁଡ଼ିକ ହେଉଛନ୍ତି କୋଚି ମୁଖ୍ୟ କାର୍ଯ୍ୟାଳୟ ଥିବା ଦକ୍ଷିଣ ନୌସେନା କମାଣ୍ଡ ଅଧୀନରେ ପ୍ରଥମ ପ୍ରଶିକ୍ଷଣ ସ୍କ୍ୱାର୍ଡନର । ଏଗୁଡ଼ିକ ମଧ୍ୟରେ ରହିଛନ୍ତି ସ୍ୱଦେଶୀ ଜ୍ଞାନକୌଶଳରେ ନିର୍ମିତ 6ଟି ଯୁଦ୍ଧ ଯାହାଜ । ଏଗୁଡ଼ିକ ହେଲା ଭାରତୀୟ ନୌସେନା ଜାହାଜ ତୀର, ସୁଜାତା, ଶାର୍ଦ୍ଦୁଲ, ଭାରତୀୟ ତଟରକ୍ଷୀ ବାହିନୀ ଯାହାଜ ସାରଥି ଏବଂ ଦୁଇଟି ଭାସମାନ ପ୍ରଶିକ୍ଷଣ ଯାହାଜ ଆଇଏନଏସ ସୁଦର୍ଶିନୀ ଏବଂ ଆଇଏନଏସ ତରଙ୍ଗିଣୀ । ଦକ୍ଷିଣ ନୌସେନା କମାଣ (SNC) ହେଉଛି ଭାରତୀୟ ନୌସେନାର ପ୍ରଶିକ୍ଷଣ କମାଣ । ଏହାର ମୁଖ୍ୟ ହେଉଛନ୍ତି ଭାଇସ ଆଡମିରାଲ ଏଆର କାର୍ଭେ, ଏଭିଏସଏମ, ଫ୍ଲାଗ ଅଫିସର କମାଣ୍ଡିଂ ଇନ ଚିଫ, ଦକ୍ଷିଣ ନୌସେନା କମାଣ ।
    
    ସହାୟକ ଶାଖାର ଟ୍ରେନି ପଦାଧିକାରୀମାନେ ଭାରତୀୟ ନୌସେନା ଏକାଡେମୀରେ ବିଟେକ ପାଠ୍ୟକ୍ରମ ସମେତ ସେମାନଙ୍କ ପ୍ରାରମ୍ଭିକ ପ୍ରଶିକ୍ଷଣ ଗ୍ରହଣ କରିସାରିବା ପରେ 24 ସପ୍ତାହ ପାଇଁ ପ୍ରସ୍ତୁତ କରାଯାଇଥିବା କଠୋର ପ୍ରାକ୍ଟିକାଲ ସାମୁଦ୍ରିକ ପ୍ରଶିକ୍ଷଣ ପାଇଁ ପ୍ରଥମ ପ୍ରଶିକ୍ଷଣ ସ୍କୁଆର୍ଡନରେ ଯୋଗଦେଇଥା’ନ୍ତି । ସାମୁଦ୍ରିକ ପ୍ରଶିକ୍ଷାର୍ଥୀମାନଙ୍କୁ ନାବିକତାର କଳା, ଜାହାଜ ନିୟନ୍ତ୍ରଣ, ବୋଟ କାର୍ଯ୍ୟ ଏବଂ ଯାନ୍ତ୍ରିକ କୌଶଳ ବ୍ୟତୀତ ସମୁଦ୍ର ଭିତରେ କଠିନ ଜୀବନଶୈଳୀ ସମ୍ବନ୍ଧରେ ଶିକ୍ଷା ପ୍ରଦାନ କରାଯାଇଥାଏ । ଏହି ପାଠ୍ୟକ୍ରମରେ ସେଲିଂ ତଥା ରୋପୱାର୍କ ବାବଦରେ ମଧ୍ୟ ପ୍ରଶିକ୍ଷଣ ବ୍ୟବସ୍ଥା ରହିଛି ।
    
    ଏହି ପ୍ରଶିକ୍ଷଣକୁ ସଫଳତାର ସହ ଶେଷ କରିବା ପରେ ପ୍ରଶିକ୍ଷାର୍ଥୀମାନଙ୍କୁ ଭାରତୀୟ ନୌସେନାର ବିଭିନ୍ନ ଯାହଜରେ ଓ ତଟରକ୍ଷୀ ବାହିନୀରେ ଆଫ୍ଲୋଟ ଟ୍ରେନିଂ ଫେଜ ଆଣ୍ଡ ସିମ୍ୟାନସିପ ଫେଜରେ ନିଯୁକ୍ତି ମିଳିଥାଏ । ପ୍ରଥମ ପ୍ରଶିକ୍ଷଣ ସ୍କୁଆର୍ଡନରେ ଆଇଏନ ବନ୍ଧୁ ରାଷ୍ଟ୍ରମାନଙ୍କ ପଦାଧିକାରୀମାନଙ୍କୁ ମଧ୍ୟ ପ୍ରଶିକ୍ଷଣ ପ୍ରଦାନ କରିଥାଏ ।
    
    ଭାରତୀୟ ନୌସେନା ଆନ୍ତର୍ଜାତିକ ପ୍ରଶିକ୍ଷାର୍ଥୀମାନଙ୍କୁ 4 ଦଶନ୍ଧି ହେଲା ପ୍ରଶିକ୍ଷଣ ପ୍ରଦାନ କରିଆସୁଛି । 40ଟି ଦେଶର ପାଖାପାଖି 13500 ବ୍ୟକ୍ତିଙ୍କୁ ପ୍ରଶିକ୍ଷଣ ପ୍ରଦାନ କରାଯାଇ ସାରିଲାଣି । ଏବେ ମାଲେସିଆର 4ଜଣ ପଦାଧିକାରୀ ଏନଏନସିରେ ବିଭିନ୍ନ ପ୍ରାରମ୍ଭିକ ଓ ଉଚ୍ଚତ୍ତର ପାଠ୍ୟକ୍ରମର ପ୍ରଶିକ୍ଷଣ ଗ୍ରହଣ କରୁଛନ୍ତି । ଅତ୍ୟାଧୁନିକ ବ୍ୟବସ୍ଥା ମାଧ୍ୟମରେ ଉଚ୍ଚ ଗୁଣାତ୍ମକ ମାନର ପ୍ରଶିକ୍ଷଣ ପ୍ରଦାନ କରି ଏହି କମାଣ ଏକ ପ୍ରଖ୍ୟାତ ପ୍ରଶିକ୍ଷଣ କେନ୍ଦ୍ର ଭାବେ ପ୍ରସିଦ୍ଧି ଅର୍ଜନ କରିଛି । ପ୍ରଶିକ୍ଷଣ କମାଣର ମୁଖ୍ୟ ଅଛନ୍ତି ପ୍ରଥମ ପ୍ରଶିକ୍ଷଣ ସ୍କୁଆର୍ଡନର ବରିଷ୍ଠ ପଦାଧିକାରୀ କ୍ୟାପଟେନ ଜିଜେ ରେଭାର । ସେ ମଧ୍ୟ ଆଇଏନଏସ ତୀରର କମାଣ୍ଡିଂ ଅଫିସର । ସାମୁଦ୍ରିକ ପ୍ରଶିକ୍ଷଣ କ୍ଷେତ୍ରରେ ଏକ ଉଚ୍ଚସ୍ତରୀୟ ପଦାଧିକାରୀ ଓ ନାବିକଙ୍କ ଦଳ ତାଙ୍କୁ ସହାୟତା କରିଥା’ନ୍ତି ।

    *********

    
    
    (Release ID: 1505613) Visitor Counter : 2