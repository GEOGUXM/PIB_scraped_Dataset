      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      NIA ମୁଖ୍ୟାଳୟକୁ ଉଦଘାଟନ କଲେ ସ୍ୱରାଷ୍ଟ୍ରମନ୍ତ୍ରୀ
      Posted On: 10 OCT 2017 7:03PM by PIB Bhubaneshwar


    ବିଶ୍ୱ ଆତଙ୍କବାଦରୁ ଭାରତକୁ ସୁରକ୍ଷା ପ୍ରଦାନ କରିଛି NIA : ରାଜନାଥ ସିଂହ


    କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀ ଶ୍ରୀ ରାଜନାଥ ସିଂହ କହିଛନ୍ତି ଯେ , ଜାତୀୟ ତଦନ୍ତକାରୀ ସଂସ୍ଥା ( NIA ) ଦେଶକୁ ନିରାପଦ ରଖିବାରେ ଏବଂ ଦେଶକୁ ବିଶ୍ୱ ଆତଙ୍କବାଦ କବଳରୁ ସୁରକ୍ଷା ପ୍ରଦାନ କରିବାରେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଛି । ଆଜି ନୂଆଦିଲ୍ଲୀଠାରେ NIA ମୁଖ୍ୟାଳୟକୁ ଉଦଘାଟନ କରି ସ୍ୱରଷ୍ଟ୍ର ମନ୍ତ୍ରୀ କହିଲେ ଯେ , ଆତଙ୍କବାଦୀଙ୍କ ସମସ୍ତ ଧର୍ମକୁ ପ୍ରତିହତ କରିବାରେ NIA ସକ୍ଷମ ହୋଇଛି ।


    ସ୍ୱରାଷ୍ଟ୍ରମନ୍ତ୍ରୀ ନିଜ ଅଭିଭାଷଣ ରେ କହିଲେ ଯେ , ନିକଟରେ NIA କାଶ୍ମୀର ଉପତ୍ୟାକାରେ ହିଂସାକାଣ୍ଡ ସୃଷ୍ଟି ନିମନ୍ତେ ଆତଙ୍କବାଦୀଙ୍କ ପାଣ୍ଠି ଯୋଗାଣ ସଂପର୍କିତ ଏକ ଘଟଣାର ପର୍ଦାଫାଶ କରିବାକୁ ସକ୍ଷମ ହୋଇଛି । ଏଭଳି ପାଂଣ୍ଠି ଏକ ବିପକ୍ଷ ପ୍ରତିବେଶୀ ରାଷ୍ଟ୍ର ଓ ସେମାନଙ୍କ ସହଯୋଗୀ ବିଦେଶର ତୃତୀୟପକ୍ଷ ରାଷ୍ଟ୍ରରୁ ଯୋଗାଯାଉଥିଲା । ଅନେକ ଆତଙ୍କବାଦୀଙ୍କୁ ବିଦା କରିବାରେ NIA ଅନ୍ୟ ନିରାପତ୍ତା ଏଜେନ୍ସୀ ଯଥା , ସେନା CAPFs ଏବଂ ରାଜ୍ୟ ପୁନେରସ୍ ବଳର ATS ଙ୍କ ସମନ୍ୱିତ କାର୍ଯ୍ୟାନୁଷ୍ଠାନ ଏ ଦିଗରେ ବିଶେଷ ସହାୟକ ହୋଇଛି । ତେଣୁ ସ୍ୱରାଷ୍ଟ୍ରମନ୍ତ୍ରୀ ସମସ୍ତ ଏଜେନ୍ସୀଙ୍କ କାର୍ଯ୍ୟକୁ ପ୍ରଶଂସା କରିଥିଲେ ।


    ମନ୍ତ୍ରୀ ଶ୍ରୀ ସିଂହ କହିଥିଲେ ଯେ , NIA ର ତଦନ୍ତକୁ ସଂପୂର୍ଣ୍ଣ ସ୍ୱାୟତ୍ତତା ପ୍ରଦାନ ନିମନ୍ତେ ସରକାର ପଦକ୍ଷେପ ନେଇଛନ୍ତି । କାର୍ଯ୍ୟାକୁଷ୍ଠାନ ନିମନ୍ତେ ପୂର୍ବରୁ NIA ସ୍ୱରାଷ୍ଟ୍ର ମନ୍ତ୍ରଣାଳୟର ଅନୁମତି ଲୋଡୁଥିଲେ । କିନ୍ତୁ ଏହାର କୌଣସି ଆବଶ୍ୟକତା ନାହିଁ ବୋଲି ସ୍ୱରାଷ୍ଟ୍ରମନ୍ତ୍ରୀ ନିର୍ଦ୍ଦେଶ ଦେଇଛନ୍ତି । ତେଣୁ NIA ସ୍ୱତନ୍ତ୍ରଭାବେ ଓ ସୁନିଶ୍ଚିତ ଢଙ୍ଗରେ ତାର କାର୍ଯ୍ୟ କରିପାରିବେ । ଏପରିକି ଦୁଇ ମାସ ପୂର୍ବରୁ NIA ମୁଖ୍ୟଙ୍କ ନିଯୁକ୍ତି ସରିଛି ଯଦ୍ୱାରା ସରଳଭାବେ ଦାୟିତ୍ୱ ହସ୍ତାନ୍ତର କାର୍ଯ୍ୟ ସଂପନ୍ନ ହେବ ।


    ଆତଙ୍କବାଦ ମାନବ ସମାଜଲାଗି ଏକ ଅଭିଶାପ ବୋଲି ଉଲ୍ଲେଖ କରି ସ୍ୱରାଷ୍ଟ୍ର ମନ୍ତ୍ରୀ କହିଲେ ଯେ , ଗଣତନ୍ତ୍ରରେ ବିକାଶ ପଥରେ ଏମାନେ ହେଉଛନ୍ତି ଅଗ୍ରରାୟ । ସମସ୍ତ ବିଶ୍ୱ ରେଏହା ଅନୁଭୂତ । ସ୍ୱରାଷ୍ଟ୍ରମନ୍ତ୍ରୀ କହିଲେ ଯେ , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଅନ୍ତରାଷ୍ଟ୍ରୀୟ ଆତଙ୍କବାଦ ବିରୋଧରେ ବିଶ୍ୱ ଜନମତକୁ ଏକଜୁଟ କରି ପାରିଛି ।


    ସ୍ୱରାଷ୍ଟ୍ରମନ୍ତ୍ରୀ କହିଛନ୍ତି ଯେ , ମାତ୍ର ଆଠ ବର୍ଷ ତଳେ ଗଠନ କରାଯାଇଥିବା NIA ସାଧାରଣ ଜନତାଙ୍କ ଆସ୍ଥା ଓ ବିଶ୍ୱାସ ହାସଲରେ ସକ୍ଷମ ହୋଇଛି ଓ ଏହା ଅତି ନିରପେକ୍ଷ ବିଶ୍ୱାସନୀୟ ତଥା ପେଶାଦାରୀ ଢଙ୍ଗରେ ଅନେକ ଆତଙ୍କବାଦୀ କାଣ୍ଡର ତଦନ୍ତ କାର୍ଯ୍ୟ ସଂପାଦନ କରିଛି । NIA ତଦନ୍ତ ଦ୍ୱାରା 95 % ମାମଲାରେ ଦୋଷୀଙ୍କ ପ୍ରତି ଶାସ୍ତି ବିଧାନ କରାଯାଇଛି NIA ଭବିଷ୍ୟତରେ ତାର ଗୌରବ ଓ ପେଶାଦାରୀ ଦକ୍ଷତା ବଜାୟ ରଖିବ ବୋଲି ସ୍ୱରାଷ୍ଟ୍ରମନ୍ତ୍ରୀ ଆଶା ପ୍ରକଟ କରିଥିଲେ ।


    ଏହି ଅବସରରେ ଉଦ୍ବୋଧନ ଦେଇ NIA ନିର୍ଦ୍ଦେଶକ ଶ୍ରୀ ଶରଦ କୁମାର କହିଲେ ଯେ , ଖୁବ ଶୀଘ୍ର 2017 ଡିସେମ୍ବର ମାସରେ ଗୁଆହାଟୀଠାରେ ଏବଂ 2018 ଜୁନ ମାସରେ ହାଇଦ୍ରାବାଦଠାରେ NIAର ଆଂଚଳିକ କାର୍ଯ୍ୟାଳୟରେ ଉଦଘାଟିତ ହେବ । ଅନ୍ୟମାନଙ୍କ ମଧ୍ୟରେ ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହୀର, କିରଣ ରିଜିଜୁ CAPFର ମୁଖ , ସ୍ୱରାଷ୍ଟ୍ର ମନ୍ତ୍ରଣାଳୟର ବରିଷ୍ଠ ଅଧିକାରୀ ବୃନ୍ଦ ଉପସ୍ଥିତ ଥିଲେ ।


    **********


    

    
    (Release ID: 1507641) Visitor Counter : 3