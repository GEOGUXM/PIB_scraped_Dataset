      ପ୍ରତିରକ୍ଷା ମନ୍ତ୍ରଣାଳୟ

      ସେବାର ଏକୀକରଣ ମୋର ପ୍ରାଥମିକତା: ପ୍ରତିରକ୍ଷା ମନ୍ତ୍ରୀ
      Posted On: 10 OCT 2017 7:56PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଆଜି ଦିଲ୍ଲୀ କାଁଟଠାରେ ଅବସ୍ଥିତ ମାନେକଶା କେନ୍ଦ୍ରରେ ଆୟୋଜିତ ସେନା କମାଣ୍ଡର ସମ୍ମିଳନୀରେ ଭାଗ ନେଇଥିଲେ ଏବଂ ସେନା ପ୍ରମୁଖ ଓ ସେନା କମାଣ୍ଡରଙ୍କ ସହିତ ଉଚ୍ଚ ଅଧିକାରୀମାନଙ୍କୁ ସମ୍ବୋଧିତ କରିଥିଲେ ।


    ପ୍ରତିରକ୍ଷା ମନ୍ତ୍ରୀଙ୍କୁ ସ୍ୱାଗତ କରି ସେନା ପ୍ରମୁଖ କହିଲେ ଯେ ମନ୍ତ୍ରଣାଳୟର କାର୍ଯ୍ୟଭାର ସମ୍ଭାଳିବା ପରେ ପ୍ରତିରକ୍ଷା ମନ୍ତ୍ରୀ ସିଆଚିନ ସହିତ ଅନେକ ଫରୱାର୍ଡ ପୋଷ୍ଟ ଗସ୍ତ କରିସାରିଛନ୍ତି । ସେ ଖୁସି ବ୍ୟକ୍ତ କରି କହିଲେ ଯେ ପ୍ରତିରକ୍ଷା ମନ୍ତ୍ରୀ ଉତ୍ତର - ପୂର୍ବ ଏବଂ ତିଦ୍ଦତର ସୀମା କ୍ଷେତ୍ରକୁ ମଧ୍ୟ ଯାତ୍ରା କରିସାରିଛନ୍ତି ।


    ତାଙ୍କର ସମ୍ବୋଧନରେ ପ୍ରତିରକ୍ଷା ମନ୍ତ୍ରୀ କହିଲେ ଯେ ସୀମା କ୍ଷେତ୍ରକୁ ତାଙ୍କର ଯାତ୍ରା ଆଖି ଖୋଲି ଦେଲା ଭଳି ଥିଲା । ସେ ଭାରତୀୟ ସେନାର ପେଶାଦାର ଦୃଷ୍ଟିକୋଣ , ପ୍ରାଥମିକ ବିପତ୍ତି ସମୟରେ କାର୍ଯ୍ୟ କୁଶଳତା ଏବଂ ପୂର୍ବୋତ୍ତର ରାଜ୍ୟରେ ବିଦ୍ରୋହ ଉପରେ ନିୟନ୍ତ୍ରଣ ଆଦି କାର୍ଯ୍ୟର ପ୍ରଶଂସା କରିଥିଲେ ।


    ସେନାର କ୍ଷମତା ବିକାଶ , ରଣନୈତିକ ଅବସଂରଚନା ବିକାଶ , ସୈନ୍ୟ ସଂଶୋଧନ , ସେବାରତ ଏବଂ ସେବା ନିବୃତ କର୍ମଚାରୀମାନଙ୍କ ପରିବାର କଲ୍ୟାଣ ପ୍ରତି ଅତି ନିକଟରୁ ନଜର ରଖିବେ ବୋଲି ଆଶ୍ୱାସନା ପ୍ରଦାନ କରିଥିଲେ ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ଏଚଡିଆର ଉପକରଣର ପ୍ରାବଧାନ ଲାଗି ଗୃହମନ୍ତ୍ରୀଙ୍କୁ ପ୍ରସ୍ତାବ ଦିଆଯାଇଛି । ଭାରତୀୟ ସେନା ପ୍ରାକୃତିକ ବିପତ୍ତି ସମୟରେ ଉପରୋକ୍ତ ଉପକରଣର ବ୍ୟବହାର କରିପାରିବ । ସେ କହିଲେ ଯେ ପ୍ରଶିକ୍ଷଣ , ସଂଚାର , ପରିବହନ ଏବଂ ସାଇବର କ୍ଷେତ୍ରକୁ ଏକୀକରଣ କରିବା ତାଙ୍କର ପ୍ରାଥମିକତା ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ସେନାଙ୍କ ମନୋବଳ ବୃଦ୍ଧି ସରକାରଙ୍କ ପ୍ରାଥମିକତା । ସେ ରାଜନୈତିକ ସହଯୋଗ , ‘ ମେକ ଇନ ଇଣ୍ଡିଆ ’ କୁ ସମର୍ଥନ ଏବଂ ରାଷ୍ଟ୍ର ନିର୍ମାଣ ପ୍ରତି ଭାରତୀୟ ସେନାର ଯୋଗଦାନକୁ ପ୍ରଶଂସା କରିଥିଲେ ।


    ****************

    
    
    (Release ID: 1507511) Visitor Counter : 3