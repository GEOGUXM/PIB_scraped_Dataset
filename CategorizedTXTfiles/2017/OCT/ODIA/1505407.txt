      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସାଉଦୀ ଆରାମକୋ ଭାରତ କାର୍ଯ୍ୟାଳୟ ଉଦଘାଟନ କଲେ ପେଟ୍ରୋଲିୟମ ମନ୍ତ୍ରୀ ଧର୍ମେନ୍ଦ୍ର ପ୍ରଧାନ
      Posted On: 08 OCT 2017 7:45PM by PIB Bhubaneshwar


    ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ତଥା ଦକ୍ଷତା ବିକାଶ ଓ ଉଦ୍ୟୋଗ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଏବଂ ସାଉଦି ଆରାମକୋ କମ୍ପାନୀର ଅଧ୍ୟକ୍ଷ ଏବଂ ସିଇଓ ଅମୀନ୍ ଏଚ ଅଲ୍ - ନାସିର ସାଉଦୀ ଆରାମକୋର ‘ ଆରାମକୋ ଏସିଆ ଇଣ୍ଡିଆ ’ କାର୍ଯ୍ୟାଳୟକୁ ଉଦଘାଟନ କରିଛନ୍ତି । ଏହି କାର୍ଯ୍ୟାଳୟ ଗୁରୁଗ୍ରାମର ଟୁ ହୋରାଇଜନ୍ ଟାୱାରରେ ଅବସ୍ଥିତ ।


    ସାଉଦୀ ଆରାମକୋ ଏହାର ସହଯୋଗୀ କମ୍ପାନୀ ଆରାମକୋ ଏସିଆ ଇଣ୍ଡିଆ ( ଏଏଆଇ ) ମାଧ୍ୟମରେ ଭାରତରେ 2016 ଠାରୁ ଏହାର ଆନୁଷ୍ଠାନିକ ବ୍ୟବସାୟିକ କାରବାର ଆରମ୍ଭ କରିଥିଲା । ଏଏଆଇ ଆନୁଷ୍ଠାନିକ ଭାବେ ଅଶୋଧିତ ତୈଳ ଓ ଏଲପିଜି ବିକ୍ରୟ , ଇଞ୍ଜିନିୟରିଂ ଏବଂ ବୈଷୟିକ ସେବା ଯୋଗାଇବା ସହ ଅନ୍ୟାନ୍ୟ ବ୍ୟବସାୟିକ ବିକାଶ କାର୍ଯ୍ୟ କରିବ ।


    ଏହି ଅବସରରେ ଉଦ୍ବୋଧନ ଦେଇ ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ସାଉଦୀ ଅଏଲ ଏବଂ ଏଲପିଜି ପାଇଁ ଭାରତ ହେଉଛି ସର୍ବବୃହତ୍ ବଜାର । ତେଣୁ ସାଉଦୀ ଆରାମକୋ କାର୍ଯ୍ୟାଳୟକୁ ଭାରତରେ ମିଳିତ ଭାବେ ଉଦ୍ଘାଟନ କରି ସେ ବେଶ ଆନନ୍ଦିତ । ଏହା ଉଭୟ ପକ୍ଷରେ ଥିବା କ୍ରେତା ଓ ବିକ୍ରେତାଙ୍କ ସଂପର୍କକୁ ସୁଦୃଢ଼ କରିବ ତଥା ହାଇଡ଼୍ରୋକାର୍ବନ କ୍ଷେତ୍ରରେ ସହଭାଗୀତାକୁ ଅଧିକ ମଜଭୁତ କରିବ ।


    ଆରାମକୋ ଇଣ୍ଡିଆ ତାର ଇଞ୍ଜିନିୟରିଂ ସେବା , ଆଇଟି ଅପରେସନ ଓ ସୁରକ୍ଷା ଏବଂ ଗବେଷଣା ଓ ବିକାଶ କେନ୍ଦ୍ର ସ୍ଥାପନ ଜରିଆରେ ଭାରତରେ ତାର କାର୍ଯ୍ୟ ସଂପ୍ରସାରଣ କରିବାକୁ ଆଗ୍ରହ ପ୍ରକଟ କରିଛି । ତେଣୁ ସାଉଦୀ ଆରାମକୋ ଭାରତୀୟ କମ୍ପାନୀମାନଙ୍କ ସହ ସହଭାଗୀତା କରି ଏବଂ ହାଇଡ଼୍ରୋକାର୍ବନ କ୍ଷେତ୍ରରେ ସମନ୍ୱିତ ବ୍ୟବସାୟିକ ଉଦ୍ୟମ ଆରମ୍ଭ କରି ଭାରତରେ ତାର ଭାଲ୍ୟୁଚେନକୁ ବ୍ୟାପକ କରିବାର ଯୋଜନା କରିଛି । ଏହା ‘ ମେକ୍ ଇନ୍ ଇଣ୍ଡିଆ ’ କାର୍ଯ୍ୟକ୍ରମକୁ ପ୍ରେତ୍ସାହନ ଯୋଗାଇବ ।


    ଇରାକ ପରେ ଭାରତକୁ ଅଶୋଧିତ ତୈଳଯୋଗାଣ କ୍ଷେତ୍ରରେ ସାଉଦି ଆରବର ସ୍ଥାନ ଦ୍ୱିତୀୟ ଯାହାକି ଦେଶର ମୋଟ ତୈଳ ଆମଦାନୀର 19 ପ୍ରତିଶତ ଏବଂ ଏଲପିଜି ଆମଦାନୀର 29 ପ୍ରତିଶତ । 2016-17 ବର୍ଷରେ ଭାରତ ସାଉଦି ଆରବରୁ ମୋଟ 39.5 ଏମଏମଟି ଅଶୋଧିତ ତୈଳ ଆମଦାନୀ କରିଛି ।


    **********

    
    
    (Release ID: 1505407) Visitor Counter : 2