      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ସର୍ବନିମ୍ନ ପବନ ଶୁଳ୍କ କିଲୋୱାଟ ପିଛା 2.64 ଟଙ୍କା
      ଦ୍ୱିତୀୟ ପର୍ଯ୍ୟାୟ ନିଲାମୀରେ 1000 ମେଗାୱାଟ ପ୍ରକଳ୍ପ ପାଇଁ 5 କମ୍ପାନୀ ମନୋନୀତ

      Posted On: 05 OCT 2017 3:56PM by PIB Bhubaneshwar

    ଭାରତ ସରକାରଙ୍କ ନୂତନ ଓ ଅକ୍ଷୟଶକ୍ତି ମନ୍ତ୍ରଣାଳୟ ତରଫରୁ ଗତକାଲି ଭାରତୀୟ ସୌର ଶକ୍ତି କର୍ପୋରେସନ ( SECI ) ଦ୍ୱାରା କରାଯାଇଥିବା ଦ୍ୱିତୀୟ ପର୍ଯ୍ୟାୟ ନିଲାମୀରେ ପବନ ଶୁଳ୍କ କିଲୋୱାଟ ପିଛା ସର୍ବନିମ୍ନ 2.64 ଟଙ୍କାରେ ପହଂଚିଛି । ଚଳିତବର୍ଷ ଫେବୃଆରୀ ମାସରେ ହୋଇଥିବା ପ୍ରଥମ ନିଲାମୀ ତୁଳନାରେ ଏହା ଯଥେଷ୍ଟ କମ ରହିଛି । ସେ ସମୟରେ ଏହା କିଲୋୱାଟ ପିଛା 3.46 ଟଙ୍କା ଥିଲା । ଉନ୍ନତ ଜ୍ଞାନକୌଶଳର ବ୍ୟବହାର ଫଳରେ ଶୁଳ୍କ ପରିମାଣ ହ୍ରାସ ପାଇଛି । 2022 ସୁଦ୍ଧା ମନ୍ତ୍ରଣାଳୟ କେବଳ 175 ଗିଗାୱାଟର ଲକ୍ଷ୍ୟ ହାସଲ ନେଇ ଦୃଢ଼ ନିଶ୍ଚିତ ନାହିଁ ବରଂ ଏହାକୁ ଅତିକ୍ରମ କରିବାକୁ ଲକ୍ଷ୍ୟ ରଖିଛି ।


    1000 ମେଗାୱାଟ କ୍ଷମତା ଲକ୍ଷ୍ୟ ହାସଲ ନେଇ ଏସଇସିଆଇ 12 ଟି ବିଡ୍ ପାଇଥିଲା । ଏହି ବିଡମାନଙ୍କରେ 2892 ମେଗାୱାଟ କ୍ଷମତା ହାସଲର ଲକ୍ଷ୍ୟ ଦର୍ଶାଯାଇଥିଲା । ତେବେ ଇ - ରିଭର୍ସ ନିଲାମୀ ପାଇଁ 2142 ମେଗାୱାଟ କ୍ଷମତା ଦର୍ଶାଇଥିବା 9 ଟି ବିଡକୁ ଗ୍ରହଣ କରାଯାଇଥିଲା ।


    ନିଲାମୀ ପ୍ରକ୍ରିୟା ଅକ୍ଟୋବର 4 ତାରିଖରେ ଅପରାହ୍ନ 3 ଟାରୁ 4 ଟା ମଧ୍ୟରେ ଆରମ୍ଭ ହୋଇଥିଲା ଏବଂ 13 ଘଣ୍ଟାରୁ ଉର୍ଦ୍ଧ୍ଵ ସମୟ ଚାଲୁ ରହିଥିଲା । 1000 ମେଗାୱାଟ କ୍ଷମତାର ପବନ ଶକ୍ତି ପ୍ରକଳ୍ପ ଲାଗି 5 ବିଜେତାଙ୍କୁ ନିର୍ବାଚିତ କରାଯାଇଥିଲା । ଏମାନେ ହେଲେ 250 ମେଗାୱାଟ ପ୍ରକଳ୍ପ ଲାଗି କିଲୋୱାଟ ପିଛା 2.64 ଟଙ୍କାର ଶୁଳ୍କ ଦର୍ଶାଇଥିବା ରିନ୍ୟୁ ପାୱାର କମ୍ପାନୀ , 200 ମେଗାୱାଟ ପ୍ରକଳ୍ପ ଲାଗି କିଲୋୱାଟ ପିଛା 2.64 ଟଙ୍କାର ଶୁଳ୍କ ଦର୍ଶାଇଥିବା ଅରେଞ୍ଜ ସିରୋଞ୍ଜ କମ୍ପାନୀ କମ୍ପାନୀ , 250 ମେଗାୱାଟ ପ୍ରକଳ୍ପ ଲାଗି କିଲୋୱାଟ ପିଛା 2.65 ଟଙ୍କାର ଶୁଳ୍କ ଦର୍ଶାଇଥିବା ଆଇନସ୍କ ୱିଣ୍ଡ କମ୍ପାନୀ , 250 ମେଗାୱାଟ ପ୍ରକଳ୍ପ ଲାଗି କିଲୋୱାଟ ପିଛା 2.65 ଟଙ୍କାର ଶୁଳ୍କ ଦର୍ଶାଇଥିବା ଗ୍ରୀନ ଇନଫ୍ରା କମ୍ପାନୀ ଏବଂ 50 ମେଗାୱାଟ ପ୍ରକଳ୍ପ ଲାଗି କିଲୋୱାଟ ପିଛା 2.65 ଟଙ୍କାର ଶୁଳ୍କ ଦର୍ଶାଇଥିବା ଆଦାନି ଗ୍ରୀନ୍ କମ୍ପାନୀ । ସଫଳ ବିଡରମାନଙ୍କୁ ଏସଇସିଆଇ ତରଫରୁ ଆଦେଶ ମିଳିବାର 18 ମାସ ମଧ୍ୟରେ ଏକ ପ୍ରକଳ୍ପଗୁଡ଼ିକ ଆରମ୍ଭ ହେବ ।


    ଯୋଜନାରେ ଥିବା ବ୍ୟବସ୍ଥା ଅନୁଯାୟୀ ଅତିରିକ୍ତ 100 ମେଗାୱାଟ କ୍ଷମତା ସମ୍ପନ ପ୍ରକଳ୍ପକୁ କେନ୍ଦ୍ରୀୟ ସାର୍ବଜନୀନ କ୍ଷେତ୍ରର ଉଦ୍ୟୋଗ ( CPSE ) କୁ ପ୍ରଦାନ କରାଯାଇ ପାରିବ । ମାତ୍ର ଏହି ଉଦ୍ୟୋଗଗୁଡ଼ିକ କିଲୋୱାଟ ପ୍ରତି ସର୍ବନିମ୍ନ 2.64 ଟଙ୍କା ବିଡ ଶୁଳ୍କରେ ପବନ ଶକ୍ତି ପ୍ରକଳ୍ପ ଦ୍ୱାରା ସଂଯୁକ୍ତ ଆନ୍ତଃରାଜ୍ୟ ସଂଚରଣ ପ୍ରକ୍ରିୟାର ଉନ୍ନୀକରଣ ଲାଗି ରାଜିଥିବା ଆବଶ୍ୟକ । ମାତ୍ର ଏଥିପାଇଁ ସେମାନଙ୍କୁ ଇ - ରିଭର୍ସ ନିଲାମୀର ଫଳାଫଳ ଘୋଷଣା ହେବାର 30 ଦିନ ମଧ୍ୟରେ ପ୍ରସ୍ତାବ ଦାଖଲ କରିବାକୁ ପଡିବ ।


    *************

    
    
    (Release ID: 1504945) Visitor Counter : 3