      ଉପରାଷ୍ଟ୍ରପତିଙ୍କ ସଚିବାଳୟ

      ଡାକ୍ତରମାନେ ଜନସାଧାରଣଙ୍କୁ ଶସ୍ତା ଓ ସୁଲଭ ଦରରେ ସ୍ୱାସ୍ଥ୍ୟ ସେବା ଯୋଗାଇ ଦେବା ଉଚିତ: ଉପ ରାଷ୍ଟ୍ରପତି
      ଦୁଇଟି ପୁସ୍ତକ ଉନ୍ମୋଚିତ

      Posted On: 10 OCT 2017 7:59PM by PIB Bhubaneshwar

    ଜନ ସାଧାରଣଙ୍କୁ ସହଜ ଓ ସୁଲଭ ଭାବେ ସ୍ୱାସ୍ଥ୍ୟ ସେବା ଯୋଗାଇ ଦେବା ପାଇଁ ଡାକ୍ତରମାନେ ସେମାନଙ୍କର ବୃତ୍ତିକୁ ଏକ ମିଶନ ଭାବେ ବିବେଚନା କରିବା ଉଚିତ ବୋଲି ଭାରତର ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି । ପ୍ରଖ୍ୟାତ ଲାପ୍ରୋସ୍କୋପିକ ସର୍ଜନ ଡଃ ସି ପାଲାନିଭେଲୁଙ୍କ ଦ୍ୱାରା ଲିଖିତ ‘Minimally Invasive GI Cancer Surgery’ ’ ଶୀର୍ଷକ ପୁସ୍ତକ ଏବଂ ଡଃ ପି ପ୍ରବୀଣ ରାଜଙ୍କ ଦ୍ୱାରା ସମ୍ପାଦିତ ‘Bariatric Surgical Practice Guide’ ପୁସ୍ତକକୁ ଉନ୍ମୋଚନ କରିବା ପରେ ଏକ ସମ୍ମିଳନୀକୁ ସେ ଆଜି ସମ୍ବୋଧିତ କରିଥିଲେ ।


    ଉପରାଷ୍ଟ୍ରପତି କହିଲେ ଯେ ଚିକିତ୍ସା ହେଉଛି ଏକ ମହତ୍ ବୃତ୍ତି ତେଣୁ ଏହାକୁ ମନରେ ରଖି ଏକ ମିଶନ ଭାବେ କାର୍ଯ୍ୟ କରିବା ଆବଶ୍ୟକ । ସେ ପୁନଶ୍ଚ କହିଲେ ଯେ ଜନସାଧାରଣ ଜଣେ ଡାକ୍ତରଙ୍କୁ ଭଗବାନଙ୍କ ଦ୍ୱିତୀୟ ରୁପ ଭାବେ ଦେଖିଥା ’ ନ୍ତି । ଲୋକଙ୍କୁ ଚିକିତ୍ସା କଲା ସମୟରେ ମାନବୀୟ ଦୃଷ୍ଟିକୋଣ ଆପଣେଇବା ପାଇଁ ସେ ଡାକ୍ତରମାନଙ୍କୁ କହିଥିଲେ ।


    ଉପରାଷ୍ଟ୍ରପତି କହିଲେ ଯେ ଏକ କର୍ମବିମୁଖ ଜୀବନ ଜିଇଁବା ଓ ଜଙ୍କଫୁଡ ଖାଦ୍ୟ ଖାଇବାର ବିପଦ ସମ୍ବନ୍ଧରେ ଲୋକମାନଙ୍କୁ ଡାକ୍ତରମାନେ ଶିକ୍ଷିତ ଓ ସଚେତନ କରିବା ଆବଶ୍ୟକ । ସେ ପୁନଶ୍ଚ କହିଲେ ଯେ ବିଶେଷଜ୍ଞମାନଙ୍କ ମତରେ ଆଗାମୀ ଦିନରେ କର୍କଟ ଏବଂ ହୃଦରୋଗ ଭଳି ଅଣ ସଂକ୍ରାମକ ରୋଗର ମାତ୍ରା ବୃଦ୍ଧି ପାଇବ ଏବଂ ଅନ୍ୟାନ୍ୟ ସଂକ୍ରାମକ ରୋଗର ମାତ୍ରା ହ୍ରାସ ପାଇବ । ଅତ୍ୟାଧୁନିକ ଜୀବନଶୈଳୀ , ଖାଦ୍ୟାଭ୍ୟାସ ଏବଂ ବଂଶାନୁକ୍ରମିକତା ଏସବୁ ଦିଗରେ ପ୍ରମୁଖ କାରଣ ବୋଲି ବିଶ୍ୱାସ କରାଯାଉଛି ।


    ଉପରାଷ୍ଟ୍ରପତି କହିଲେ ଯେ କର୍କଟ ରୋଗ ମଧ୍ୟରେ ପାଚନ ଅଙ୍ଗରେ ହେଉଥିବା ଜିଆଇ କର୍କଟ ଯଥା ଏସୋଫାଗସ , ପାକସ୍ତଳୀ , ଅଗ୍ନାଶୟ , ଫୁସଫୁସ , ବୃହଦନ୍ତ୍ର ଏବଂ ମଳଦ୍ୱାର କ୍ଷେତ୍ରରେ ଏହା ପ୍ରାୟ ଶତକଡା 60 ପ୍ରତିଶତ ହୋଇଥାଏ । ସେ ପୁନଶ୍ଚ କହିଲେ ଯେ ଜିଆଇ କର୍କଟ ଦ୍ରୂତ ରୋଗରେ ବୃଦ୍ଧି ପାଇବାର କାରଣ ହେଲା ଫାଷ୍ଟ ଫୁଡ , ଧୂମପାନ , ମଦ୍ୟପାନ ଏବଂ ଅନ୍ୟାନ୍ୟ ଜୀବନଶୈଳୀ ଜନିତ ପରିବର୍ତ୍ତନ । ମୋଟାପା ବୃଦ୍ଧି ଏବଂ ଯୁବସମାଜ ଜିଆଇ କର୍କଟ ରୋଗରେ ଆକ୍ରାନ୍ତ ହେବାକୁ ନେଇ ମଧ୍ୟ ସେ ଉଦବେଗ ପ୍ରକାଶ କରିଥିଲେ ।


    ଉପ ରାଷ୍ଟ୍ରପତି କହିଲେ ଯେ ଭାରତ ବିଶ୍ୱଗୁରୁ ଭାବେ ଜଣାଶୁଣା । ସାରା ବିଶ୍ୱକୁ ଭାରତ ପଥ ପ୍ରଦର୍ଶିତ କରିଥାଏ । ସେ ପୁନଶ୍ଚ କହିଲେ ଯେ ପୁଣିଥରେ ଭାରତ ଏକ ଚିକିତ୍ସା ପର୍ଯ୍ୟଟନ କେନ୍ଦ୍ରରେ ପରିଣତ ହୋଇଛି । ବିଶ୍ୱର ବିଭିନ୍ନ ଦେଶରୁ ପର୍ଯ୍ୟଟକ ଏଠାକୁ ଚିକିତ୍ସା ପାଇଁ ଆସୁଛନ୍ତି ।


    କର୍କଟ ସର୍ଜରୀ ସହିତ ସମେତ ଅନ୍ୟାନ୍ୟ ସମସ୍ତ ସର୍ଜରୀ ପାଇଁ ଲାପ୍ରୋସ୍କୋପିକ ପଦ୍ଧତି ବ୍ୟବହାର କରୁଥିବାରୁ ଡା ପାଲାନିଭେଲୁଙ୍କୁ ଉପରାଷ୍ଟ୍ରପତି ସାଧୁବାଦ ପ୍ରଦାନ କରିଥିଲେ । ସେ ଆଶାପ୍ରକାଶ କରିଥିଲେ ଯେ ଜିଆଇ କର୍କଟ କ୍ଷେତ୍ରରେ ଖୁବ କମ ସର୍ଜରୀର ଆବଶ୍ୟକତା ନେଇ ତାଙ୍କ ଦ୍ୱାରା ଲିଖିତ ଏହି ପୁସ୍ତକ ସହାୟକ ହେବ ।


    *************

    
    
    (Release ID: 1507513) Visitor Counter : 3