      ପ୍ରତିରକ୍ଷା ମନ୍ତ୍ରଣାଳୟ

      ନୌସେନା ଜାହାଜର ଇଣ୍ଡୋନେସିଆ ଯାତ୍ରା
      Posted On: 20 OCT 2017 7:39PM by PIB Bhubaneshwar


    ଭାରତୀୟ ନୌସେନାର ଜାହାଜ ତୀର , ସୁଜାତା , ଶାର୍ଦ୍ଦୁଳ ତଥା ଆଇସିଜିଏସ , ସାରଥୀ 2017 ଅକ୍ଟୋବର 18 ରୁ 22 ମଧ୍ୟରେ ଇଣ୍ଡୋନେସିଆର ଜାକାର୍ତ୍ତା ଯାତ୍ରାରେ ଅଛନ୍ତି । ଏହି ଯାତ୍ରାର ଉଦ୍ଦେଶ୍ୟ ହେଉଛି ପ୍ରଶିକ୍ଷାର୍ଥୀମାନଙ୍କୁ ବିଦେଶୀ ଜଳକ୍ଷେତ୍ରରେ ଯୁଦ୍ଧାଭ୍ୟାସ ପ୍ରଦାନ କରାଇବା , ବନ୍ଦର ସହିତ ପରିଚିତ କରାଇବା ଏବଂ ଦୁଇ ଦେଶ ମଧ୍ୟରେ ମିତ୍ରତା ବୃଦ୍ଧି କରିବା । ଏହି ଜାହାଜ କୋଚି ମୁଖ୍ୟାଳୟ ସ୍ଥିତ ଦକ୍ଷିଣ ନୌସେନା କମାଣ ଅନ୍ତର୍ଗତ ଭାରତୀୟ ନୌସେନାର ପ୍ରଥମ ପ୍ରଶିକ୍ଷଣ ସ୍କ୍ୱାର୍ଡନ । ଏଥିରେ 6ଟି ସ୍ୱଦେଶ ନିର୍ମିତ ଭାରତୀୟ ନୌସେନା ଜାହାଜ ତୀର , ସୁଜାତା , ଶାର୍ଦ୍ଦୁଳ ତଥା ଭାରତୀୟ ତଟରକ୍ଷକ ଜାହାଜ ସାରଥୀ ଏବଂ ଦୁଇ ପ୍ରଶିକ୍ଷଣ ଜାହାଜ ଆଇଏନଏସ ସୁଦର୍ଶନୀ ଏବଂ ଆଇଏନଏସ ତରଙ୍ଗିନୀ ସାମିଲ ରହିଛନ୍ତି ।


    ଏହି ଜାହାଜମାନଙ୍କର ଯାତ୍ରା ଅକ୍ଟୋବର 18 ରୁ ଦକ୍ଷିଣ ନୌସେନା କମାଣର ଫ୍ଲାଗ ଅଫିସର କମାଣ୍ଡିଂ ଇନ ଚିଫ ଭାଇସ ଆଡମିରାଲ ଏ ଆର କରବେ , ଏବିଏସଏମଙ୍କ ଯାତ୍ରା ସହିତ ହେଉଛି । ଆଡମିରାଲ ଇଣ୍ଡୋନେସିଆର ନୌସେନା ଉପପ୍ରମୁଖ ଭାଇସ ଆଡମିରାଲ ଏଡିଇ ତୌଫିକଙ୍କ ତରଫରୁ ଭେଟିଥିଲେ ଏବଂ ଦୁଇ ଦେଶର ପାରସ୍ପରିକ ହିତ ସମ୍ବନ୍ଧରେ ଚର୍ଚ୍ଚା କରିଥିଲେ । ଭାରତୀୟ ଜାହାଜର କମାଣ ପଦାଧିକାରୀମାନେ ଜାକାର୍ତ୍ତାର ଏରିଆ କମାଣ୍ଡରଙ୍କୁ ଭେଟିଥିଲେ । ଏକଜିକ୍ୟୁଟିଭ ବ୍ରାଂଚର ପ୍ରଶିକ୍ଷଣ ଅଧିକାରୀମାନେ ଭାରତୀୟ ନୌସେନା ଏକାଡେମୀରୁ ବିଟେକ ଡିଗ୍ରୀ ପ୍ରାପ୍ତ କରିବା ପରେ 24 ସପ୍ତାହ କଠିନ ବ୍ୟବହାରିକ ସାମୁଦ୍ରୀକ ପ୍ରଶିକ୍ଷଣ ପାଇଁ ପ୍ରଥମ ପ୍ରଶିକ୍ଷଣ ସ୍କ୍ୱାର୍ଡନରେ ସାମିଲ ହୁଅନ୍ତି ଯାହା ଫଳରେ କି ସେମାନଙ୍କୁ ସମୁଦ୍ରର ଅନୁଭବ ପ୍ରାପ୍ତ ହେବ । ସମୁଦ୍ର ପ୍ରଶିକ୍ଷାର୍ଥୀଙ୍କୁ ନାବିକୀୟତାର ପ୍ରକ୍ରିୟା , ନୌବହନର ମୌଳିକ ପ୍ରକ୍ରିୟା ସମ୍ବନ୍ଧୀୟ ତଥ୍ୟ , ଜାହାଜ ସଂଚାଳନ , ବୋଟ କାର୍ଯ୍ୟ ତଥା ଇଂଜିନିୟରିଂ ବାବଦରେ ପ୍ରଶିକ୍ଷଣ ପ୍ରଦାନ କରାଯାଇଥାଏ । ଏତଦବ୍ୟତୀତ ସେମାନଙ୍କୁ କଠିନ ସାମୁଦ୍ରିକ ଜୀବନ ବାବଦରେ ମଧ୍ୟ ଅନୁଭବ ହୋଇଥାଏ । ଏଠାରେ ପ୍ରଶିକ୍ଷାର୍ଥୀମାନଙ୍କୁ ନୌକା ସଂଚାଳନ ଏବଂ ରସି କାର୍ଯ୍ୟର କଳାକୌଶଳ ସମ୍ବନ୍ଧରେ ଅବଗତ କରାଯାଇଥାଏ । ଏହି ସେପାନରେ ସଫଳତା ହାସଲ କରିବା ପରେ ପ୍ରଶିକ୍ଷାର୍ଥୀଙ୍କୁ ଚାଳିତ ଜାହାଜରେ ପ୍ରଶିକ୍ଷଣ ପାଇଁ ଭାରତୀୟ ନୌସେନା ଏବଂ ତଟରକ୍ଷକ ବଳଙ୍କ ଜାହାଜରେ ନିଯୁକ୍ତ କରାଯାଇଥାଏ । ପ୍ରଥମ ପ୍ରଶିକ୍ଷଣ ସ୍କ୍ୱାର୍ଡନରେ ଭାରତୀୟ ନୌସେନା ମିତ୍ର ଦେଶମାନଙ୍କର ଅଧିକାରୀମାନଙ୍କୁ ମଧ୍ୟ ପ୍ରଶିକ୍ଷିତ କରାଯାଇଥାଏ ।


    ଭାରତୀୟ ନୌସେନା ଗତ 4 ଦଶନ୍ଧି ଧରି ଆନ୍ତର୍ଜାତିକ ପ୍ରଶିକ୍ଷାର୍ଥୀମାନଙ୍କୁ ପ୍ରଶିକ୍ଷଣ ପ୍ରଦାନ କରିଆସୁଛି । ଏପର୍ଯ୍ୟନ୍ତ 40 ରୁ ଅଧିକ ଦେଶରୁ 13,500 ପ୍ରଶିକ୍ଷାର୍ଥୀଙ୍କୁ ପ୍ରଶିକ୍ଷିତ କରାଯାଇଛି । ଏବେ ଇଣ୍ଡୋନେସିଆର 7 ଜଣ ଅଧିକାରୀ ଏମଏନସିରେ ଆଡଭାନ୍ସ ପାଠ୍ୟକ୍ରମ ଗ୍ରହଣରେ ଶିକ୍ଷାଲାଭ କରୁଛନ୍ତି ।


    ପ୍ରଶିକ୍ଷଣ ସ୍କ୍ୱାର୍ଡନର ନେତୃତ୍ୱ ନେଉଛନ୍ତି ପ୍ରଥମ ପ୍ରଶିକ୍ଷଣ ସ୍କ୍ୱାର୍ଡନର ବରିଷ୍ଠ ଅଧିକାରୀ କ୍ୟାପଟେନ ଡି ଜେ ରେବର , ଯେକି ଆଇଏନଏସ ତୀର କମାଣର ଅଧିକାରୀ । ତାଙ୍କ ନେତୃତ୍ୱରେ ଅତିରିକ୍ତ ପ୍ରେରିତ ଅଧିକାରୀ ଏବଂ ନାବିକମାନଙ୍କର ଏକ ଦଳ ସାମୁଦ୍ରିକ ପ୍ରଶିକ୍ଷଣରେ ସେମାନଙ୍କୁ ସହାୟତା ପ୍ରଦାନ କରିବେ ।


    *************

    
    
    (Release ID: 1507193) Visitor Counter : 3