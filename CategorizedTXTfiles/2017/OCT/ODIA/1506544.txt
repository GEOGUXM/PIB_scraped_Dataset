      ଉପରାଷ୍ଟ୍ରପତିଙ୍କ ସଚିବାଳୟ

      ଜିଏସଟି ପରି ସଂସ୍କାର ପଦକ୍ଷେପ ଦ୍ୱାରା ଅର୍ଥବ୍ୟବସ୍ଥା ସୁଧୁରିବ: ଉପରାଷ୍ଟ୍ରପତି
      Posted On: 17 OCT 2017 8:50PM by PIB Bhubaneshwar


    ଆନ୍ଧ୍ର ଚାମ୍ବର ଅଫ କମର୍ସର 90ତମ ସ୍ଥାପନା ଦିବସକୁ ସମ୍ବୋଧିତ କରି ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ଜିଏସଟି ପରି ସଂସ୍କାର ବ୍ୟବସ୍ଥା ଦ୍ୱାରା ଅର୍ଥବ୍ୟବସ୍ଥାରେ ସୁଧାର ଆସିପାରିବ । ଉପରାଷ୍ଟ୍ରପତି ଆଜି ଚେନ୍ନାଇଠାରେ ଆନ୍ଧ୍ର ଚାମ୍ବର ଅଫ କମର୍ସର 90ତମ ସ୍ଥାପନା ସମାରୋହକୁ ସମ୍ବୋଧିତ କରିଛନ୍ତି । ଏହି ଅବସରରେ ତାମିଲନାଡୁର ରାଜ୍ୟପାଳ ଶ୍ରୀ ବନୱାରୀ ଲାଲ ପୁରୋହିତ ତଥା ତାମିଲନାଡୁର ମତ୍ସ୍ୟ , କାର୍ମିକ ଏବଂ ପ୍ରଶାସନିକ ସୁଧାର ମନ୍ତ୍ରୀ ଶ୍ରୀ ଡି . ଜୟକୁମାର ଉପସ୍ଥିତ ଥିଲେ ।


    ଶ୍ରୀ ଭେଙ୍କେୟା ନାଇଡୁ କହିଥିଲେ ଯେ ବିଶ୍ୱ ପ୍ରାଦ୍ୟୋଗିକୀ ଏବଂ ଡିଜିଟାଲ କ୍ରାନ୍ତି ଦ୍ରୂତ ଗତିରେ ପରିବର୍ତ୍ତିତ ହେଉଛି । ପରିବର୍ତ୍ତନ ସହିତ ତାଳଦେଇ ଚାଲୁ ନଥିବା ଯେକୌଣସି ଦେଶ ପଛରେ ପଡିଯିବେ । ଭାରତ ପ୍ରମୁଖ ଆର୍ଥିକ ଶକ୍ତିରେ ପରିଣତ ହେବା ଦିଗରେ ଆଗକୁ ବଢ଼ୁଛି ଏବଂ ଦେଶର ବିକାଶରେ ଗତି ଆଣିବା ପାଇଁ ଘରୋଇ କ୍ଷେତ୍ରର ବଡ ଧରଣର ଭୁମିକା ରହିଛି । ସେ କହିଲେ ଯେ ବିକାଶରେ ଗତି ଆଣିବା ପାଇଁ ଆମକୁ ସଂରଚନାରେ ସୁଧାର ଆଣିବାକୁ ପଡିବ , ସଂଶାଧନ କ୍ଷମତା ବଢ଼ାଇବାକୁ ପଡିବ ଏବଂ ନୂତନ ପ୍ରାଦ୍ୟୋଗିକୀକୁ ପ୍ରୋତ୍ସାହନ ପ୍ରଦାନ କରିବାକୁ ପଡିବ ।


    ଶ୍ରୀ ନାଇଡୁ କହିଲେ ଯେ ବିଭିନ୍ନ କ୍ଷେତ୍ରରେ ଏଫଡିଆଇ ସହିତ ଆର୍ଥିକ ବୃଦ୍ଧି ପାଇଁ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ପଦକ୍ଷେପ ଫଳରେ ଭାରତ ଦ୍ରୂତ ଗତିରେ ବିକଶିତ ହେବ । ବିଶ୍ୱ ବ୍ୟାଙ୍କ ଦ୍ୱାରା ପ୍ରକାଶିତ ‘ ଦେଶ ପରିଦୃଶ୍ୟ ’ ଅନୁସାରେ ଆର୍ଥିକ ଗତିବିଧିରେ ସ୍ଥିରତା ଆସିବ ଏବଂ 2018 ରେ ଜିଡିପି 7 ପ୍ରତିଶତ ହାରରେ ବୃଦ୍ଧି ପାଇବ ।


    ଶ୍ରୀ ନାଇଡୁ କହିଲେ ଯେ ଏହି ରିପୋର୍ଟରେ ଆର୍ଥିକ ବର୍ଷ 2020 ପର୍ଯ୍ୟନ୍ତ ବିକାଶ ହାର ବୃଦ୍ଧିପାଇ 7.4 ପ୍ରତିଶତ ହେବା ସମ୍ବନ୍ଧରେ ମଧ୍ୟ କୁହାଯାଇଛି । ଉପରାଷ୍ଟ୍ରପତି କହିଲେ ଯେ ଆନ୍ତର୍ଜାତିକ ମୁଦ୍ରାକୋଷ ପ୍ରମୁଖ କହିଛନ୍ତି ଯେ ମାନ୍ଦା ଅବସ୍ଥା ସ୍ୱଳ୍ପକାଳୀନ ଏବଂ ଆମେ ଭାରତୀୟ ଅର୍ଥବ୍ୟବସ୍ଥାକୁ ଦୃଢ଼ ରାସ୍ତାରେ ଚାଲିବାର ଦେଖିପାରୁଛୁ ।


    ଯେକୌଣସି ଦେଶ ଏବଂ ସମାଜର ପ୍ରଗତିରେ ପ୍ରମୁଖ ମାନକ ମାନଙ୍କ ମଧ୍ୟରେ ଗୋଟିଏ ହେଉଛି ମହିଳା ସଶକ୍ତୀକରଣ । ମୁଁ ଏହି ବିଷୟକୁ ନେଇ ଆନନ୍ଦିତ ଯେ ଶ୍ରୀମତି ଇନ୍ଦିରା ଦତ୍ତଙ୍କ ନେତୃତ୍ୱରେ ଆନ୍ଧ୍ର ଚାମ୍ବର ଅଫ କମର୍ସ ଦ୍ୱାରା ମହିଳା ବିଜନେସ ଫୋରମ ସ୍ଥାପିତ କରାଯାଇଛି , ଯାହାଫଳରେ କି ମହିଳା ବିଦ୍ୟାର୍ଥୀ ଏବଂ କର୍ମଚାରୀଙ୍କୁ ଉଦ୍ୟମୀ ହେବାର ପ୍ରଶିକ୍ଷଣ ପ୍ରଦାନ କରାଯାଇ ପାରିବ ।


    ଉପରାଷ୍ଟ୍ରପତି କହିଲେ ଯେ ଆନ୍ଧ୍ର ଚାମ୍ବର ଅଫ କମର୍ସର 90 ବର୍ଷର ଯାତ୍ରା ହେଉଛି ଏକ ମାଇଲ ଖୁଂଟ । 1928ରେ ସ୍ଥାପିତ ଏହି ସଙ୍ଗଠନ ଭାରତୀୟ ଗଣତନ୍ତ୍ର ତଥା ଅନ୍ୟାନ୍ୟ ସ୍ମରଣୀୟ ଘଟଣାମାନଙ୍କର ସାକ୍ଷୀ । ଉପରାଷ୍ଟ୍ରପତି କହିଲେ ଯେ 35 ସଦସ୍ୟଙ୍କୁ ନେଇ ନିଜର ଯାତ୍ରା ପ୍ରାରମ୍ଭ କରିଥିବା ଆନ୍ଧ୍ର ଚାମ୍ବର ଅଫ କମର୍ସ ଆଜି ଏକ ପ୍ରଖ୍ୟାତ ଉଦ୍ୟୋଗ ସଙ୍ଗଠନରେ ପରିଣତ ହୋଇଛି ଏବଂ ବର୍ତ୍ତମାନ ଏହାର ସଦସ୍ୟ ସଂଖ୍ୟା ହେଉଛନ୍ତି 1800 । ଏଥିସହିତ ଏବେ 55ଟି ବ୍ୟବସାୟିକ ଉଦ୍ୟୋଗ ଏବଂ ସଙ୍ଗଠନମାନଙ୍କର ସମ୍ବନ୍ଧ ମଧ୍ୟ ରହିଛି ।


    ଏହି ଅବସରରେ ଉପରାଷ୍ଟ୍ରପତି ଆନ୍ଧ୍ର ଚାମ୍ବର ଅଫ କମର୍ସର ସଫଳତା କାମନା କରିଥିଲେ ।


    *********

    
    
    (Release ID: 1506544) Visitor Counter : 2