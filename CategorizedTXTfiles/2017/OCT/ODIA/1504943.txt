      ପ୍ରତିରକ୍ଷା ମନ୍ତ୍ରଣାଳୟ

      ଏମକେୟୁକୁ ଗୁଳି ନିରୋଧକ ଜ୍ୟାକେଟ ଜ୍ଞାନକୌଶଳ ହସ୍ତାନ୍ତର କଲା ଡିଆରଡିଓ
      Posted On: 04 OCT 2017 3:54PM by PIB Bhubaneshwar


    ପ୍ରତିରକ୍ଷା ଗବେଷଣା ଏବଂ ଉନ୍ନୟନ ସଙ୍ଗଠନ ( DRDO ) ଏମ / ଏସ ଏମକେୟୁ ଲିମିଟେଡ , କାନପୁରକୁ ଗୁଳି ନିରୋଧକ ଜ୍ୟାକେଟ ଜ୍ଞାନକୌଶଳ ହସ୍ତାନ୍ତରିତ କରିଛି । ଭାରତୀୟ ସେନା ତଥା ଅର୍ଦ୍ଧସାମରିକ ବାହିନୀର ସୈନ୍ୟମାନଙ୍କ ପାଇଁ ଏହି ଜ୍ୟାକେଟ ତିଆରି କରାଯିବ ।


    ଡିଆରଡିଓର ଅଧ୍ୟକ୍ଷ ଏବଂ ପ୍ରତିରକ୍ଷା ଗବେଷଣା ଏବଂ ଉନ୍ନୟନ ସଙ୍ଗଠନ ବିଭାଗର ସଚିବ ଡଃ ଏସ ଖ୍ରୀଷ୍ଟୋଫର ନୂଆଦିଲ୍ଲୀଠାରେ ଅନୁଷ୍ଠିତ ଏକ ଉତ୍ସବରେ ଏହି ଜ୍ଞାନକୌଶଳ ପ୍ରଦାନ କରିଥିଲେ । ଏହି ଉତ୍ସବରେ ଡିଆରଡିଓ ଏବଂ ଏମ / ଏସ ଏମକେୟୁ ଲିମିଟେଡ , କାନପୁର ମଧ୍ୟରେ ହୋଇଥିବା ଲାଇସେନ୍ସ ରାଜିନାମାର ଦସ୍ତାବିଜ ଆଦାନ ପ୍ରଦାନ କରାଯାଇଥିଲା ।


    ଭାରତୀୟ ସେନା ସାଧାରଣ ଷ୍ଟାଫ ଗୁଣାତ୍ମକ ଆବଶ୍ୟକତା ( GSQR ) ନଂ - 1438 BPJ ବୈଷୟିକ ଜ୍ଞାନକୌଶଳ ଡିଆରଡିଓର କାନପୁରରେ ଥିବା ଏକ ପରୀକ୍ଷାଗାର ଡିଫେନ୍ସ ମ୍ୟାଟରିଆଲ୍ସ ଆଣ୍ଡ ଷ୍ଟୋର୍ସ ରିସର୍ଚ୍ଚ ଆଣ୍ଡ ଡେଭଲପମେଣ୍ଟ ଏଷ୍ଟାବ୍ଲିସମେଣ୍ଟ ( DMSRDE ) ଦ୍ୱାରା ବିକଶିତ ।


    ଏହି ଜ୍ଞାନକୌଶଳ ଏନଆଇଜେ 3+ ଷ୍ଟାଣ୍ଡାର୍ଡରେ ଡିଆରଡିଓ ଦ୍ୱାରା ବିକଶିତ ବିଭିନ୍ନ ଜିଏସକ୍ୟୁଆରଏସ ମଧ୍ୟରେ ସବୁଠାରୁ ଗୁରୁତ୍ୱପୂର୍ଣ୍ଣ ତଥା ପରିପକ୍ୱ ସେନା ସୁରକ୍ଷା ପଦ୍ଧତି ।


    ଡଃ ଖ୍ରୀଷ୍ଟୋଫର ତାଙ୍କ ସମ୍ବୋଧନରେ ଏମ / ଏସ ଏମକେୟୁ , କାନପୁରକୁ ଭାରତୀୟ ସେନା ପାଇଁ ନିର୍ମାଣ କରାଯାଉଥିବା ଗୁଳିନିରୋଧି ଜ୍ୟାକେଟ ଉପରେ ସତର୍କ ଦୃଷ୍ଟି ରଖିବାକୁ ଏବଂ ଡିଆରଡିଓ ସହିତ ମିଳିତ ଭାବରେ ଏହାଦ୍ୱାରା ବିକଶିତ ଜ୍ଞାନକୌଶଳକୁ ବୁଝିବା ପାଇଁ ପ୍ରବର୍ତ୍ତାଇ ଥିଲେ ।


    ଏହି ଉତ୍ସବରେ ଡିଆରଡିଓ ନାଭାଲ ସିଷ୍ଟମ ଆଣ୍ଡ ମ୍ୟାଟରିଆଲ୍ସ କ୍ଲଷ୍ଟର୍ସର ସାଧାରଣ ନିର୍ଦ୍ଦେଶକ ଡଃ ଏସଭି କାମାଥ , ଡିଏମଏସଆରଡିଇ , କାନପୁରର ନିର୍ଦ୍ଦେଶକ ଡଃ ଏନ ଇଶ୍ୱର ପ୍ରସାଦ , ଏମ / ଏସ କେମୟୁ ଲିମିଟେଡର ପରିଚାଳନା ନିର୍ଦ୍ଦେଶକ ଶ୍ରୀ ନୀରଜ ଗୁପ୍ତା ଏବଂ ଡିଆରଡିଓ ହେଡକ୍ୱାର୍ଟରର ବିଭିନ୍ନ କର୍ପୋରେଟ ନିର୍ଦ୍ଦେଶକ ଯୋଗ ଦେଇଥିଲେ ।


    ************

    
    
    (Release ID: 1504943) Visitor Counter : 2