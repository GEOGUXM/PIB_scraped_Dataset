      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଜାତୀୟ ରାଜପଥ ପାର୍ଶ୍ଵରେ ବୃକ୍ଷରୋପଣ ଅଭିଯାନ
      Posted On: 05 OCT 2017 5:33PM by PIB Bhubaneshwar


    ଦେଶର ଜାତୀୟ ରାଜପଥର ଉଭୟ ପାର୍ଶ୍ଵରେ ଆସନ୍ତା ବର୍ଷାଋତୁରେ ଭାରତୀୟ ଜାତୀୟ ରାଜପଥ ପ୍ରାଧିକରଣ 10 ଲକ୍ଷ ଚାରାରୋପଣ କରିବାକୁ ସ୍ଥିର କରିଛି । ସେଥି ମଧ୍ୟରୁ ଚାରି ଲକ୍ଷ ଚାରା ଜାତୀୟ ରାଜପଥର ଉଭୟ ପାର୍ଶ୍ଵରେ ଲଗାଯିବାକୁ ଥିବା ବେଳେ ଅବଶିଷ୍ଟ 6 ଲକ୍ଷ ଚାରା ରାଜପଥ ମଝିରେ ରୋପଣ କରାଯିବ । ସ୍ୱଚ୍ଛ ଭାରତ ଅଭିଯାନର ଅଂଶବିଶେଷ ସ୍ୱରୂପ ଜାତୀୟ ରାଜପଥଗୁଡ଼ିକୁ ସ୍ୱଚ୍ଛ , ସବୁଜ ଏବଂ ପ୍ରଦୂଷଣମୁକ୍ତ ରଖିବା ସକାଶେ ଏନଏଚଏଆଇ ପକ୍ଷରୁ ଏଭଳି ବ୍ୟାପକ ବୃକ୍ଷରୋପଣ ଅଭିଯାନ କରାଯିବ । ସାଧାରଣତଃ ବର୍ଷାଋତୁରେ ଏଭଳି ଚାରାରୋପଣ କାର୍ଯ୍ୟ ହାତକୁ ନିଆଯାଇଥାଏ ଏବଂ ତାହା ବର୍ଷାଋତୁ ପରେ ଜାରିରହେ । ଅନ୍ୟ ସମୟରେ ସେହିସବୁ ଚାରା ବୃକ୍ଷରେ ଜଳସିଞ୍ଚନ ଓ ସେସବୁର ରକ୍ଷଣାବେକ୍ଷଣ କାର୍ଯ୍ୟ କରାଯାଇଥାଏ । ରାଜପଥ ବିକାଶ ପ୍ରକଳ୍ପର ଏକ ପ୍ରମୁଖ ଅଂଶବିଶେଷ ଭାବେ ବୃକ୍ଷରୋପଣ କାର୍ଯ୍ୟକୁ ଗ୍ରହଣ କରାଯାଇଛି ଯଦ୍ୱାରା ଦେଶର ରାଜପଥଗୁଡ଼ିକୁ ସ୍ୱଚ୍ଛ , ସବୁଜ ଏବଂ ପ୍ରଦୂଷଣମୁକ୍ତ ରଖିବା ସୁନିଶ୍ଚିତ ହୋଇପାରୁଛି ।


    **************

    
    
    (Release ID: 1505077) Visitor Counter : 2