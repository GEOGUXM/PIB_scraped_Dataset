      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ଭାରତୀୟ ମାନକ ବ୍ୟୁରୋ(BIS) ଅଧିନିୟମ 2016 କୁ 12 ଅକ୍ଟୋବର 2017ରୁ ଲାଗୁ କରାଗଲା
      Posted On: 14 OCT 2017 8:54PM by PIB Bhubaneshwar


    ଏକ ନୂତନ ଭାରତୀୟ ମାନକ ବ୍ୟୁରୋ(BIS) ଅଧିନିୟମ, 2016, ଯାହାର ବିଜ୍ଞପ୍ତି 22 ମାର୍ଚ୍ଚ,2016 ରେ ଜାରି କରାଯାଇଥିଲା, ତାହାକୁ 12 ଅକ୍ଟୋବର 2017 ରୁ ଲାଗୁ କରାଯାଇଛି । ଏହି ଅଧିନିୟମ ଭାରତୀୟ ମାନକ ବ୍ୟୁରୋକୁ ଭାରତର ରାଷ୍ଟ୍ରୀୟ ମାନକ ସମିତି ଭାବେ ଅବସ୍ଥାପିତ କରୁଛି । ଏହି ଅଧିନିୟମ ଅନୁସାରେ ସରକାର ବାଧ୍ୟତାମୂଳକ ଭାବେ କୌଣସି ଅନୁସୂଚିତ ଉଦ୍ୟୋଗର ତଥ୍ୟ କିମ୍ବା ବସ୍ତୁକୁ ସାର୍ବଜନୀନ କରିବା ପୂର୍ବରୁ, ପ୍ରକ୍ରିୟା, ବ୍ୟବସ୍ଥା ଅବା ସେବା ଯାହା ମାନବ ସମାଜର ସୁରକ୍ଷା ଏବଂ ସାଧାରଣ ଜନତାର ଉପକାରିତା ପାଇଁ ଜରୁରୀ, ସେଥି ନିମନ୍ତେ ପ୍ରମାଣପତ୍ର ପ୍ରଦାନର ବ୍ୟବସ୍ଥା କରିବେ । ସେହିପରି ପଶୁ ଏବଂ ବୃକ୍ଷ, ସ୍ୱାସ୍ଥ୍ୟ, ପରିବେଶ ସୁରକ୍ଷା, ବେଆଇନ ବ୍ୟବସାୟିକ କାରବାର ଏବଂ ଜାତୀୟ ନିରାପତ୍ତା ପାଇଁ ଧ୍ୟାନ ଦେବେ । ବହୁମୂଲ୍ୟ ଧାତୁରୁ ପ୍ରସ୍ତୁତ ଜିନିଷକୁ ‘ହଲ୍ ମାର୍କିଂ’ କରିବା ବାଧ୍ୟତାମୂଳକ କରାଯାଇଛି । ଏହି ନୂଆ ଅଧିନିୟମ ଅନେକ ପ୍ରକାରରେ ସରଳ କରାଯାଇଛି, ଯାହା ଫଳରେ ବିଭିନ୍ନ ଯୋଜନା ଓ ମାନକ ସମ୍ବନ୍ଧରେ ଆତ୍ମ-ଘୋଷଣା ଏବଂ ମାନକ ସଂପର୍କରେ ନିର୍ମାତାମାନେ ସରଳ ବିକଳ୍ପ ଭାବେ ପ୍ରମାଣପତ୍ର ପାଇପାରିବେ । ଏହି ଅଧିନିୟମ କେନ୍ଦ୍ର ସରକାରଙ୍କୁ, ବିଆଇଏସ ଅତିରିକ୍ତ ଅନ୍ୟ କର୍ତୃପକ୍ଷ/ସଂସ୍ଥା ନିଯୁକ୍ତି କ୍ଷମତା ପ୍ରଦାନ କରୁଛି, ଯେଉଁମାନେ ଉତ୍ପାଦ ଓ ସେବାର ମାନକ ଯାଂଚ ସ୍ୱରୂପ ନିୟମ ଅନୁପାଳନ କରି ପ୍ରମାଣପତ୍ର ପ୍ରଦାନ କରିପାରିବେ । ପୁନଶ୍ଚ ଭାରତୀୟ ମାନକ ଅନୁସାରେ ଉତ୍ପାଦର ଗୁଣବତ୍ତା ନରହିଲେ ତାହାର ମରାମତି ଏବଂ ଉତ୍ପାଦକୁ ପ୍ରତ୍ୟାହାର କରିନେବାର ବ୍ୟବସ୍ଥା ରହିଛି । ଉପଭୋକ୍ତା ବ୍ୟାପାର, ଖାଦ୍ୟ ଏବଂ ସାଧାରଣ ବଂଟନ ବିଭାଗର ମାନ୍ୟବର ମନ୍ତ୍ରୀ କହିଛନ୍ତି ଯେ, ଏହି ନୂତନ ଅଧିନିୟମ ଦେଶରେ ସହଜରେ କାରବାର କରିବାରେ ସହାୟତା କରିବ, ‘ମେକ୍ ଇନ ଇଣ୍ଡିଆ ଅଭିଯାନ’କୁ ପ୍ରୋତ୍ସାହନ ଦେବା ସହିତ ଉପଭୋକ୍ତାମାନଙ୍କ ଗୁଣାତ୍ମକ ଉତ୍ପାଦ ଓ ସେବା ଉପଲବ୍ଧତାକୁ ସୁନିଶ୍ଚିତ କରିବ ।

    ***

    
    
    (Release ID: 1506417) Visitor Counter : 2