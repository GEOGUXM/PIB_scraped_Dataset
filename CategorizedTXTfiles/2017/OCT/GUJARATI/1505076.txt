      કૃષિ મંત્રાલય

      પશુપાલકો દૂધથી ઉપર ઉઠીને પશુનું મહત્વ સમજે : શ્રીમતી ક્રિષ્ના રાજ
      Posted On: 06 OCT 2017 5:32PM by PIB Ahmedabad


    અમદાવાદ, 06 ઓક્ટોબર, 2017


    કેન્દ્રીય કૃષિ અને ખેડૂત કલ્યાણ રાજ્યમંત્રી શ્રીમતી ક્રિષ્ના રાજે આજે અમદાવાદ ખાતે સંબોધતા જણાવ્યું હતું કે પશુપાલકોએ પશુનું મુલ્ય માત્ર તેના દૂધ પૂરતુ મર્યાદિત ન સમજવું જોઈએ. પશુના ગોબર અને મુત્ર સહિત અન્ય પેદાશો પણ એટલી જ મહત્વની છે. જેને પશુપાલકોએ પોતાની આવકનું સાધન બનાવવું જોઈએ. આ પ્રકારના પગલાં દ્વારા જ 2022 સુધીમાં ખેડૂતોની આવક બમણી કરી શકાશે. મંત્રી શ્રી ‘પશુપાલન ઈકોસિસ્ટમમાં પશુધનની ઓળખ, નોંધણી અને સંરક્ષણ પર રાષ્ટ્રીય સેમિનાર’માં પશુપાલકોને સંબોધી રહ્યા હતા.


    કેન્દ્રીય મંત્રીએ જણાવ્યું કે આજે વૈજ્ઞાનિકોએ પણ માનવું પડ્યું છે કે પશુપાલકોની જે પરંપરાગત શૈલી છે તેમાં પણ વિજ્ઞાન જોડાયેલું છે. તેમણે જણાવ્યું કે જો પરંપરાને વૈજ્ઞાનિક રીતે વિકસિત કરવામાં આવે તો જળવાયુ અને વાતાવરણને અનુકૂળ વિકાસ સાધી શકાય તેમ છે.


    શ્રીમતી ક્રિષ્ના રાજે પશુપાલકો અને ખેડૂતોને જૈવિક ખેતી તરફ આગળ વધવા પ્રોત્સાહન કર્યું હતું. તેમણે રામરહિમ કચ્છી સિંધી અશ્વપાલન સહકારી મંડળીને કચ્છી સિંધી ઘોડાની નોંધણી કરાવવા બદલ માન્યતા પત્ર પણ એનાયત કર્યું હતું.


    NP/J.Khunt/GP

    
    
    (Release ID: 1505076) Visitor Counter : 19