      ਰੱਖਿਆ ਮੰਤਰਾਲਾ

      ਰੱਖਿਆ ਖ਼ੇਤਰ ਵਿੱਚ ਸੁਦੇਸ਼ੀਕਰਨ ਮਹੱਤਵਪੂਰਨ ਹੈ : ਰੱਖਿਆ ਰਾਜ ਮੰਤਰੀ
      Posted On: 25 OCT 2017 6:26PM by PIB Chandigarh


    MoS Defence Says Indigenisation Vital in Defence Sector
    ਰੱਖਿਆ ਖ਼ੇਤਰ ਵਿੱਚ ਸੁਦੇਸ਼ੀਕਰਨ ਮਹੱਤਵਪੂਰਨ ਹੈ : ਰੱਖਿਆ ਰਾਜ ਮੰਤਰੀ


    ਰੱਖਿਆ ਰਾਜ ਮੰਤਰੀ ਡਾ. ਸੁਭਾਸ਼ ਭਾਮਰੇ ਨੇ ਕਿਹਾ ਕਿ ਸੁਦੇਸ਼ੀਕਰਨ ਕਿਸੇ ਵੀ ਸੰਗਠਨ ਲਈ ਮਹੱਤਵਪੂਰਨ ਹੁੰਦਾ ਹੈ । ਲੇਕਿਨ ਰੱਖਿਆ ਖ਼ੇਤਰ ਲਈ ਇਹ ਜ਼ਿਆਦਾ ਜ਼ਰੂਰੀ ਹੈ ਕਿਉਂਕਿ ਇਸ ਨਾਲ ਆਤਮ-ਨਿਰਭਰਤਾ ਵਧਦੀ ਹੈ ਜੋ ਰਾਸ਼ਟਰੀ ਸੁਰੱਖਿਆ ਲਈ ਮਹੱਤਵਪੂਰਨ ਹੈ । ਉਨ੍ਹਾਂ ਅੱਜ ਇੱਥੇ ਸਮੱਸਿਆਵਾਂ ਦੇ ਸਮਾਧਾਨ ਲਈ “ਭਾਰਤੀ ਸੈਨਾ ਦਾ ਸੁਦੇਸ਼ੀ ਉਦਯੋਗਿਕ ਸਸ਼ਕਤੀਕਰਨ” ਵਿਸ਼ੇ 'ਤੇ ਇੱਕ ਸੰਮੇਲਨ ਦਾ ਉਦਘਾਟਨ ਕੀਤਾ ।
    ਡਾ. ਭਾਮਰੇ ਨੇ ਕਿਹਾ ਕਿ ਸਾਰਿਆਂ ਨੂੰ ਸੁਦੇਸ਼ੀਕਰਨ ਦੇ ਮਹੱਤਵ ਨੂੰ ਪੂਰੀ ਤਰ੍ਹਾਂ ਨਾਲ ਸਮਝਣਾ ਚਾਹੀਦਾ ਹੈ ਅਤੇ ਭਵਿੱਖ ਦੇ ਸਾਰੇ ਅਧਿ-ਗ੍ਰਹਿਣ ਪ੍ਰੋਗਰਾਮਾਂ ਵਿੱਚ “ਮੇਕ ਇਨ ਇੰਡੀਆ” ਨੂੰ ਲਾਗੂ ਕਰਨਾ ਚਾਹੀਦਾ ਹੈ । ਉਨ੍ਹਾਂ ਨੇ ਭਾਰਤੀ ਸੈਨਾ ਦੀ ਸ਼ਲਾਘਾ ਕਰਦੇ ਹੋਏ ਕਿਹਾ ਕਿ ਸੈਨਾ ਨੇ ਇਸ ਉਦੇਸ਼ ਲਈ ਨਾ ਕੇਵਲ ਕਈ ਪਹਿਲਕਰਮੀਆਂ ਕੀਤੀਆਂ ਹਨ, ਸਗੋਂ ਆਰਮੀ ਡਿਜ਼ਾਇਨ ਬਿਊਰੋ ਵੀ ਗਠਿਤ ਕੀਤਾ ਹੈ, ਜੋ ਭਾਰਤੀ ਉਦਯੋਗ ਅਤੇ ਸਿੱਖਿਅਕ ਭਾਈਚਾਰੇ ਦੀਆਂ ਚਰਚਾਵਾਂ ਅਤੇ ਸਹਿ-ਭਾਗ ਸਹੂਲਤ ਉਪਲੱਬਧ ਕਰਵਾਉਣ ਵਾਲਾ ਵਿਲੱਖਣ ਸੰਗਠਨ ਹੈ ।
    ਡਾ. ਭਾਮਰੇ ਨੇ ਕਿਹਾ ਕਿ ਸਰਕਾਰ ਨੇ ਰੱਖਿਆ ਖ਼ੇਤਰ ਨੂੰ ਆਪਣੇ ‘ਮੇਕ ਇਨ ਇੰਡੀਆ’ ਪ੍ਰੋਗਰਾਮ ਦੇ ਕੇਂਦਰ ਵਿੱਚ ਰੱਖਿਆ ਹੈ । ਉਨ੍ਹਾਂ ਨੇ ਕਿਹਾ ਕਿ ਵੱਖ-ਵੱਖ ਕੰਪਨੀਆਂ ਦੇਸ਼ ਦੇ ਸਭ ਤੋਂ ਪ੍ਰਤਿਭਾਸ਼ਾਲੀ ਅਤੇ ਹੁਨਰਮੰਦ ਸਟਾਫ ਦੀਆਂ ਸੇਵਾਵਾਂ ਰਾਹੀਂ ਭਾਰਤ ਵਿੱਚ ਨਿਵੇਸ਼ ਕਰਨ ਦੀ ਇੱਛਾ ਪ੍ਰਗਟ ਕਰ ਰਹੀਆਂ ਹਨ। ਇਸ ਖ਼ੇਤਰ ਵਿੱਚ ਕਾਫ਼ੀ ਸੰਭਾਵਨਾਵਾਂ ਹਨ ਅਤੇ ਮਿਤੱਰ ਦੇਸ਼ਾਂ ਨੂੰ ਉਤਪਾਦਾਂ ਦਾ ਨਿਰਯਾਤ ਵੀ ਕੀਤਾ ਜਾ ਸਕਦਾ ਹੈ।

    
    
    (Release ID: 1507167) Visitor Counter : 3