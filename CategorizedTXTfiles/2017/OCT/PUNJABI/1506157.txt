      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਸੰਗਠਿਤ ਬਾਲ ਵਿਕਾਸ ਯੋਜਨਾ (ਆਈਸੀਡੀਐੱਸ) ਦੇ ਤਹਿਤ ਪੂਰਕ ਪੋਸ਼ਣ ਪ੍ਰੋਗਰਾਮ ਨੂੰ ਬੰਦ ਕਰਨ ਦੀ ਕੋਈ ਯੋਜਨਾ ਨਹੀਂ ਹੈ ਅਤੇ ਇਸ ਨੂੰ ਸ਼ਰਤੀਬੰਦ ਨਕਦ ਤਬਾਦਲੇ ਨਾਲ ਬਦਲਿਆ ਨਹੀਂ ਕੀਤਾ ਜਾ ਰਿਹਾ : ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ
      Posted On: 12 OCT 2017 9:13AM by PIB Chandigarh


    There is no proposal to discontinue Supplementary Nutrition Program under ICDS and replace it with Conditional Cash Transfer: WCD Ministry


    ਸੰਗਠਿਤ ਬਾਲ ਵਿਕਾਸ ਯੋਜਨਾ ( ਆਈਸੀਡੀਐੱਸ ) ਦੇ ਤਹਿਤ ਪੂਰਕ ਪੋਸ਼ਣ ਪ੍ਰੋਗਰਾਮ ਨੂੰ ਬੰਦ ਕਰਨ ਦੀ ਕੋਈ ਯੋਜਨਾ ਨਹੀਂ ਹੈ ਅਤੇ ਇਸ ਨੂੰ ਸ਼ਰਤੀਬੰਦ ਨਕਦ ਤਬਾਦਲੇ ਨਾਲ ਬਦਲਿਆ ਨਹੀਂ ਕੀਤਾ ਜਾ ਰਿਹਾ : ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ


    ਮੀਡੀਆ ਵਿੱਚ ਅਜਿਹੀਆਂ ਰਿਪੋਰਟਾਂ ਆਈਆਂ ਹਨ ਕਿ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ, ਸੰਗਠਿਤ ਬਾਲ ਵਿਕਾਸ ਯੋਜਨਾ (ਆਈਸੀਡੀਐੱਸ) ਪ੍ਰੋਗਰਾਮ ਦੇ ਪੂਰਕ ਪੋਸ਼ਣ ਦੇ ਹਿੱਸੇ ਨੂੰ ਖਤਮ ਕਰਨ ਅਤੇ ਇਸ ਨੂੰ ਸ਼ਰਤੀਬੰਦ ਨਕਦ ਤਬਾਦਲੇ ਨਾਲ ਬਦਲਣ ਬਾਰੇ ਵਿਚਾਰ ਕਰ ਰਿਹਾ ਹੈ । ਇਹ ਰਿਪੋਰਟਾਂ ਸਹੀ- ਤੱਥਾਂ `ਤੇ ਅਧਾਰਤ ਨਹੀਂ ਹਨ ।


    ਮੰਤਰਾਲੇ ਅਨੁਸਾਰ , ਸੰਗਠਿਤ ਬਾਲ ਵਿਕਾਸ ਯੋਜਨਾ (ਆਈਸੀਡੀਐੱਸ) ਪ੍ਰੋਗਰਾਮ ਤਹਿਤ ਪੂਰਨ ਪੋਸ਼ਣ ਸੇਵਾਵਾਂ ਰਾਸ਼ਟਰੀ ਖੁਰਾਕ ਸੁਰੱਖਿਆ ਕਾਨੂੰਨ 2013 ਤਹਿਤ ਕਾਨੂੰਨੀ ਹੱਕ ਹੈ । ਛੇ ਮਹੀਨਿਆਂ ਤੋਂ 6 ਸਾਲ ਦੇ ਉਮਰ ਵਰਗ ਦੇ ਬੱਚੇ ਨੂੰ ਸਥਾਨਕ ਆਂਗਨਵਾੜੀ ਰਾਹੀਂ ਮੁਫਤ ਖਾਣੇ ਦਾ ਹੱਕ ਹੈ ਤਾਂ ਜੋ ਐਨਐਫਐਸਏ 2013 ਦੀ ਕਾਰਜ ਸੂਚੀ II ਵਿੱਚ ਦੱਸੇ ਗਏ ਪੋਸ਼ਣ ਨੂੰ ਪ੍ਰਾਪਤ ਕੀਤਾ ਜਾ ਸਕੇ ।


    ਪੂਰਕ ਪੋਸ਼ਣ ਲਈ ਲਾਗਤ ਦੇ ਨਿਯਮਾਂ ਨੂੰ ਹਾਲ ਹੀ ਵਿੱਚ 8/-ਰੁਪਏ (6 ਸਾਲ ਤੋਂ ਘੱਟ ਉਮਰ ਦੇ ਬੱਚਿਆਂ ਲਈ) 9.50/- ਰੁਪਏ (ਗਰਭਵਤੀ ਅਤੇ ਦੁੱਧ ਚੁੰਘਾਉਣ ਵਾਲੀਆਂ ਮਾਵਾਂ ਲਈ) ਅਤੇ 12 / - ਰੁਪਏ (ਬੁਰੀ ਤਰ੍ਹਾਂ ਕੁਪੋਸਿਤ ਬੱਚਿਆਂ ਲਈ) ਸੋਧਿਆ ਗਿਆ ਹੈ । ਆਂਗਣਵਾੜੀ ਰਾਹੀਂ ਪੂਰਨ ਪੋਸ਼ਣ ਸੇਵਾਵਾਂ ਦੇਸ਼ ਦੇ ਲਗਭਗ 10 ਕਰੋੜ ਲਾਭਪਾਤਰੀਆਂ ਤੱਕ ਪਹੁੰਚਦੀਆਂ ਹਨ ।


    ਸੰਗਠਿਤ ਬਾਲ ਵਿਕਾਸ ਯੋਜਨਾ (ਆਈਸੀਡੀਐੱਸ) ਅਧੀਨ ਪੂਰਕ ਪੋਸ਼ਣ ਪ੍ਰੋਗਰਾਮ ਨੂੰ ਬੰਦ ਕਰਨ ਦੀ ਕੋਈ ਯੋਜਨਾ ਨਹੀਂ ਹੈ ਅਤੇ ਇਸ ਨੂੰ ਸ਼ਰਤੀਬੰਦ ਨਕਦ ਤਬਾਦਲੇ ਦੇ ਨਾਲ ਬਦਲਣ ਦਾ ਵੀ ਕੋਈ ਵਿਚਾਰ ਨਹੀਂ ਹੈ। ਮੀਡੀਆ ਵਿੱਚ ਆਈਆਂ ਰਿਪੋਰਟਾਂ ਅਸਲ ਵਿਚ ਗ਼ਲਤ ਹਨ ।


    

    
    (Release ID: 1506157) Visitor Counter : 2