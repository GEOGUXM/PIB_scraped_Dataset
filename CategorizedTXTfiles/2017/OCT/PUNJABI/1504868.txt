      ਨੀਤੀ ਆਯੋਗ

      ਗਲੋਬਲ ਉੱਦਮਤਾ ਸਿਖਰ ਸੰਮੇਲਨ 2017 ਹੈਦਰਾਬਾਦ ਵਿੱਚ 28-30 ਨਵੰਬਰ ਨੂੰ ਹੋਵੇਗਾ
      Posted On: 03 OCT 2017 5:50PM by PIB Chandigarh


    Global Entrepreneurship Summit 2017 to be Held in Hyderabad, November 28-30


    ਗਲੋਬਲ ਉੱਦਮਤਾ ਸਿਖਰ ਸੰਮੇਲਨ 2017 ਹੈਦਰਾਬਾਦ ਵਿੱਚ 28-30 ਨਵੰਬਰ ਨੂੰ ਹੋਵੇਗਾ


    ਭਾਰਤ ਸਰਕਾਰ ਦੇ ਅਤੇ ਅਮਰੀਕਾ ਦੇ ਇੱਕ ਉੱਚ ਪੱਧਰੀ ਵਫਦ ਦੀ ਅੱਜ ਇਥੇ ਨੀਤੀ ਆਯੋਗ ਵਿਖੇ ਮੀਟਿੰਗ ਹੋਈ ਜਿਸ ਵਿੱਚ 2017 ਦੇ ਗਲੋਬਲ ਉੱਦਮਤਾ ਸਿਖਰ ਸੰਮੇਲਨ ( Global Entrepreneurship Summit )ਲਈ ਯੋਜਨਾ ਬਣਾਈ ਗਈ । ਇਹ ਸੰਮੇਲਨ 28 ਤੋਂ 30 ਨਵੰਬਰ ਤੱਕ ਹੈਦਰਾਬਾਦ ਦੇ ਅੰਤਰਰਾਸ਼ਟਰੀ ਕਨਵੈਨਸ਼ਨ ਸੈਂਟਰ ਵਿਖੇ ਹੋ ਰਿਹਾ ਹੈ ।


    ਇਸ ਸਿਖਰ ਸੰਮੇਲਨ ਦਾ ਉਦਘਾਟਨ ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਅਤੇ ਅਮਰੀਕਾ ਦੇ ਰਾਸ਼ਟਰਪਤੀ ਦੀ ਸਲਾਹਕਾਰ ਇਵਾਂਕਾ ਟਰੰਪ ( Ivanka Trump ) ਵੱਲੋਂ ਕੀਤਾ ਜਾਵੇਗਾ । ਟਰੰਪ ਹੀ ਭਾਰਤ ਆਏ ਵਫਦ ਦੀ ਅਗਵਾਈ ਕਰ ਰਹੇ ਹਨ ।


    ਇਹ ਜੀ ਈ ਐ ੱ ਸ ਦੁਨੀਆ ਭਰ ਦੇ ਉੱਭਰ ਰਹੇ ਉੱਦਮੀਆਂ , ਨਿਵੇਸ਼ਕਾਂ ਅਤੇ ਵਪਾਰਕ ਆਗੂਆਂ ਦਾ ਇੱਕ ਸਲਾਨਾ ਸੰਮੇਲਨ ਹੈ । ਨੈੱਟਵਰਕਿੰਗ , ਮਾਨੀਟ੍ਰਿੰਗ ਅਤੇ ਵਰਕਸ਼ਾਪਾਂ ਰਾਹੀਂ ਜੀ ਈ ਐੱਸ ਉੱਦਮੀਆਂ ਨੂੰ ਆਪਣੇ ਵਿਚਾਰ ਅੱਗੇ ਰੱਖਣ , ਭਾਈਵਾਲੀਆਂ ਕਾਇਮ ਕਰਨ , ਫੰਡਿੰਗ ਹਾਸਲ ਕਰਨ ਅਤੇ ਖੋਜਪੂਰਨ ਵਸਤਾਂ ਅਤੇ ਸੇਵਾਵਾਂ , ਜੋ ਕਿ ਸਮਾਜ ਵਿੱਚ ਤਬਦੀਲੀ ਲਿਆਉਂਦੀਆਂ ਹਨ , ਲਈ ਅਧਿਕਾਰਿਤ ਕਰਦਾ ਹੈ ।


    ਇਸ ਸਾਲ ਦਾ ਵਿਸ਼ਾ '' ਔਰਤਾਂ ਮੋਹਰੀ , ਸਭ ਲਈ ਖੁਸ਼ਹਾਲੀ '' ( “Women First, Prosperity for All” ) ਹੈ ਤਾਂ ਕਿ ਉੱਦਮਤਾ ਦੀ ਭਾਵਨਾ ਦਾ ਪੂਰੀ ਤਾਕਤ ਅਤੇ ਵਿਭਿੰਨਤਾ ਨਾਲ ਜਸ਼ਨ ਮਨਾਇਆ ਜਾ ਸਕੇ ।


    ਹੋਰ ਜਾਣਕਾਰੀ http://www.ges2017.gov.in/ ਅਤੇ http://www.ges2017.org/ ’ ਤੇ ਲੈ ਸਕਦੇ ਹੋ ।


    

    
    (Release ID: 1504868) Visitor Counter : 2