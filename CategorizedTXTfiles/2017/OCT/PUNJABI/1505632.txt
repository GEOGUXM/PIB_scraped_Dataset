      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ਭਾਰਤ ਜਲ ਸਪਤਾਹ -2017 ਦਾ ਉਦਘਾਟਨ ਕੀਤਾ
      Posted On: 10 OCT 2017 11:41AM by PIB Chandigarh


    President of India inaugurates India water Week- 2017


    ਭਾਰਤ ਦੇ ਰਾਸ਼ਟਰਪਤੀ ਨੇ ਭਾਰਤ ਜਲ ਸਪਤਾਹ -2017 ਦਾ ਉਦਘਾਟਨ ਕੀਤਾ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ ਨਵੀਂ ਦਿੱਲੀ ਵਿਖੇ ਭਾਰਤ ਜਲ ਸਪਤਾਹ -2017( ਅਕਤੂਬਰ 10,2017) ਦਾ ਉਦਘਾਟਨ ਕੀਤਾ ।


    ਇਸ ਮੌਕੇ , ਰਾਸ਼ਟਰਪਤੀ ਨੇ ਕਿਹਾ ਕਿ ਪਾਣੀ ਜੀਵਨ ਲਈ ਮਹੱਤਵਪੂਰਨ ਹੈ । ਇਹ ਆਰਥਿਕਤਾ ਅਤੇ ਵਾਤਾਵਰਣ ਅਤੇ ਮਨੁੱਖੀ ਸਮਾਨਤਾ ਲਈ ਬੁਨਿਆਦੀ ਹੈ। ਜਲਵਾਯੂ ਤਬਦੀਲੀ ਅਤੇ ਵਾਤਾਵਰਣ ਨਾਲ ਸਬੰਧਿਤ ਚਿੰਤਾਵਾਂ ਦੇ ਮੱਦੇਨਜ਼ਰ ਪਾਣੀ ਦਾ ਮੁੱਦਾ ਹੋਰ ਵੀ ਗੰਭੀਰ ਹੁੰਦਾ ਜਾ ਰਿਹਾ ਹੈ । ਪਾਣੀ ਦੀ ਬਿਹਤਰ ਅਤੇ ਵਧੇਰੇ ਕੁਸ਼ਲ ਵਰਤੋਂ ਭਾਰਤੀ ਖੇਤੀ ਅਤੇ ਉਦਯੋਗ ਲਈ ਇੱਕ ਚੁਣੌਤੀ ਹੈ । ਇਸ ਲਈ ਸਾਡੇ ਦੁਆਰਾ ਜੋ ਪਿੰਡ ਅਤੇ ਸ਼ਹਿਰ ਉਸਾਰੇ ਜਾਂਦੇ ਹਨ , ਉਨ੍ਹਾਂ ' ਚ ਨਵੇਂ ਮਾਪਦੰਡ ( ਬੈਂਚ ਮਾਰਕ ) ਨਿਰਧਾਰਿਤ ਕਰਨ ਦੀ ਲੋੜ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਇਸ ਸਮੇਂ , ਭਾਰਤ ' ਚ 80 ਫੀਸਦੀ ਪਾਣੀ ਖੇਤੀਬਾੜੀ ਅਤੇ ਸਿਰਫ 15 ਫੀਸਦੀ ਉਦਯੋਗਾਂ ਦੁਆਰਾ ਵਰਤਿਆ ਜਾ ਰਿਹਾ ਹੈ । ਆਉਣ ਵਾਲੇ ਸਮੇਂ ' ਚ ਇਹ ਅਨੁਪਾਤ ਬਦਲ ਜਾਵੇਗਾ। ਪਾਣੀ ਦੀ ਕੁੱਲ ਮੰਗ ਵੀ ਵਧੇਗੀ । ਇਸ ਲਈ , ਪਾਣੀ ਦੀ ਵਰਤੋਂ ਅਤੇ ਮੁੜ ਵਰਤੋਂ ਦੀ ਯੋਗਤਾ ਨੂੰ ਉਦਯੋਗਿਕ ਪ੍ਰੋਜੈਕਟਾਂ ਦਾ ਖਾਕਾ ( ਰੂਪਰੇਖਾ ) ' ਚ ਬਣਾਇਆ ਜਾਣਾ ਚਾਹੀਦਾ ਹੈ । ਕਾਰੋਬਾਰ ਅਤੇ ਉਦਯੋਗ ਨੂੰ ਇਸ ਸਮੱਸਿਆ ਦੇ ਸਮਾਧਾਨ ਦਾ ਹਿੱਸਾ ਬਣਨ ਦੀ ਲੋੜ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸ਼ਹਿਰੀ ਭਾਰਤ ' ਚ ਹਰ ਰੋਜ਼ 40 ਅਰਬ ਲੀਟਰ ਪਾਣੀ ਦੀ ਰਹਿੰਦ - ਖੂੰਹਦ ਦਾ ਉਤਪਾਦਨ ਹੁੰਦਾ ਹੈ । ਇਸ ਪਾਣੀ ਦੀ ਜ਼ਹਿਰੀਲੀ ਸਮੱਗਰੀ ਘਟਾਉਣ ਲਈ ਟੌਕਨੋਲੋਜੀ ਅਪਣਾਉਣਾ ਅਤੇ ਸਿੰਚਾਈ ਅਤੇ ਹੋਰ ਉਦੇਸ਼ਾਂ ਲਈ ਇਸ ਪਾਣੀ ਦੀ ਸਹੀ ਵਰਤੋਂ ਕਰਨਾ ਜ਼ਰੂਰੀ ਹੈ । ਇਹ ਕਿਸੇ ਸ਼ਹਿਰੀ ਯੋਜਨਾ ਪ੍ਰੋਗਰਾਮ ਦਾ ਹਿੱਸਾ ਹੋਣਾ ਚਾਹੀਦਾ ਹੈ ।


    

    
    (Release ID: 1505632) Visitor Counter : 2