      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਕਲ੍ਹ ਗੁਜਰਾਤ ਵਿੱਚ 5825 ਕਰੋੜ ਦੀ ਲਾਗਤ ਵਾਲੇ ਚਾਰ ਰਾਸ਼ਟਰੀ ਰਾਜ ਮਾਰਗਾਂ ਦਾ ਨੀਂਹ ਪੱਥਰ ਰੱਖਣਗੇ
      Posted On: 06 OCT 2017 12:32PM by PIB Chandigarh


    PM Shri Narendra Modi to lay the foundation stone for four National Highways projects worth Rs 5825 Crore in Gujarat tomorrow


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਕਲ੍ਹ ਗੁਜਰਾਤ ਵਿੱਚ 5825 ਕਰੋੜ ਦੀ ਲਾਗਤ ਵਾਲੇ ਚਾਰ ਰਾਸ਼ਟਰੀ ਰਾਜ ਮਾਰਗਾਂ ਦਾ ਨੀਂਹ ਪੱਥਰ ਰੱਖਣਗੇ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਕਲ੍ਹ ਗੁਜਰਾਤ ਦੇ ਦਵਾਰਕਾ ਵਿੱਚ 5825 ਕਰੋੜ ਦੀ ਲਾਗਤ ਨਾਲ ਤਿਆਰ ਹੋਣ ਵਾਲੇ ਚਾਰ ਰਾਸ਼ਟਰੀ ਰਾਜ ਮਾਰਗ ਪ੍ਰਾਜੈਕਟਾਂ ਦਾ ਨੀਂਹ ਪੱਥਰ ਰੱਖਣਗੇ । ਸੜਕ ਟ੍ਰਾਂਸਪੋਰਟ , ਹਾਈਵੇ , ਜਹਾਜ਼ਰਾਨੀ ਅਤੇ ਪਾਣੀ ਸੋਮੇ , ਦਰਿਆਈ ਵਿਕਾਸ ਅਤੇ ਗੰਗਾ ਕਾਇਆਕਲਪ ਬਾਰੇ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਅਤੇ ਸੜਕ ਟ੍ਰਾਂਸਪੋਰਟ ਅਤੇ ਹਾਈਵੇ , ਜਹਾਜ਼ਰਾਨੀ , ਰਸਾਇਣ ਅਤੇ ਖਾਦਾਂ ਬਾਰੇ ਰਾਜ ਮੰਤਰੀ ਸ਼੍ਰੀ ਮਨਸੁਖ ਲਾਲ ਮਾਂਡਵੀਆ ਪ੍ਰਧਾਨ ਮੰਤਰੀ ਦੇ ਨਾਲ ਹੋਣਗੇ ।


    ਪ੍ਰਧਾਨ ਮੰਤਰੀ ਬੇਟ ਦਵਾਰਕਾ ਅਤੇ ਓਖਾ ਦਰਮਿਆਨ ਐੱਨ ਐੱਚ-51 ਉੱਤੇ ਕੇਬਲ ਉੱਤੇ ਟਿਕਣ ਵਾਲੇ ਸਿਗਨੇਚਰ ਬ੍ਰਿਜ ਦਾ ਨੀਂਹ ਪੱਥਰ ਰੱਖਣਗੇ । ਪੁਲ ਦੇ ਇਸ ਪ੍ਰਾਜੈਕਟ ਦੀ ਕੁਲ ਲਾਗਤ 962 ਕਰੋੜ ਰੁਪਏ ਹੋਵੇਗੀ । ਪ੍ਰਧਾਨ ਮੰਤਰੀ ਵੱਲੋਂ ਜਿਨ੍ਹਾਂ ਹੋਰ ਪ੍ਰਾਜੈਕਟਾਂ ਦੇ ਨੀਂਹ ਪੱਥਰ ਰੱਖੇ ਜਾਣੇ ਹਨ , ਉਨ੍ਹਾਂ ਵਿੱਚ ਐੱਨ ਐੱਚ - 51 ਦੇ ਪੋਰਬੰਦਰ - ਦਵਾਰਕਾ ਸੈਕਸ਼ਨ ਦੀ 116.24 ਕਿਲੋਮੀਟਰ ਸੜਕ ਦੀ ਫੋਰਲੇਨਿੰਗ ਦਾ ਨੀਂਹ ਪੱਥਰ ਰੱਖਣਾ ਵੀ ਸ਼ਾਮਲ ਹੈ । ਇਸ ਪ੍ਰਾਜੈਕਟ ਉੱਤੇ 1600 ਕਰੋੜ ਰੁਪਏ ਦੀ ਲਾਗਤ ਆਉਣੀ ਹੈ । ਇਸ ਤੋਂ ਇਲਾਵਾ ਐੱਨ ਐੱਚ - 51 ਉੱਤੇ ਗਾਡੂ-ਪੋਰਬੰਦਰ ਸੈਕਸ਼ਨ ਦੀ 370 ਕਰੋੜ ਰੁਪਏ ਦੀ ਲਾਗਤ ਵਾਲੇ 93.56 ਕਿਲੋਮੀਟਰ ਰਸਤੇ ਦੀ ੨/੪ ਲੇਨਿੰਗ ਅਤੇ ਐੱਨ ਐੱਚ-47 ਅਤੇ ਐੱਨ ਐੱਚ-27 ਦੇ ਅਹਿਮਦਾਬਾਦ ਰਾਜਕੋਟ ਸੈਕਸ਼ਨ ਉੱਤੇ 201.31 ਕਿਲੋਮੀਟਰ ਰਸਤੇ ਦੀ 2893 ਕਰੋੜ ਰੁਪਏ ਦੀ ਲਾਗਤ ਨਾਲ ਛੇ ਲੇਨਿੰਗ ਕਰਨ ਦਾ ਪ੍ਰਾਜੈਕਟ ਵੀ ਸ਼ਾਮਲ ਹੈ ।

    
    
    (Release ID: 1505267) Visitor Counter : 2