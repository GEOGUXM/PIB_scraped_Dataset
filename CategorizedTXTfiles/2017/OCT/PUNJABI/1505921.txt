      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸ਼੍ਰੀ ਅਨੁਪਮ ਖੇਰ ਭਾਰਤੀ ਫਿਲਮ ਤੇ ਟੈਲੀਵਿਜ਼ਨ ਸੰਸਥਾਨ , ਪੂਣੇ ਦੇ ਚੇਅਰਮੈਨ ਨਿਯੁਕਤ
      Posted On: 11 OCT 2017 10:47AM by PIB Chandigarh


    Shri Anupam Kher appointed as Chairman, FTII Pune


    ਸ਼੍ਰੀ ਅਨੁਪਮ ਖੇਰ ਭਾਰਤੀ ਫਿਲਮ ਤੇ ਟੈਲੀਵਿਜ਼ਨ ਸੰਸਥਾਨ , ਪੂਣੇ ਦੇ ਚੇਅਰਮੈਨ ਨਿਯੁਕਤ


    ਸੀਨੀਅਰ ਫਿਲਮ ਅਭਿਨੇਤ ਸ਼੍ਰੀ ਅਨੁਪਮ ਖੇਰ ਨੂੰ ਫਿਲਮ ਅਤੇ ਟੈਲੀਵਿਜ਼ਨ ਸੰਸਥਾਨ, ਪੂਣੇ ਦਾ ਚੇਅਰਮੈਨ ਨਿਯੁਕਤ ਕੀਤਾ ਗਿਆ ਹੈ। ਉਹ ਸ਼੍ਰੀ ਗਜੇਦਰ ਚੈਹਾਨ ਦੀ ਥਾਂ ਲੈਣਗੇ।


    ਸ਼੍ਰੀ ਖੇਰ ਨੇ 500 ਤੋਂ ਵੱਧ ਫਿਲਮਾ ਵਿੱਚ ਕੰਮ ਕੀਤਾ ਹੈ ਤੇ ਸਿਨੇਮਾ ਅਤੇ ਕਲਾ ਦੇ ਖੇਤਰ ਵਿੱਚ ਯੋਗਦਾਨ ਲਈ ਉਨ੍ਹਾਂ ਨੂੰ 2004 ਵਿੱਚ ਪਦਮਸ਼੍ਰੀ ਅਤੇ 2016 ਵਿੱਚ ਪਦਮ ਭੂਸ਼ਣ ਨਾਲ ਸਨਮਾਨਿਤ ਕੀਤਾ ਗਿਆ ਹੈ। ਸੀਨੀਅਰ ਕਲਾਕਾਰ ਨੇ ਕਈ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਪੁਰਸਕਾਰ ਜਿੱਤੇ ਹਨ। ਉਨ੍ਹਾਂ ਨੂੰ ਵਧੀਆ ਹਾਸ ਭੂਮਿਕਾ ਲਈ ਪੰਜ ਵਾਰ ਫਿਲਮ ਫੇਅਰ ਪੁਰਸਕਾਰ ਮਿਲ ਚੁਕਾ ਹੈ। ਉਨ੍ਹਾਂ ਨੇ ਮਕਬੂਲ ਅੰਤਰਰਾਸ਼ਟਰੀ ਫਿਲਮਾਂ ਵਿੱਚ ਵੀ ਕੰਮ ਕੀਤਾ ਹੈ, ਜਿਨ੍ਹਾਂ ਵਿੱਚ ` ਬੈਂਡ ਇਟ ਲਾਈਕ ਬੈਕਹਮ` ਨੂੰ 2002 ਵਿੱਚ ਗੋਲਡਨ ਗਲੋਬ ਪੁਰਸਕਾਰ ਦੇ ਲਈ ਨਾਮਜ਼ਦ ਕੀਤਾ ਗਿਆ ਸੀ । ਇਸ ਤੋਂ ਇਲਾਵਾ ਇਨ੍ਹਾਂ ਵਿੱਚ 2007 ਵਿੱਚ ਗੋਲਡਨ ਲਾਈਨ ਪੁਰਸਕਾਰ ਪ੍ਰਾਪਤ `ਲਸਟ, ਕਾਸ਼ਨ` ਅਤੇ 2013 ਵਿੱਚ ਆਸਕਰ ਵਿਜੇਤਾ `ਸਿਲਵਰ ਲਾਇਨੀਗਜ਼ ਪਲੇਬੁਕ` ਸ਼ਾਮਲ ਹਨ। ਉਨ੍ਹਾਂ ਨੇ 100 ਤੋਂ ਵੱਧ ਨਾਟਕਾਂ ਵਿੱਚ ਕੰਮ ਕੀਤਾ ਹੈ। ਅਤੇ `ਦ ਬੈਸਟ ਥਿੰਗ ਅਬਾਉਟ ਯੂ ਇਜ਼ ਯੂ` ਨਾਮੀਕ ਪੁਸਤਕ ਵੀ ਲਿਖੀ ਹੈ ।


    ਇਸ ਤੋਂ ਇਲਾਵਾ ਉਨ੍ਹਾਂ ਨੇ ਸੈਂਸਰ ਬੋਰਡ ਦੇ ਚੇਅਰਮੈਨ ਵਜੋਂ ਅਤੇ 2001 ਤੋਂ 2004 ਤੱਕ ਨੈਸ਼ਨਲ ਡਰਾਮਾ ਸਕੂਲ ਦੇ ਡਾਈਰੈਕਟਰ ਵਜੋਂ ਵੀ ਕੰਮ ਕੀਤਾ ਹੈ। ਉਨ੍ਹਾਂ ਨੇ (1978 ਬੈਚ) ਨੈਸ਼ਨਲ ਡਰਾਮਾ ਸਕੂਲ ਵਿੱਚ ਸਿੱਖਿਆ ਪ੍ਰਾਪਤ ਕੀਤੀ ਸੀ।


    ਜ਼ਿਕਰਯੋਗ ਹੈ ਕਿ ਭਾਰਤੀ ਫਿਲਮ ਤੇ ਟੈਲੀਵਿਜ਼ਨ ਸੰਸਥਾਨ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਅਧੀਨ ਇੱਕ ਖੁਦਮੁਖਤਾਰ ਸੰਸਥਾ ਹੈ ਅਤੇ ਪੂਰੀ ਦੁਨੀਆ ਵਿੱਚ, ਉਤਕ੍ਰਿਸ਼ਟਤਾ ਕੇਂਦਰ (ਸੈਂਟਰ ਆਵ੍ ਐਕਸੀਲੈਂਸ) ਵਜੋਂ ਪ੍ਰਸਿੱਧ ਹੈ। ਸੰਸਥਾਨ ਦੇ ਵਿਦਿਆਰਥੀਆਂ ਵੱਲੋਂ ਬਣਾਈਆਂ ਗਈਆਂ ਫਿਲਮਾ ਨੂੰ ਭਾਰਤ ਅਤੇ ਵਿਦੇਸ਼ੀ ਸਮਾਰੋਹਾਂ ਵਿੱਚ ਬਹੁਤ ਸਰਾਹਿਆ ਗਿਆ ਹੈ ਅਤੇ ਉਨ੍ਹਾਂ ਨੂੰ ਕਈ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਪੁਰਸਕਾਰ ਮਿਲੇ ਹਨ।


    *****

    
    
    (Release ID: 1505921) Visitor Counter : 2