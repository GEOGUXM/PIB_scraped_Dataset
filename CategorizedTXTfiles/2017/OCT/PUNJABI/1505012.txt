      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਰਾਸ਼ਟਰੀ ਰਾਜਮਾਰਗਾਂ ਦੇ ਨਾਲ ਨਾਲ ਬੂਟੇ ਲਗਾਉਣੇ
      Posted On: 05 OCT 2017 11:16AM by PIB Chandigarh


    Plantation drive along National Highways


    ਰਾਸ਼ਟਰੀ ਰਾਜਮਾਰਗਾਂ ਦੇ ਨਾਲ ਨਾਲ ਬੂਟੇ ਲਗਾਉਣੇ


    ਰਾਸ਼ਟਰੀ ਹਾਈਵੇਜ਼ ਅਥਾਰਟੀ ਆ ਵ੍ ਇੰਡੀਆ (ਐੱਨ ਐੱਚ ਏ ਆੱਈ) ਨੇ ਇਸ ਬਾਰ ਮਾਨਸੂਨ ਦੇ ਮੌਸਮ ਦੌਰਾਨ ਰਾਸ਼ਟਰੀ ਰਾਜਮਾਰਗਾਂ ਦੇ ਨਾਲ-ਨਾਲ ਲਗਭਗ 10 ਲੱਖ ਬੂਟੇ ਲਗਾਏ । ਇਨ੍ਹਾਂ ਵਿਚੋਂ 4 ਲੱਖ ਛਾਂਅਦਾਰ ਬੂਟੇ ਅਤੇ 6 ਲੱਖ ਬੂਟੇ ਹਾਈਵੇ ਮੀਡੀਅਨਜ਼ ਉੱਤੇ ਲਗਾਏ ਗਏ ਹਨ । ਬੂਟੇ ਲਗਾਉਣ ਦੀ ਇਹ ਮੁਹਿੰਮ ਐੱਨ ਐੱਚ ਏ ਆੱਈ ਦੀਆਂ ਉਨ੍ਹਾਂ ਸਰਗਰਮੀਆਂ ਦਾ ਹਿੱਸਾ ਹੈ ਜੋ ਕਿ ਸਵੱਛ ਭਾਰਤ ਮਿਸ਼ਨ ਦੇ ਕੰਮ ਨੂੰ ਪੂਰਾ ਕਰਨ ਅਤੇ ਯਕੀਨੀ ਬਣਾਉਣ ਲਈ ਜ਼ਰੂਰੀ ਹੈ । ਇਸ ਦੁਆਰਾ ਰਾਸ਼ਟਰੀ ਰਾਜਮਾਰਗਾਂ ਨੂੰ ਸਾਫ , ਹਰਾਭਰਾ ਅਤੇ ਪ੍ਰਦੂਸ਼ਣ ਰਹਿਤ ਬਣਾਉਣ ਦੀ ਕੋਸ਼ਿਸ਼ ਹੋ ਰਹੀ ਹੈ । ਇਹ ਮੁਹਿੰਮ ਮਾਨਸੂਨ ਦੌਰਾਨ ਇਕ ਬਕਾਇਦਾ ਸਰਗਰਮੀ ਵਜੋਂ ਹੱਥ ਵਿੱਚ ਲਈ ਗਈ ਅਤੇ ਉਸ ਤੋਂ ਬਾਅਦ ਵੀ ਜਾਰੀ ਹੈ ਅਤੇ ਹੁਣ ਬੂਟਿਆਂ ਨੂੰ ਪਾਣੀ ਦਿੱਤਾ ਜਾ ਰਿਹਾ ਹੈ ਅਤੇ ਉਨ੍ਹਾਂ ਦੀ ਸਾਂਭ-ਸੰਭਾਲ ਕੀਤੀ ਜਾ ਰਹੀ ਹੈ । ਬੂਟੇ ਲਗਾਉਣ ਦੇ ਕੰਮ ਨੂੰ ਹਾਈਵੇ ਵਿਕਾਸ ਪ੍ਰਾਜੈਕਟਾਂ ਦੇ ਇਕ ਲਾਜ਼ਮੀ ਹਿੱਸੇ ਵਜੋਂ ਲਿਆ ਜਾ ਰਿਹਾ ਹੈ ਅਤੇ ਅਜਿਹਾ ਕਰ ਕੇ ਇਹ ਯਕੀਨੀ ਬਣਾਉਣ ਦੀ ਕੋਸ਼ਿਸ਼ ਕੀਤੀ ਜਾ ਰਹੀ ਹੈ ਕਿ ਇਹ ਯਕੀਨੀ ਬਣ ਸਕੇ ਕਿ ਸਾਡੇ ਰਾਜਮਾਰਗ ਸਾਫ ਸੁਥਰੇ , ਹਰੇਭਰੇ ਅਤੇ ਪ੍ਰਦੂਸ਼ਣ ਰਹਿਤ ਨਜ਼ਰ ਆਉਣ ।

    
    
    (Release ID: 1505012) Visitor Counter : 5