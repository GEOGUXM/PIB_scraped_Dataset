      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵੱਲੋਂ ਘੋਘਾ ਅਤੇ ਦਹੇਜ ਦਰਮਿਆਨ ਰੋ-ਰੋ ਫ਼ੈਰੀ ਸਰਵਿਸ ਦੇ ਫੇਜ਼-1 ਦਾ ਉਦਘਾਟਨ ਅਤੇ ਇਸ ਸਰਵਿਸ ਵਿੱਚ ਉਨ੍ਹਾਂ ਦੀ ਪਲੇਠੀ ਯਾਤਰਾ
      Posted On: 22 OCT 2017 11:31AM by PIB Chandigarh


    PM inaugurates Phase 1 of RO RO Ferry Service between Ghogha and Dahej, travels in maiden voyage of the service


    ਪ੍ਰਧਾਨ ਮੰਤਰੀ ਵੱਲੋਂ ਘੋਘਾ ਅਤੇ ਦਹੇਜ ਦਰਮਿਆਨ ਰੋ-ਰੋ ਫ਼ੈਰੀ ਸਰਵਿਸ ਦੇ ਫੇਜ਼-1 ਦਾ ਉਦਘਾਟਨ ਅਤੇ ਇਸ ਸਰਵਿਸ ਵਿੱਚ ਉਨ੍ਹਾਂ ਦੀ ਪਲੇਠੀ ਯਾਤਰਾ


    ਅੱਜ ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਨੇ ਘੋਘਾ ਅਤੇ ਦਹੇਜ ਦਰਮਿਆਨ ਰੋ-ਰੋ ਫ਼ੈਰੀ ਸੇਵਾਵਾਂ ਦੇ ਫੇਜ਼-1 ਦਾ ਉਦਘਾਟਨ ਕੀਤਾ। ਇਸ ਫ਼ੈਰੀ ਸਰਵਿਸ ਸੌਰਾਸ਼ਟਰ ਵਿੱਚ ਘੋਘਾ ਅਤੇ ਦੱਖਣੀ ਗੁਜਰਾਤ ਵਿੱਚ ਦਹੇਜ ਦਰਮਿਆਨ ਸਫ਼ਰ ਦਾ ਸਮਾਂ ਘਟਾ ਕੇ ਤਕਰੀਬਨ 7-8 ਘੰਟੇ ਤੋਂ ਸਿਰਫ਼ 1 ਘੰਟੇ ਦਾ ਕਰ ਦੇਵੇਗੀ। ਅੱਜ ਫੇਜ਼-1 ਦੇ ਸ਼ੁਰੂ ਹੋਣ ਨਾਲ ਮੁਸਾਫਰਾਂ ਦਾ ਆਉਣ-ਜਾਣਾ ਵੀ ਸ਼ੁਰੂ ਹੋ ਜਾਏਗਾ। ਜਦੋਂ ਇਹ ਪੂਰੀ ਤਰ੍ਹਾਂ ਲਾਗੂ ਹੋਈ, ਇਸ ਨਾਲ ਗੱਡੀਆਂ ਦੀ ਹਿਲਜੁਲ ਵੀ ਸ਼ੁਰੂ ਹੋ ਜਾਵੇਗੀ ।


    ਪ੍ਰਧਾਨ ਮੰਤਰੀ ਨੇ ਸ੍ਰੀ ਭਾਵਨਗਰ ਜ਼ਿਲ੍ਹਾ ਕੋਆਪ੍ਰੇਟਿਵ ਮਿਲਕ ਪ੍ਰੋਡਊਸਰ ਯੂਨੀਅਨ ਲਿਮਿਟਡ ( Shree Bhavnagar District Cooperative Milk Producers Union Ltd. ) ਦੇ ਸਰਵੋਤਮ ਕੈਟਲ ਫ਼ੀਡ ( Sarvottam Cattle Feed Plant ) ਦਾ ਉਦਘਾਟਨ ਕੀਤਾ।


    ਮੌਕੇ ’ਤੇ ਇੱਕ ਵੱਡੇ ਇਕੱਠ ਨੂੰ ਸੰਬੋਧਨ ਕਰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਉਹ ਨਵੇਂ ਸਾਲ ਦੀਆਂ ਸ਼ੁਭਕਾਮਨਾਵਾਂ ਨਿੱਜੀ ਤੌਰ ’ਤੇ ਦੇਣ ਵਾਸਤੇ ਗੁਜਰਾਤ ਵਿੱਚ ਆ ਕੇ ਬਹੁਤ ਖੁਸ਼ ਹਨ । ਉਨ੍ਹਾਂ ਨੇ ਕਿਹਾ ਕਿ ਘੋਘਾ ਅਤੇ ਦਹੇਜ ਦਰਮਿਆਨ ਫ਼ੈਰੀ ਸਰਵਿਸ ਦੀ ਸ਼ੁਰੂਆਤ ਕਰਨ ਦਾ ਇਹ ਪ੍ਰੋਗਰਾਮ ਸਾਰੇ ਦੇਸ਼ ਲਈ ਬਹੁਤ ਮਹਾਨਤਾ ਵਾਲਾ ਹੈ। ਇਸ ਫ਼ੈਰੀ ਸਰਵਿਸ ਨੂੰ ਆਪਣੀ ਕਿਸਮ ਦੀ ਪਹਿਲੀ ਸੇਵਾ ਸਮਝਦਿਆਂ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਗੁਜਰਾਤ ਦੇ ਲੋਕਾਂ ਵਾਸਤੇ ਇਹ ਇੱਕ ਸੁਪਨਾ ਸੱਚ ਹੋਣ ਵਾਲੀ ਗੱਲ ਹੈ।


    ਉਨ੍ਹਾਂ ਕਿਹਾ ਕਿ ਮਨੁੱਖੀ ਸੱਭਿਅਤਾ ਦਾ ਇਤਿਹਾਸ ਦਰਿਆਵਾਂ ਰਸਤੇ ਜਲ-ਵਪਾਰ ਦੀ ਮਹਾਨਤਾ ਨੂੰ ਦਸਾਉਂਦਾ ਹੈ । ਉਨ੍ਹਾਂ ਨੇ ਹੋਰ ਕਿਹਾ ਕਿ ਗੁਜਰਾਤ “ਲੋਥਲ” ( Lothal ) ਦੀ ਧਰਤੀ ਹੈ ਅਤੇ ਅਸੀਂ ਇਤਿਹਾਸ ਦੇ ਇਨ੍ਹਾਂ ਪੱਖਾਂ ਨੂੰ ਕਿਵੇਂ ਭੁੱਲ ਸਕਦੇ ਹਾਂ । ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਪਿਛਲੇ ਤਿੰਨਾਂ ਸਾਲਾਂ ਵਿੱਚ ਗੁਜਰਾਤ ਦੇ ਵਿਕਾਸ ਨੂੰ ਬਹੁਤ ਅਹਿਮੀਅਤ ਦਿੱਤੀ ਗਈ ਹੈ। ਉਨ੍ਹਾਂ ਨੇ ਕਿਹਾ ਕਿ ਗੁਜਰਾਤ ਦਾ ਲੰਬਾ ਸਮੁੰਦਰੀ ਤੱਟ ਹੈ ਅਤੇ ਇਸ ਵਿੱਚੋਂ ਉਪਜੇ ਸਾਰੇ ਮੌਕਿਆਂ ਦਾ ਸਾਨੂੰ ਫ਼ਾਇਦਾ ਲੈਣਾ ਚਾਹੀਦਾ ਹੈ । ਸਮੁੰਦਰੀ ਤੱਟ ਦੇ ਬੁਨਿਆਦੀ ਢਾਂਚੇ ਨੂੰ ਵਿਕਸਤ ਕਰਨ ਲਈ ਕਦਮ ਉਠਾਏ ਗਏ ਹਨ। ਇਹ ਫ਼ੈਰੀ-ਸੇਵਾ ਸਿਰਫ਼ ਇੱਕ ਹੀ ਮਾਰਗ ’ਤੇ ਸੀਮਿਤ ਨਹੀਂ ਰਹੇਗੀ। ਉਨ੍ਹਾਂ ਕਿਹਾ ਕਿ ਹੋਰ ਸਥਾਨ ਵੀ ਫ਼ੈਰੀ ਰਾਹੀਂ ਜੋੜੇ ਜਾਣਗੇ। ਉਨ੍ਹਾਂ ਨੇ ਕਿਹਾ ਕਿ ਕੇਂਦਰ ਸਰਕਾਰ ਦਾ ਉਦੇਸ਼ ਹੈ ਕਿ ਆਵਾਜਾਈ ਖੇਤਰ ਨੂੰ ਸੰਯੁਕਤ ਅਤੇ ਆਧੁਨਿਕ ਬਣਾਇਆ ਜਾਵੇ।


    ਪ੍ਰਧਾਨ ਮੰਤਰੀ ਨੇ ਘੋਘਾ ਤੋਂ ਦਹੇਜ ਤੱਕ ਦਾ ਪਲੇਠਾ ਸਮੁੰਦਰੀ ਸਫ਼ਰ ਇਸ ਸੇਵਾ ਰਾਹੀਂ ਕੀਤਾ। ਇਸ ਜਲ-ਯਾਤਰਾ ਦੌਰਾਨ ਪ੍ਰਧਾਨ ਮੰਤਰੀ ਜੀ ਨੂੰ ਸਮੁੰਦਰੀ ਜਹਾਜ਼ ਅਤੇ ਫ਼ੈਰੀ ਸੇਵਾ ਸਬੰਧੀ ਜਾਣਕਾਰੀ ਦਿੱਤੀ ਗਈ । ਉਨ੍ਹਾਂ ਨੇ ਸਮੁੰਦਰੀ ਜਹਾਜ਼ ਵਿੱਚ ਬੈਠੇ ਦਿੱਵਿਆਂਗ ਬੱਚਿਆਂ ਨਾਲ ਗੱਲਬਾਤ ਕੀਤੀ ।


    ਦਹੇਜ ਵਿੱਚ ਇਕੱਠ ਨੂੰ ਸੰਬੋਧਨ ਕਰਦਿਆਂ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਸਰਕਾਰ ਦੀ ਦ੍ਰਿਸ਼ਟੀ ਵਿੱਚ ਬੰਦਰਗਾਹਾਂ ਖੁਸ਼ਹਾਲੀ ਵਾਸਤੇ ਹਨ। ਭਾਰਤ ਨੂੰ ਵਧੀਆ ਅਤੇ ਜ਼ਿਆਦਾ ਦਰਗਾਹਾਂ ਦੀ ਲੋੜ ਹੈ। ਉਨ੍ਹਾਂ ਜ਼ੋਰ ਦਿੱਤਾ ਕਿ ਬਿਨ੍ਹਾਂ ਕਿਸੇ ਢੁਕਵੀਂ ਕਨੈਕਟੀਵਿਟੀ ਦੇ ਦੇਸ਼ ਦਾ ਆਰਥਿਕ ਵਿਕਾਸ ਮੱਧਮ ਪੈ ਜਾਂਦਾ ਹੈ ਅਤੇ ਸਰਕਾਰ ਨੇ ਬੰਦਰਗਾਹੀ ਬੁਨਿਆਦੀ ਢਾਂਚੇ ’ਤੇ ਫੋਕਸ ਕੀਤਾ ਹੈ ।


    ਪ੍ਰਧਾਨ ਮੰਤਰੀ ਨੇ ਦੱਸਿਆ ਕਿ ਸਰਕਾਰ ਦਾ ਜ਼ੋਰ ਨੀਲੀ ਅਰਥ-ਵਿਵਸਥਾ ਉੱਪਰ ਹੈ ਜਿਹੜੀ ਕਿ ਨਵੇਂ ਭਾਰਤ ( New India ) ਦੇ ਸੰਕਲਪ ਵਾਸਤੇ ਬਹੁਤ ਜ਼ਰੂਰੀ ਹੈ।


    ***


    
    

    

    
    (Release ID: 1506927) Visitor Counter : 3