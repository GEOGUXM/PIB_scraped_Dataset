      ਉੱਤਰ-ਪੂਰਬੀ ਖੇਤਰ ਵਿਕਾਸ ਮੰਤਰਾਲਾ

      ਉੱਤਰ-ਪੂਰਬ 'ਸਟਾਰਟ ਅੱਪ' ਇੱਕ ਨਵੀਂ ਮੰਜ਼ਿਲ ਵਜੋਂ ਉੱਭਰ ਰਿਹਾ ਹੈ: ਡਾ. ਜਿਤੇਂਦਰ ਸਿੰਘ
      Posted On: 16 OCT 2017 2:29PM by PIB Chandigarh


    Northeast emerging as new 'StartUp' destination: Dr Jitendra Singh


    ਉੱਤਰ-ਪੂਰਬ ' ਸਟਾਰਟ ਅੱਪ ' ਇੱਕ ਨਵੀਂ ਮੰਜ਼ਿਲ ਵਜੋਂ ਉੱਭਰ ਰਿਹਾ ਹੈ: ਡਾ. ਜਿਤੇਂਦਰ ਸਿੰਘ


    ਉੱਤਰ-ਪੂਰਬੀ ਖੇਤਰੀ ਵਿਕਾਸ ਮੰਤਰਾਲੇ (ਸੁਤੰਤਰ ਚਾਰਜ) , ਪ੍ਰਧਾਨ ਮੰਤਰੀ ਦਫ਼ਤਰ ਅਮਲਾ , ਜਨਤਕ ਸ਼ਿਕਾਇਤ ਤੇ ਪੈਨਸ਼ਨ , ਪ੍ਰਮਾਣੂ ਊਰਜਾ ਅਤੇ ਪੁਲਾੜ , ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੇ ਕਿਹਾ ਹੈ ਕਿ ਉੱਤਰ-ਪੂਰਬ ਪੂਰੇ ਭਾਰਤ ਦੇ ਨੌਜਵਾਨਾਂ ਲਈ ਤੇਜ਼ੀ ਨਾਲ ' ਸਟਾਰਟ ਅੱਪ ' ਦੀ ਇੱਕ ਨਵੀਂ ਮੰਜ਼ਿਲ ਵਜੋਂ ਉੱਭਰ ਰਿਹਾ ਹੈ ।


    ਕੱਲ੍ਹ ਇੱਥੇ "ਉੱਤਰ-ਪੂਰਬ" ਬਾਰੇ ਹੋਏ ਦੋ ਦਿਨਾ ਰਾਸ਼ਟਰੀ ਸੰਮੇਲਨ ਨੂੰ ਸੰਬੋਧਨ ਕਰਦੇ ਹੋਏ ਡਾ. ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਪਿਛਲੇ ਦੋ ਸਾਲਾਂ ਵਿੱਚ ਸੰਪਰਕ ਅਤੇ ਆਵਾਜਾਈ ਦੀਆਂ ਸਹੂਲਤਾਂ ਵਿੱਚ ਸੁਧਾਰ, ਪ੍ਰਸ਼ਾਸਕੀ ਪੱਧਰ ' ਤੇ ਧਿਆਨ ਕੇਂਦਰਿਤ ਕਰਨ ਕਾਰਨ ਜ਼ਿਆਦਾ ਤੋਂ ਜ਼ਿਆਦਾ ਨੌਜਵਾਨ, ਉੱਦਮਸ਼ੀਲਤਾ ਲਈ ਜੋਖ਼ਮ ਉਠਾ ਰਹੇ ਹਨ ਅਤੇ ਖੇਤਰ ਦੀ ਸਮਰੱਥਾ ਦਾ ਲਾਭ ਉਠਾ ਰਹੇ ਹਨ ।


    ਉੱਤਰ-ਪੂਰਬ ਵਿੱਚ ਔਰਤਾਂ ਪਹਿਲਾਂ ਹੀ ਆਪਣੀਆਂ ਪਰੰਪਰਾਵਾਂ ਸਦਕਾ ਸ਼ਕਤੀਸ਼ਾਲੀ ਅਤੇ ਪੇਸ਼ੇਵਰ ਤੌਰ ' ਤੇ ਵਧੇਰੇ ਸਰਗਰਮ ਹਨ । ਡਾ. ਜਿਤੇਂਦਰ ਸਿੰਘ ਨੇ ' ਘਰੇਲੂ ਉੱਦਮੀਆਂ ' ਨੂੰ ਉਤਸ਼ਾਹਿਤ ਕਰਨ ਲਈ ਸਵੈ-ਸਹਾਇਤਾ ਸਮੂਹਾਂ ਨੂੰ ਉਤਸ਼ਾਹਿਤ ਕਰਨ ਦੇ ਨਵੀਨਤਮ ਉਪਰਾਲਿਆਂ ਵੱਲ ਇਸ਼ਾਰਾ ਕੀਤਾ , ਜਿਨ੍ਹਾਂ ਵਿੱਚ ਨੌਜਵਾਨ ਅੱਗੇ ਆਏ ਹਨ ਅਤੇ ਉਨ੍ਹਾਂ ਨੇ ਹੱਥ ਖੱਡੀ ਅਤੇ ਕੱਪੜਾ ਖੇਤਰ ਵਿੱਚ ਰੋਜ਼ਗਾਰ ਨੂੰ ਚੁਣਿਆ ਹੈ। ਡਾ. ਜਿਤੇਂਦਰ ਸਿੰਘ ਨੇ ਨੌਜਵਾਨਾਂ ਨੂੰ ਸੱਦਾ ਦਿੱਤਾ ਕਿ ਉਹ ਭਾਰਤ ਸਰਕਾਰ ਦੀ "ਉੱਤਰ-ਪੂਰਬ ਉਦਯੋਗਿਕ ਵਿਕਾਸ ਨੀਤੀ" ਦੇ ਨਾਲ-ਨਾਲ ਉਦਯੋਗਾਂ ਸਬੰਧੀ ਪੇਸ਼ ਕੀਤੇ ਗਏ ਵਿਸ਼ੇਸ਼ ਬਜਟ ਦਾ ਲਾਭ ਉਠਾਉਣ ।

    
    
    (Release ID: 1507127) Visitor Counter : 3