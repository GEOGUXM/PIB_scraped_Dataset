      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਰਾਸ਼ਟਰੀ ਜਲ ਸੰਭਾਲ ਅਤੇ ਪ੍ਰਦੂਸ਼ਣ ਵਿਸ਼ਿਆਂ 'ਤੇ ਸਕੂਲੀ ਬੱਚਿਆਂ ਲਈ 8 ਵਾਂ ਰਾਸ਼ਟਰੀ ਪੇਂਟਿੰਗ ਮੁਕਾਬਲੇ ਦਾ ਆਯੋਜਨ ਕੀਤਾ ਗਿਆ
      Posted On: 30 OCT 2017 3:55PM by PIB Chandigarh


    8 th National Painting Competition on Water Conservation and Pollution for school children


    ਰਾਸ਼ਟਰੀ ਜਲ ਸੰਭਾਲ ਅਤੇ ਪ੍ਰਦੂਸ਼ਣ ਵਿਸ਼ਿਆਂ ' ਤੇ ਸਕੂਲੀ ਬੱਚਿਆਂ ਲਈ 8 ਵਾਂ ਰਾਸ਼ਟਰੀ ਪੇਂਟਿੰਗ ਮੁਕਾਬਲੇ ਦਾ ਆਯੋਜਨ ਕੀਤਾ ਗਿਆ


    ਜਲ ਸੰਸਾਧਨ , ਦਰਿਆ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲੇ ਦੇ ਤਹਿਤ ਕੇਂਦਰੀ ਭੂਮੀ ਜਲ ਬੋਰਡ ਦੁਆਰਾ, ਜਲ ਅਤੇ ਪ੍ਰਦੂਸ਼ਣ ਵਿਸ਼ਿਆਂ ' ਤੇ ਛੇਵੀਂ, ਸੱਤਵੀਂ ਅਤੇ ਅੱਠਵੀਂ ਜਮਾਤ ਦੇ ਵਿਦਿਆਰਥੀਆਂ ਲਈ 8 ਵੇਂ ਰਾਸ਼ਟਰੀ ਪੇਂਟਿੰਗ ਮੁਕਾਬਲੇ ਦਾ ਆਯੋਜਨ ਕੀਤਾ ਜਾਵੇਗਾ। ਇਸ ਸਾਲ ਦੇ ਪੇਂਟਿੰਗ ਮੁਕਾਬਲੇ ਦਾ ਵਿਸ਼ਾ ਹੈ , 'ਪਾਣੀ ਦੀ ਵਰਤੋਂ ਬਹੁਤ ਹੀ ਸਾਵਧਾਨੀ ਨਾਲ ਕਰੋ-ਆਉਣ ਵਾਲੀਆ ਪੀੜ੍ਹੀਆਂ ਨੂੰ ਬਚਾਓ।'( “Use water with more care-save our future generation” )


    ਸਕੂਲਾਂ ਦੇ ਪ੍ਰਿੰਸੀਪਲਾਂ ਨੂੰ ਬੇਨਤੀ ਕੀਤੀ ਗਈ ਹੈ ਕਿ ਉਹ ਛੇਵੀਂ, ਸੱਤਵੀਂ ਅਤੇ ਅੱਠਵੀਂ ਜਮਾਤ ਦੇ ਵਿਦਿਆਰਥੀਆਂ ਲਈ ਉਪਰੋਕਤ ਵਿਸ਼ੇ 'ਤੇ ਦੋ ਘੰਟਿਆਂ ਦਾ ਪੇਂਟਿੰਗ ਮੁਕਾਬਲਾ ਕਰਵਾਉਣ ਇਸ ਲਈ A- 4 ਆਕਾਰ ਦੇ ਪੇਪਰ ਨੂੰ ਤਰਜੀਹ ਦਿੱਤੀ ਜਾਵੇ । ਸਕੂਲ ਦੇ ਪ੍ਰਿੰਸੀਪਲ ਤਿੰਨ ਸਭ ਤੋਂ ਵਧੀਆ ਤਸਵੀਰਾਂ ਦੀ ਚੋਣ ਕਰਨਗੇ ਅਤੇ 15 ਦਿਸੰਬਰ,2017 ਤੋਂ ਪਹਿਲਾਂ ਕੁਲ ਪ੍ਰਤੀਯੋਗੀਆਂ ਦੀ ਸੂਚੀ ਦੇ ਨਾਲ ਇਹਨਾਂ ਨੂੰ ਨੋਡਲ (ਮੁੱਖ) ਅਫ਼ਸਰ ਨੂੰ ਭੇਜਣਗੇ । ਪੇਂਟਿੰਗ ਦੇ ਪਿਛਲੇ ਭਾਗ ਵਿਚ ਹੇਠ ਦਿੱਤੀ ਜਾਣਕਾਰੀ ਹੋਣੀ ਚਾਹੀਦੀ ਹੈ: ਵਿਦਿਆਰਥੀ ਦਾ ਨਾਮ , ਪਿਤਾ/ਮਾਤਾ ਦਾ ਨਾਮ , ਕਲਾਸ , ਸਕੂਲ ਦਾ ਨਾਮ ਅਤੇ ਡਾਕ ਪਤਾ , ਟੈਲੀਫੋਨ / ਮੋਬਾਈਲ ਨੰਬਰ , ਆਧਾਰ ਨੰਬਰ , ਵਿਦਿਆਰਥੀਆਂ ਦੀ ਈ-ਮੇਲ-ਆਈਡੀ , ਸਕੂਲ ਦਾ ਪਤਾ ਅਤੇ ਪ੍ਰਿੰਸੀਪਲ ਦੇ ਹਸਤਾਖਰ ।


    ਰਾਸ਼ਟਰੀ ਪੱਧਰੀ ਪੇਂਟਿੰਗ ਮੁਕਾਬਲਾ


    ਰਾਜ ਪੱਧਰੀ ਪੇਂਟਿੰਗ ਮੁਕਾਬਲੇ ਦੇ ਪਹਿਲੇ , ਦੂਜੇ ਤੀਜੇ ਇਨਾਮ ਜੇਤੂ ਨੂੰ ਫਰਵਰੀ / ਮਾਰਚ , 2018 ਵਿੱਚ ਰਾਸ਼ਟਰੀ ਪੱਧਰ 'ਤੇ ਹੋਣ ਵਾਲੇ ਪੇਂਟਿੰਗ ਮੁਕਾਬਲੇ ਵਿੱਚ ਹਿੱਸਾ ਲੈਣ ਲਈ ਦਿੱਲੀ ਜਾਣ ਲਈ ਸੱਦਾ ਦਿੱਤਾ ਜਾਵੇਗਾ ।


    ਰਾਜ / ਰਾਸ਼ਟਰੀ ਪੱਧਰ ਦੇ ਇਨਾਮ ਜੇਤੂਆਂ ਨੂੰ ਉਸੇ ਦਿਨ ਨਕਦ ਇਨਾਮ ਦਿੱਤਾ ਜਾਵੇਗਾ। ਰਾਜ/ਕੇਂਦਰ ਸ਼ਾਸਿਤ ਪ੍ਰਦੇਸ਼ ਪੱਧਰੀ- ਪਹਿਲਾਂ ਇਨਾਮ 5,000 ਰੁਪਏ, ਦੂਜਾ ਇਨਾਮ 3,000 ਰੁਪਏ, ਤੀਸਰਾ ਇਨਾਮ 2,000 ਰੁਪਏ ਅਤੇ 10 ਕੰਨਸੋਲੇਸ਼ਨ ਇਨਾਮ ਹਰੇਕ ਲਈ 1,000 ਰੁਪਏ ।


    ਰਾਸ਼ਟਰੀ ਪੱਧਰ -ਪਹਿਲਾਂ ਇਨਾਮ 50,000 ਰੁਪਏ, ਦੂਜਾ ਇਨਾਮ 25,000 ਰੁਪਏ, ਤੀਸਰਾ ਇਨਾਮ 10,000 ਰੁਪਏ ਅਤੇ 83 ਕੰਨਸੋਲੇਸ਼ਨ ਇਨਾਮ ਹਰੇਕ ਲਈ 5,000 ਰੁਪਏ ।


    ਸਾਰੇ ਪ੍ਰਤੀਯੋਗੀਆਂ ਲਈ ਆਧਾਰ/ ਨੰਬਰ ਹੋਣਾ ਜ਼ਰੂਰੀ ਹੈ ।


    

    
    (Release ID: 1508021) Visitor Counter : 3