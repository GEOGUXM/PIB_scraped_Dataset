      ਪੇਂਡੂ ਵਿਕਾਸ ਮੰਤਰਾਲਾ

      ਗ੍ਰਾਮ ਸਭਾਵਾਂ ਵਿੱਚ ਬੇਮਿਸਾਲ ਜਨਤਕ ਸ਼ਮੂਲੀਅਤ
      Posted On: 03 OCT 2017 5:35PM by PIB Chandigarh


    Unprecedented Public Participation in Gram Sabhas


    ਗ੍ਰਾਮ ਸਭਾਵਾਂ ਵਿੱਚ ਬੇਮਿਸਾਲ ਜਨਤਕ ਸ਼ਮੂਲੀਅਤ


    ਮਹਾਤਮਾ ਗਾਂਧੀ ਦੇ ਜਨਮ ਦਿਵਸ ਦੇ ਮੌਕੇ ਉੱਤੇ 2 ਅਕਤੂਬਰ ਨੂੰ ਦੇਸ਼ ਭਰ ਵਿੱਚ ਆਯੋਜਿਤ ਗ੍ਰਾਮ ਸਭਾਵਾਂ ਵਿੱਚ ਰਾਜਾਂ ਅਤੇ ਸਥਾਨਕ ਸਰਕਾਰ ਪੱਧਰ ਉੱਤੇ ਗ੍ਰਾਮ ਸਮ੍ਰਿਧੀ ਏਵਮ ਸਵੱਛਤਾ ਪਖਵਾੜਾ (ਪਿੰਡਾਂ ਦੀ ਭਲਾਈ ਅਤੇ ਸਫਾਈ ਬਾਰੇ ਪਖਵਾੜਾ) ਵਿੱਚ ਗ੍ਰਾਮ ਪੰਚਾਇਤਾਂ ਵੱਡੀ ਪੱਧਰ ਉੱਤੇ ਹਿੱਸਾ ਲੈ ਰਹੀਆਂ ਹਨ । ਇਹ ਪਖਵਾੜਾ 1-15 ਅਕਤੂਬਰ , 2017 ਤੱਕ ਚਲ ਰਿਹਾ ਹੈ । ਬੱਚਿਆਂ ਨੇ ਸਵੇਰ ਵੇਲੇ ਪ੍ਰਭਾਤ ਫੇਰੀਆਂ ਕੱਢੀਆਂ ਤਾਂ ਕਿ ਬਾਲਗਾਂ ਨੂੰ ਗ੍ਰਾਮ ਸਭਾਵਾਂ ਵਿੱਚ ਹਿੱਸਾ ਲੈਣ ਲਈ ਪ੍ਰੇਰਿਤ ਕੀਤਾ ਜਾ ਸਕੇ । ਮਹਿਲਾ ਸਵੈ-ਸਹਾਇਤਾ ਗਰੁੱਪਾਂ , ਜਿਨ੍ਹਾਂ ਦੇ ਦੇਸ਼ ਭਰ ਵਿੱਚ 5 ਕਰੋੜ ਤੋਂ ਵੱਧ ਮੈਂਬਰ ਹਨ , ਨੇ ਗ੍ਰਾਮ ਸਭਾਵਾਂ ਵਿੱਚ ਪੂਰੇ ਜ਼ੋਰ ਸ਼ੋਰ ਨਾਲ ਹਿੱਸਾ ਲਿਆ । ਪੰਚਾਇਤਾਂ ਦੇ ਮੈਂਬਰਾਂ ਨੇ ਸਾਰੇ ਪ੍ਰੋਗਰਾਮਾਂ ਬਾਰੇ ਪੂਰੇ ਵਿਸਤਾਰ ਨਾਲ ਜਾਣਕਾਰੀ ਦਿੱਤੀ । ਇਹ ਪ੍ਰੋਗਰਾਮ ਗ੍ਰਾਮ ਪੰਚਾਇਤਾਂ ਵਿੱਚ ਲਾਗੂ ਕੀਤੇ ਜਾ ਰਹੇ ਹਨ ਅਤੇ ਇਨ੍ਹਾਂ ਵਿੱਚ ਜੋ ਪੈਸਾ ਖਰਚ ਹੋ ਰਿਹਾ ਹੈ ਉਸ ਬਾਰੇ ਵੀ ਦੱਸਿਆ ਗਿਆ ।


    ਗ੍ਰਾਮ ਸਮ੍ਰਿੱਧੀ ਏਵਮ ਸਵੱਛਤਾ ਪਖਵਾੜਾ ਬਾਰੇ ਜਨ ਸੂਚਨਾ ਮੁਹਿੰਮ ਦੇ ਇੱਕ ਹਿੱਸੇ ਵਜੋਂ ਪ੍ਰੋਗਰਾਮਾਂ ਬਾਰੇ ਫਲੈਕਸ ਬੋਰਡ ਅਤੇ ਵਾਲ ਪੇਂਟਿੰਗਜ਼ ਤੋਂ ਇਲਾਵਾ ਲਾਭਕਾਰੀਆਂ ਦੀ ਲਿਸਟ ਅਤੇ ਮਿਲਣ ਵਾਲੇ ਲਾਭਾਂ ਬਾਰੇ ਵੀ ਜਾਣਕਾਰੀ ਦੇਸ਼ ਭਰ ਵਿੱਚ ਜਨਤਾ ਦੇ ਨੋਟਿਸ ਲਈ ਪੰਚਾਇਤ ਇਮਾਰਤਾਂ ਉੱਤੇ ਲਗਾਈ ਗਈ ਹੈ । ਸਕੂਲਾਂ , ਆਂਗਨਵਾੜੀ ਕੇਂਦਰਾਂ , ਪੰਚਾਇਤ ਘਰਾਂ , ਜਨਤਕ ਥਾਵਾਂ ਵਗੈਰਾ ਜਨਤਕ ਸਹੂਲਤਾਂ ਦੀ ਸਫਾਈ ਇਸ ਪਖਵਾੜੇ ਦੌਰਾਨ ਕੀਤੀ ਜਾ ਰਹੀ ਹੈ ਅਤੇ ਇਸ ਵਿੱਚ ਸਮੁੱਚੀ ਸਫਾਈ ਉੱਤੇ ਵਿਸ਼ੇਸ਼ ਜ਼ੋਰ ਦਿੱਤਾ ਜਾ ਰਿਹਾ ਹੈ ।


    ਪਰਿਵਾਰਾਂ ਦੀ ਭਲਾਈ ਨੂੰ ਯਕੀਨੀ ਬਣਾਉਣ ਲਈ ਇਸ ਪਖਵਾੜੇ ਦੌਰਾਨ ਨੌਜਵਾਨਾਂ ਅਤੇ ਔਰਤਾਂ ਦੇ ਨਾਅ ਮੁਹਾਰਤ ਪ੍ਰੋਗਰਾਮਾਂ ਲਈ ਦਰਜ ਕੀਤੇ ਜਾ ਰਹੇ ਹਨ ਤਾਂ ਕਿ ਰੋਜ਼ੀ ਰੋਟੀ ਦੇ ਵਿਕਾਸ ਅਤੇ ਵਿਭਿੰਨਤਾ ਦਾ ਪ੍ਰਬੰਧ ਹੋ ਸਕੇ ਅਤੇ ਆਮਦਨ ਵਧ ਸਕੇ । ਇਸੇ ਤਰ੍ਹਾਂ ਵਧੀਆ ਸਿਹਤ , ਪੌਸ਼ਟਿਕ ਖੁਰਾਕ ਅਤੇ ਵਿੱਦਿਆ ਸਬੰਧੀ ਪਹਿਲਕਦਮੀਆਂ ਨੂੰ ਵੀ ਇਸ ਸਮੇਂ ਦੌਰਾਨ ਹੱਥ ਵਿੱਚ ਲਿਆ ਜਾ ਰਿਹਾ ਹੈ ।


    ਹਰ ਗ੍ਰਾਮ ਪੰਚਾਇਤ ਵਿੱਚ ਜੋ ਸਰਗਰਮੀਆਂ ਹੋ ਰਹੀਆਂ ਹਨ, ਉਨ੍ਹਾਂ ਉੱਤੇ ਸਵੱਛ ਗ੍ਰਾਮ ਪੋਰਟਲ ਅਧੀਨ ਨਜ਼ਰ ਰੱਖੀ ਜਾ ਰਹੀ ਹੈ ਅਤੇ ਆਮ ਜਨਤਾ ਇਸ ਤੱਕ http://swachhgram.nic.in. ਰਾਹੀਂ ਪਹੁੰਚ ਕਰ ਸਕਦੀ ਹੈ ।

    
    
    (Release ID: 1504867) Visitor Counter : 2