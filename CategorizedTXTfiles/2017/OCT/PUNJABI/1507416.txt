      ਖਪਤਕਾਰ ਮਾਮਲੇ, ਖੁਰਾਕ ਅਤੇ ਜਨਤਕ ਵੰਡ ਮੰਤਰਾਲਾ

      ਉਪਭੋਗਤਾ ਮਾਮਲੇ ਵਿਭਾਗ ਨੇ ਪਿਆਜ ਦੀਆਂ ਕੀਮਤਾਂ ਅਤੇ ਉਪਲੱਬਧਤਾ ਦੀ ਸਮੀਖਿਆ ਕੀਤੀ
      Posted On: 24 OCT 2017 10:19AM by PIB Chandigarh


    Department of Consumer Affairs reviews prices and availability of Onion


    ਉਪਭੋਗਤਾ ਮਾਮਲੇ ਵਿਭਾਗ ਨੇ ਪਿਆਜ ਦੀਆਂ ਕੀਮਤਾਂ ਅਤੇ ਉਪਲੱਬਧਤਾ ਦੀ ਸਮੀਖਿਆ ਕੀਤੀ


    ਅਕਤੂਬਰ 24,2017 ਨੂੰ ਉਪਭੋਗਤਾ ਮਾਮਲੇ ਵਿਭਾਗ (ਡੀਓਸੀਏ) ਨੇ ਸਾਰੇ ਸਬੰਧਤ ਹਿੱਸੇਦਾਰਾਂ ਦੇ ਨਾਲ ਪਿਆਜ ਦੀ ਕੀਮਤ ਅਤੇ ਉਪਲੱਬਧਤਾ ਦੀ ਸਮੀਖਿਆ ਕੀਤੀ । ਖੇਤੀਬਾੜੀ ਸਹਿਕਾਰਤਾ ਅਤੇ ਕਿਸਾਨ ਭਲਾਈ ਵਿਭਾਗ (ਡੀਏਸੀ ਅਤੇ ਐੱਫਡਬਲਿਊ) ਦੇ ਨਾਲ-ਨਾਲ ਵਪਾਰਕ ਸੰਘ ਵੱਲੋਂ ਇਹ ਦਰਸਾਇਆ ਗਿਆ ਸੀ ਕਿ ਪਿਆਜ ਦੀ ਸਾਉਣੀ(ਖ਼ਰੀਫ਼) ਦੀ ਫ਼ਸਲ ਆਂਧਰਾ ਪ੍ਰਦੇਸ਼ , ਕਰਨਾਟਕ , ਮਹਾਰਾਸ਼ਟਰ , ਗੁਜਰਾਤ , ਮੱਧ ਪ੍ਰਦੇਸ਼ ਅਤੇ ਰਾਜਸਥਾਨ ਵਰਗੇ ਉਤਪਾਦ ਖੇਤਰਾਂ ਦੀਆਂ ਮੰਡੀਆਂ ਵਿੱਚ ਆਉਣੀ ਸ਼ੁਰੂ ਹੋ ਗਈ ਹੈ । ਖ਼ਰੀਫ਼ ਪਿਆਜ ਪੈਦਾ ਕਰਨ ਵਾਲੇ ਖੇਤਰਾਂ ਵਿੱਚ ਕੀਮਤਾਂ ਪਹਿਲਾਂ ਹੀ ਘਟਣੀਆਂ ਸ਼ੁਰੂ ਹੋ ਗਈਆਂ ਹਨ । ਹਿੱਸੇਦਾਰਾਂ ਨੇ ਸੂਚਿਤ ਕੀਤਾ ਕਿ ਹਾਲ ਹੀ ਵਿਚ ਮੀਂਹ ਨੇ ਪਿਆਜਾਂ ਦੀ ਸਥਾਈ ਫ਼ਸਲ ' ਤੇ ਕੋਈ ਅਸਰ ਨਹੀਂ ਪਾਇਆ । ਉਤਪਾਦਨ ਖੇਤਰਾਂ ਤੋਂ ਖ਼ਰੀਫ਼ ਪਿਆਜ ਦਿੱਲੀ ਵਿੱਚ ਆਉਣਾ ਸ਼ੁਰੂ ਹੋ ਗਿਆ ਹੈ । ਇੱਕ ਹਫ਼ਤੇ ਦੇ ਅੰਦਰ ਸਾਉਣੀ ਦੀਆਂ ਫਸਲਾਂ ਦੀ ਪਹੁੰਚ ਵਿੱਚ ਵਾਧਾ ਹੋਣ ਦੀ ਸੰਭਾਵਨਾ ਹੈ । ਇਸ ਨਾਲ ਦਿੱਲੀ ਵਰਗੇ ਖੇਤਰਾਂ ਵਿੱਚ ਪਿਆਜ ਦੀ ਉਪਲੱਬਧਤਾ ਵਿੱਚ ਸੁਧਾਰ ਆਵੇਗਾ , ਜਿਸ ਨਾਲ ਇਸ ਦੀਆਂ ਕੀਮਤਾਂ ਵਿੱਚ ਕਮੀ ਆਵੇਗੀ। ਵਪਾਰਕ ਸੰਘ ਨੇ ਦੱਸਿਆ ਕਿ ਪਿਆਜ ਦੀ ਖ਼ਰੀਫ਼ ਦੀ ਫ਼ਸਲ ਦੇ ਆਉਣ ਤੋਂ ਪਹਿਲਾਂ ਤੱਕ ਦੀ ਮੰਗ ਲਈ ਪਿਆਜ ਦੀ ਰਬੀ ਫ਼ਸਲ ਦਾ ਕਾਫ਼ੀ ਭੰਡਾਰ ਹੈ । ਜੇਕਰ ਕੀਮਤਾਂ ਘੱਟ ਨਹੀਂ ਹੁੰਦੀਆਂ ਤਾਂ ਅਜਿਹੀ ਸਥਿਤੀ ਨਾਲ ਨਿਪਟਣ ਲਈ ਵਿਭਾਗ ਨੇ ਵਪਾਰਕ ਸੰਘਾਂ ਨੂੰ ਪਿਆਜ ਸਪਲਾਈ ਅਤੇ ਆਯਾਤ ਲਈ ਤਿਆਰ ਰਹਿਣ ਦੀ ਸਲਾਹ ਦਿੱਤੀ ਹੈ। ਇਨ੍ਹਾਂ ਲਈ ਸੁਵਿਧਾਵਾਂ ਪ੍ਰਦਾਨ ਕੀਤੀਆਂ ਜਾਣਗੀਆਂ ।

    
    
    (Release ID: 1507416) Visitor Counter : 3