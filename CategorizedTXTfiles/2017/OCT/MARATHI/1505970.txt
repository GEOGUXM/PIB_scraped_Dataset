      अर्थ मंत्रालय

      केंद्रीय अर्थमंत्री अरुण जेटली यांची अमेरिकेचे अर्थमंत्री आणि वाणिज्य मंत्र्यांशी द्विपक्षीय चर्चा
      Posted On: 13 OCT 2017 2:04PM by PIB Mumbai


    नवी दिल्ली 13 ऑक्टोबर 201 7


    जागतिक बँक आणि जागतिक नाणेनिधीच्या वार्षिक सर्वसाधारण बैठकीत सहभागी होण्यासाठी केंद्रीय अर्थमंत्री अरुण जेटली सध्या अमेरिकेच्या दौऱ्यावर गेले आहेत. या दौऱ्यादरम्यान जेटली यांनी वॉशिंग्टन येथे अमेरिकेचे अर्थमंत्री आणि वाणिज्य मंत्र्यांशी भारत-अमेरिका वित्तीय सहकार्य, विशेषत: द्विपक्षीय गुंतवणूक आणि व्यापार याविषयी चर्चा केली. दोन्ही देशांमधला व्यापार आणि गुंतवणूक वाढवण्यासाठी काय पावलं उचलता येतील यावर या बैठकीत भर देण्यात आला. भारतात गेल्या तीन वर्षात करण्यात आलेल्या आर्थिक सुधारणांची त्यांनी माहिती दिली. सरकारने वस्तू आणि सेवा कर लागू करणे, वित्तीय समावेशन आणि काळ्या पैशामुळे निर्माण झालेल्या समांतर अर्थव्यवस्थेला संपवण्यासाठी घेतलेल्या धाडसी निर्णयांची यांनी यावेळी माहिती दिली. अमेरिकेच्या अर्थव्यवस्थेत भारतातील कुशल युवकांचे योगदान मोठे असल्याचे सांगत अमेरिकेने त्याची दखल घ्यावी असे जेटली म्हणाले. एच वन-बी/एल वन व्हिसा प्रक्रियेत बदल करणे आणि अमेरिकेत असलेल्या भारतीय व्यावसायिकांना सामाजिक सुरक्षा योजनांचा लाभ मिळवून देणे या दोन्ही मुद्यांवर जेटली यांनी भर दिला.


    या बैठकीत आधी वित्तीय व्यवहार विभाग आणि वित्त विभागाचे सचिव सुभाषचंद्र गर्ग यांनी मायक्रो पेन्शन या विषयावर बैठकीत माहिती दिली.


    B.Gokhale /R.Aghor/P.Malandkar

    
    
    (Release ID: 1505970) Visitor Counter : 3