      रेल्वे मंत्रालय

      रेल्वे कर्मचाऱ्यांच्या तक्रारींचे कालबद्ध निवारण करण्यासाठी कर्मचारी सनदीची अधिसूचना
      Posted On: 25 OCT 2017 6:25PM by PIB Mumbai


    नवी दिल्ली 25 ऑक्टोबर 201 7


    रेल्वेच्या संदर्भात गेल्या काही काळात घेण्यात आलेल्या महत्वपूर्ण निर्णयांबाबत रेल्वे मंत्री पियुष गोयल यांनी आज नवी दिल्लीत आयोजित पत्रकार परिषदेत माहिती दिली. रेल्वे कर्मचाऱ्यांच्या तक्रारींचे कालबद्ध निवारण करण्यासाठी कर्मचारी सनदीची अधिसूचना आज जारी करण्यात आल्याचे त्यांनी सांगितले. दुसऱ्या टप्प्यात रेल्वे वापरकर्त्यांसाठीच्या सनदीला अंतिम स्वरुप दिले जाईल आणि पुढच्या महिनाभरात ती अधिसूचित केली जाईल, असे रेल्वेमंत्र्यांनी सांगितले.


    रेल्वे परिसरात विशेषत: रुळांवर काम करणाऱ्या कर्मचारी आणि कामगारांच्या सुरक्षेत वाढ करण्यासाठी 5 सदस्यीय समितीची स्थापना करण्यात आल्याची माहिती त्यांनी दिली. मुंबईतल्या उपनगरीय रेल्वे मार्गांवरील स्थानकांचे परीक्षण करणारा अहवाल प्राप्त झाला असून, त्यातील महत्वपूर्ण शिफारशींनुसार कृती आराखडा तयार केला जात असल्याचे गोयल यांनी सांगितले.


    रेल्वेची परिचालक क्षमता सुधारण्याच्या दृष्टीने रेल्वेच्या सर्व विभागीय कार्यालयांमध्ये अतिरिक्त विभागीय रेल्वे व्यवस्थापकांच्या पद संख्येत वाढ करण्यात आल्याचेही त्यांनी सांगितले.


    B.Gokhale /M.Pange/D.Rane


    

    
    (Release ID: 1507034) Visitor Counter : 4