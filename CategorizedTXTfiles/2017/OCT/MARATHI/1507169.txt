      संरक्षण मंत्रालय

      संरक्षण मंत्री निर्मला सितारामन यांचे नौदल कमांडर परिषदेला संबोधन
      Posted On: 26 OCT 2017 6:31PM by PIB Mumbai


    नवी दिल्ली 26 ऑक्टोबर 201 7


    नवी दिल्लीत सुरु असलेल्या नौदल कमांडर परिषदेला संरक्षण मंत्री निर्मला सितारामन यांनी संबोधित केले. 24 तारखेला सुरु झालेली ही परिषद 27 ऑक्टोबरपर्यंत चालणार आहे. या द्वैवार्षिक परिषदेचे हे दुसरे वर्ष आहे.


    देशाची सागरी सुरक्षा अबाधित राखल्याबद्दल संरक्षण मंत्र्यांनी सर्वप्रथम भारतीय नौदलातील सर्व अधिकाऱ्यांचे अभिनंदन केले. शेजारी देशांच्या अलिकडच्या काळातील सागरी क्षेत्रातील घडामोडी लक्षात घेत, भारतीय नौदलाने अधिक सज्ज आणि चौकस राहण्याची आवश्यकता असल्याचे मत त्यांनी व्यक्त केले.


    अमेरिका आणि जापान सोबत भारतीय नौदलाच्या युद्ध सरावाबद्दल समाधान व्यक्त करतांनाच द्विपक्षीय संबंध अधिक वृद्धिंगत करण्यासाठी या उपक्रमांमध्ये यशस्वी सहभाग नोंदवल्याबद्दल संरक्षण मंत्र्यांनी नौदलाचे कौतुक केले. सागरी सुरक्षा क्षेत्रात क्षेत्र अधिक सक्षम करण्यासाठी नौदल करत असलेल्या प्रयत्नांची त्यांनी दखल घेतली. सागरी सुरक्षा संदर्भातील प्रादेशिक बाबी आणि सुरक्षे समोरील आव्हानांसंदर्भात चर्चा करण्याच्या दृष्टीने पोर्टब्लेअर येथे पुढच्या वर्षी आयोजित ‘मिलान 2018’ हा उपक्रम उपयुक्त ठरेल, असा विश्वास त्यांनी व्यक्त केला.


    B.Gokhale /M.Pange/D.Rane

    
    
    (Release ID: 1507169) Visitor Counter : 4