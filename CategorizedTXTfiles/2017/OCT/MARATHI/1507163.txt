      पंतप्रधान कार्यालय

      रेक्स टिलर्सन यांनी घेतली पंतप्रधानांची भेट
      Posted On: 25 OCT 2017 6:20PM by PIB Mumbai


    नवी दिल्ली 25 ऑक्टोबर 201 7


    अमेरिकेचे परराष्ट्र व्यवहार मंत्री रेक्स टिलर्सन यांनी पंतप्रधान नरेंद्र मोदी यांची भेट घेतली .


    टिलर्सन यांच्या कार्यकाळातील त्यांचा हा पहिलाच भारत दौरा असून, त्याबद्दल पंतप्रधानांनी त्यांचे स्वागत केले. यावर्षी जून महिन्यात अमेरिकेचे राष्ट्राध्यक्ष ट्रम्प यांच्यासह द्विपक्षीय धोरणात्मक भागिदारी संदर्भात झालेल्या सकारात्मक आणि दुरगामी चर्चेचा कौतुकाने उल्लेख केला.


    द्विपक्षीय सहकार्याची साधने, गती आणि शक्यतांचे सक्षमीकरण करण्याच्या आणि या उद्दिष्टांना वेग देण्याच्या दृष्टीने पावले उचलण्यासंदर्भात टिलर्सन यांनी व्यक्त केलेल्या मतांबाबत पंतप्रधानांनी सहमती दर्शवली. भारत आणि अमेरिकेतील सक्षम भागिदारी दोन्ही देशांसाठी फायदेशीर असून, त्यामुळे क्षेत्रीय आणि जागतिक स्थैर्य तसेच समृद्धीच्या शक्यताही वृद्धिंगत होतील, असे मत त्यांनी व्यक्त केले.


    अफगाणिस्तानमध्ये शांतता आणि स्थैर्य प्रस्थापित करतांना दहशतवाद, दहशतवाद्यांच्या पायाभूत सुविधा आणि त्यांना मिळणारे समर्थन समाप्त करण्यासंदर्भात राष्ट्राध्यक्ष ट्रम्प यांच्या नव्या दक्षिण आशियाई धोरणातील तरतुदींबाबतही पंतप्रधानांनी अनुकूलता दर्शवली.


    या संदर्भात टिलर्सन यांनी आपल्या अलिकडच्या अफगाणिस्तान दौऱ्याबद्दल चर्चा केली. प्रादेशिक स्थैर्य आणि संरक्षणाला प्रोत्साहन देण्याबरोबरच दहशतवादाचा खातमा करण्यासाठी प्रभाविपणे सहकार्य वाढवण्याबाबतही त्यांनी चर्चा केली.


    तत्पूर्वी टिलर्सन यांनी परराष्ट्र व्यवहार मंत्री सुषमा स्वराज आणि राष्ट्रीय सुरक्षा सल्लागार अजित डोवाल यांच्याशी सविस्तर चर्चा केली.


    B.Gokhale /M.Pange/D.Rane

    
    
    (Release ID: 1507163) Visitor Counter : 7