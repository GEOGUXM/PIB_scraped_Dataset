      अल्पसंख्यांक मंत्रालय

      केंद्र सरकारच्या तयारीमुळे हजयात्रा यशस्वी-मुख्तार अब्बास नक्वी
      Posted On: 06 OCT 2017 6:55PM by PIB Mumbai


    मुंबई 6 ऑक्टोबर 201 7


    केंद्र सरकार आणि हज यात्रेशी संबंधित सर्व संस्थांनी संयुक्त सहकार्याने पुरेशी तयारी केल्यामुळे यंदाची (2017) हजयात्रा यशस्वी झाली, अशी माहिती केंद्रीय अल्पसंख्याक व्यवहाराचे मंत्री मुख्तार अब्बास नक्वी यांनी आज मुंबईत दिली.


    मुंबईच्या हज हाऊसमध्ये 2017 च्या हजयात्रेचा आढावा घेण्यासाठी नक्वी यांच्या अध्यक्षतेखाली आज बैठक आयोजित करण्यात आली होती, त्यावेळी ते बोलत होते. नक्वी यांनी हज समितीचे अभिनंदन केले आणि एअर इंडिया तसेच इतर संस्थांनी दिलेल्या पाठिंब्यामुळे आणि सहकार्यामुळे कोठेही गडबड, गोंधळ न होता अतिशय शांततेमध्ये सुरक्षित हजयात्रा पार पडली, असे सांगितले.


    हज यात्रा सुखरुप पार पाडण्यासाठी सौदी अरेबिया सरकारने दिलेल्या सहकार्याबद्दल नक्वी यांनी या सरकारचेही आभार मानले. यावर्षी दिल्ली, मुंबई, लखनौ, वाराणसी, चेन्नई, कोचीन, जयपूर, हैदराबाद यासह 21 महत्त्वपूर्ण स्थानांवरुन एकूण 1,24,940 यात्रेकरू रवाना झाले, असेही त्यांनी यावेळी सांगितले. या बैठकीला हज समितीचे अध्यक्ष चौधरी मेहबूब अली कैसर यांच्यासह मान्यवर उपस्थित होते.


    B.Gokhale /S.Bedekar/P.Kor


    स्रोत- मंत्र्यांचे कार्यालय

    
    
    (Release ID: 1505112) Visitor Counter : 4