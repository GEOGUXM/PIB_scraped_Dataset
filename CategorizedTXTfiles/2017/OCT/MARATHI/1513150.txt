      वाणिज्य आणि उदयोग मंत्रालय

      मारकेश येथे जागतिक व्यापार संघटनेच्या मंत्रिस्तरीय मेळाव्यात सुरेश प्रभू यांची जागतिक अन्न सुरक्षेबाबत कायमस्वरुपी तोडगा काढण्याची मागणी
      Posted On: 11 OCT 2017 5:54PM by PIB Mumbai


    नवी दिल्ली 11 ऑक्टोबर 201 7


    मोरोक्कोमधल्या मारकेश इथे 9 आणि 10 ऑक्टोबरला झालेल्या जागतिक व्यापार संघटनेच्या मंत्रिस्तरीय मेळाव्यात वाणिज्य आणि उद्योग मंत्री सुरेश प्रभू उपस्थित होते. अर्जेंटिनातल्या ब्यूनॉस आयर्स इथे 10 ते 13 डिसेंबर 2017 ला होणाऱ्या जागतिक व्यापार संघटनेच्या 11व्या मंत्रिस्तरीय परिषदेच्या तयारीचा एक भाग म्हणून या मेळाव्याचे आयोजन करण्यात आले होते. जागतिक व्यापार संघटनेच्या सदस्य देशांपैकी 35 मंत्री आणि प्रतिनिधी उपस्थित होते. वास्तव, तडजोडीच्या शक्यता याबाबत विचारांचे आदानप्रदान यावेळी झाले.


    विकसनशील देशांच्या वतीने प्रभू यांनी चर्चेचे नेतृत्व केले आणि दोहा कराराप्रती वचनबद्धतेचा पुनरुच्चार केला. दोहा परिषदेतल्या कृषी तडजोडींच्या उद्दिष्टांच्या मान्यतेचा दाखला त्यांनी दिला. विकसित आणि विकसनशील देशांमधली दरी अधिक रुंदावू नये, यासाठी सुधारणा प्रक्रिया पुढे सुरु ठेवावी, असे त्यांनी सांगितले.


    अन्न सुरक्षेसाठी सार्वजनिक साव्याच्या मुद्यावर कायमस्वरुपी तोडगा काढावा, यावर प्रभू यांनी भर दिला. हा मुद्दा केवळ भारतासाठी नाही, तर इतर अनेक विकसनशील देशांसाठी खूप महत्वाचा आहे, असे त्यांनी सांगितले.


    भूकबळीची समस्या संपुष्टात आणणे आणि अन्न सुरक्षा प्राप्त करण्याच्या निर्धाराचा संदेश यातून मिळेल, असे ते म्हणाले. संयुक्त राष्ट्रांच्या शाश्वत विकास उद्दिष्टे-दोनमध्ये हे बंधनकारक आहे.


    विकसनशील देशांना विशेष आणि वेगळी वागणूक मिळणे आवश्यक असल्यावर प्रभू यांनी भर दिला. भारतात शेतीवर या ना त्या प्रकारे अवलंबून असलेल्या लोकांची संख्या सुमारे 600 दशलक्ष आहे. याखेरीज 98 टक्के भारतीय शेतकरी अल्प उत्पन्न गटातले असून, त्यांच्या उपजीविकेचे संरक्षण करणे, आवश्यक आहे, असे प्रभू यांनी सांगितले.


    B.Gokhale /S.Kakade/D.Rane

    
    
    (Release ID: 1513150) Visitor Counter : 6