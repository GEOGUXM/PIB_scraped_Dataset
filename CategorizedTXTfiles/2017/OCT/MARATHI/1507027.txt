      ग्राहक व्यवहार, अन्न आणि सार्वजनिक पुरवठा मंत्रालय

      ग्राहक संरक्षणविषयक आंतरराष्ट्रीय परिषदेचे उद्या पंतप्रधान नरेंद्र मोदी यांच्या हस्ते उद्‌घाटन
      Posted On: 25 OCT 2017 6:21PM by PIB Mumbai


    नवी दिल्ली 25 ऑक्टोबर 201 7


    ‘नवीन बाजारपेठांमध्ये ग्राहकांचे सक्षमीकरण’ या संकल्पनेवर आधारीत एका आंतरराष्ट्रीय परिषदेचे आयोजन नवी दिल्ली येथे करण्यात आले आहे. पूर्व, दक्षिण आणि दक्षिण-पूर्व आशियाई देशांमधील ग्राहकांच्या हक्क आणि संरक्षणासंबंधी या परिषदेत प्रामुख्याने चर्चा केली जाईल. भारतात अशा प्रकारची परिषद पहिल्यांदाच होत आहे. 26 आणि 27 ऑक्टोबर 2017 असे दोन दिवस चालणाऱ्या या आंतरराष्ट्रीय परिषदेचे उद्‌घाटन पंतप्रधान नरेंद्र मोदी यांच्या हस्ते होणार आहे . यावेळी केंद्रीय ग्राहक संरक्षण मंत्री रामविलास पासवान यांच्यासह अनेक मंत्रीही उपस्थित राहतील.


    पूर्व, दक्षिण आणि दक्षिण-पूर्व आशियातील 22 देशांचे प्रतिनिधी या परिषदेत सहभागी होणार आहेत. भारत सरकारचा ग्राहक संरक्षण विभाग आणि संयुक्त राष्ट्राची व्यापार आणि विकास परिषद यांनी संयुक्तपणे या परिषदेचे आयोजन केले आहे. ग्राहक हिताशी संबंधीत विविध मुद्यांबाबत या परिषदेत प्रामुख्याने चर्चा होईल.


    B.Gokhale /M.Pange/D.Rane

    
    
    (Release ID: 1507027) Visitor Counter : 7