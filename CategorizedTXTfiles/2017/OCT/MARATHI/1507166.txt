      ऊर्जा मंत्रालय

      तिसऱ्या जागतिक गुंतवणूकदार मंचाला ऊर्जा मंत्र्यांचे संबोधन
      Posted On: 26 OCT 2017 6:27PM by PIB Mumbai


    नवी दिल्ली 26 ऑक्टोबर 201 7


    नवी दिल्लीत आयोजित तिसऱ्या जागतिक गुंतवणूकदार मंचाला केंद्रीय ऊर्जा राज्यमंत्री (स्वतंत्र प्रभार) आर.के.सिंग यांनी आज संबोधित केले. भविष्यातील भारताची विजेची आवश्यकता लक्षात घेता, येत्या 5 ते 7 वर्षात सध्याच्या ऊर्जा निर्मितीमधे तिपटीने वाढ होण्याची आवश्यकता असल्याचे सिंग यांनी सांगितले. ऊर्जा क्षेत्रातील गुंतवणूक वाढवण्यासाठी सरकार सर्वतोपरी सहाय्य करेल आणि अडथळे दूर करण्यासाठी प्रयत्न करेल, अशी ग्वाही ऊर्जा मंत्र्यांनी उद्योग विश्वातील प्रतिनिधींना दिली. देशाच्या आर्थिक विकासात ऊर्जेची भूमिका महत्वाची असून, उद्योग विश्वाच्या सहभागाशिवाय हा विकास शक्य होणार नाही, त्यामुळे उद्योग विश्वातील सर्वांनी पुढाकार घेऊन देशाच्या ऊर्जा क्षेत्रात गुंतवणूक करावी, असे आवाहन ऊर्जा मंत्र्यांनी केले.


    नवीकरणीय ऊर्जा क्षेत्रातही आगामी काळात वेगवान बदल होणार असल्याचे सिंग यांनी सूचित केले. हरित ऊर्जा कॉरिडोअर, बॅटरी स्टोरेज तंत्रज्ञान, ग्रीड सुधारणा तसेच इलेक्ट्रीक वाहन कार्यक्रम अशा उपक्रमांमधे सरकारच्या बरोबरीने उद्योगांनी सहभागी व्हावे, अशी अपेक्षा सिंग यांनी व्यक्त केली.


    या उपक्रमात ऊर्जा क्षेत्राशी संबंधित मंत्रालयांमधील मंत्री महोदय, वरिष्ठ अधिकारी तसेच उद्योग विश्वातील प्रतिनिधी मोठ्या संख्येने सहभागी झाले.


    B.Gokhale /M.Pange/D.Rane

    
    
    (Release ID: 1507166) Visitor Counter : 5