      गृह मंत्रालय

      केंद्रीय गृहमंत्र्यांच्या हस्ते उद्या बीमस्टेकच्या पहिल्या आपत्ती व्यवस्थापन सरावाचे उद्‌घाटन
      Posted On: 09 OCT 2017 5:28PM by PIB Mumbai


    नवी दिल्ली 9 ऑक्टोबर 201 7


    केंद्रीय गृहमंत्री राजनाथ सिंह उद्या नवी दिल्ली येथे बीमस्टेकच्या पहिल्या आपत्ती व्यवस्थापन सरावाचे उद्‌घाटन करतील. उद्यापासून 13 ऑक्टोबरपर्यंत चालणाऱ्या या चार दिवसांच्या सरावाचे आयोजन राष्ट्रीय आपत्ती निवारण आणि राष्ट्रीय राजधानी प्रदेश म्हणजेच एनसीआरने केले आहे. नेपाळच्या काठमांडू येथे झालेल्या 17 व्या बीमस्टेक बैठकीत ठरल्यानुसार भारताने हा पहिला सराव आयोजित करण्याची जबाबदारी घेतली आहे.


    दिल्ली आणि एनसीएआर परिसरात दोन टप्प्यात हा सराव होईल. यात प्रशिक्षण तसेच प्रत्यक्ष स्थळावर सराव घेतला जाईल.


    बीमस्टेकचे, सर्व “ 7 सदस्य राष्ट्र ” म्हणजेच बांग्लादेश, भूतान, भारत, म्यानमार, नेपाळ, श्रीलंका आणि थायलंडचे प्रतिनिधी या सरावात सहभागी होतील.


    आपत्तीच्या काळात धोका कमी करण्यासाठी तसेच प्रादेशिक स्तरावर त्वरित प्रतिसाद देण्यासाठी आणि आपत्ती व्यवस्थापन करणाऱ्या सर्व यंत्रणांमध्ये समन्वय राखण्यासाठी हा सराव उपयुक्त ठरेल. त्याशिवाय आपत्तीच्या काळात बीमस्टेक सदस्य राष्ट्रांमध्ये त्वरित मदतीसाठी विविध सरकारांमध्ये चर्चा आणि करारांची अंमलबजावणी वेळेत व्हावी यासाठीही या सरावाचा उपयोग होईल.


    B.Gokhale /R.Aghor/P.Malandkar

    
    
    (Release ID: 1505343) Visitor Counter : 2