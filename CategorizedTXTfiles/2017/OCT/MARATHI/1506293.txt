      विज्ञान आणि तंत्रज्ञान मंत्रालय

      महिला शास्त्रज्ञ आणि उद्योजिका देशाच्या विकासात अमूल्य योगदान देतील आणि नवभारताचे स्वप्न साकारतील – हर्षवर्धन
      Posted On: 16 OCT 2017 6:46PM by PIB Mumbai


    नवी दिल्ली, 16 ऑक्टोबर 201 7


    महिला शास्त्रज्ञ आणि उद्योजिका देशाच्या विकासात अमूल्य योगदान देतील आणि पंतप्रधानांचे नवभारताचे स्वप्न साकारतील असे केंद्रीय विज्ञान आणि तंत्रज्ञान मंत्री डॉक्टर हर्षवर्धन यांनी म्हटले आहे. ते आज चेन्नई इथे भारत आंतरराष्ट्रीय विज्ञान सभा 2017 मध्ये महिला शास्त्रज्ञ आणि उद्योजिका परिषदेला संबोधित करत होते.


    महिलांच्या सबलीकरणावर सरकार विशेष भर देत आहे. आपल्याकडे विज्ञान, तंत्रज्ञान आणि उद्योग क्षेत्रात 100 वर्षांहून अधिक काळ महिलांचा वावर आहे. आनंदीबाई जोशी 1885 मध्ये डॉक्टर झाल्या होत्या, तर 1939 मध्ये मूलभूत विज्ञानात डॉक्टरेट मिळवणाऱ्या जानकी अम्मल पहिल्या भारतीय शास्त्रज्ञ होत्या याची आठवण हर्षवर्धन यांनी करुन दिली.


    या परिषदेला देशातल्या विविध भागातल्या 350 महिला शास्त्रज्ञ, संशोधक, अध्यापक आणि उद्योजिका उपस्थित होत्या. परिषदेत भूविज्ञान, अंतराळ आणि महासागर संशोधन अशा विविध विषयांवर सादरीकरणे झाली. तसेच नवभारतासाठी विज्ञानाला चालना, विज्ञान क्षेत्रात कारकीर्द घडवण्यातली आव्हाने, महिलांसाठी संधी, विज्ञान क्षेत्रातल्या महिलांसाठी भारत सरकारचे उपक्रम अशा विविध विषयांवर चर्चा झाली.


    N.Sapre /S.Kakade/D.Rane

    
    
    (Release ID: 1506293) Visitor Counter : 3