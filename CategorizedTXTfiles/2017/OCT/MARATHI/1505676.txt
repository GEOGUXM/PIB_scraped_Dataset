      अर्थ मंत्रालय

      पेट्रोलियम आणि तेल क्षेत्रासाठी वस्तू आणि सेवा कर संरचना
      Posted On: 11 OCT 2017 4:32PM by PIB Mumbai


    नवी दिल्ली 11 ऑक्टोबर 201 7


    पेट्रोल, डिझेल, हवाई इंधन, नैसर्गिक गॅस आणि कच्चे तेल अशा सर्व पेट्रोलियम उत्पादनांचा समावेश वस्तू आणि सेवा कर क्षेत्रात न केल्यामुळे या सर्व उत्पादनांवर विविध स्तरात कर आकारणी सुरु आहे. ही कर आकारणी कमी करण्यासाठी आणि पेट्रोलियम क्षेत्रात उत्खनन आणि उत्पादनात गुंतवणूक वाढवण्याच्या दृष्टीने वस्तू आणि सेवा कर परिषदेने 6 ऑक्टोबर 2017 रोजी झालेल्या 22 व्या बैठकीत या वस्तूंना जीएसटी अंतर्गत आणण्यासाठी कर संरचनेची शिफारस केली आहे. यानुसार, -

      * तेल आणि नैसर्गिक वायू उत्खनन आणि निर्मितीशी संबंधित परदेशी क्षेत्रातल्या सेवांवर 12 टक्के जीएसटी लागू करावा मात्र समुद्र किनाऱ्यापासून 12 नॉटिकल मैल अंतरापलीकडच्या कामांवरच हा दर लागू करावा.
      * नैसर्गिक वायूचे वाहिनीमार्फत दळणवळण करताना आयटीसी वगळून 5 टक्के किंवा आयटीसीसह 12 टक्के जीएसटी लागू करावा.
      * दोरखंड आणि इतर दुय्यम वस्तूंची भाडेपट्टीवर आयात केल्यास अशा आयातीवर आयजीएसटी लागणार नाही. मात्र त्यासाठी आधी पुरवठ्यावर योग्य आयजीएसटी भरला असणे आवश्यक आहे.

    बंकर साठी लागणाऱ्या इंधनावरचा जीएसटी 5 टक्क्यांपर्यंत कमी करण्यात आला आहे. यात परदेशी जाणारी आणि किनारपट्टीवरची अशा दोन्ही जहाजांचा समावेश आहे. या प्रस्तावासंदर्भातली अधिसूचना लवकरच जारी केली जाईल.


    B.Gokhale /R.Aghor/P.Malandkar


    

    
    (Release ID: 1505676) Visitor Counter : 4
    
    
    
    
    

*