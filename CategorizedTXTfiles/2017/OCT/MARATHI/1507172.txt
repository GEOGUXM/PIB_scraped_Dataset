      कार्मिक, सार्वजनिक तक्रार आणि निवृत्ती वेतन मंत्रालय

      30 ऑक्टोबर ते 4 नोव्हेंबर या अवधीत दक्षता विषयक जनजागृती सप्ताहाचे आयोजन
      Posted On: 26 OCT 2017 6:33PM by PIB Mumbai


    नवी दिल्ली 26 ऑक्टोबर 201 7


    30 ऑक्टोबर ते 4 नोव्हेंबर या अवधीत दक्षता विषयक जनजागृती सप्ताहाचे आयोजन करण्याचा निर्णय केंद्रीय दक्षता आयोगाने घेतला आहे . ‘मेरा लक्ष्य – भ्रष्टाचार मुक्त भारत’ अशी यावर्षीच्या सप्ताहाची संकल्पना आहे. 30 ऑक्टोबर 2017 रोजी एका समारंभात या सप्ताहाचा शुभारंभ होईल, उपराष्ट्रपती एम.व्यंकय्या नायडू या कार्यक्रमाला प्रमुख अतिथी म्हणून उपस्थित राहतील.


    विविध क्षेत्रामधे भ्रष्टाचाराला आळा घालण्यासाठी तसेच या भ्रष्टाचारासंदर्भात, तक्रार करण्याबाबत नागरीकांना प्रशिक्षण देण्याच्या उद्देशाने या सप्ताहाचे आयोजन करण्यात आल्याची माहिती केंद्रीय दक्षता आयुक्त के.व्ही.चौधरी यांनी दिली. यासंदर्भात नवी दिल्लीत आयोजित पत्रकार परिषदेत ते आज बोलत होते. सप्ताहाच्या अवधीत दक्षता विषयक जनजागृती करण्यासाठी विविध उपक्रम राबविण्यात येणार असल्याची माहिती त्यांनी दिली.


    या सप्ताहादरम्यान, 30 ऑक्टोबर रोजी सकाळी 11 वाजता सर्व मंत्रालये, विभाग, सार्वजनिक क्षेत्रातील आस्थापना, बँका आणि इतर संबंधित संघटनांमधील शासकीय कर्मचाऱ्यांना एकात्मतेची शपथ दिली जाणार आहे. पोस्टर्स, बॅनर्स आणि इतर प्रसिद्धी साहित्याच्या माध्यमातून दक्षतेविषयी जनजागृती केली जाणार असल्याचेही चौधरी यांनी सांगितले.


    B.Gokhale /M.Pange/D.Rane


    

    
    (Release ID: 1507172) Visitor Counter : 7