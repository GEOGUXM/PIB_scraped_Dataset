      जलसंपदा, नदी विकास आणि गंगा पुनरुत्थान मंत्रालय

      अलाहाबादमध्ये कासवांसाठी आश्रयस्थान
      Posted On: 04 OCT 2017 4:17PM by PIB Mumbai


      नवी दिल्ली 4 ऑक्टोबर 201 7


      गंगा नदीमध्ये असलेल्या समृद्ध जैवविविधतेचं रक्षण आणि संवर्धन करण्यासाठी ‘नमामि गंगा’ कार्यक्रमामध्ये कासवांसाठी अलाहाबादमध्ये आश्रयस्थान निर्माण करण्यात येणार आहे. गंगेकाठच्या मानवी वसाहतीमुळे जलजीवांना उत्पन्न झालेला धोका लक्षात घेऊन त्यांच्यासाठी ‘संगम’ येथे नदी जैवविविधता उद्यानाची निर्मितीही करण्यात येणार आहे.


      या प्रकल्पासाठी अंदाजे 1.34 कोटी रुपये खर्च येणार आहे. गंगा, यमुना आणि गुप्त सरस्वती या त्रिवेणी संगमस्थानावर हे उद्यान तयार करण्यात येणार आहे. तसेच कासवांसाठी स्थायी स्वरुपाचे संगोपन केंद्र उभारण्यात येणार आहे.


      गंगेमध्ये जवळपास 2 हजार प्रजातीचे जलचर आढळतात. यामध्ये सुसरी, मगरी, डॉल्फीन, कासव यांचाही समावेश आहे.


      पर्यावरणाचे आणि जैवसाखळीमध्ये जलचरांचे असलेले महत्त्व पर्यटकांना सांगण्यासाठी या उद्यानाची आणि कासव आश्रयस्थानाची निर्मिती करण्यात येणार आहे. या प्रकल्पाचा सर्व खर्च केंद्र सरकार करणार आहे.


      B.Gokhale /S.Bedekar /P.Kor

    
    
    (Release ID: 1504832) Visitor Counter : 9