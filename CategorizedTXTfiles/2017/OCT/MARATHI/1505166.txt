      अल्पसंख्यांक मंत्रालय

      2018 -22 साठीच्या नव्या हज धोरणासाठी हज समितीचा अहवाल मुख्तार अब्बास नक्वी यांना सादर
      Posted On: 07 OCT 2017 4:56PM by PIB Mumbai


      मुंबई 7 ऑक्टोबर 201 7


      केंद्र सरकारने , 2013-17 च्या सध्याच्या हज धोरणाचा आढावा घेण्यासाठी आणि 2018-22 साठीच्या नव्या हज धोरणासाठी रूपरेखा आखण्यासाठी , स्थापन केलेल्या समितीने आपला अहवाल केंद्रीय अल्पसंख्याक मंत्री मुख्तार अब्बास नक्वी यांना आज मुंबईत सादर केला. यावेळी अल्पसंख्याक विभागाचे सचिव अमिसिंग लुईखाम , भारतीय हज समितीचे अध्यक्ष चौधरी मेहबूब अली कैसर , सौदी अरेबिया मधले भारताचे राजदूत अहमद जावेद आणि अल्पसंख्याक मंत्रालयाचे वरिष्ठ अधिकारी उपस्थित होते.


      भारतीय हज यात्रेकरूंचा जत्था हा मोठ्या राष्ट्रीय जथ्यांपैकी एक असून , भारतीय हज समितीकडून आणि नोंदणीकृत खाजगी यात्रा चालकांमार्फत ही यात्रा करता येते. 2002 च्या हज समिती कायद्याअंतर्गत स्थापन झालेली भारतीय हज समिती , त्यांच्यामार्फत जाणाऱ्या यात्रेकरूंसाठी व्यवस्था करण्यासाठी जबाबदार असते. सौदी अरेबियातल्या या यात्रेसाठी , जेद्दाह इथल्या भारतीय दूतावासाशी समन्वय साधून या यात्रेकरूंसाठी सर्व व्यवस्था केली जाते. 2013 च्या हज नंतर सौदी अरेबियाने , भारतासाठी 136020 यात्रेकरूंचा कोटा निश्चित केला. 2016 मधे भारतातून 135902 यात्रेकरूंनी हज यात्रा केली. यामध्ये हज समितीकडून जाणाऱ्या यात्रेकरूंची संख्या 99902 तर खाजगी यात्रा चालकांकडून जाणाऱ्या यात्रेकरूंची संख्या 36000 होती. 2017 साठी यात्रेकरूंच्या कोट्यात , 170025 पर्यंत वाढ करण्यात आली. हज समिती आणि खाजगी यात्रा चालकांमार्फत जाणाऱ्या यात्रेकरूंसाठीच्या हज धोरणासाठी , सर्वोच्च न्यायालयाचे निर्देश ध्यानात घेऊन , सध्याच्या धोरणाचा आढावा घेण्यासाठी आणि नवे धोरण निश्चित करण्याचा निर्णय घेण्यात आला. त्यानुसार अल्पसंख्याक मंत्रालयाने समिती स्थापन केली.


      हज समिती आणि खाजगी यात्रा चालकांमार्फत जाणाऱ्या यात्रेकरूंसाठी सध्याच्या हज धोरणाचा आढावा घेणे , सर्वोच्च न्यायालयाचे विविध निर्देश ध्यानात घेऊन सध्याच्या धोरणाशी ते पडताळून त्यानुसार सुयोग्य सुधारणा सुचवणे , त्याचबरोबर हज अनुदानासह , हज समितीकडून करण्यात येणारी निवास व्यवस्था आणि हवाई प्रवासाची परिणामकारकता यासह इतर काही बाबीचा या समितीने आढावा घेतला आहे.


      S.Tupe /N.Chitale/P.Kor


    

    
    (Release ID: 1505166) Visitor Counter : 5