      संरक्षण मंत्रालय

      नौदल कमांडर परिषदेचा आज समारोप
      Posted On: 27 OCT 2017 6:02PM by PIB Mumbai


    नवी दिल्ली 27 ऑक्टोबर 201 7


    नवी दिल्लीत चार दिवस चाललेल्या नौदल कमांडर परिषदेचा आज समारोप झाला. गेल्या सहा महिन्यात नौदलाने हाती घेतलेल्या महत्वपूर्ण परिचालनांचा, परिक्षणांचा आणि प्रशासकीय उपक्रमांचा आढावा या परिषदेत घेण्यात आला.


    परिषदेदरम्यान, संरक्षण मंत्री निर्मला सितारामन यांनी नौदल कमांडर्सशी संवाद साधला तसेच नौदलाचे आधुनिकीकरण, पायाभूत सुविधाविषयक प्रगती आणि सुसज्जतेचा आढावा घेतला. सध्या 34 युद्धनौकांची बांधणी सुरु असून, त्या पूर्णपणे स्वदेशी बांधणीच्या असल्याबद्दल संरक्षण मंत्र्यांनी समाधान व्यक्त केले. ‘मलबार-17’ हा युद्ध सराव यशस्वीपणे पूर्ण केल्याबद्दल त्यांनी नौदलाचे विशेष अभिनंदन केले.


    नौदल प्रमुख ॲडमिरल सुनील लांबा या परिषदेच्या अध्यक्ष स्थानी होते. देशातील सध्याच्या सागरी सुरक्षेचा आढावा घेतांनाच त्यांनी समुद्रात आणि किनारी भागात अधिक सज्जता आवश्यक असल्याचे नमुद केले. परिषदेत सहभागी कमांडर्सना भारतीय लष्कर प्रमुख तसेच वायुसेना प्रमुखांशी संवाद साधण्याची संधी मिळाली. निती आयोगाचे मुख्य कार्यकारी अधिकारी अमिताभ कांत यांनीही या परिषदेत सहभागी कमांडर्सशी संवाद साधला.


    B.Gokhale /M.Pange/D.Rane


    

    
    (Release ID: 1507309) Visitor Counter : 4