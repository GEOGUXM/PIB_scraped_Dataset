      निती आयोग

      हैदराबाद येथे 28-30 नोव्हेंबरला शिखर परिषद
      Posted On: 03 OCT 2017 5:41PM by PIB Mumbai


      नवी दिल्ली 3 ऑक्टोबर 201 7


      भारत सरकार आणि अमेरिकेच्या उच्चस्तरीय शिष्टमंडळाची आज नीती आयोग येथे बैठक होऊन 28 ते 30 नोव्हेंबर 2017 या कालावधीत हैदराबाद येथे आयोजित केलेल्या उद्योजकता शिखर परिषदेचे नियोजन या बैठकीत करण्यात आले.


      या शिखर परिषदेचे उद्‌घाटन पंतप्रधान नरेंद्र मोदी करणार आहेत. तर अमेरिकेच्या शिष्टमंडळाचे नेतृत्व राष्ट्राध्यक्षांच्या सल्लागार इव्हांक ट्रम्प करणार आहेत.


      या परिषदेला जगभरातील गुंतवणूकदार, उद्योजक उपस्थित राहणार आहेत. उद्योगांमध्ये नवसंकल्पना राबवणाऱ्यांना सक्षम करण्यासाठी विशेष प्रोत्साहन देण्यात येणार आहे. तसेच महिला उद्योजकांच्या सबलीकरणासाठी प्रयत्न करण्यात येणार आहेत.


      या परिषदेच्या आयोजनासाठी भारत सरकारच्या वतीने नीती आयोगाने पुढाकार घेतला असल्याची माहिती आयोगाचे मुख्य कार्यकारी अधिकारी अमिताभ कांत यांनी आज दिली. हैदराबादला होत असलेल्या या शिखर परिषदेचे यजमानपद तेलंगणा सरकार भूषवत आहे.


      या परिषदेमुळे देशातल्या ‘स्टार्टअपस’ना अनोखी संधी मिळणार आहे. तसेच नवनवीन कल्पना प्रत्यक्षात आणण्यासाठी थेट गुंतवणूकदारांशी संपर्क साधता येणार आहे, असेही कांत यांनी यावेळी नमूद केले.


      B.Gokhale /S.Bedekar /P.Kor


    

    
    (Release ID: 1504672) Visitor Counter : 17