      मनुष्यबळ विकास मंत्रालय

      नवे शैक्षणिक धोरण येत्या डिसेंबरपर्यंत
      Posted On: 23 OCT 2017 6:02PM by PIB Mumbai


    नवी दिल्ली 23 ऑक्टोबर 201 7


    नवीन शैक्षणिक धोरण अंतिम टप्प्यात असून, ते डिसेंबर महिन्यात घोषित होईल, अशी माहिती केंद्रीय मनुष्यबळ विकास राज्यमंत्री सत्यपाल सिंग यांनी दिली. थिरुअनंतपुरम येथे राष्ट्रीय अकादमी संमेलनाच्या उद्‌घाटन प्रसंगी ते आज बोलत होते. देशातील शिक्षण यंत्रणेत महत्वपूर्ण बदल सुचवण्यात आल्याची माहिती त्यांनी यावेळी दिली.


    प्राथमिक स्तरापासूनच शिक्षणाचा दर्जा सुधारण्याची आवश्यकता त्यांनी व्यक्त केली. उच्च शिक्षण सर्वांना परवडण्याजोगे असावे, असे सांगत सरकारने नव्या धोरणात कौशल्य विकासावर भर दिल्याचे त्यांनी सांगितले.


    उच्च शिक्षण घेण्यासाठी परदेशी जाणाऱ्या विद्यार्थ्यांचा लोंढा थांबवण्यासाठी आंतरराष्ट्रीय उत्कृष्टता जपणाऱ्या केंद्रांच्या निर्मितीवर भर दिला जाईल, असेही सिंग यांनी सांगितले. शिक्षण हक्क कायद्यात प्राथमिक शिक्षण अनिवार्य करण्याबरोबरच इतर अनेक सुधारणा आवश्यक असल्याचे त्यांनी सूचित केले.


    N.Sapre /M.Pange/D.Rane

    
    
    (Release ID: 1506766) Visitor Counter : 8