      आर्थिक व्यवहार विषयक मंत्रिमंडळ समिती

      जागतिक बॅंकेच्या मदतीने ‘संकल्प’ आणि ‘पराकाष्ठा’ योजना राबवण्यास मान्यता
      Posted On: 11 OCT 2017 9:42PM by PIB Mumbai


    नवी दिल्ली , 11 ऑक्टोबर 201 7


    पंतप्रधान नरेंद्र मोदी यांच्या अध्यक्षतेखाली आज झालेल्या मंत्रिमंडळाच्या आर्थिक व्यवहार समितीच्या बैठकीमध्ये कुशल भारत मोहिमेला अधिक सक्षम करण्यासाठी ‘संकल्प’ आणि ’पराकाष्ठा’ अशा दोन योजना मंजूर करण्यात आल्या. जागतिक बॅंकेच्या सहकार्याने या योजना राबवण्यात येणार आहेत. यासाठी जागतिक बॅंकेकडून 6,655 कोटी रूपये मिळणार आहेत.


    यामध्ये स्किल अॅक्विझिशन अॅंड नॉलेज अवेअरनेस फॉर लाइव्हलीहूड प्रमोशन म्हणजेच ‘संकल्प’ आणि स्किल स्ट्रेथनिंग फॉर इंडस्ट्रियल व्हॅल्यू एन्हान्समेंट म्हणजेच-स्ट्राइव्ह- ‘पराकाष्ठा’ या योजनांचा समावेश आहे.


    संकल्पसाठी केंद्र सरकारने 4,455 कोटींची योजना तयार केली आहे. यापैकी 3,300 कोटींचा निधी जागतिक बॅंकेकडून कर्जरुपाने मिळणार आहे. तर पराकाष्ठा योजना 2,200 कोटींची असेल आणि निधीच्या अर्धाभाग जागतिक बँकेकडून कर्ज सहाय्यरुपाने मिळेल.


    या दोन्ही योजनांमध्ये कौशल्य विकासासाठी कार्यरत असलेल्या संस्थांमध्ये सुधारणा करण्यात येणार आहे. उच्च दर्जाचे व्यावसायिक कौशल्याचे प्रशिक्षण देण्यासाठी हा निधी खर्च करण्यात येणार आहे.


    N.Sapre/S.Bedekar /Anagha

    
    
    (Release ID: 1505857) Visitor Counter : 16