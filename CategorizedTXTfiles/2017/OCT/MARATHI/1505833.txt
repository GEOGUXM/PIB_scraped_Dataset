      महिला आणि बालविकास मंत्रालय

      एकात्मिक बालविकास प्रकल्पाअंतर्गत चालणारी पुरक पोषण आहार योजना बंद करुन त्याऐवजी निधी हस्तांतरण करण्याचा कुठलाही प्रस्ताव नाही : महिला आणि बालविकास मंत्रालयाचे स्पष्टीकरण
      Posted On: 12 OCT 2017 3:30PM by PIB Mumbai


    नवी दिल्ली 12 ऑक्टोबर 201 7


    केंद्रीय महिला आणि बालविकास मंत्रालय एकात्मिक बालविकास प्रकल्पाअंतर्गत चालवली जाणारी पुरक पोषण आहार योजना बंद करुन त्याऐवजी लाभार्थ्यांच्या खात्यात थेट निधी जमा करणार असल्याचे वृत्त काही प्रसारमाध्यमांमध्ये आले होते. मात्र हे वृत्त निराधार असून असा कुठलाही प्रस्ताव नसल्याचे मंत्रालयाने स्पष्ट केले आहे.


    राष्ट्रीय अन्न सुरक्षा कायदा 2013 च्या 5 व्या कलमानुसार एकात्मिक बालविकास प्रकल्पाच्या अंतर्गत पोषण आहार सेवा दिली जाते. 6 महिने ते 6 वर्षे अशा वयोगटातल्या बालकांना पोषण आहार म्हणून अंगणवाडीत मोफत अन्न आणि इतर पोषक घटक दिले जातात. ही सेवा देणं कायद्याने बाध्य असून ती बंद केली जाणार नाही असे मंत्रालयाने स्पष्ट केले आहे. किंबहुना ही व्यवस्था अधिक प्रभावीपणे राबवून जास्तीत जास्त लाभार्थ्यांपर्यंत पूरक पोषण आहार पोचावा यासाठी यंत्रणा उभारण्याचे प्रयत्न सुरु आहेत असेही मंत्रालयाने म्हटले आहे.


    B.Gokhale /R.Aghor/P.Malandkar


    

    
    (Release ID: 1505833) Visitor Counter : 6