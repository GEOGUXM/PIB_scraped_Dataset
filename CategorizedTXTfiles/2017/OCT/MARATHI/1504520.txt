      राष्ट्रपती कार्यालय

      शिर्डी विमानतळ आणि साईबाबा समाधीच्या शताब्दी समारंभाचे राष्ट्रवादींच्या हस्ते उद्‌घाटन
      Posted On: 01 OCT 2017 6:04PM by PIB Mumbai


    मुंबई 1 ऑक्टोबर 201 7


    राष्ट्रपती रामनाथ कोविंद यांनी शिर्डी आंतरराष्ट्रीय विमानतळाचे उद्‌घाटन केले आणि शिर्डी ते मुंबई या पहिल्या विमानसेवेला हिरवा झेंडा दाखवला. तसेच साईबाबा समाधीच्या शताब्दी सोहळ्याचा त्यांनी प्रारंभ केला.


    यावेळी बोलतांना राष्ट्रपती म्हणाले की, आपल्या देशात प्रत्येक जात, धर्म, वर्गातील लोकांना साईबाबांचं आकर्षण आहे. ‘ सबका मालिक एक है ’ या साध्या सोप्या वाक्प्रचाराचा उपयोग करत साईबाबांनी सामान्य माणसाला ‘ अद्वैत ’ तत्त्वज्ञानाचा अर्थ सांगितला. साईबाबांचा प्रभाव संपूर्ण जगावर दिसून येतो.


    राष्ट्रपती म्हणाले, अध्यात्मिक संपर्काबरोबरच देशाला मोठ्या पायाभूत प्रकल्पांच्या माध्यमातून प्रत्यक्ष संपर्क आवश्यक आहे. या विमानतळाच्या निर्मितीमुळे यात्रेकरुंची सोय होईल. तसेच आर्थिक घडामोडींमध्ये वाढ होईल आणि शिर्डीतील रोजगार निर्मितीत वाढ होईल. शिर्डी आंतरराष्ट्रीय विमानतळाचा वापर मोठ्या संख्येने लोकांकडून केला जाईल, अशी आशा त्यांनी व्यक्त केली.


    N.Sapre /S.Kane/P.Kor

    
    
    (Release ID: 1504520) Visitor Counter : 10