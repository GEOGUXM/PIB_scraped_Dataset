      संरक्षण मंत्रालय

      फ्रान्सच्या संरक्षण मंत्र्यांची नौदलाच्या पश्चिम विभागाला भेट
      Posted On: 28 OCT 2017 1:54PM by PIB Mumbai


    नवी दिल्ली 28 ऑक्टोबर 201 7


    फ्रान्सच्या संरक्षण मंत्री फ्लॉरेन्स पार्ले यांच्या अध्यक्षतेखालील 13 सदस्यांच्या शिष्टमंडळाने आज मुंबईला भेट दिली. या भेटीत पार्ले यांनी नौदलाच्या पश्चिम विभागाचे ध्वजाधिकारी व्हाईस ॲडमिरल गिरीश लुथ्रा यांच्याशी संवाद साधला. यावेळी सागरी सुरक्षा सहकार्य, द्विपक्षीय सराव, नौकांच्या भेटी, प्रशिक्षण, तंत्रज्ञान आदी विषयांशी संबंधित मुद्यांवर चर्चा झाली.


    दोन्ही देशांदरम्यान नुकत्याच झालेल्या उच्चस्तरीय बैठकीदरम्यान फ्रान्स आणि भारत हे दोन्ही देश परस्पर संबंधांना प्राधान्य देत असल्याचे दिसून आले. तसेच दोन्ही देशांनी संरक्षण सहकार्यावर अधिक भर दिल्याचेही पाहायला मिळाले. गेल्‍या काही वर्षात दोन्ही देशांतील सागरी सहकार्यात वाढ झाल्याचेही दिसून आले आहे.


    S.Tupe / J.Patankar /P.Malandkar


    

    
    (Release ID: 1507381) Visitor Counter : 4