      दूरसंचार आणि माहिती तंत्रज्ञान मंत्रालय

      ग्रामीण जनतेसाठी परवडणारी आयुर्विमा योजना उपलब्ध - मनोज सिन्हा
      Posted On: 13 OCT 2017 5:11PM by PIB Mumbai


    नवी दिल्ली 13 ऑक्टोबर 201 7


    केंद्रीय माहिती आणि दळणवळण मंत्री मनोज सिन्हा यांच्या हस्ते आज संपूर्ण बिमा ग्राम योजनेचा शुभारंभ झाला. टपाल विमा योजनेची व्याप्ती वाढविण्याच्या दृष्टीने ही योजना सुरु करण्यात आली. टपाल सेवेच्या माध्यमातून देशातल्या ग्रामीण आणि दुर्गम भागात बँकिंग सेवा पोहचविण्याचा पंतप्रधान नरेंद्र मोदी यांचा प्रयत्न असून ही स्वस्थ विमा सुविधा ग्रामीण जनतेसाठी उपयुक्त ठरेल , असे सिन्हा यावेळी म्हणाले. सांसद आदर्श ग्राम योजनेंतर्गंत असलेली सर्व गावे या योजनेत समाविष्ट केली जातील, असेही त्यांनी सांगितले.


    देशातल्या प्रत्येक जिल्हयातील “ एक गाव ” या योजनेसाठी निवडले जाईल आणि त्या गावातल्या प्रत्येक घरातल्या किमान एका व्यक्तीची ग्रामीण टपाल विमा संरक्षण पॉलिसी काढली जाईल. 100 घरांपेक्षा जास्त घरे असलेल्या गावांची या योजनेसाठी निवड केली जाईल , असे सिन्हा यांनी सांगितले.


    टपाल विमा योजना आता केवळ सरकारी किंवा निमसरकारी कर्मचाऱ्यांसाठी नाही तर इतर क्षेत्रातील सर्व व्यावसायिकांसाठीही उपलब्ध असेल , असेही ते म्हणाले. टपाल विमा योजनांचा हप्ता कमी असतो मात्र त्याचे लाभ जास्त आहेत असे वैशिष्ट असणारी ही योजना ग्रामीण भागापर्यंत पोहाचावी अशी अपेक्षा सिन्हा यांनी व्यक्त केली.


    B.Gokhale /R.Aghor/Anagha


    

    
    (Release ID: 1506019) Visitor Counter : 5