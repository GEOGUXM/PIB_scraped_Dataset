      गृह मंत्रालय

      बिमस्टेक आपत्ती व्यवस्थापन सराव- 2017 दरम्यान पूर बचाव विषयक संयुक्त अभ्यास संपन्न
      Posted On: 12 OCT 2017 5:13PM by PIB Mumbai


    नवी दिल्ली 12 ऑक्टोबर 201 7


    बिमस्टेक राष्ट्रांच्या पहिल्या आपत्ती व्यवस्थापन सरावादरम्यान आज नवी दिल्लीत पूरग्रस्त परिस्थितीत आपत्ती व्यवस्थापन करण्याबाबतचा संयुक्त सराव यमुना नदीच्या पात्रात करण्यात आला. या सरावात सातही सदस्य राष्ट्रांच्या बचाव पथकांनी सहभाग घेतला होता.


    नवी दिल्लीत यमुना नदीला येणारा पूर अतिशय धोकादायक असतो. या पूरातून लोकांची सुखरुप सुटका करण्याच्या दृष्टीने हा सराव महत्वाचा ठरेल. बिमस्टेक सदस्य देशांनी यावेळी भारताला पूरस्थितीत मदत आणि बचावकार्यात सहकार्य करण्याचे आश्‍वासन दिले. या सरावादरम्यान नदी पात्रात कृत्रिम घरे आणि इमारती उभारण्यात आल्या होत्या. बचाव पथकांनी अत्यंत कौशल्याने या इमारतीतून लोकांची सुटका केली. त्याशिवाय पूरग्रस्त स्थितीत अत्याधुनिक तंत्र आणि साधनं वापरुन बचावकार्याचे प्रदर्शन यावेळी दाखवण्यात आले.


    केंद्रीय मंत्री डॉ. जितेंद्र सिंग यांच्या उपस्थितीत उद्या बिमस्टेक आपत्ती व्यवस्थापन सरावाचा समारोप होणार आहे.


    B.Gokhale /R.Aghor/P.Malandkar


    

    
    (Release ID: 1505862) Visitor Counter : 8