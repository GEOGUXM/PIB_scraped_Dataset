      रेल्वे मंत्रालय

      हरित उपक्रम आणि रेल्वेच्या विद्युतीकरणासंदर्भातील आंतरराष्ट्रीय परिषदेचे पियुष गोयल यांच्या हस्ते उद्‌घाटन
      Posted On: 27 OCT 2017 5:54PM by PIB Mumbai


    नवी दिल्ली 27 ऑक्टोबर 201 7


    रेल्वे आणि कोळसा मंत्री पियुष गोयल यांच्या हस्ते आज नवी दिल्लीत हरित उपक्रम आणि रेल्वेच्या विद्युतीकरणासंदर्भातील आंतरराष्ट्रीय परिषदेचे उद्‌घाटन झाले . रेल्वे राज्यमंत्री मनोज सिन्हा ही या समारंभाला उपस्थित होते.


    भारतीय रेल्वेच्या आधुनिकीकरणासाठी नव्या आत्मविश्वासाने काम सुरु असल्याची माहिती पियुष गोयल यांनी यावेळी दिली. सर्व सामान्य नागरीकांच्या सेवेसाठी कालबद्धरित्या सेवा उपलब्ध करुन देण्यासाठी भारतीय रेल्वे कार्यरत असल्याचे ते म्हणाले. सर्वसामान्य लोक वाहतुकीसाठी शक्यतो रेल्वेचाच पर्याय प्राधान्यक्रमाने निवडतात, हे लक्षात घेत प्रवाशांसाठी चांगल्या आणि दर्जेदार सुविधा देण्याप्रती रेल्वे मंत्रालय वचनबद्ध असल्याचे ते म्हणाले.


    भारतीय रेल्वेने 100 टक्के विद्युतीकरणाचे उद्दिष्ट निश्चित केल्याची माहिती रेल्वे राज्यमंत्री मनोज सिन्हा यांनी दिली. हे मोठे आव्हान वेळेत पूर्ण करण्यासाठी या परिषदेत चर्चिले जाणारे मुद्दे महत्वपूर्ण असल्याचे मत त्यांनी व्यक्त केले.


    B.Gokhale /M.Pange/D.Rane


    

    
    (Release ID: 1507299) Visitor Counter : 5