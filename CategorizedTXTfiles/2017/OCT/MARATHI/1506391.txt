      सुक्ष्म, लघु आणि मध्यम उदयोग मंत्रालय

      खादी आणि ग्रामोद्योग आयोगाची नवी झेप
      नवी मुंबईत फ्रॅन्चाइजी शोरुम

      Posted On: 17 OCT 2017 5:36PM by PIB Mumbai

    मुंबई, 17 ऑक्टोबर 201 7


    नवी मुंबईत फ्रॅन्चाइजी शोरुम उघडून खादी आणि ग्रामोद्योग आयोगाने नवी झेप घेतली आहे. खादी आणि ग्रामोद्योग आयोगाचे प्रमुख विनयकुमार सक्सेना यावेळी उपस्थित होते.


    घराघरात खादी पोहोचवण्याचे अभियान आम्ही हाती घेतले असून, नवी मुंबईतल्या वाशी इथे उघडलेली ही फ्रॅन्चाइजी या दिशेने उचललेले एक पाऊल असल्याचे सक्सेना यांनी यावेळी सांगितले. प्रत्येक जिल्ह्यात प्रत्येक शहरात विक्रीचे जाळे तयार करण्याची योजना आम्ही आखत असून, त्याला अत्यंत उत्साहवर्धक प्रतिसाद लाभत आहे, असे त्यांनी सांगितले.


    खादीसंदर्भात पंतप्रधान नरेंद्र मोदी ‘मन की बात’ मधून करत असलेल्या प्रचारामुळे खादीच्या मागणीत वाढ झाली आहे, असे ते म्हणाले. 2016-17 या वर्षात गेल्या वर्षीच्या तुलनेत खादीच्या विक्रीत 33 टक्के वाढ होऊन ती 2005 कोटी रुपयांवर पोहोचली. पुढल्या 3 वर्षात खादीच्या उत्पादनात पाच पट वाढ करुन 6000 कोटी रुपयांपर्यंत पोहोचण्याचे लक्ष्य आम्ही ठेवले आहे आणि यातून सुमारे 20 लाख अतिरिक्त रोजगार निर्मिती होण्याचा अंदाज आहे, अशी माहिती सक्सेना यांनी दिली.


    ग्राहकांना उत्तम दर्जाची उत्पादने पुरवण्यासाठी तसेच खादीसाठी जागतिक बाजारपेठ विकसित करण्यासाठी आणि आपल्या कारागिरांना शाश्वत रोजगार मिळावा, यासाठी खादी आणि ग्रामोद्योग आयोगाने रेमंड, अरविंद मिल्स, एबीएफआरएल, एनआयएफटी या कंपन्यांसह रेल्वे, ओएनजीसी, एअर इंडिया, आरोग्य मंत्रालय, दिल्ली पोलिस आदींबरोबर करार केला आहे, असे सक्सेना यांनी सांगितले.


    नवी मुंबईत उघडण्यात आलेले हे पहिले खादी इंडिया दुकान डिझाइन अरिकोझच्या शारी बसू यांनी सुरु केले आहे. वाशीमध्ये इनऑर्बिट मॉलजवळ रिअल टेक पार्क इथे हे दुकान आहे.


    B.Gokhale /S.Kakade/D.Rane


    

    
    (Release ID: 1506391) Visitor Counter : 14