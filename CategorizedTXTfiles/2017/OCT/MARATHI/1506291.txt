      वाणिज्य आणि उदयोग मंत्रालय

      चलनवाढीचा दर सप्टेंबरमध्ये 2.60 टक्के, मागील वर्षापेक्षा .64 टक्क्याने घसरण
      Posted On: 16 OCT 2017 6:42PM by PIB Mumbai


    नवी दिल्ली, 16 ऑक्टोबर 201 7


    सप्टेंबर महिन्यासाठी सर्व वस्तूंसाठीच्या घाऊक किंमतीवर आधारित निर्देशांकात आधीच्या महिन्याच्या तुलनेत 0.4 टक्के घट होऊन तो 114 पूर्णांक 3 झाला. त्या आधीच्या महिन्यात तो 114.8 होता.


    मासिक घाऊक किंमतीवर आधारित चलनवाढीचा दर सप्टेंबर महिन्यात 2.60 टक्के राहिला. गेल्यावर्षीच्या सप्टेंबर महिन्यात तो 3.24 टक्के होता.


    प्राथमिक वस्तू गटाच्या निर्देशांकात 3 टक्क्यांची घट होऊन तो 130.8 झाला. त्या आधीच्या महिन्यात तो 134.9 होता.


    खाद्यान्न गटाच्या निर्देशांकात 4 टक्क्यांची घट होऊन तो 144.8 झाला, त्याआधीच्या महिन्यात तो 150.8 होता. फळे आणि भाज्यांच्या किंमतीत घट झाल्यामुळे प्रामुख्याने निर्देशांकात घट झाली. नाचणी, बाजरी, मका, चहा यांच्या किंमतीत घट झाली, तर चणाडाळ, तूर, मसूर, उडीद, गोड्या पाण्यातले मासे, ज्वारी, अंडी, मसाले यांच्या किंमतीत वाढ झाली.


    अखाद्य वस्तूंच्या निर्देशांकात गेल्या महिन्याच्या तुलनेत 0.2 टक्के घट होऊन तो 120.3 झाला. फुले, भुईमुग यांच्या किंमतीत घट झाली.


    खनिज गटाच्या निर्देशांकात 1.1 टक्के वाढ होऊन तो 119.5 झाला.


    इंधन आणि ऊर्जा गटाच्या निर्देशांकात 1.7 टक्के , उत्पादित वस्तू गट निर्देशांकात 0.4 टक्के वाढ झाली.


    B.Gokhale /S.Kakade/D.Rane

    
    
    (Release ID: 1506291) Visitor Counter : 3