      अल्पसंख्यांक मंत्रालय

      हैदराबादमधील ‘प्रधानमंत्री मुद्रा योजना’ प्रोत्साहन मेळाव्यात मुख्तार अब्बास नक्वी यांचे भाषण
      Posted On: 05 OCT 2017 4:40PM by PIB Mumbai


      नवी दिल्ली 5 ऑक्टोबर 201 7


      केंद्र सरकारने मुद्रा योजना 8 एप्रिल 2015 पासून लागू केली आहे. या योजनेअंतर्गत सरकारने आतापर्यंत 9.13 कोटी रुपयांच्या कर्जांना मंजुरी दिली आहे, अशी माहिती केंद्रीय अल्पसंख्यांक व्यवहारमंत्री मुख्तार अब्बास नक्वी यांनी आज हैदराबाद इथं दिली. प्रधानमंत्री मुद्रा योजना प्रोत्साहन मेळाव्यात ते बोलत होते. मुद्रा योजनेचा लाभ घेणाऱ्यांमध्ये जवळपास 76 टक्के महिला आहेत. तर 55 टक्क्यांपेक्षा जास्त लोक अनुसूचित जाती, जमाती, इतर मागासवर्गीय आणि अल्पसंख्याक आहेत, अशी माहिती नक्वी यांनी यावेळी दिली.


      भारताची अर्थव्यवस्था वेगाने प्रगती करीत आहे, जगातल्या प्रत्येक देशाला गुंतवणूक करण्यासाठी भारत सर्वात सुरक्षित देश वाटत आहे. गेल्या तीन वर्षात देशात सत्तेवर असलेल्या रालोआ सरकारने भारतीय अर्थव्यवस्था बळकट करण्यासाठी योग्य ती पावले उचलली आहेत. गेल्या तीन वर्षात विकासदर 7 टक्क्यांवर राहिला आहे, असंही मुख्तार अब्बास नक्वी यांनी यावेळी सांगितलं.


      विमुद्रीकरणाचे चांगले परिणाम आता दिसू लागले असल्याचे नक्वी यांनी सांगितले. सरकारने थेट लाभ हस्तांतरण सुरू केल्यामुळे लाभार्थींच्या खात्यामध्ये अनुदानाची रक्कम थेट जमा होते. या सगळ्या व्यवहारामध्ये पारदर्शकता आली आहे, असंही त्यांनी यावेळी सांगितले.


      या मेळाव्यात नक्वी यांनी मुद्रा योजनेबरोबरच ‘स्टार्ट अप इंडिया’, ‘स्टॅण्ड अप इंडिया’ यांची माहिती दिली. मुद्रा योजनेअंतर्गत शिशू गटात 50 हजारापर्यंत किशोर गटात 50 हजार ते 5 लाखापर्यंत तर किशोरगटात 5 लाखांपासून ते 10 लाखांपर्यंत कर्ज देण्यात येत आहे, असे नक्वी यांनी सांगितले.


      B.Gokhale /S.Bedekar/P.Kor


    

    
    (Release ID: 1504956) Visitor Counter : 3