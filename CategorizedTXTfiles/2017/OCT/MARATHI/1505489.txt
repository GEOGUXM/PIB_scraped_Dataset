      वस्त्रोद्योग मंत्रालय

      मुंबईतल्या विणकर सेवा केंद्रातर्फे एक दिवसीय हस्तकला सहयोग शिबीराचे आयोजन
      Posted On: 10 OCT 2017 2:29PM by PIB Mumbai


    मुंबई 10 ऑक्टोबर 201 7


    हस्तकला आणि देशी वस्त्रोद्योगाला चालना देण्यासाठी केंद्रीय वस्त्रोद्योग मंत्रालय देशभरात 200 “ हस्तकला सहयोग शिबीर ” आयोजित करत आहे. 7 ते 17 ऑक्टोबर या कालावधीत चालणाऱ्या या उपक्रमाअंतर्गत, महाराष्ट्रात तीन ठिकाणी ही शिबीरे आयोजित केली जाणार आहेत. “ पंडीत दीनदयाल उपाध्याय गरीब कल्याण वर्ष ” ला समर्पित असा हा उपक्रम असेल.


    या शिबीरात, विणकरांना कर्जाची हमी, हातमाग, यंत्रमाग तंत्रज्ञानाचे आधुनिकीकरण, वस्त्रोद्योग पास-बुक, इग्नू किंवा एन आय ओ एस सारख्या संस्थांच्या अभ्यासक्रम प्रवेशांसाठी मदत, प्रदर्शनं आणि खरेदीदार-विक्रेते बैठकांसाठी मदत अशा प्रकारचे सहाय्य केले जाईल.


    मुंबई विणकर सेवा केंद्र, ही तीन शिबीरं आयोजित करणार आहे. औरंगाबाद येथे 12 ऑक्टोबरला महारती पैठणी केंद्रात, नाशिक जिल्ह्यात येवला येथे डॉ. हेडगेवार सभागृहात 13 ऑक्टोबरला तर सोलापूर एमआयडीसीत यंत्रमाग धारक संघाच्या आवारात 16 ऑक्टोबरला हे शिबीर होईल.


    औरंगाबाद येथे भाजपा प्रदेशाध्यक्ष रावसाहेब दानवे, नाशिक येथे खासदार हरिश्चंद्र चव्हाण आणि सोलापूर येथे खासदार शरद बनसोडे यांच्या हस्ते या प्रदर्शनाचे उद्‌घाटन होईल.


    B.Gokhale /R.Aghor/P.Malandkar


    

    
    (Release ID: 1505489) Visitor Counter : 2