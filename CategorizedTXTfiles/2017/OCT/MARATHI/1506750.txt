      कौशल्य विकास आणि उद्यमशीलता मंत्रालय

      स्कील इंडिया मोहिमे अंतर्गत देशातील स्मार्ट शहरांसाठीच्या पहिल्या प्रधानमंत्री कौशल केंद्राचे उद्‌घाटन
      Posted On: 23 OCT 2017 5:01PM by PIB Mumbai


    नवी दिल्ली 23 ऑक्टोबर 201 7


    स्कील इंडिया मोहिमे अंतर्गत आज नवी दिल्लीत देशातील स्मार्ट शहरांसाठीच्या पहिल्या प्रधानमंत्री कौशल केंद्राचे उद्‌घाटन करण्यात आले . नवी दिल्ली महानगर परिषदेच्या सहकार्याने सुरु करण्यात आलेल्या या केंद्राच्या उद्‌घाटन समारंभाला केंद्रीय गृहमंत्री राजनाथ सिंग, तसेच कौशल्य विकास मंत्री धर्मेंद्र प्रधान उपस्थित होते. मोती बाग येथे कौशल्य विकास केंद्र आणि धरम मार्ग येथे उत्कृष्टता केंद्राची पायाभरणीही मंत्री महोदयांनी केली.


    हाती कौशल्य असणाऱ्या व्यक्तीला आपल्या मेहनतीमुळे कायम आदर प्राप्त होतो. हे लक्षात ठेऊन युवकांनी कौशल्ये विकसित करण्यासाठी स्वत:ला झोकून द्यावे आणि देशाला 2030 सालापर्यंत तीन सर्वोच्च महासत्तांच्या यादीत प्रवेश मिळवून देण्यासाठी प्रयत्न करावे, असे आवाहन राजनाथ सिंग यांनी केले. तर, कौशल्य प्रशिक्षणाच्या माध्यमातून कौशल्याधारित उद्योग करणाऱ्या व्यक्तींना ओळख आणि आदर मिळवून देण्याचा सरकारचा प्रयत्न आहे, असे धर्मेंद्र प्रधान यांनी सांगितले.


    नवी दिल्लीत मंदिर मार्ग येथे आज उद्‌घाटन करण्यात आलेल्या या कौशल केंद्रात दरवर्षी सुमारे 4 हजार युवकांना प्रशिक्षण देण्याची सुविधा उपलब्ध आहे.


    N.Sapre /M.Pange/D.Rane

    
    
    (Release ID: 1506750) Visitor Counter : 12