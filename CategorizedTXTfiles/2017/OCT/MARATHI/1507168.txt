      अल्पसंख्यांक मंत्रालय

      दर्जेदार शिक्षणामुळे भारताकडे विद्यार्थ्यांचा ओढा – मुख्तार अब्बास नक्वी
      Posted On: 26 OCT 2017 6:29PM by PIB Mumbai


    नवी दिल्ली 26 ऑक्टोबर 201 7


    दर्जेदार शिक्षणामुळे जगभरातील विद्यार्थ्यांचा भारताकडे ओढा असल्याचे केंद्रीय अल्प संख्याक मंत्री मुख्तार अब्बास नक्वी यांनी म्हटले आहे. नवी दिल्लीत अंत्योदय भवन येथे मलेशियातील एका शिक्षणविषयक शिष्टमंडळाने आज नक्वी यांची भेट घेतली, त्यावेळी ते बोलत होते. गेल्या तीन वर्षात भारतात शैक्षणिक उपक्रमांसाठी येणाऱ्या विद्यार्थ्यांच्या संख्येत लक्षणीय वाढ झाल्याची माहिती त्यांनी दिली.


    शिक्षण हे सक्षमीकरणाच्या केंद्र स्थानी आहे आणि पंतप्रधान नरेंद्र मोदी प्रणित सरकार समाजातील सर्व घटकांना सहज आणि दर्जेदार शिक्षण देण्याप्रती वचनबद्घ असल्याचे त्यांनी सांगितले. अल्प संख्याकांसाठीही रोजगाराधारीत शिक्षण प्रदान करण्यासाठी थ्री-टी अर्थात टिचर-टिफीन-टॉयलेट, गरीब नवाज कौशल्य विकास कार्यक्रम, बेगम हजरत महल शिष्यवृत्ती, अशा अनेक योजना राबवित असल्याची माहिती त्यांनी दिली.


    अल्पसंख्याक मंत्रालयातर्फे देशातील सर्व अल्पसंख्याकांच्या सक्षमीकरणासाठी राबवल्या जात असलेल्या उपक्रमांचे मलेशियाच्या शिष्टमंडळाने कौतुक केले. देशभरातील मदशांना आधुनिक आणि मुख्य प्रवाहातील शिक्षणाशी जोडण्यासाठी मंत्रालय करत असलेल्या प्रयत्नांचेही या शिष्टमंडळाने कौतुक केले.


    B.Gokhale /M.Pange/D.Rane


    

    
    (Release ID: 1507168) Visitor Counter : 4