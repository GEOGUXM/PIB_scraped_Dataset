      अर्थ मंत्रालय

      अमेरिकेत झालेल्या जी-20 राष्ट्रांचे अर्थमंत्री आणि सर्वोच्च बँकांच्या गव्हर्नरांच्या बैठकीत केंद्रीय अर्थमंत्री अरुण जेटली सहभागी ; जागतिक अर्थव्यवस्थेसमोरच्या आव्हानांचा सामना करण्यासाठी जी-20 राष्ट्रांनी आराखडा बनवण्याची गरज – जेटली
      Posted On: 13 OCT 2017 5:09PM by PIB Mumbai


    नवी दिल्ली 13 ऑक्टोबर 201 7


    अमेरिकेत वॉशिंग्टन येथे आज जी-20 राष्ट्रांचे अर्थमंत्री आणि सर्वोच्च बँकांचे गव्हर्नर्स यांची बैठक झाली. केंद्रीय अर्थ मंत्री अरुण जेटली आणि रिझर्व्ह बँकेचे गव्हर्नर यात सहभागी झाले होते. जागतिक अर्थव्यवस्थेशी संबंधित विषयांवर तसेच आफ्रिकेसह सर्व जगाच्या अर्थव्यवस्थेचा विकास आणि आंतरराष्ट्रीय वित्तीय संरचना यासाठी एक आराखडा तयार करावा याबद्दल या बैठकीत चर्चा झाली. जागतिक बँक आणि आंतरराष्ट्रीय नाणेनिधीच्या बैठकीत सहभागी होण्यासाठी जेटली सध्या एका सप्ताहासाठी अमेरिका दौऱ्यावर गेले आहेत.


    जी-20 आराखडा कृती गटाचा सहअध्यक्ष देश म्हणून भारताने “ जागतिक अर्थव्यवस्था आणि विकासाचा आराखडा ” या विषयावरच्या सत्रात विशेष सहभाग नोंदवला. या बैठकीत आंतरराष्ट्रीय नाणेनिधीने तयार केलेल्या “ भक्कम, शाश्वत आणि समतोल विकास ” या अहवालावर चर्चा झाली. सध्या जगापुढे असलेली आर्थिक आव्हान समजून घेत त्यांचा मुकाबला करण्याच्या दृष्टीने हा अहवाल दिशा देणारा आहे असे जेटली म्हणाले. प्रत्येक देशातल्या वित्तीय धोरणाविषयी तसेच त्या देशासमोरच्या आव्हानांविषयी आणि त्यावर सुरु असलेल्या उपाययोजना यांच्याविषयीही एक सविस्तर अहवाल तयार करायला हवा. त्यातून सर्व सभासद राष्ट्रांमधल्या अर्थव्यवस्थांची पुरेशी कल्पना येऊन समन्वयातून काम करता येईल असे जेटली म्हणाले.


    B.Gokhale /R.Aghor/P.Malandkar


    

    
    (Release ID: 1506017) Visitor Counter : 3