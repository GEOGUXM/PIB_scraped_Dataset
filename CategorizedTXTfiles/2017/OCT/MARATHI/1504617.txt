      ग्रामीण विकास मंत्रालय

      ग्रामस्थांच्या उपस्थितीमध्ये अभूतपूर्व उत्साहात ग्रामसभा
      Posted On: 03 OCT 2017 2:50PM by PIB Mumbai


    नवी दिल्ली , 3 ऑक्टोबर 201 7


    महात्मा गांधी यांच्या जयंतीनिमित्त देशभरातल्या ग्रामपंचायतींनी ग्रामसभांचे आयोजन केले होते. या सभांना अभूतपूर्व उत्साहाने नागरिक मोठया संख्येने उपस्थित राहिले. ग्रामपंचायतींनी राज्ये आणि स्थानिक प्रशासनाच्या मदतीने “ ग्राम समृध्दी आणि स्वच्छता पंधरवडा ” साजरा करण्याचा निर्णय घेतला. हा पंधरवडा 15 ऑक्टोबरपर्यंत पाळण्यात येणार आहे. ग्रामसभेला जास्तीत जास्त ग्रामस्थांनी उपस्थित राहावे, त्यांना प्रोत्साहन मिळावे म्हणून विद्यार्थ्यांच्या प्रभात फेरीचे आयोजन केले होते. ग्रामस्थांना महिला स्वयंसहाय्यता समुहाच्या सदस्या मोठया संख्येने उपस्थित होत्या. देशभरामध्ये पाच कोटींपेक्षा जास्त महिला या समुहाच्या सदस्य आहेत.


    ग्रामपंचायतीला कोणकोणत्या मार्गांने महसूल अनुदान मिळते आणि त्याचा विनियोग कशा पध्दतीने केला जातो, याचा तपशील पंचायतींच्या निवडून आलेल्या प्रतिनिधींनी यावेळी सादर केला.


    ग्राम समृध्दी आणि स्वच्छता पंधरवडयाची माहिती देण्यासाठी अनेक ग्रामपंचायतींनी फलक लावले आहेत तसेच भिंती रंगवल्या आहेत. स्वच्छतेचे महत्व पटवून देणारी चित्रे, रंगवली आहेत तसेच वाक्ये व अवतरणे लिहिली आहेत.


    ग्रामपंचायतीच्यावतीने स्वच्छतेसाठी करण्यात येणाऱ्या प्रयत्नांचा, कामांचा आढावा “ स्वच्छ ग्राम पोर्टल ” द्वारे घेण्याची सुविधाही उपलब्ध आहे. यासाठी नागरिकांनी http://swachhgram.nic.in . या संकेतस्थळाला भेट दयावी असे आवाहन करण्यात आले आहे.


    B.Gokhale/S.Bedekar /Anagha

    
    
    (Release ID: 1504617) Visitor Counter : 10