      ಪ್ರಧಾನ ಮಂತ್ರಿಯವರ ಕಛೇರಿ

      ಸ್ವಚ್ಛತೆಯೇ ಸೇವೆಗೆ ಕೊಡುಗೆ ನೀಡಿದ ಹೆಸರಾಂತ ವ್ಯಕ್ತಿಗಳು ಮತ್ತು ಗುಂಪುಗಳಿಗೆ ಪ್ರಧಾನಿ ಶ್ಲಾಘನೆ
      Posted On: 02 OCT 2017 6:42PM by PIB Bengaluru


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು, ‘ಸ್ವಚ್ಛತೆಯೇ ಸೇವೆ’ಗೆ ಹೆಸರಾಂತ ವ್ಯಕ್ತಿಗಳು ಮತ್ತು ಗುಂಪುಗಳು ನೀಡಿರುವ ಕೊಡುಗೆಗೆ ಪ್ರಶಂಸೆ ವ್ಯಕ್ತಪಡಿಸಿದ್ದಾರೆ. ದೇಶಾದ್ಯಂತ ‘ಸ್ವಚ್ಛತೆಯೇ ಸೇವೆ’ ನೈರ್ಮಲ್ಯ ಅಭಿಯಾನವನ್ನು ಸೆಪ್ಟೆಂಬರ್ 15ರಂದು ಆರಂಭಿಸಲಾಗಿತ್ತು ಮತ್ತು ಅದು ಇಂದು ಅಂದರೆ ಗಾಂಧಿ ಜಯಂತಿ ದಿನವಾದ ಅಕ್ಟೋಬರ್ 2ರಂದು ಸಮಾರೋಪಗೊಂಡಿತು, ಇದನ್ನು ಸ್ವಚ್ಛ ಭಾರತ ದಿನವೆಂದೂ ಆಚರಿಸಲಾಗುತ್ತದೆ.


    ತತ್ಸಂಬಂಧ ಸರಣಿ ಟ್ವೀಟ್ ಮಾಡಿರುವ ಪ್ರಧಾನಮಂತ್ರಿಯವರು ಸ್ವಚ್ಛ ಭಾರತ ಅಭಿಯಾನದ ನಿಟ್ಟಿನಲ್ಲಿ ಅನುಪಮ್ ಖೇರ್, ಮೋಹನ್ ಲಾಲ್, ಶ್ರೀಮತಿ ಚಂದ್ರ ಕೊಚ್ಚಾರ್, ಇಂಡಿಯಾ ಟುಡೆ ಸಮೂಹ, ಇಂಡಿಯಾ ಟಿವಿ ನ್ಯೂಸ್, ಸದ್ಗುರು ಜಗ್ಗಿ ವಾಸುದೇವ್, ಭಾರತೀಯ ಕ್ರಿಕೆಟ್ ತಂಡ, ರಾಜೀವ್ ಚಂದ್ರಶೇಖರ್, ಡೆಟಾಲ್ ಇಂಡಿಯಾ ಮತ್ತು ಎನ್.ಡಿ.ಟಿವಿ.ಯ ಪ್ರಯತ್ನಗಳನ್ನು ಶ್ಲಾಘಿಸಿದ್ದಾರೆ.


    “ಅದ್ಭುತ ಕಾರ್ಯ ಅನುಪಮ್ ಅವರೇ.


    ಹೆಸರಾಂತ ನಟ ಮೋಹನ್ ಲಾಲ್ ಅವರಿಂದಲೂ ಅದ್ಭುತ ಪ್ರಯತ್ನ.


    @ ಐ.ಸಿ.ಐ.ಸಿ.ಐ. ಬ್ಯಾಂಕ್ ಕುಟುಂಬದ ಜೊತೆಯಲ್ಲಿ ಸ್ವಚ್ಛಭಾರತ ಅಭಿಯಾನಕ್ಕೆ ಪ್ರಮುಖ ಕೊಡುಗೆ ನೀಡಿದ @CKforCleanIndia ದಿಂದ ಮಹತ್ವದ ಸಂದೇಶ,
    ಸ್ವಚ್ಛತೆಯ ಜಾಗೃತಿ ಮೂಡಿಸಲು ಸಕ್ರಿಯ ಹೆಜ್ಜೆ ಇಟ್ಟ @ ಇಂಡಿಯಾ ಟುಡೆ ಕುಟುಂಬವನ್ನು ನಾನು ಪ್ರಶಂಸಿಸುತ್ತೇನೆ.
    @ಇಂಡಿಯಾ ಟಿವಿ ನ್ಯೂಸ್ ನಿಂದಲೂ ಅದ್ಭುತ ಉಪಕ್ರಮ. ಇದು ದೇಶದಾದ್ಯಂತ ಸ್ವಚ್ಛತೆಯ ಸಂದೇಶವನ್ನು ಮತ್ತಷ್ಟು ಪ್ರಚುರಪಡಿಸಿತು.
    ನಮ್ಮ ನದಿಗಳನ್ನು ಸ್ವಚ್ಛವಾಗಿ ಕಾಪಾಡುವ ನಿಟ್ಟಿನಲ್ಲಿ ಜಾಗೃತಿ ಮೂಡಿಸಲು ಅನುಕರಣೀಯ ಪ್ರಯತ್ನ ಮಾಡಿದ ನಾನು @ಸದ್ಗುರು ಜೆವಿ ಮತ್ತು ಇಶಾ ಪ್ರತಿಷ್ಠಾನದ ತಂಡವನ್ನು ಅಭಿನಂದಿಸುತ್ತೇನೆ.


    ಭಾರತವನ್ನು ಸ್ವಚ್ಛವಾಗಿಡುವ ನಿಟ್ಟಿನಲ್ಲಿ ಭಾರತೀಯ ಕ್ರಿಕೆಟ್ ತಂಡದ ಸಂದೇಶವೂ ಪ್ರಶಂಸನಾರ್ಹ.
    ರಾಜೀವ್ ಅವರೇ ಉತ್ತಮ ಪ್ರಯತ್ನ.
    ನಾನು @ಡೆಟ್ಟೋ ಇಂಡಿಯಾ ಮತ್ತು @ಎನ್.ಡಿ.ಟಿ.ವಿ. ಯನ್ನೂ ಅವರ ಪ್ರಯತ್ನಕ್ಕೆ ಅಭಿನಂದಿಸುತ್ತೇನೆ. https://twitter.com/swachhindia ಟೈಮ್ ಲೈನ್ ಹಲವು ಸ್ಫೂರ್ತಿದಾಯಕ ಪ್ರಯತ್ನಗಳನ್ನು ಒಳಗೊಂಡಿದೆ” ಎಂದು ಪ್ರಧಾನಿ ಟ್ವೀಟ್ ಮಾಡಿದ್ದಾರೆ.


    (Release ID :171327)

    
    
    (Release ID: 1504575) Visitor Counter : 9
    
    
      This link will take you to a webpage outside this websiteinteractive page. Click OK to continue.Click Cancel to stop : http://pib.nic.in/newsite/regional_PM_releases.asp