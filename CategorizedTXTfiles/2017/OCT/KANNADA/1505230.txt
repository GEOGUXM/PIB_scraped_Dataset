      ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ

      ಗುಜರಾತ್ ನಲ್ಲಿ ನಾಳೆ 5825 ಕೋಟಿ ರೂಪಾಯಿ ವೆಚ್ಚದ ನಾಲ್ಕು ರಾಷ್ಟ್ರೀಯ ಹೆದ್ದಾರಿ ಯೋಜನೆಗಳಿಗೆ ಶಂಕುಸ್ಥಾಪನೆ ನೆರವೇರಿಸಲಿರುವ ಪ್ರಧಾನಿ
      Posted On: 06 OCT 2017 1:59PM by PIB Bengaluru


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ನಾಳೆ ಗುಜರಾತ್ ನ ದ್ವಾರಕಾದಲ್ಲಿ 5825 ಕೋಟಿ ರೂಪಾಯಿ ವೆಚ್ಚದ ನಾಲ್ಕು ರಾಷ್ಟ್ರೀಯ ಹೆದ್ದಾರಿ ಯೋಜನೆಗಳಿಗೆ ಶಂಕುಸ್ಥಾಪನೆ ನೆರವೇರಿಸಲಿದ್ದಾರೆ. ರಸ್ತೆ ಸಾರಿಗೆ ಮತ್ತು ಹೆದ್ದಾರಿ, ಶಿಪ್ಪಿಂಗ್ ಹಾಗೂ ಜಲ ಸಂಪನ್ಮೂಲ, ನದಿ ಅಭಿವೃದ್ಧಿ ಮತ್ತು ಗಂಗಾ ಪುನಶ್ಚೇತನ ಖಾತೆ ಸಚಿವ ಶ್ರೀ ನಿತಿನ್ ಗಡ್ಕರಿ ಮತ್ತು ರಸ್ತೆ ಸಾರಿಗೆ ಮತ್ತು ಹೆದ್ದಾರಿ, ಶಿಪ್ಪಿಂಗ್ ಹಾಗೂ ರಾಸಾಯನಿಕ ಮತ್ತು ರಸಗೊಬ್ಬರ ಖಾತೆ ಸಹಾಯಕ ಸಚಿವ ಶ್ರೀ ಮನ್ಸುಖ್ ಎಲ್ ಮಾಂಡವೀಯ ಅವರು ಪ್ರಧಾನಿಯವರೊಂದಿಗೆ ಹಾಜರಿರಲಿದ್ದಾರೆ.
    
    ರಾಷ್ಟ್ರೀಯ ಹೆದ್ದಾರಿ 51ರಲ್ಲಿ ಬೆಯಟ್ ದ್ವಾರಕ ಮತ್ತು ಓಕಾ ನಡುವೆ ಕಬ್ಬಿಣದ ತಂತಿಗಳಿಂದ ಕಟ್ಟಿದ ಸೇತುವೆಯ ನಿರ್ಮಾಣಕ್ಕೂ ಪ್ರಧಾನಿ ಶಂಕುಸ್ಥಾಪನೆ ನೆರವೇರಿಸಲಿದ್ದಾರೆ. ಈ ಸೇತುವೆಯ ಯೋಜನಾ ವೆಚ್ಚ 962 ಕೋಟಿ ರೂಪಾಯಿಗಳಾಗಿವೆ. ಉಳಿದಂತೆ ಪ್ರಧಾನಮಂತ್ರಿಯವರು ರಾಷ್ಟ್ರೀಯ ಹೆದ್ದಾರಿ 51ರ ಪೋರಬಂದರ್ – ದ್ವಾರಕ ವಿಭಾಗದಲ್ಲಿ 1600 ಕೋಟಿ ರೂಪಾಯಿ ವೆಚ್ಚದಲ್ಲಿ 116.24 ಕಿ.ಮೀ ಉದ್ದದ ಚತುಷ್ಪಥ ಮಾರ್ಗ, ರಾ.ಹೆ. 51ರಲ್ಲಿ 370 ಕೋಟಿ ರೂಪಾಯಿ ವೆಚ್ಚದ ಗಾಡು – ಪೊರಬಂದರ್ ವಿಭಾಗದಲ್ಲಿ 93.56 ಕಿ.ಮೀ. ಉದ್ದ 2/4 ಮಾರ್ಗ ಮತ್ತು ರಾ.ಹೆ. 47 ಮತ್ತು ರಾ.ಹೆ.27ರಲ್ಲಿ 2893 ಕೋಟಿ ರೂಪಾಯಿ ವೆಚ್ಚದಲ್ಲಿ ಅಹ್ಮದಾಬಾದ್ – ರಾಜಕೋಟ್ ವಿಭಾಗದಲ್ಲಿ 201 ಕಿ.ಮೀ. ಗಳ 6 ಪಥದ ಮಾರ್ಗಕ್ಕೆ ಶಂಕುಸ್ಥಾಪನೆ ನೆರವೇರಿಸಲಿದ್ದಾರೆ.

    (Release ID :171429)

    
    
    (Release ID: 1505230) Visitor Counter : 10
    
    
      This link will take you to a webpage outside this websiteinteractive page. Click OK to continue.Click Cancel to stop : http://pib.nic.in/newsite/regional_PM_releases.asp